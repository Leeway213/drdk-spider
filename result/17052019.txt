https://www.dr.dk/sporten/haandbold/herreligaen/traditionsklubben-kif-kolding-redder-sig-efter-drama-mod-toender-0

HerreligaenTraditionsklubben KIF Kolding redder sig efter drama mod TønderMed en sejr på 33-28 skaffede håndboldherrerne fra KIF Kolding sig endnu en sæson i den bedste håndboldrække.
KIF Kolding bliver i den bedste danske håndboldrække, efter at holdet her til aften vandt den tredje og afgørende playoff-kamp mod 1.
divisionsholdet TM Tønder.
17.
maj 2019 kl.
22.
24 | opdateret 17.
maj 2019 kl.
22.
44Bemærk: artiklen er mere end 30 dage gammelLæs opHåndboldklubben KIF Kolding afværgede fredag den helt store katastrofe og kan nu ånde lettet op.
Hjemme i en tætpakket Sydbank Arena vandt koldingenserne med 33-28 over TM Tønder i den tredje og afgørende dyst om en plads i den bedste håndboldrække i næste sæson.
Dermed har KIF sikret overlevelse.
Resultatet betyder til gengæld, at Tønder forbliver i 1.
division.
KIF har været i ligaen siden 1984 og vundet 14 mesterskaber.
Det er flere end nogen anden klub i den danske håndboldhistorie.
Men spillere, trænere og fans fra den traditionsrige klub kiggede nedrykningsspøgelset direkte i øjnene efter nederlag på hjemmebane til Tønder i første opgør.
Klubben rejste sig og bankede Tønder i det andet møde mellem de to mandskaber, og det resulterede i en sand gyser fredag aften.
- Kolding er en håndboldklub, der hører til i ligaen.
Vi skal ikke være 1.
divisionshold, sagde KIF-træner Lars Rasmussen ifølge TV2 Sport inden opgøret.
Og den tidligere landsholdsspiller fik ret i sin profeti.
KIF-spillerne kom ud til kampen med stor energi og bragte sig hurtigt foran 2-0 for øjnene af de mere end 4000 fans i håndboldhallen.
Tønder svarede imidlertid igen, og de to hold fulgtes ad til stillingen 6-6.
KIF satte sig på tingene, og Andreas Flodman scorede til 10-6 på en kontra.
Gæsterne fik stoppet blødningen en smule, men KIF bevarede en føring på tre mål ved pausen i den intense kulisse.
Her var stillingen 17-14.
KIF smed komfortabel føringFøringen blev hurtigt udbygget i anden halvleg, og da Alexander Morsten scorede på straffekast, kom KIF foran med fem mål - holdets hidtil største føring i kampen.
Tre hurtige Tønder-mål ændrede hurtigt situationen, og Lars Rasmussen tog en timeout.
Men Tønder fortsatte.
Først udlignede Hans Martin Asmussen til 21-21, og to minutter senere sørgede Emil Bergholt pludselig for føring til gæsterne.
Herefter fulgte en stillingskrig, hvor holdene skiftevis bragte sig foran og kom bagud med et mål.
Men KIF havde is i maven, og da Martin Mauer Larsen gjorde det til 28-26, røg stemningen i hallen igen op på kogepunktet.
Denne gang smed KIF ikke sin føring.
Tværtimod.
Og holdet kan nu fortsætte sin stime af sæsoner i den bedste danske række.
- Jeg er blevet 50 år ældre, vil jeg sige.
Man har ikke altid, om man var købt eller solgt.
Jeg overvejede at 100 gange, om jeg skulle stoppe som træner, for det burde man ikke gå med til.
Men lige nu vil man jo gerne fortsætte, lød det efterfølgende fra KIF-træner Lars Rasmussen til TV2 Sport.
/ritzau/FacebookTwitterKopier linkEmner:KIF Kolding København|Tønder|TV 2 (tv-kanal)|Håndbold|Kolding




https://www.dr.dk/sporten/fodbold/fra-forfest-til-pokalfest-se-pokalfinalen-i-billeder

FodboldFra forfest til pokalfest: Se pokalfinalen i billeder FC Midtjylland er for første gang pokalmestre efter sejren over Brøndby.
Af Rasmus Bodholt Askman og Mathias Hauge Jacobsen17.
maj 2019 kl.
22.
56Bemærk: artiklen er mere end 30 dage gammelLæs opFC Midtjylland kan kalde sig pokalmestre for første gang efter et straffedrama mod Brøndby.
Begge hold indkasserede ét mål i ordinær tid, og uden mål i forlænget spilletid måtte kampen afgøres i straffesparkskonkurrence.
Med to redninger og fire mål viste midtjyderne ingen nåde, og de kunne kort efter løfte pokaltrofæet.
Herunder kan du se de bedste billeder fra opgøret.
Brøndby-fans inden DBU pokalfinalen mellem Brøndby IF og FC Midtjylland i Telia Parken i København.
1 / 10FC Midtjylland og Brøndby IF står klar inden dagens pokalfinale.
2 / 10FC Midtjyllands Kian Hansen og keeper Jesper Hansen jubler efter førstnævntes scoring til 1-0.
Tidligere på måneden omkom Jesper Hansens lillebror i en bilulykke.
3 / 10Brøndbys Dominik Kaiser scorer til 1-1 under pokalfinalen.
4 / 10FC Midtjylland venter i spænding, mens straffekonkurrencen afvikles.
5 / 10FC Midtjylland fejrer pokaltitlen i Telia Parken 6 / 10Alexander Scholz jubler, efter at have sparket sit - og kampens sidste - straffespark i kassen.
7 / 10FC Midtjylland fejrer pokaltitlen i Telia Parken 8 / 10FC Midtjylland fejrer pokaltitlen i Telia Parken 9 / 10FC Midtjylland-målmand Jesper Hansen og offensivspilleren Awer Mabil holder om hinanden efter sejren.
Tidligere på måneden omkom Jesper Hansens lillebror i en bilulykke.
Awer Mabil mistede ligeledes sin søster i en trafikulykke tidligere på året.
10 / 10FacebookTwitterKopier linkEmner:FC Midtjylland|Brøndby|Fodbold




https://www.dr.dk/sporten/fodbold/pokalturneringen/efter-tragedie-roert-fcm-keeper-dedikerer-sejren-til-sin-bror

PokalturneringenEfter tragedie: Rørt FCM-keeper dedikerer sejren til sin brorFCM vandt pokaltitlen efter en stor indsats fra målmand Jesper Hansen, der netop har mistet sin lillebror.
Se det emotionelle interview med Jesper Hansen her.
17.
maj 2019 kl.
22.
08Bemærk: artiklen er mere end 30 dage gammelLæs opFC Midtjyllands målmand Jesper Hansen dedikerer pokaltriumfen til sin lillebror, der mistede livet i en trafikulykke for en uge siden.
Det siger han, efter at holdet fredag vandt pokalfinalen over Brøndby efter en straffesparkskonkurrence, hvor keeperen snuppede to af Brøndbys forsøg.
- Det har været voldsomt emotionelt hele vejen igennem.
Jeg har haft de her billeder af, at vi står med pokalen og vinder den for ham (broren, red.
) og klubben.
- Det kunne ikke være skrevet bedre, at det slutter i en straffesparkskonkurrence, hvor jeg har et par redninger, der er med til at gøre, at vi vinder, siger han.
Jesper Hansen indrømmer, at det var svært for ham at gå på banen inden kampen.
- Der har været mange tanker, der har kørt rundt i hovedet, så jeg synes, det var svært.
- Undervejs i kampen vidste jeg ikke rigtig, hvad jeg følte, men alligevel havde jeg min bror med mig, og jeg ville gøre det 100 procent for ham, så sejren er dedikeret til ham, siger han.
Aldrig i tvivl om finaledeltagelseHan var dog aldrig i tvivl om, at han ville spille pokalfinalen, og opbakningen fra familien og holdkammeraterne har været altafgørende for den 34-årige keeper.
- De har haft en kæmpe betydning for, at jeg står her i dag og overhovedet kunne spille kampen.
- Jeg har haft brug for at kunne tage ud til klubben og komme i gang for at bearbejde det, og det gør jeg ude på fodboldbanen.
Det er der, jeg hører hjemme, og det er den måde, jeg har bearbejdet sorgen på.
- Det er tidligt, men det er min måde at komme videre på.
Jeg kender mig selv så godt, at jeg ved, at jeg kan holde til det, og min lillebror ville også have sagt til mig, at jeg skulle spille finalen.
Det er tredje gang, at Jesper Hansen vinder pokaltitlen.
De første to gange var i 2010 og 2011 med FC Nordsjælland, der begge gange slog netop FCM i finalen.
/ritzau/FacebookTwitterKopier link




https://www.dr.dk/nyheder/udland/414-millioner-stykker-plastik-paa-australske-paradisoeer

Udland414 millioner stykker plastik på australske paradisøerAustraliens sidste "uspolerede paradis" er ramt af massiv plastikforurening.
Ifølge forskerne lyder et konservativt estimat, at der ligger omkring 414 millioner stykker plastik på den mestendels ubeboede øgruppe Cocosøerne i Det Indiske Ocean.
Af Oliver Batchelor17.
maj 2019 kl.
22.
00Bemærk: artiklen er mere end 30 dage gammelLæs op977.
000 sko og 370.
000 tandbørster er blandt de voldsomme mængder plastik, der ligger og flyder på Cocosøerne i Det Indiske Ocean.
Ifølge en række australske forskere, der står bag en artikel i det videnskabelige tidsskrift Scientific Reports, findes der omkring 238 tons plastikaffald på de 27 øer.
- Vores estimat er konservativt sat, da vi kun har indsamlet prøver i ti centimeters dybde og ikke kunne få adgang til nogle af de strande, der er kendt som 'hotspots' for affald, udtaler Jennifer Laver fra universitet i Tasmanien i en pressemeddelelse.
Øgruppen med lidt over 500 indbyggere kendes også som Keelingøerne og ligger nordvest for Australien omtrent halvvejs mod Sri Lanka.
Øerne ligger ganske isoleret i Det Indiske Ocean.
Australiens uspolerede paradisMed azurblåt vand, verdensklasse-dykning, rigtigt dyreliv og stort set tomme strande - måske bortset fra de store mænger plastikaffald - bliver Cocosøerne markedsført som Australiens 'sidste uspolerede paradis'.
Ifølge Jennifer Lavers er undersøgelsen med til at bevise, hvor meget plastikaffald, der cirkulerer rundt i verdenshavene.
- Plastikforurening er nu allestedsnærværende i havene.
Og fjerntliggende øer er ideelle steder at få et objektivt skøn for, hvor store mængder affald, der cirkulerer rundt på kloden, siger hun.
I 2017 offentliggjorde Julie Laver forskning, der viste, at den fjerntliggende ø Henderson Island i Stillehavet havde den højeste kendte forekomst af plastikaffald noget sted i verden.
Cocosøernes rummer ikke ligeså meget plastik per kvadratmeter.
Men den samlede mængde affald er større og anderledes, fortæller hun.
- Modsat Henderson Island, hvor det meste af det affald, det var muligt at identificere, var relateret til fiskeri, var plastikken på Cocosøerne i høj grad genstande til engangsforbrug som for eksempel skruelåg og sugerør foruden ting som sko og undertøj.
Ufattelige mængder plastikOmfanget af plastikforurening er svært at fatte.
Ifølge forskerne skvulper så meget som 5,2 billioner - millioner millioner - stykker plastik rundt i verdenshavene.
- Omfanget af problemerne betyder, at det ikke er muligt at rense vores have.
Og det vil tage meget lang tid at rydde op på vores strande.
Et arbejde, der skal gentages mange gange, siger Anett Finger fra universitet i Tasmanien.
Øerne flyder med plastik.
Omkring 40 procent af den plastik, der bliver produceret et givent år, ender i havet samme år.
Og på de seneste er det gået stærkt.
Næsten halvdelen af den plastik, der er fremstillet i løbet 60 år, er blevet til inden for de seneste 13 år.
- Den eneste holdbare løsning er at reducere plastikproduktion og -forbrug samtidig med, at bedre affaldshåndtering forhindrer disse materialer i at havne i havene i første omgang, siger Anett Finger.
FacebookTwitterKopier linkEmner:Australien|Affald|Videnskab|Tasmanien|Forurening




https://www.dr.dk/nyheder/udland/endnu-en-delstat-foelger-alabama-stemmer-forbyde-abort-i-stort-set-alle-tilfaelde

UdlandEndnu en delstat følger Alabama: Stemmer for at forbyde abort i stort set alle tilfældePolitikere i Missouri har stemt for at stramme statens abortlovgivning.
Ekspert forventer dog ikke, at det bliver ført ud i livet.
Abortspørgsmålet er igen blevet hvidglødende i USA, efter flere stater har strammet abortlovgivningen.
Af Sean Coogan og Rene Nielsen17.
maj 2019 kl.
21.
01Bemærk: artiklen er mere end 30 dage gammelLæs op- Jeg vil aldrig vakle i kampen for liv, indtil den dag vi ikke længere har aborter i dette land.
Sådan lød meldingen fra guvernøren i den amerikanske delstat Missouri, Mike Parson, forud for, at statens lovgivende forsamling i dag skulle stemme om at stramme delstatens abortlovgivning.
For kort tid siden blev den nye lovgivning vedtaget med 24 stemmer for og 10 imod, beretter NBC.
Dermed følger staten nu i fodsporene på Alabama, der natten til onsdag dansk tid godkendte et lovforslag, der vil forbyde stort set alle aborter, herunder aborter i voldtægtssager og ved incest.
Læs også:Guvernør i Alabama har underskrevet hård abortlovBeslutningen har vakt stor debat, også i det republikanske parti, men det ser ikke ud til at have skræmt politikerne i det republikansk-dominerede Repræsentanternes Hus i Missouri.
Forslaget sætter abortgrænsen ved otte ugers graviditet og lægger op til, at læger skal risikere 15 års fængsel for at overtræde reglerne.
Abort vil kun være tilladt, hvis moderens liv er i fare – man afviser dermed at tillade abort ved voldtægt eller incest.
Bliver ikke ført ud i livetMan skal dog ikke forvente, at lovgivningen bliver til virkelighed.
For selvom der alene i år er 17 delstater, der har strammet reglerne for abort, så betyder det ikke, at lovgivningen reelt træder i kraft – eller at politikerne ønsker så stram en abortlovgivning i praksis.
Det fortæller Mette Nøhr Claushøj, ekspert i amerikansk politik.
- De fleste republikanere – også på den kristne højrefløj – mener, at det skal være muligt at få en undtagelse, hvis man er blevet voldtaget eller udsat for incest, siger hun.
- Det er der også nogle af dem, der har stemt for stramningerne, der synes, siger Mette Nøhr Claushøj.
Tirsdag var der demonstrationer foran Alabamas lovgivende forsamling i Montgomery.
Her passerede et lovforslag med 25 stemmer for og 6 imod, der kaldes USA's strengeste abortlovgivning.
Retten til abort er en grundlovssikret ret i USA, og det ændrer delstaternes nye love ikke på.
Men ved at vedtage lovgivning, der er i strid med forfatningen, vil de tvinge Højesteretten til at forholde sig til abort, siger Mette Nøhr Claushøj.
Stater som Alabama og Missouri håber, at de kan få Højesteretten til igen at tage abortspørgsmålet op og omgøre en skelsættende dom fra 1973 – den såkaldte Roe vs.
Wade-dom – der gav kvinder i USA ret til abort, forklarer USA-eksperten.
Usandsynligt at kvinder mister abortretMan skal derfor ikke regne med, at læger bliver smidt bag tremmer for at foretage aborter i staterne, der har vedtaget stramninger af abortlovgivningen.
Det ville nemlig kræve, at Højesteretten først omstøder den historiske Roe vs.
Wade-dom, og det skal man ikke forvente, siger Mette Nøhr Claushøj.
- Det kan godt lade sig gøre, men jeg tror, at det er meget usandsynligt, at man helt vil fjerne retten til abort i USA, siger hun.
Mette Nøhr Claushøj peger på, at delstaternes forsøg på at presse Højesteretten hænger sammen med den nye sammensætning i USA's øverste domstol.
- Siden præsident Trump fik udnævnt sin anden højesteretsdommer i efteråret, er der kommet et flertal på den kristne højrefløj i Højesteretten.
Derfor forsøger disse stater at gennemføre lovgivning, som de håber på et tidspunkt vil nå op til Højesteretten, siger hun.
Muligheden for at få abort taget op i den højeste instans er bedre nu, end den har været i meget lang tid, fordi der nu er fem ud af ni dommere, der er konservative, siger USA-eksperten.
Men chancen for, at de fjerner de amerikanske kvinders ret til abort er meget lav, understreger hun.
- Det er stadig ikke specielt sandsynligt, fordi hvis man kigger på Højesteretten i historisk perspektiv, så er den generelt meget utilbøjelig til at tage rettigheder fra folk, efter at de først er givet, lyder det fra Mette Nøhr Claushøj.
Ifølge en ny global meningsmåling foretaget af YouGov-Cambridge Globalism er amerikanerne betydeligt mere skeptiske omkring abort end andre dele af den vestlige verden.
Her svarer 46 procent af amerikanerne, at abort er uacceptabelt.
Det sætter amerikanerne side om side med Indien og Tyrkiet.
Det tilsvarende tal blandt danskerne er 10 procent, fremgår det af undersøgelsen, som The Guardian citerer.
FacebookTwitterKopier linkEmner:Abort|Donald Trump (politiker)|USA|YouGov|Repræsentanternes Hus




https://www.dr.dk/nyheder/politik/folketingsvalg/valgkampen-dag-11-hundetricks-kraemmermarked-og-11000-studieboliger

FolketingsvalgValgkampen dag 11: Hundetricks, kræmmermarked og 11.
000 studieboligerDag 11 i folketinget er ved at nå sin ende.
Her har du nogle af de højdepunkter, dagen har budt på.
Af Thea Deleuran Müller og Victor Schrøder Friis (video)17.
maj 2019 kl.
22.
17Bemærk: artiklen er mere end 30 dage gammelLæs opMens en del danskere har kunnet holde store bededag i læ for dagens regnvejr derhjemme, ser det anderledes ud for landets politikere, der har fortsat deres charmeoffensiv over hele landet.
Dagen har også budt på et nyt boligudspil fra Liberal Alliance, hvor de blandt andet vil sænke boligskatterne og bygge 11.
000 nye studieboliger.
Mette Frederiksen (S) besøgte Døllefjelde Musse Marked, og Lars Løkke Rasmussen (V) luftede sin hund sammen med vælgere og partifæller.
Her kommenterede han S-formandens afvisning af det regeringssamarbejde, som Lars Løkke Rasmussen pludselig åbnede op for i en overraskende bogudgivelse i går.
Og når det kommer til idéen om en regering, der går henover midten, er danskerne splittede, viser en meningsmåling lavet af Epinion for DR Nyheder.
Mens hver tredje er 'positive' eller 'meget positive' overfor en SV-regering, er 36 procent af danskerne 'negative' eller 'meget negative'.
Mette Frederiksen siger dog stadig nej tak til et regeringssamarbejde, men ja tak til at samarbejde mere henover midten.
Det sker i morgen•10.
00 Søren Pape Poulsen (K) og Mai Mercado (K) er på Fyn og spiser morgenmad på Veteranhjem Odense.
•11.
00 Dansk Folkepartis formand Kristian Thulesen Dahl besøger Døllefjelde Musse-marked.
•14.
00 Statsminister Lars Løkke Rasmussen deltager ved Classic Race i Aarhus, hvor prins Joachim, Tom Kristensen og Jan Magnussen også deltager.
•Mette Frederiksen (S) deler roser ud i flere forskellige byer.
FacebookTwitterKopier linkEmner:Det Konservative Folkeparti|Jan Magnussen (racerkører)|Kristian Thulesen Dahl (politiker)|Fyn|Bolig




https://www.dr.dk/nyheder/kultur/beroemt-og-gnaven-internet-kat-er-doed

KulturBerømt og gnaven internet-kat er død’Grumpy Cat’ var en god forretning for sine ejere, der har tjent millioner af kroner på den.
Af Thea Deleuran Müller og Robin Patrick Stampe Seierby (Video)17.
maj 2019 kl.
20.
28Bemærk: artiklen er mere end 30 dage gammelLæs opDet var den nedadvendte mund og det uimponerede udtryk i det lille pelsede ansigt, der tog internettet med storm.
’Verdens mest gnavne kat’ kaldes den på sin Instagram-profil, hvor den i skrivende stund har 2,4 millioner følgere.
Men nu er det slut, for katten er død.
Syv år gammel.
- Trods behandling fra topprofessionelle, såvel som hendes meget kærlige familie, fik ’Grumpy’ komplikationer fra en urinvejsinfektion, der desværre blev for svære for hende at overkomme, skriver kattens ejere på Instagram.
'Grumpy Cat' med sin ejer Tabatha Bundesen til MTV Movie Awards i Los Angeles i Californien.
At en kat bliver berømt på sit udtryk, kan nok få de fleste til at trække på smilebåndet, men kattens berømmelse har faktisk skabt en millionforretning.
Kattens ejere har tjent millioner af kroner på den, og den har blandt andet sin egen parfume.
En af de første 'petfluencere'Katten, hvis rigtige navn er Tardar Sauce, var ifølge The Guardian en af de første ’petfluencere’, altså en kæledyrsudgave af det ellers kendte ’influencer’.
Læs også:Når kæledyr er med til at redde liv: Hvad er det, de pelsede venner gør ved os mennesker?
'Petfluencere' hiver ifølge mediet Vox titusindvis af amerikanske dollars hjem til sine ejere ved at lave reklame for selskaber rundt om i verden.
Og det er ikke kun hunde- eller kattemad, dyrene reklamerer for.
Store tøjmærker som eksempelvis Ralph Lauren og hotelkæder har betalt for, at de kan bruge de små firbenede kræ i deres reklamer, skriver Vox.
'Grumpy Cat' er også på magasinet Times liste over de ti bedste instagram-sider for dyr at følge på Instagram.
Læs også:VIDEO Sådan kommer du over dit kæledyrs dødFlere har efterfølgende fulgt kattens fodspor.
En af de mest berømte dyr på internettet er den lille hund Jiffpom, der har ni millioner følgere på Instagram, og har poseret med kendte som Ariana Grande.
Den internetberømte Jiffpom bliver her kørt ind på scene til en Facebook-konference i USA.
Men det er ikke kun hunde og katte, der dominerer blandt berømte dyr.
For eksempel blev anden Trevor kendt som verdens mest ensomme and, da anden var den eneste af sin slags på øen Niue, som nu er helt uden ænder, da Trevor døde tidligere i år.
FacebookTwitterKopier linkEmner:Instagram|Kæledyr|Ralph Lauren|The Guardian|Dyr




https://www.dr.dk/sporten/fodbold/pokalturneringen/holdkammerat-om-fcm-helt-kender-ingen-saa-sej-som-ham

PokalturneringenHoldkammerat om FCM-helt: Kender ingen så sej som hamMarc Dal Hende storroser målmand Jesper Hansen, der blev pokalfinalens store helt kort tid efter tragedie.
Jesper Hansen og Kian Hansen efter sidstnævntes scoring til 1-0 i pokalfinalen mod Brøndby.
17.
maj 2019 kl.
20.
41Bemærk: artiklen er mere end 30 dage gammelLæs opDen 34-årige FC Midtjylland målmand Jesper Hansen fik i weekendens superligakamp mod FC København en pause efter en tragedie i den nærmeste familie, da hans bror mistede livet i en trafikulykke.
I fredagens pokalfinale var Jesper Hansen tilbage og reddede to straffespark i sejren over Brøndby.
Det blev naturligvis et omdrejningspunkt i reaktionerne fra fans og spillere, da jublen brød løs.
- Den måde, han har tacklet det på, Jesper.
.
.
jeg kender ingen så sej, siger FCM's Marc Dal Hende til TV3+.
- Det har været et hårdt forår for os, og nogle af drengene har oplevet tragedier, og vi har bare stået sammen.
FC Midtjyllands Jesper Hansen løfter pokalen, efter at han i straffesparkskonkurrencen reddede to straffespark og dermed havde stor indflydelse på midtjydernes pokalsejr.
Dal Hende havde også en fod med i sejrenHan scorede selv på et vigtigt tidspunkt i straffesparkskonkurrencen og var helt oppe at køre efter triumfen.
- Det er så vildt.
Det er den største enkeltstående kamp i Danmark, og der er bare en anderledes tænding på.
- En fed kamp, der blev afgjort på den mest dramatiske måde med os som vindere.
Det er en kæmpe forløsning for holdet, siger FCM's Marc Dal Hende til TV3+.
Herefter kaldte han til fest, alkoholindtag og træningsfri lørdag.
Den ordinære kamp sluttede 1-1.
I straffesparkskonkurrence reddede Jesper Hansen forsøg fra Dominik Kaiser og Josip Radosevic.
Ved pokaloverrækkelsen bar Jesper Hansen en t-shirt til minde om sin bror.
/ritzau/FacebookTwitterKopier link




https://www.dr.dk/sporten/fodbold/pokalturneringen/broendby-traener-efter-pokalnedtur-jeg-er-helt-knust

PokalturneringenBrøndby-træner efter pokalnedtur: 'Jeg er helt knust'Martin Retov var dybt berørt af pokalfinalenederlaget til FC Midtjylland, der vandt fra straffesparkspletten.
En pokalsejr kunne havet reddet sæsonen for Brøndby, men sådan gik det ikke.
FC Midtjylland vandt holdets første pokaltitel efter en dramatisk finale.
17.
maj 2019 kl.
21.
32Bemærk: artiklen er mere end 30 dage gammelLæs opBrøndby-træner Martin Retov stempler sit holds sæson som "dårlig" efter fredagens nederlag til FC Midtjylland i pokalfinalen.
Holdet fra den storkøbenhavnske vestegn var ellers tæt på at genvinde pokaltitlen, men det endte i sidste ende med en nedtur, da kampen skulle afgøres i en straffesparkskonkurrence.
Her brændte Brøndby to gange, mens midtjyderne blot missede et enkelt forsøg.
- Jeg er helt knust.
Det er jeg.
Vi gav alt.
Alle ved, hvordan det er, når det skal afgøres i straffespark, siger Retov.
Forinden havde han set en jævnbyrdig fodboldkamp, hvor hvert hold scorede en gang hver.
Kian Hansen bragte FCM foran efter seks minutter, og et kvarter senere udlignede Dominik Kaiser til 1-1.
- Det var ikke nogen fantastisk fodboldkamp.
Det var intenst, men der blev spillet alt for meget oppe i luften, og sådan er det, når vi møder FCM.
Det er ikke altid lige køn fodbold, siger Brøndby-træneren.
Finalen skulle have reddet sæsonen- Vi var ærlige før finalen og sagde, at den skulle redde vores sæson, så det var ikke godt.
Vi må sige, at det har været en dårlig sæson, konstaterer han.
Med nederlaget ser vejen til europæisk fodbold i næste sæson nærmest umulig ud for Brøndby.
Med to spillerunder tilbage af Superligaen skal Brøndby hale fire point ind på Esbjerg eller fem point på OB for at bevare chancen.
- Vi kan ikke give op, men selvfølgelig ser det svært ud, siger Retov, som skal bruge de næste dage på at få løftet sine spillere.
- Jeg har en flok knuste spillere lige nu.
De tabte på den mest brutale måde.
Havde FCM scoret til 2-1, så var det sådan, det var, men det er hårdt at tabe på straffe, siger han.
/ritzau/FacebookTwitterKopier link




https://www.dr.dk/sporten/fodbold/pokalturneringen/fc-midtjylland-vinder-pokalfinalen-efter-straffedrama

PokalturneringenFC Midtjylland vinder pokalfinalen efter straffedramaJesper Hansen blev den store helt, da FC Midtjylland vandt klubbens første pokaltitel.
Jesper Hansen nappede to straffespark og blev dermed helten, da FC Midtjylland slog Brøndby i straffesparkskonkurrence.
17.
maj 2019 kl.
19.
54 | opdateret 17.
maj 2019 kl.
20.
19Bemærk: artiklen er mere end 30 dage gammelLæs opFemte gang var lykkens gang for FC Midtjylland.
Fredag vandt holdet pokalfinalen over Brøndby i Parken i København.
Sejren blev forløsningen for FCM, der fire gange tidligere har stået i finalen uden at vinde.
To af gangene var det Brøndby, der tog pokalen for næsen af midtjyderne.
Kampen endte 1-1 i ordinær spilletid og måtte ud i forlænget spilletid og straffesparkskonkurrence, før den blev afgjort.
Her blev FCM-keeper Jesper Hansen helten, da han snuppede to af Brøndbys forsøg, mens midtjyderne selv satte fire i kassen, og så var FCM's første pokalmesterskab i historien en realitet.
Det lykkedes hverken FCM eller Brøndby at nå helt til tops i Superligaen i denne sæson, og derfor var motivationen i top hos begge hold for at få en titel med på sommerferie.
Tidlig scoring til midtjyderneDet var tydeligt fra kampens start, hvor spillerne ivrigt kæmpede om hver en bold.
Allerede efter seks minutter gav det gevinst til FCM.
Et frispark blev sendt ind i Brøndby-feltet, hvor FCM's Kian Hansen fik fat på returen og sendte et hårdt skud afsted, der ramte en Brøndby-spiller på vej i mål, og så var midtjyderne på sejrskurs.
Få minutter senere var Midtjylland på rov igen.
Et indlæg endte hos en helt fri Paul Onuachu foran Brøndbys mål, men angriberen headede bolden ved siden af.
Mens Midtjylland havde det spillemæssige overtag i kampens indledende periode, var det på lægterne et klart overtal af Brøndby-tilhængere, der holdt gang i festen.
Efter en sløj sæson i ligaen, hvor Brøndby i øjeblikket ligger nummer fem, trængte de til opmuntring, og 21 minutter inde i pokalfinalen fik de noget at juble over.
Dominik Kaiser fik fint tæmmet et indlæg fra Kamil Wilczek nede bag FCM-forsvaret, og alene med målmanden hamrede Kaiser bolden i mål til 1-1.
Efter en halv times spil blev Paul Onuachu nedlagt i Brøndby-feltet, men hvad der så ud til at være et straffespark, endte i stedet med et gult kort til FCM-angriberen for film.
På tv-billederne lignede det en klar fejldom fra dommer Peter Kjærsgaard, da Brøndbys Paulus Arajuuri fik sat en tackling direkte på Onuachus ben.
Begge hold havde herefter hver et par fine chancer, men skarpheden manglede, og ved pausen stod det derfor helt lige.
Skarpheden manglede også i anden halvleg, der ellers bød på flere store chancer til begge hold.
Den første tilfaldt FCM efter 70 minutter, hvor Gustav Wikheim efter nogle drømmedriblinger, der satte flere Brøndby-spillere, sendte et indlæg afsted, som Frank Onyeka var millimeter fra at få panden på.
Få øjeblikke efter var det så Brøndby, der på mirakuløs vis ikke lykkedes med at score efter at have sat både flere forsvarsspillere og FCM-målmand Jesper Hansen.
Fem minutter før tid var det så tæt på, som det næsten kunne være for FCM.
Wikheim hamrede et skud afsted, der ramte overliggeren.
Keeper Jesper Hansen blev heltenMen målene udeblev både i anden halvleg og i den forlængede spilletid, og så måtte det hele afgøres i straffesparkskonkurrence.
Jesper Hansen var tilbage i FCM-målet efter at have siddet ude i søndagens opgør mod FC København efter en tragedie i den nærmeste familie.
Keeperen snuppede det første og fjerde Brøndby-forsøg, og da midtjyderne selv scorede på fire af de fem forsøg, blev klubbens første pokalmesterskab en realitet.
/ritzau/FacebookTwitterKopier linkEmner:Brøndby|Dominik Kaiser (fodboldspiller)|FC Midtjylland|Gustav Wikheim (fodboldspiller)|Fodbold




https://www.dr.dk/sporten/fodbold/championsleague/uefa-chef-garanterer-tager-medlemslande-med-paa-raad-om-cl

Champions LeagueUefa-chef garanterer: Tager medlemslande med på råd om CL-ændringerIfølge Uefa-præsident Aleksander Ceferin vil der ikke blive taget beslutninger over hovedet på medlemslande.
- Vi beslutter ikke noget uden at få alles besyv med.
Vi vil aldrig acceptere ændringer, der kan skade europæisk fodbold, siger Uefa-præsident Aleksander Ceferin.
(Arkivfoto) 17.
maj 2019 kl.
18.
43Bemærk: artiklen er mere end 30 dage gammelLæs opDer har været meget snak om Europas største fodboldturneringers fremtid.
For nylig kom det frem, at Det Europæiske Fodboldforbund (Uefa) fra 2024 vil indføre et nyt system med op- og nedrykning og med flere medvirkende klubber.
Det skal angiveligt erstatte klubturneringerne Champions League og Europa League, som vi kender dem i dag.
Men de store turneringer bliver ikke ændret uden om medlemslandene.
Det forsikrer Uefa-præsident Aleksander Ceferin efter et møde med ECA, sammenslutningen af europæiske fodboldklubber, i Budapest.
- Vi beslutter ikke noget uden at få alles besyv med.
Vi vil aldrig acceptere ændringer, der kan skade europæisk fodbold, siger han i en erklæring fra Uefa.
Tre divisioner har været på taleFlere af de nationale ligaer har fortalt, at Uefa har præsenteret et system med tre divisioner.
32 hold skal efter planen deltage i den bedste af rækkerne, hvoraf 24 hver sæson skal være gengangere.
Det ville betyde, at det nuværende kvalifikationssystem i så fald ville blive sløjfet.
Kritikere har påpeget, at det nye system i høj grad vil favorisere Europas rigeste klubber.
Onsdag afviste klubberne fra både Tyskland og Frankrig forslaget.
- Vi fokuserer på at finde en vej fremad, som imødekommer fodbold på tværs af hele Europa.
Ikke kun de store markeder, siger Ceferin.
Det har også været på tale at flytte Champions League-kampe til weekenden.
Men det er ikke en god idé, mener Uefa.
- Jeg gentog vores intention om ikke at spille Uefas turneringers kampe i weekenden.
Det skal kun gælde Champions League-finalen, siger Ceferin.
/ritzau/ReutersFacebookTwitterKopier link




https://www.dr.dk/nyheder/kultur/film/fin-filmfestival-bider-fra-sig-i-aar-kugleskoer-zombie-komedie-goer-grin-med-usa

Cannes Filmfestival 2019 Se temaFilm og serierFin filmfestival bider fra sig i år: Kugleskør zombie-komedie gør grin med USAFilmene på Cannes Filmfestival har skruet op for de politiske kommentarer i år.
Filmstjernerne Bill Murray, Chloë Sevigny og Adam Driver spiller de tre bærende roller i Jim Jarmuschs nye film.
Af Per Juul Carlsen17.
maj 2019 kl.
20.
00Bemærk: artiklen er mere end 30 dage gammelLæs op- Rumsfeld!
, råber en amerikansk mand ved navn Farmer Miller.
Det er ikke USA's tidligere udenrigsminister Donald Rumsfeld, som Miller kalder på, men sin hund, der er opkaldt efter den kontante republikanske politiker.
Så er Farmer Miller ligesom sat på plads som indbegrebet af en amerikansk Trump-vælger – sådan en, der render rundt med en kasket med teksten Keep America Great Again.
Det er retorisk set noget sludder, hvilket er instruktøren Jim Jarmuschs måde at beskrive præsident Trumps vælgere på.
Der er ikke så meget, der hænger sammen under kasketten.
Jim Jarmusch har i år leveret åbningsfilmen på årets Cannes Filmfestival, 'The Dead Don’t Die', der netop er en anti-Trump-film.
Filmen opsamler mere eller mindre alt, der er galt med nutidens USA - efter Jim Jarmuschs opfattelse.
Den amerikanske industri har fået lov at bore efter ressourcer ved klodens poler, hvilket har puffet kloden ud af balance og fået naturen til at flippe ud.
Pludselig skinner solen hele dagen, og de døde kravler op af jorden som zombier og opfører sig mere eller mindre som moderne vesterlændinge gør i almindelighed – det vil sige; de går rundt med en smartphone i hånden, mens de plyndrer butikker med junkfood, sminke og parfume.
Instruktør Jim Jarmusch (yderst til venstre) står bag en zombiefilm, der ikke ligner de andre film, han har lavet.
Ved siden af ham ses hans hustru Sara Driver og stjernerne Tilda Swinton, Luka Sabbat, Adam Driver, Chloe Sevigny og Selena Gomez under premieren af 'The Dead Don't Die'.
Nej, ikke den med musicalenJarmusch-fans vil måske blive skuffet over hans zombiekomedie, der ikke er så stilren og klart tænkt som den 66-årige instruktørs tidligere film såsom 'Paterson' og 'Broken Flowers'.
Til gengæld er den ofte både kugleskør og skideskæg i sit angreb på nationalister, kapitalister og materialister.
Med den kontante tilgang til tidens politiske diskussioner slog Jarmusch tonen an på årets filmfestival i Cannes.
Og han blev lynhurtigt fulgt op af to andre film med ligeså politiske klange.
Den 39-årige franskmand Ladj Ly er også havnet i festivalens hovedkonkurrence med sin debutspillefilm, 'Les Misérables', der ikke har spor med Victor Hugos klassiske roman at gøre – og så alligevel.
Instruktør Ladj Ly zoomer i sin film 'Les Misérables' ind på de parisiske forstæder - og nej, filmen er ikke en genindspilning af Victor Hugos klassiker, der også findes som musical.
Lys film er udtaget til hovedkonkurrencen.
Filmen foregår i Paris-forstaden Montfermeil, hvor Hugo skrev sin roman i 1862.
Her forsøger tre civilbetjente at holde styr på et tungt belastet socialt boligbyggeri, hvor unge mænd ikke har udsigt til andet end kriminalitet.
Den øverstbefalende af de tre betjente er mindst ligeså kriminel i sin tankegang som drengene i ghettoen, hvilket naturligt nok skaber endnu flere problemer.
'800 job blev skabt takket være denne film'Franskmandens pointe er klar – Frankrig er mindst lige så fyldt med 'elendige' som for 150 år siden, da Hugo skrev de ord, der slutter Ladj Lys film af: 'Der findes ingen dårlige planter, ingen dårlige mennesker, kun dårlige kuratorer'.
Filmen viser aldrig Frankrigs kuratorer – myndighederne – men præsenterer temmelig brutalt en håndfuld mennesker, der sidder fast i elendigheden.
Fra den 12-13-årige knægt, der stjæler en løveunge fra et omrejsende sigøjnercirkus og er ved at få hele ghettoen til at eksplodere, til betjentene, der er på en umulig opgave.
© drPer Juul CarlsenFilmtossen Per Juul Carlsen er vært for Filmland Podcast samt anmelder på Kulturen på P1.
Han er ikke meget for at tale om yndlingsfilm, men vil gerne vedgå, at hans liv blev formet af Monty Python, David Lynch, 'Rumrejsen år 2001', 'Blade Runner', talrige tegneserier og en helt igennem fortræffelig barndom i Randers.
Film nummer tre i hovedkonkurrencen i Cannes, brasilianske 'Bacurau', slutter også af med en politisk opsang: '800 job blev skabt takket være denne film.
Kultur er både identitet og udvikling'.
Det ligner unægtelig en hilsen til Brasiliens nyvalgte konservative præsident Jair Bolsonaro, der langede hårdt ud efter kulturlivet i sin valgkamp.
Og han får endnu et gok i nødden.
Undervejs viser 'Bacurau', der foregår et par år ude i fremtiden, et tv-nyhedsindslag med overskriften 'offentlig henrettelse i São Paolo'.
Låner fra splatter- og westernfilmDet er nok tvivlsomt, at Bolsonaro nogensinde går så langt som til at indføre offentlige henrettelser.
Men alt er sat på spidsen i 'Bacurau', der låner fra splatterfilm, westerns, science fiction og meget andet i sin beretning om en lille by i det fattige Nordbrasilien, der tager kampen op mod en håndfuld amerikanske lejesoldater.
Tyske Udo Kier og brasilianske Barbara Colen spiller sammen i 'Bacurau'.
Her poserer de for pressen i Cannes.
Beskrivelsen af amerikanerne lægger ikke skjul på, at venstreorienterede sydamerikanere er grundigt trætte af USA's traditionelle indblanding i syd- og mellemamerikanske forhold.
Lejesoldaterne er bogstavelig talt skydeliderlige.
Det er ikke ligefrem underspillet og subtilt, men det er der jo ikke så meget, der er i nutidens politik.
Og det bliver spændende at se, om Cannes fortsætter i samme politiske spor med de øvrige 18 film, der skal dyste om Den Gyldne Palme.
FacebookTwitterKopier linkEmner:Donald Trump (politiker)|Jair Bolsonaro (politiker)|USA|Brasilien|Kriminalitet




https://www.dr.dk/nyheder/politik/folketingsvalg/borgmester-ny-aftale-om-udligning-haster-ellers-ender-vi-med

Udligninger mellem kommunerSe temaFolketingsvalgBorgmester: Ny aftale om udligning haster, ellers ender vi med alvorlige besparelserDet bliver svært at nå en aftale om udligning inden efteråret, erkender V- og S-kandidater.
En ekstra pose penge kan måske være en midlertidig løsning, mener folketingskandidaterne Erling Bonnesen (V) og Erik Christensen (S).
(© Grafik: Signe Heiredal (DR))Af Anne Mette Dam Thrane og Maria Larsen17.
maj 2019 kl.
20.
32Bemærk: artiklen er mere end 30 dage gammelLæs opHvordan skal pengene mellem kommunerne fordeles?
Det skal politikerne på Christiansborg skynde sig at få lavet en ny aftale om, den såkaldte udligningsordning.
For hvis de ikke gør det, venter der en barsk omgang, når kommunerne efter sommerferien skal lægge budget.
UdligningssystemetMed tilskuds- og udligningsreformen, der trådte i kraft 1.
januar 2007 overtog staten hovedansvaret for at udjævne forskellene mellem landets kommuner.
I 2015 indgik Socialdemokratiet, Dansk Folkeparti, Venstre, Det Radikale Venstre og Det Konservative Folkeparti aftalen om, at det var nødvendigt at justere udligningssystemet.
Derefter bad partierne det såkaldte Finansieringsudvalg om at udarbejde bud på en ny model til en udligningsreform.
Udvalget afrapporterede i slutningen af februar 2018, og partierne skulle derefter forhandle.
Dansk Folkeparti og Socialdemokratiet trak sig ud af forhandlingerne den 17.
april 2018.
De mente ikke, der fulgte nok ekstra penge med til kommunerne.
Det ville ifølge de to afhopperpartier betyde, at flere kommuner ville blive ramt økonomisk.
Sådan lyder advarslen fra Assens' borgmester, Søren Steen Andersen (V).
- Så kommer vi til at fortsætte ad det spor, som en række kommuner allerede er alt for langt nede af; nemlig at spare på velfærdsområderne, fordi det er det eneste sted, der er penge, siger Søren Steen Andersen (V).
Assens Kommune har allerede nu udgiftsstop og har måttet spare på blandt andet ældrepleje.
Kommunen vurderer selv, at den mangler adskillige millioner i budgettet alene til næste år på grund af skæv udligning.
Ifølge interesseorganisationen Rimeligudligning.
nu vil kommunen næste år mangle 167 millioner kroner som følge af, at der ikke er lavet en ny aftale om fordeling af penge på tværs af kommunerne.
- Hvis der ikke sker noget snart, så har jeg svært ved at have fantasi til at forestille mig, hvor vi så skal spare, siger Søren Steen Andersen (V).
Karl-Emil Greve er frivillig vandpolotræner i idrætscenteret Fyrtårn Tommerup.
)Det kan mærkes i lokalsamfundetKarl-Emil Greve, der er frivillig vandpolotræner i idrætscenteret Fyrtårn Tommerup i Assens Kommune, fortæller, at det økonomiske pres i Assens tydeligt mærkes i lokalsamfundet.
Erling Bonnesen (V) er medlem af Folketinget og stiller op i Fyns Storkreds ved det kommende folketingsvalg.
- Der har været en mega opbremsning i økonomien fra kommunens side, og det kan vi også mærke herude i foreningslivet.
Der gives ikke de tilskud, der var før, for kommunen har ingen penge.
De lokale politikere fortæller os, at det skyldes udligningsreformen, så forstår jeg ikke, hvorfor man ikke laver det om, siger Karl-Emil Greve, der til dagligt arbejder som integrations- og familiekonsulent i Assens Kommune.
S og V: Vi når det ikke i årErling Bonnesen (V) og Erik Christensen (S), som begge er medlemmer af Folketinget og kandidater til det forestående valg, er enige med Karl-Emil Greve i, at der er en skæv fordeling af pengene til kommunerne.
Men hvordan en ny fordelingsnøgle skal laves, er straks sværere at blive enige om, og ingen af dem tror på, at en aftale kan komme i hus, inden kommunerne begynder at lægge budgetter i sensommeren.
Erik Christensen (S) er medlem af Folketinget og stiller op i Fyns Storkreds ved det kommende folketingsvalg.
- Vi havde nogle lange forhandlinger, og jeg tror, der er en stor vilje til at få det løst hos både Socialdemokratiet og Venstre.
Vi har desværre ikke nået en aftale.
Det er en haste-opgave, der skal løses efter valget, siger Erling Bonnesen (V) og fortsætter:- Det er en skal-opgave, der skal løses snarest muligt efter valget.
Så må man her ved den første budgetlægning lægge en pose penge oveni til dem, der er hårdest ramt, siger han.
Også Socialdemokraterne erkender, at den store lommeregner skal frem, og det kommer til at tage tid at få en ny aftale om udligning på plads.
- Det vil ikke være seriøst, hvis jeg stod og sagde, at det er på plads inden kommunerne lægger budget til efteråret, for det kommer til at tage tid.
Men vi vil gerne være med til at se på, om vi kan lægge en pulje ind i de kommende forhandlinger mellem KL og regeringen til de hårdest ramte kommuner, siger Erik Christensen (S).
FacebookTwitterKopier linkEmner:Erling Bonnesen (politiker)|Socialdemokraterne|Søren Steen (politiker)|Greve|Økonomi




https://www.dr.dk/sporten/haandbold/ehfcup/heroiske-tth-kaempede-forgaeves-mod-maegtige-kiel

EhfcupHeroiske TTH kæmpede forgæves mod mægtige KielHåndboldherrerne fra THW Kiel spillede sig i finalen i EHF Cuppen med en sejr på 32-26 over TTH Holstebro.
TTH Holstebro måtte se sig slået med 26-32 i EHF Cuppens Final 4-semifinale i mod værterne fra Kiel.
17.
maj 2019 kl.
19.
38Bemærk: artiklen er mere end 30 dage gammelLæs opFinalen i håndboldens EHF Cup bliver uden deltagelse af TTH Holstebro.
Det står klart efter fredagens semifinale ved Final 4-stævnet, hvor det danske mandskab tabte 26-32 til den tyske storklub THW Kiel.
TTH's håndboldherrer fulgte godt med i første halvleg, men tyskerne kontrollerede kampen i anden halvleg, hvor Kiels sejr aldrig for alvor var i fare.
Den danske landsholdskeeper Niklas Landin stod på mål for Kiel, og han kan ligesom sin bror, Magnus Landin, se frem til en finale lørdag.
Her venter enten Füchse Berlin fra Tyskland eller FC Porto fra Portugal.
De to hold kæmper fredag klokken 20.
45 om en finalebillet.
TTH spiller om turneringens tredjeplads mod taberen af fredagens anden semifinale.
Den kamp spilles lørdag klokken 18.
Vild kulisse i KielKiel havde fordel af hjemmebane i fredagen opgør, og det lignede på forhånd en stor mundfuld for TTH, der tidligere på ugen blev sendt ud af kampen om DM-medaljer.
Alligevel fulgte Holstebro-holdet godt med i kampens begyndelse.
Danskerne virkede uimponerede, og særligt målmand Sebastian Frandsen holdt et højt niveau.
Efter 11 minutters spil kunne han notere sig en redningsprocent på 55 procent, og samtidig var Mikkel Mortensen og Magnus Bramming skarpe i den anden ende.
TTH kom foran 4-3, men måtte se Kiel tage initiativet.
Tyskerne skruede op for kvaliteten og kom på 13-9 på en scoring af Nikola Bilyk.
Men en stærk slutspurt af TTH gav alligevel danskerne håb midt i den heftige lydkulisse, som Kiels fans skabte.
Et kontramål af Bramming bragte TTH på 14-15, men tyskerne gik til pause foran med to mål.
Den svenske håndboldstjerne Niclas Ekberg var skarp foran kassen.
Med sin femte scoring på fem forsøg bragte han Kiel på 19-16 i begyndelsen af anden halvleg.
Samtidig fik Landin godt fat i de danske skytter, og Kiel strammede grebet om kampen.
Kiel kom foran med fem mål, men med et snedigt lob over Landin sørgede Bramming for en smule spænding halvvejs i anden halvleg.
Tættere kom TTH dog ikke, og finalebilletten gik derfor til tyskerne, der også er på hjemmebane i lørdagens finale.
/ritzau/FacebookTwitterKopier linkEmner:Magnus Landin (håndboldspiller)|Niklas Landin (håndboldspiller)|TTH Holstebro|Tyskland|Håndbold




https://www.dr.dk/nyheder/politik/folketingsvalg/mette-frederiksen-langer-ud-efter-statsministeren-loeft-lige-niveauet

FolketingsvalgMette Frederiksen langer ud efter statsministeren: 'Løft lige niveauet, Løkke'S-formanden kritiserer Løkke for at sætte Stram Kurs og Enhedslisten i samme bås.
I går afviste Mette Frederiksen et regeringssamarbejde med Venstre på et pressemøde.
Dette gentog hun igen i dag.
Af Thea Deleuran Müller17.
maj 2019 kl.
18.
38Bemærk: artiklen er mere end 30 dage gammelLæs opAt sætte et parti som Enhedslisten i samme yderparti-bås som Stram Kurs, giver ikke ligefrem plus-point i Mette Frederiksens bog.
Hun indleder et opslag på Facebook med ordene 'Løft lige niveauet, Løkke', og fortsætter:- Det er ganske enkelt ikke acceptabelt, når du til citat sammenligner 'kommunister ude i Enhedslisten' med 'folk med nazistiske tendenser i Stram Kurs'.
Det var statsminister Lars Løkke Rasmussen (V), der tidligere i dag kom med udtalelsen, da han kommenterede på S-formandens afvisning af et regeringssamarbejde mellem Venstre og Socialdemokratiet.
Læs også:Mette Frederiksen afviser Løkke: SV-regering kan ikke komme på taleØnskescenariet er fortsat en helt blå regering, sagde han, men ved en regering henover midten er det muligt at gå uden om både 'kommunister' og 'nazistiske tendenser':- Det er klart, at kommunisterne i Enhedslisten og dem med nazistiske tendenser i Stram Kurs ikke synes, det er en god idé at tale om at samle Danmark på midten.
Det siger sig selv, lød det fra Lars Løkke Rasmussen.
Se i klippet, hvad Lars Løkke Rasmussen (V) sagde tidligere i dag:Og det er de ord, der ikke falder i god jord hos Socialdemokratiets formand.
- At sammenligne et parti, der arbejder ordentligt og redeligt i Folketinget, med Stram Kurs er helt forkert.
Og det er at tage debatten ned på et niveau, hvor det ikke er en statsminister værdig, skriver Mette Frederiksen.
'Stor efterspørgsel på samarbejde'Mens statsministeren mener, det vil klæde Mette Frederiksen at åbne lidt op for hans idé om et regeringssamarbejde på tværs over midten, så siger Mette Frederiksen fortsat nej tak.
Hver tredje dansker er ellers enten 'positiv' eller 'meget positiv' overfor idéen, som Lars Løkke Rasmussen smed på bordet i går, viser en meningsmåling, Epinion har foretaget for DR Nyheder.
Og at så mange er positive overfor en regering på tværs af venstre- og højrefløjen, kommer ikke bag på Mette Frederiksen.
- Jeg tror, at der er en kæmpestor efterspørgsel på samarbejdet, og rigtig mange danskere har det sådan, at når først valget er overstået, så skal vi bare passe vores arbejde inde på Christiansborg og få tingene til at rulle, siger hun.
- Det er jo ikke det samme, som at det ville være klogt at gå i regering.
Læs også:Mette Frederiksen afviser Løkke: SV-regering kan ikke komme på taleFor store uenigheder mellem Venstre og SocialdemokratietFor der er stadig for stor forskel på de to partier, til at Mette Frederiksen ser et regeringssamarbejde for sig.
- Lars Løkke Rasmussen har stået for besparelser på velfærden.
Han har haft et ønske om at forhøje pensionsalderen.
Jeg vil gerne have, vi investerer mere i velfærd og får indført en ret til tidligere folkepension, siger hun.
- Der er nogle uenigheder, der i mine øjne er så store, så et regeringssamarbejde ikke er den rigtige vej at gå.
Alligevel håber hun, at der vil være et øget samarbejde på tværs af midten i Folketinget efter valget.
- I mine øjne skal vi samarbejde mere, end det vi har set under den her regering.
Læs også:Overrasket Jarlov om SV-regering: 'Ikke det, vi går til valg på'FacebookTwitterKopier linkEmner:Lars Løkke Rasmussen (politiker)|Socialdemokraterne|Venstre|Mette Frederiksen (politiker)|Arbejdsmarkedspolitik




https://www.dr.dk/sporten/fodbold/minut-minut-fc-midtjylland-vinder-pokaldrama

FodboldMINUT FOR MINUT FC Midtjylland vinder pokaldramaBrøndby og FCM mødes i Parken i dette års pokalfinale.
17.
maj 2019 kl.
17.
39 | opdateret 17.
maj 2019 kl.
18.
31Bemærk: artiklen er mere end 30 dage gammelLæs opFacebookTwitterKopier linkEmner:FC Midtjylland|Fodbold|Brøndby




https://www.dr.dk/nyheder/politik/ep-valg/eu-i-din-boldklub-hvor-kan-danmark-hente-sine-fodboldspillere

EP-valgEU i din boldklub: Hvor kan Danmark hente sine fodboldspillere?
- Spillere, der kommer fra EU, er langt nemmere at lave aftaler med, siger direktør for fodboldklub.
Truppen i Vejle Boldklub består af spillere fra flere lande - både i og udenfor EU.
Af Oliver Fruergaard17.
maj 2019 kl.
18.
14Bemærk: artiklen er mere end 30 dage gammelLæs opRøde og hvide plastikstole pryder tribunerne på Vejle Stadion, hvor Henrik Tønder har sin daglige gang.
EU i din hverdagDR's EU-korrespondent Ole Ryborg er taget rundt i Danmark for at undersøge EU’s indflydelse på vores hverdag.
Her er han i Vejle, hvor EU-lovgivning påvirker boldklubben.
Læs også om de andre steder, han har besøgt.
Bårse - EU i din kanelsneglThyborøn - EU i din fiskAarhus - EU i din letbaneOdense - EU i din shampooBornholm - EU i din naturRødekro - EU i din hundDronninglund - EU i dit køleskabKøbenhavn - EU i din grænsekontrolSom direktør for den lokale fodboldklub, Vejle Boldklub, er det ham, der står for at finde de nye spillere til truppen.
Talenterne er overalt i verden, men Henrik Tønder har erfaret, at de er lettest at rekruttere, når de kommer fra EU.
EU-borgere behøver nemlig ikke en særlig arbejdstilladelse, når de kommer til Danmark for at arbejde.
- Proceduren er ganske enkelt længere med spillere fra ikke-EU-lande, siger direktøren.
Vejle Boldklub råder over spillere fra blandt andet Ukraine og Sverige, men hvor svenskerne kan rykke hele familien til Danmark og være med på banen fra dag ét, skal ukrainerne blive på sidelinjen, indtil papirarbejdet er på plads.
- Før det må de ikke engang være med til træningen.
Forskellen ligger i reglerne om fri bevægelighed, der gør det muligt for EU-borgere at arbejde i andre medlemslande.
Hvorfor er der EU-regler i Vejle Boldklub?
Den frie bevægelighed er et grundprincip i det europæiske samarbejde, der bygger på, at alle europæiske borgere skal kunne arbejde og studere i et hvilket som helst andet medlemsland.
Idéen er et indre marked, hvor varer og tjenesteydelser frit skal kunne sælges på tværs af grænserne.
Tanken med det indre marked er, at arbejdskraften også frit skal kunne bevæge sig derhen, hvor der er arbejde.
Hvad betyder det for danskerne?
Det betyder, at du kan tage arbejde i andre EU-lande uden en arbejdstilladelse.
Og så længe du er i arbejde, studerer eller på anden måder kan bevise, at du kan klare dig selv økonomisk, har du ret til at blive boende.
Mens du er der, har du i øvrigt ret til samme arbejdsvilkår, skattefordele og sociale ydelser som landets egne borgere.
Hvad er argumenterne for og imod?
Princippet om fri bevægelighed er et af EU's kernegrundlag, men også et, der splitter Europas borgere.
På den ene side står dem, der mener, at borgere skal kunne søge og tage arbejde overalt i EU.
Virksomheder skal kunne udstationere medarbejdere i andre lande, og forskere skal kunne søge job der, hvor det er mest interessant at arbejde: Er der for eksempel stor arbejdsløshed i Grækenland, skal unge grækere have muligheden for at søge job andre steder.
Modsat mener andre, at den frie bevægelighed for arbejdskraft lægger pres på den danske arbejdsmarkedsmodel, når der kommer arbejdstagere, som er villige til at arbejde for dårligere løn og arbejdsvilkår end dem, der gælder i DanmarkFacebookTwitterKopier linkEmner:EU|Vejle Boldklub|EU-forhold|Fodbold|Tønder




https://www.dr.dk/nyheder/politik/ep-valg/eu-i-din-natur-hvorfor-gaar-der-bisonokser-paa-bornholm

EP-valgEU i din natur: Hvorfor går der bisonokser på Bornholm?
Danmarks tredjestørste skov ligger på Bornholm og er fredet af EU.
Af Oliver Fruergaard17.
maj 2019 kl.
18.
14Bemærk: artiklen er mere end 30 dage gammelLæs opSkovridder Søren Friese har sin daglige gang i Almindingen på Bornholm, der er Danmarks tredjestørste skov.
EU i din hverdagDR's EU-korrespondent Ole Ryborg er taget rundt i Danmark for at undersøge EU’s indflydelse på vores hverdag.
Her er han på Bornholm, hvor der er EU-lovgivning i naturen.
Læs også om de andre steder, han har besøgt.
Vejle - EU i din boldklubBårse - EU i din kanelsneglThyborøn - EU i din fiskAarhus - EU i din letbaneOdense - EU i din shampooRødekro - EU i din hundDronninglund - EU i dit køleskabKøbenhavn - EU i din grænsekontrolUdover at være stor, er skoven også velbevaret.
Og det skal den blive ved med at være, mener EU, der har sat den på en lang liste over beskyttede naturområder i Danmark.
- Alt, der sker i skoven, skal konsekvensvurderes i forhold til de målsætninger, EU har med arealet, siger Søren Friese om EU's naturfredningsprojekt, der er døbt Natura 2000.
- Hvis nogen søger om at lave et mountainbikeløb, klippeklatring eller andet, skal vi ind og se, om aktiviteten kan have skadelig virkning på de arter, der lever i området.
Besøg af bisonMen skovens frodige og velbevarede natur betyder også, at Bornholm har fået besøg af et dyr, man normalt ikke finder i den danske natur: Bisonoksen.
I et forsøg på at redde den europæiske bison, der er udrydningstruet, åbnede EU nemlig op for, at medlemslandene kunne adoptere dyret, hvis naturen ellers lever op til kravene.
Bornholm fik syv bisonokser i 2012.
Siden er flokken vokset.
Se mere i videoen i toppen.
Hvorfor er der EU-regler i dansk natur?
Det er først og fremmest for at beskytte dyr, planter og vandmiljø mod at blive skadet.
Mange dyr og planter findes i så få eller små bestande i Danmark, at de risikerer at blive udryddet.
EU blander sig også i den danske natur for at beskytte grundvandet, som både bruges til drikkevand, og som løber ud i åer og søer.
Dermed er det rene vand afgørende for både mennesker, dyr og planter.
For nyligt understregede en stor FN-rapport, hvor nødvendigt det er at beskytte naturen: Op mod én million dyre- og plantearter er truet af udrydelse, og mange risikerer at være forsvundet inden for få årtier.
Hvad betyder det for danskerne?
På de områder, som EU beskytter, kan der være særlige regler for, hvordan man skal gebærde sig.
For eksempel kan der være krav om, at man ikke fælder træerne, ligesom kommuner nogle steder skal have tilladelse hos EU, før de kan afholde arrangementer i fredede områder.
EU's politikere bestemmer, hvor meget danske landmænd må forurene, når de for eksempel bruger gødning.
Hvad er argumenterne for og imod?
Diskussionerne i EU handler ofte om, hvorvidt politikerne er for vidtgående i deres fredning af områder, eller om de ikke går langt nok.
I et tidligere eksempel fra Fyn betød EU's naturbeskyttelsesregler, at der skulle bygges en særlig bro over en vej for at beskytte en sjælden hasselmus.
Nogle mener, at EU's regler og krav går for langt - andre at de ikke er vidtgående nok.
FacebookTwitterKopier linkEmner:EU|Bornholm|EU-forhold|Miljø og natur|Socialdemokraterne




https://www.dr.dk/nyheder/politik/ep-valg/eu-og-din-hundehvalp-hvordan-forhindrer-vi-dyremishandling

EP-valgEU og din hundehvalp: Hvordan forhindrer vi dyremishandling?
"Jeg sælger kun hvalpe til mennesker, som jeg ved vil tage vare på dem.
"Dyrevelfærdsorganisationer har presset på, for at EU skal føre bedre kontrol med salg af hunde.
Af Oliver Fruergaard17.
maj 2019 kl.
14.
00Bemærk: artiklen er mere end 30 dage gammelLæs opHundeavler Susanne Henriksen holder øje med en flok hvalpe i sin gårdhave i Rødekro.
De fleste tumler rundt bag en indhegning, men en enkelt har forvildet sig uden for hegnet, hvor den slås med en fodbold.
EU i din hverdagDR's EU-korrespondent Ole Ryborg er taget rundt i Danmark for at undersøge EU’s indflydelse på vores hverdag.
Her er han i en hundekennel i Rødekro.
Læs også om de andre steder, han har besøgt.
Vejle - EU i din boldklubBårse - EU i din kanelsneglThyborøn - EU i din fiskAarhus - EU i din letbaneOdense - EU i din shampooBornholm - EU i din naturDronninglund - EU i dit køleskabKøbenhavn - EU i din grænseOm få uger er de gamle nok til at blive solgt.
- Folk spørger altid, om det ikke gør ondt at sige farvel til dem.
Men det gør det ikke, for jeg sælger kun hvalpe til mennesker, som jeg ved vil tage vare på dem, forklarer Susanne Henriksen, inden hun lukker alle hvalpene ud på de store græsarelaer, der omringer gårdhuset.
Her er masser af fri natur, hvor de små hunde kan spæne rundt og blive ordentligt socialiseret.
Det lægger Susanne Henriksen et stort arbejde i.
Derfor vurderer hun også de potentielle købere nøje, når de kommer forbi gården for at se på en hund.
- Jeg siger gerne nej, hvis jeg ikke har en god mavefornemmelse.
HvalpefabrikkerDet er dog ikke alle steder i Europa, at kontrollen med hundesalget er ligeså god.
Flere EU-parlamentarikere har i de senere år set sig nødsaget til at sætte dyrevelfærd på dagsordenen, efter at dyrevelfærdsorganisationer rundt omkring i Europa har presset på for politisk kontrol med køb og salg af især hunde og katte.
Det er blandt andet en reaktion på de såkaldte hvalpefabrikker, der er begyndt at opstå i flere østeuropæiske lande.
Her lever ofte meget indavlede hunde under kummerlige forhold i deres egne efterladenskaber, hvor de avler hvalpe, der bliver solgt videre på internettet.
Her i Rødekro får hvalpene en god opvækst, men flere steder i Europa findes de såkaldte hvalpefabrikker, hvor hunde lever under kummerlige forhold.
Hvorfor er der EU-regler i min hund?
EU blander sig ikke endnu, men Europa-Parlamentet har vedtaget en resolution, hvori man opfordrer Kommissionen til at gribe ind over for dyremishandling.
Ønsket om at sikre ordentlig dyrevelfærd er opstået, efter at internethandel med hunde er vokset, og fordi der gennem de senere år er dukket flere sager op i medierne om syge og adfærdsvanskelige hunde fra typisk østeuropæiske lande.
I øjeblikket bliver der handlet cirka 45.
000 hunde om måneden på tværs af grænser.
Hvad betyder det for danskerne?
Dyrenes Beskyttelse, der har været med til at få problemet på dagsordenen, har blandt andet foreslået obligatorisk indregistrering af alle hunde, der handles mellem EU-lande.
For hundekøbere vil det give en forsikring om, at deres hund kommer fra et ordentlig hjem, hvor den er blevet behandlet godt og ikke er indavlet.
Hvad er argumenterne for og imod?
Argumentet er, at EU's kæledyr skal have det bedre, og at forbrugerne skal have større garanti for, at de ikke køber et kæledyr, der er indavlet eller har sygdomme.
Modargumentet er, at det kan føre til ekstra bureaukrati for både hundekenneler og myndigheder.
FacebookTwitterKopier linkEmner:EU|Europa-Parlamentet|Kæledyr|Dyr|Rødekro




https://www.dr.dk/sporten/cykling/spansk-udbryder-tager-sejren-paa-kuperet-giro-etape

CyklingSpansk udbryder tager sejren på kuperet Giro-etapeDen spanske cykelrytter Pello Bilbao kørte fra en flok stærke udbrydere på Giro d'Italias 7.
etape.
Pello Bilbao jubler, da han kører først over målstregen på dagens etape af Giro d'Italia.
17.
maj 2019 kl.
17.
23Bemærk: artiklen er mere end 30 dage gammelLæs opCykelholdet Astana tog fredag sin første sejr i 2019-udgaven af Giro d'Italia - årets første grand tour.
Den spanske cykelrytter Pello Bilbao stak af fra en flok stærke medudbrydere med 1,5 kilometer igen og kørte alene over målstregen.
Fem sekunder efter ham fulgte Ag2rs Tony Gallopin og Boras Davide Formolo på henholdsvis anden- og tredjepladsen.
Med sejren har Astana nu hentet 24 sejre i år.
Det er kun overgået af Quick-Step, som har skrabet 29 sejre sammen i første del af sæsonen.
Fredagens etape i det kuperede terræn var 185 kilometer lang og blev kørt fra Vasto til L'Aquila.
José Joaquín Rojas (Movistar) var i udbrud for anden dag i træk.
Han rakte forgæves ud efter etapesejren, men anstrengelserne sendte ham en anelse tættere på løbets førertrøje.
Conti er stadig i frontDen sidder dog fortsat på UAE-rytteren Valerio Conti, der var en del af et udbrud, som holdt hjem på torsdagens etape.
Italieneren er 1 minut og 32 sekunder foran 33-årige Rojas, mens Bardianis Giovanni Carboni ligger på tredjepladsen.
Favoritterne Primoz Roglic (Jumbo-Visma) og Simon Yates (Mitchelton-Scott) er begge mere end fem minutter efter Conti.
De sad begge i feltet, der ramte målstregen lidt mere end et minut efter Bilbaos triumf.
Den colombianske sprinter Fernando Gaviria (UAE) udgik tidligt på 7.
etape på grund af smerter i sit venstre knæ.
Han nåede at markere sig med en sejr på 3.
etape.
Sejren var dog lidt speciel, da Quick-Steps Elia Viviani egentlig vandt etapen.
Efterfølgende blev italieneren frataget sejren for at have lavet et voldsomt svaj i spurten, som forhindrede flere rivaler i at køre med om sejren.
Primoz Roglics hjælper Laurens De Plus udgik også af løbet på 7.
etape.
/ritzau/FacebookTwitterKopier linkEmner:Cykelsport|Fernando Gaviria (cykelrytter)|Italien|Primoz Roglic (cykelrytter)|Quick-Step Team




https://www.dr.dk/nyheder/udland/major-fake-news-oeger-truslen-mod-danske-soldater-i-irak

UdlandMajor: Fake news øger truslen mod danske soldater i IrakFalsk narrativ om Islamisk Stat kan udløse angreb på vestlige soldater.
De danske soldater på Al Asad Air Base træner den irakiske hær sammen med amerikanerne.
Omkring 200 danskere er udstationeret på basen.
Af Oliver Batchelor17.
maj 2019 kl.
16.
00Bemærk: artiklen er mere end 30 dage gammelLæs opDet er ikke alene spændingerne mellem USA og Iran, der har forværret sikkerhedssituationen omkring de vestlige soldater - herunder de danske - i Irak.
Falske historier i iransk og irakisk presse, om at Islamisk Stat er opfundet af Israels efterretningstjeneste Mossad i samarbejde med Saudi Arabien og sponseret af USA's efterretningstjeneste CIA, er med til at øge truslen.
- Det har intet med virkeligheden at gøre.
Men det er et narrativ, der påvirker de shiamuslimske militser, der er sponseret af Iran, fortæller Mikkel Storm Jensen, major og analytiker ved Forsvarsakademiet.
- Hvis der florerer en historie om, at nedkæmpningen af Islamisk Stat var så vanskelig, fordi amerikanerne stod bag, så kan det i sig selv føre til angreb på vestlige soldater, siger han.
Tidligere på ugen hjemkaldte USA størstedelen af de ansatte på ambassaden i Bagdad, da USA vurderer, at Iran kan være ved at planlægge angreb mod amerikanske interesser i Mellemøsten.
Læs også:USA kalder ambassadeansatte hjem fra Irak under Iran-stridForholdet mellem de to lande er lige nu højspændt - især efter fire mystiske tilfælde af sabotage mod oliefartøjer i nærheden af Hormuz-strædet, som Iran for nylig truede med at lukke.
Skærpet sikkerhed i dansk lejrI går oplyste den danske forsvarskommando, at de omkring 200 danske soldater, der er udsendt til Al Asad Air Base i den vestlige del af landet, lever under skærpede sikkerhedsforanstaltninger.
- For vores soldater på Al Asad Air Base i Irak betyder det helt konkrete tiltag.
Blandt andet bærer de for tiden deres sikkerhedsudstyr, når de bevæger sig rundt på basen, og de bevæger sig ikke rundt alene, lød det fra oberst Michael Hyldgaard, chef for Operationsstaben ved Forsvarskommandoen, i en pressemeddelelse.
Risikoen for angreb på amerikanske soldater er latent, mener Mikkel Storm Jensen.
Men de fjendtlige militser opholder sig ikke umiddelbart i nærheden af de danske soldater.
- Så med mindre, danskerne bevæger sig ud i andre områder og laver noget andet, end de plejer, så er risikoen næppe så stor.
Iransk stedfortræderkrig?
Mikkel Storm Jensen vurderer, at en række iranskstyrede militser i Irak, hvoraf flere kæmpede mod amerikanerne under og efter besættelsen af af Irak i 2003, udgør en trussel for amerikanerne.
Blandt andet er der tale om Hizbollah og andre organisationer på den amerikanske terrorliste.
- Iran har meget stor indflydelse på de irakiske militser.
Og de går lige op ad de amerikanere, der træner de irakiske sikkerhedsstyrker.
Men det ville være en meget stor eskalering, hvis iranerne beordrede militserne til at angribe.
Det anser jeg for mindre sandsynligt, siger Mikkel Storm Jensen.
Den britiske avis The Guardian citerer dog anonyme kilder for, at Qassem Suelimani, der leder Irans revolutionsgardes Quds-styrke, for nylig mødtes med de iranskstyrede militser i Irak og bad dem om at forberede sig på stedfortræderkrig.
USA har som følge af den påståede trussel fra Iran øget sin tilstedeværelse i Mellemøsten og blandt andet sendt krigsskibet USS Arlington og et missilbatteri af sted.
For nylig meldte Iran ud, at landet vil trække sig delvis fra den atomaftale, der blev indgået i 2015, og som præsident Donald Trump har trukket USA ud af.
FacebookTwitterKopier linkEmner:Donald Trump (politiker)|Iran|USA|Soldater|Mossad




https://www.dr.dk/nyheder/politik/ep-valg/eu-i-dit-koeleskab-hvor-meget-sukker-maa-der-vaere-i-colaen

EP-valgEU i dit køleskab: Hvor meget sukker må der være i colaen?
EU-politikere bestemmer, om der må være genmodificerede majs i de cornflakes, vi hælder i skålen om morgenen.
Af Maya Nissen og (Video) Benjamin Schildknecht Kodboel17.
maj 2019 kl.
14.
00Bemærk: artiklen er mere end 30 dage gammelLæs opDer står cornflakes på morgenbordet og cola og smøreost i køleskabet hjemme hos familien Sparre i Dronninglund i Nordjylland.
EU i din hverdagDR's EU-korrespondent Ole Ryborg er taget rundt i Danmark for at undersøge EU’s indflydelse på vores hverdag.
Her er han i Dronningmølle i Nordjylland, hvor der er EU-lovgivning i madvarerne.
Læs også om de andre steder, han har besøgt.
Vejle - EU i din boldklubBårse - EU i din kanelsneglThyborøn - EU i din fiskAarhus - EU i din letbaneBornholm - EU i din naturRødekro - EU i din hundOdense - EU i din shampooKøbenhavn - EU i din grænsekontrolSelvom varerne kommer fra det lokale supermarked, har EU og medlemmerne af Europa-Parlamentet haft en finger med i spillet, når det kommer til, hvad danskernes mad og drikkevarer må indeholde.
De fastsætter blandt andet reglerne for, om der må være genmodificerede majs i de cornflakes, som familiens otteårige datter, Merle, hælder i sin skål om morgenen, og hvor meget sukker, der må være i den cola, der ledsager fredagsslikket, når Disney Sjov løber hen over skærmen fredag aften.
På børneværelset har EU’s lovgivning også sat sit aftryk.
Her sikrer den blandt andet, at børnenes legetøj ikke er malet med skadelig, blyholdig maling, ligesom der er regler om, hvor store mængder hormonforstyrrende stoffer, det må indeholde.
DR's EU-korrespondent Ole Ryborg besøgte familien Sparre for at se på, hvor meget EU der er i deres køleskab.
Hvorfor er der EU-regler i fødevarer og legetøj?
Både fødevarer og legetøj kan indeholde kræft- og allergifremkaldende eller hormonforstyrrende stoffer.
Derfor sætter EU grænser for, hvor store mængder de ting, vi spiser, og det legetøj, vores børn leger med, må indeholde af bestemte stoffer.
Hvad betyder reglerne for danskerne?
EU-lovgivningen betyder blandt andet, at legetøj til danske børn under tre år ikke må indeholde bestemte typer ftalater, ligesom det også er forbudt at bruge visse allergifremkaldende parfumer i legetøj, som sælges i danske butikker.
Lovgivningen omkring ftalater er faktisk sket på foranledning af et dansk forbud mod fire hormonforstyrrende typer af ftalater.
Al legetøj i Danmark skal også være mærket med EC-mærket, som betyder, at legetøjet overholder de gældende regler på området.
Hvad er argumenterne for og imod?
Selvom de fleste kan blive enige om, at vores fødevarer bør være fri for stoffer, der giver os allergi eller kræft, og vores børns legetøj fri for giftig maling, er der forskel på, hvor meget regulering de enkelte politikere i parlamentet ønsker.
Nogle af dem, der stiller op til det kommende valg, synes, at man skal være mere forsigtig og beskytte brugerne mere.
Andre mener, at politikere skal passe på med at overregulere og gøre det for besværligt for virksomheder.
FacebookTwitterKopier linkEmner:EU|Europa-Parlamentet|EU-forhold|Sundhedsskadelige stoffer|Jylland




https://www.dr.dk/nyheder/politik/ep-valg/eu-i-din-letbane-hvorfor-bygger-italienere-i-danmark

EP-valgEU i din letbane: Hvorfor bygger italienere i Danmark?
Virksomheder i hele EU kan byde ind på at løse opgaver i andre lande.
Aarhus Letbane startede med at køre med passagerer torsdag den 21.
december 2017.
Af Oliver Fruergaard17.
maj 2019 kl.
14.
00Bemærk: artiklen er mere end 30 dage gammelLæs op"Linje 2 mod Aarhus Hovedbanegård", lyder det fra en rolig stemme, som mange nok genkender.
EU i din hverdagDR's EU-korrespondent Ole Ryborg er taget rundt i Danmark for at undersøge EU’s indflydelse på vores hverdag.
Her er han i Aarhus, hvor han ser på EU-lovgivning i letbanen.
Læs også om de andre steder, han har besøgt.
Vejle - EU i din boldklubBårse - EU i din kanelsneglThyborøn - EU i din fiskOdense - EU i din shampooBornholm - EU i din naturRødekro - EU i din hundDronninglund - EU i dit køleskabKøbenhavn - EU i din grænsekontrolDet er forfatter, journalist og århusianer Jørgen Leth, der har fået lov at indtale stoppestederne i Letbanen, som netop er trillet fra perronen.
Efter en lancering, der blev forsinket af flere uheld og tekniske problemer, er den elektriske sporvogn efterhånden blevet hverdag for mange århusianere.
Den har betydet bedre transportforbindelse i Smilets By og de omkringliggende områder.
Men i en periode betød den også øget omsætning hos de lokale pizzarier.
For da skinnenettet, kørestrømmen og signalerne skulle lægges til letbanen, blev det ikke gjort af danske arbejdere, men derimod 150 italienere fra firmaet Ansaldo STS, der havde budt ind på opgaven.
Letbanens ejere benyttede sig nemlig af EU's udbudsregler, da projektet skulle sættes i søen.
Reglerne gør det muligt at sætte byggeprojekter og andre store opgaver i udbud blandt virksomheder i hele EU for på den måde at sikre sig den billigste pris.
Hvorfor er der EU-regler i letbanen?
Den danske stat og virksomheder skal sætte projekter i udbud i EU, når projekterne når en vis størrelse.
På den måde kan de også sikre sig den bedste pris.
EU stiller det krav, da arbejdskraftens frie bevægelighed er et grundprincip i det europæiske samarbejde.
Princippet bygger på, at alle europæiske borgere og virksomheder skal kunne arbejde i et hvilket som helst medlemsland.
Hvad betyder det for danskerne?
Hvis en udenlandsk virksomhed varetager en dansk opgave, kan denne tage sine egne arbejdere med til landet.
I så fald vil danskere og danske virksomheder gå glip af arbejdet.
Omvendt vil de danske myndigheder bruge færre penge på opgaven, såfremt den udenlandske virksomhed kan løse den billigere eller bedre.
Danske virksomheder kan også byde på opgaver i andre EU-lande.
Hvad er argumenterne for og imod?
Modstandere peger på, at de danske arbejdsvilkår kan blive presset, hvis andre EU-borgere kommer til Danmark og accepterer ringere vilkår.
Fortalere mener, at det er en gevinst for Danmark at kunne få flere og billigere virksomheder til at byde ind på opgaver, da det vil spare staten penge.
FacebookTwitterKopier linkEmner:EU|Jørgen Leth (filminstruktør)|Erhverv|EU-forhold|Aarhus




https://www.dr.dk/nyheder/politik/ep-valg/eu-ved-din-graense-hvem-bestemmer-om-du-skal-vise-pas

EP-valgEU ved din grænse: Hvem bestemmer om du skal vise pas?
"Der er en ufrihed i forhold til den måde, jeg godt kan lide at rejse på".
Den midlertidige danske grænsekontrol blev i slutningen af april forlænget til november.
Den har været i stand siden 2016.
Af Maya Nissen17.
maj 2019 kl.
14.
00Bemærk: artiklen er mere end 30 dage gammelLæs opDu har måske mødt dem på vej ind og ud af Danmark.
Uniformerede betjente eller hjemmeværnsfolk med gule sikkerhedsveste på kørebanen eller stationen, der beder om at se dit pas.
For selvom der er åbne grænser indenfor EU, så har der siden 2016 været grænsekontrol ved Danmarks grænser mod både Sverige og Tyskland – alt sammen med tilladelse fra EU.
EU i din hverdagDR's EU-korrespondent Ole Ryborg er taget rundt i Danmark for at undersøge EU’s indflydelse på vores hverdag.
Her er han i Københavns Lufthavn.
Læs også om de andre steder, han har besøgt.
Vejle - EU i din boldklubBårse - EU i din kanelsneglThyborøn - EU i din fiskAarhus - EU i din letbaneOdense - EU i din shampooBornholm - EU i din naturDronninglund - EU i dit køleskabKøbenhavn - EU i din hundehvalpI 2015 og 2016 indførte man midlertidig grænsekontrol i Sverige og Danmark på grund af migrantstrømmen fra blandt andet Syrien.
Men at grænsekontrollen stadig står her tre år senere har en anden årsag, forklarer DR’s EU-korrespondent Ole Ryborg.
- Når Danmark har grænsekontrol, så er det ikke begrundet i migrantkrisen længere, men i en øget terrortrussel.
Den danske grænsekontrol er blevet forlænget seks måneder ad gangen og udløber i november.
Det er noget, som landene beder om, og så er det op til Europa-Kommissionen, om de er klar til at godkende yderligere forlængelse af grænsekontrollen efter november, når det gælder Danmark.
For danske Anne Sloth Ejnersen, der pendler mellem Danmark og Sverige, fylder grænsekontrollen meget i hverdagen.
- Det er en oplevelse af ufrihed i forhold til den måde, jeg godt kan lide at rejse på.
At jeg hele tiden skal være opmærksom på, om jeg har pas med, og hvis jeg rejser med familien, at vi også har børnenes pas med.
Så det bliver en form for stop op i den måde, man egentlig gerne vil bevæge sig på, specielt indenfor Norden, siger hun.
Det er ikke samtlige ture og samtlige passagerer, der får tjekket deres pas, og når Anne Sloth Ejnersen en gang imellem slipper for at skulle hive passet frem, kalder hun det ”en lille lettelse”.
- Det er ikke fordi, det er et stort besvær at tage sit pas op af tasken, det er mere sådan en mental lettelse af, at jeg ikke behøver at identificere mig i dag.
Jeg hører faktisk til her, også selvom jeg ikke har taget mit pas med.
Her tjekker svensk politi pas ombord på et tog fra Danmark på Hyllie Station i Sverige i 2016.
Hvorfor blander EU sig i den danske grænse?
Danmark har siden 2001 været fuldt medlem af Schengen-samarbejdet, som medfører at man ikke længere har grænsekontrol.
Det betyder, at danskere ikke skal vise pas, når de for eksempel kører over grænsen til Tyskland eller rejser med fly til Italien, Frankrig eller et andet land, der også deltager i Schengen-samarbejdet.
Som udgangspunkt tillader Schengen-samarbejdet ikke grænsekontrol ved EU’s indre grænser, men medlemslandene kan søge om tilladelse i ekstraordinære situationer, hvis der er ”fare for den offentlige orden og interne sikkerhed” i et Schengen-land.
Det er netop det, Danmark har gjort siden 2016.
Hvad betyder reglerne for danskerne?
For danskerne betyder reglerne, at man – når der ikke midlertidig grænsekontrol - kan rejse frit mellem Danmark og de andre Schengen-lande, uden at skulle vise identifikation.
Hvad var argumenterne imod?
Schengen-aftalens åbne grænser har mødt skarp kritik særligt fra af Europas højrefløjspartier, heriblandt Dansk Folkeparti, som ønsker en genoprettelse af den permanente grænsekontrol.
Kritikken af Schengen-samarbejdet går blandt andet på, at de åbne grænser øger risikoen for grænseoverskridende kriminalitet, og for at terrorister eller økonomiske migranter, der ikke kan få asyl, kan bevæge sig frit rundt mellem Schengen-landene uden at blive opdaget.
FacebookTwitterKopier linkEmner:EU|Europa-Kommissionen|EU-forhold|Sverige|Tyskland




https://www.dr.dk/nyheder/politik/ep-valg/eu-i-din-shampoo-hvordan-undgaar-vi-hormonforstyrrende-stoffer

EP-valgEU i din shampoo: Hvordan undgår vi hormonforstyrrende stoffer?
Forskere arbejder på tværs af grænser for at bekæmpe skadelig kemi i vores produkter.
Kig efter mærker som Svanemærket og Astma og Allergimærket.
Shampoo og kosmetikprodukter kan nemlig indeholde hormonforstyrrende stoffer.
Af Oliver Fruergaard17.
maj 2019 kl.
14.
00Bemærk: artiklen er mere end 30 dage gammelLæs opTirsdag morgen summer maskinerne i laboratoriet på SDU's biologiske institut, hvor professor Henrik Holbæk er omgivet af zebrafiskelarver og paddeæg.
EU i din hverdagDR's EU-korrespondent Ole Ryborg er taget rundt i Danmark for at undersøge EU’s indflydelse på vores hverdag.
Her er han i Odense, hvor der er EU-lovgivning i forskningen.
Læs også om de andre steder, han har besøgt.
Vejle - EU i din boldklubBårse - EU i din kanelsneglThyborøn - EU i din fiskAarhus - EU i din letbaneBornholm - EU i din naturRødekro - EU i din hundDronninglund - EU i dit køleskabKøbenhavn - EU i din grænsekontrolDe er hans forsøgsdyr, når han forsker i hormonforstyrrende stoffer, som findes i alt fra vores badeforhæng til den shampoo, vi bruger.
- Før testede vi på rotter, men det her er mere etisk, siger han.
Han observerer, hvordan larverne reagerer på stoffer, som han mistænker for blandt andet at ødelægge vores forplantningsevne.
Testresultaterne bliver sendt videre til EU's politikere, der kan forbyde stofferne, hvis der er flertal for det.
50 millioner kroner fra EUHenrik Holbæk arbejder netop nu sammen med 15 partnere fra otte forskellige lande rundt om i verden om at udvikle testmetoder, der hurtigt skal identificere hormonforstyrrende stoffer i vores produkter.
En zebrafiskelarve, som kan bruges til forsøgsdyr for potentielt skadelige stoffer.
Forskningen bliver mere kompliceret, og derfor er det nødvendigt med samarbejde og vidensdeling på tværs af landegrænser, forklarer Henrik Holbæk.
- Det har gjort en stor forskel, at vi er en del af EU.
Vi har fået omkring 50 millioner kroner til det her projekt, som er en stor satsning, siger han.
Hvorfor er der EU-regler i min shampoo?
I de senere år er forskere blevet mere opmærksomme på, at mange af de produkter, vi bruger - især hvis de er lavet af plastik - kan indeholde hormonforstyrrende stoffer.
Alt fra badeforhæng, legetøj og madkasser til shampoo og kosmetik.
Stofferne kan påvirke vores krop negativt: Forskere mistænker dem blandt andet for at nedsætte vores evne til at få børn.
EU støtter derfor forskning, der skal gøre det lettere at identificere dem i vores produkter.
Hvad betyder det for danskerne?
Det betyder, at der er potentiale for færre skadelige stoffer i de produkter, vi køber.
EU-politikerne kan kigge på forskeres vurderinger om forskellige stoffer og beslutte at forbyde dem.
Det sker dog ikke altid: Flere stoffer, som EU har identificeret som værende hormonforstyrrende, er det nemlig stadig tilladt at tilsætte dagligdagsprodukter.
Blandt andet en række af de såkaldte parabener, der bruges som konserveringsmiddel i cremer, shampoo og makeup.
Hvad er argumenterne for og imod?
Ingen er som sådan imod at investere i forskningen, men der er uenighed blandt de europæiske politikere om, hvor mange penge der skal gå til det.
Når Storbritannien forlader EU, vil der opstå et hul i EU's budget.
Lige nu diskuterer EU-politikerne, om det hul skal fyldes ved, at de 27 lande, der bliver i EU, skal betale mere, end de gør i dag.
Alternativet er, at man skærer i budgettet, og her kan blandt andet forskningsmidlerne være et område, der bliver mindre.
FacebookTwitterKopier linkEmner:EU|Videnskab|EU-forhold|Holbæk|Storbritannien




https://www.dr.dk/nyheder/politik/ep-valg/eu-i-din-fisk-hvor-mange-roedspaetter-maa-man-fange

EP-valgEU i din fisk: Hvor mange rødspætter må man fange?
"Jeg tror ikke, at vi fiskere kan undvære EU.
"xAf Oliver Fruergaard17.
maj 2019 kl.
14.
00Bemærk: artiklen er mere end 30 dage gammelLæs opTamme Bolt har boet halvdelen af sit liv i Thyborøn.
Her sikrer fiskeri flere penge og arbejdspladser end nogen anden industri.
EU i din hverdagDR's EU-korrespondent Ole Ryborg er taget rundt i Danmark for at undersøge EU’s indflydelse på vores hverdag.
Her er han i Thyborøn, hvor EU-lovgivning påvirker fiskeriet.
Læs også om de andre steder, han har besøgt.
Vejle - EU i din boldklubBårse - EU i din kanelsneglAarhus - EU i din letbaneOdense - EU i din shampooBornholm - EU i din naturRødekro - EU i din hundDronninglund - EU i dit køleskabKøbenhavn - EU i din grænsekontrolSelv er han fiskeskipper, og han mærker dagligt, hvordan EU har hænderne helt nede i nettet.
For eksempel da man for nyligt besluttede, at fiskerne nu må fange færre tobis-ål - en lille fisk, der blandt andet bliver brugt til at producere fiskeolie.
- Det kostede os 200 millioner kroner, siger Tamme Bolt.
Blandt andet derfor vil han som fisker "altid være kritisk over for EU", som han siger.
Han støtter dog alligevel op om det europæiske fællesskab.
- Jeg sælger over halvdelen af mine fisk til det indre marked, og jeg tror ikke, at vi fiskere kan undvære samarbejdet, siger fiskeskipperen.
Der er sat fiskekvoter for forskellige typer af fisk i havet, alt efter hvor mange der er.
Hvorfor er der EU-regler i fiskeriet?
Mængden af fisk i havet er ikke uendelig.
Nogle fiskebestande bliver overfisket, og derfor skal der passes på dem, mener EU-landene.
Derfor indfører EU's fiskeriministre regler, der skal være med til at sikre en bæredygtig industri, så fiskebestandene kan blive bevaret i fremtiden.
Hvad betyder det for danskerne?
Danske fiskere har ligesom alle andre fiskere i EU deres meget omdiskuterede fiskekvoter, som dikterer, hvor mange fisk de må fange.
Hvert år får hvert enkelt medlemsland fastsat sin kvote i Europa-Parlamentet, og hvert år er det et slagsmål, fordi alle lande vil have så mange fisk som muligt, forklarer DR's EU-korrespondent Ole Ryborg.
Hvad er argumenterne for og imod?
Det bliver hvert år diskuteret, hvor store fiskekvoterne skal være.
Udgangspunktet for forhandlingerne er anbefalinger fra havbiologer, som vurderer, hvor mange fisk man kan fange af hensyn til bestanden.
Fiskerne, der gerne vil tjene penge på deres fiskeri, er ofte uenige i den vurdering.
De kritiserer af og til EU's politikere for at sætte for store begrænsninger.
Det er i sidste ende fiskeriministrene, der fastsætter kvoternes størrelse.
FacebookTwitterKopier linkEmner:EU|Europa-Parlamentet|Fisk|Erhvervsfiskeri|Thyborøn




https://www.dr.dk/sporten/fodbold/pokalturneringen/minut-minut-fc-midtjylland-vinder-pokaldrama






https://www.dr.dk/nyheder/politik/ep-valg/eu-i-din-kanelsnegl-hvor-gul-maa-glasuren-vaere

EP-valgEU i din kanelsnegl: Hvor gul må glasuren være?
Bager Tim Kræsing ved, at han ikke må bruge for meget af den gule farve.
Men han ved ikke, hvor meget og hvor han kan tjekke det.
Bagermester Tim Kræsing savner, at EU-samarbejdet fokuserer mere på at gøre regler lettere at føre ud i livet.
Af Oliver Fruergaard17.
maj 2019 kl.
14.
00Bemærk: artiklen er mere end 30 dage gammelLæs opI Bårse Bageri pynter bagermester Tim Kræsing sine kanelsnegle med en helt særlig glasur.
Den er ikke bare gul, den er Sunset Yellow.
EU i din hverdagDR's EU-korrespondent Ole Ryborg er taget rundt i Danmark for at undersøge EU’s indflydelse på vores hverdag.
Her er han i Bårse, hvor han ser på EU-lovgivning i et bageri.
Læs også om de andre steder, han har besøgt.
Vejle - EU i din boldklubThyborøn - EU i din fiskAarhus - EU i din letbaneOdense - EU i din shampooBornholm - EU i din naturRødekro - EU i din hundDronninglund - EU i dit køleskabKøbenhavn - EU i din grænsekontrolFarvestoffet giver Tim Kræsings kanelsnegle deres karakteristiske gule farve.
Men det giver også koncentrationsbesvær hos børn, hvis de spiser for meget af det, lyder vurderingen i EU.
Derfor bestemmer EU's politikere, hvor meget den danske bagermester må bruge af farvestoffet.
Der er bare ét problem.
- Jeg har ikke en chance for at vide, hvor meget det er, siger Tim Kræsing.
- For producenten af farvestoffet oplyser det ikke, og mig bekendt er der ingen steder, jeg kan tjekke grænseværdierne.
Han oplever, at når EU-politikerne laver regler, glemmer de at tænke på, hvordan et bageri i Bårse skal implementere dem.
To dræbersnegle, takTim Kræsing har været bager i over 30 år, og kanelsneglene er noget af det, han sælger allermest af.
- Da vi overtog bageriet, var der gul glasur på dem, og folk kan godt lide, at tingene er, som de plejer.
Bagermesteren har før mærket, hvordan Europas politikere har en finger med i selv de mindste detaljer.
I 2013 var det kanelen, som de europæiske politikere ville blande sig i.
Dengang vurderede man, at stoffet kumarin, som er en del af kanelen, kan give leverskader, hvis man spiser for meget af det.
Tim Kræsing mener, at danske politikere overimplementerer EU's regler.
- Så omdøbte vi vores kanelsnegle til "dræbersnegle", fordi det var det, de ville gøre det til - at man dør af at spise dem, siger Tim Kræsing.
Hvorfor er der EU-regler i glasuren?
Flere af vores mad- og drikkevarer er fyldt med tilsætningsstoffer, der kan være skadelige i større mænger.
Den skærpede kontrol er indført for at beskytte mod bivirkningerne, der strækker sig fra koncentrationsbesvær til allergi og leverskader.
Hvad betyder det for danskerne?
Det betyder, at du kan være sikker på ikke at få for mange tilsætningsstoffer i din mad.
De, der sælger og producerer fødevarer, skal nemlig være ekstra opmærksomme på, at produkterne ikke indeholder de forkerte stoffer i de forkerte mængder.
For bagermestre som Tim Kræsing kan det give en ekstra hovedpine, når han for eksempel laver glasur til sine kanelsnegle.
Hvad er argumenterne for og imod?
Det er svært at finde nogen, der ikke går ind for at regulere de skadelige stoffer i vores mad.
Men når der bliver lavet regler i EU, er det ikke altid med sans for, hvordan de skal implementeres "ude i virkeligheden", har noget af kritikken gået på.
I sagen om kanelsneglene har det for eksempel været svært for bagermesteren i Bårse at vurdere, hvor meget farvestof han må bruge.
FacebookTwitterKopier linkEmner:EU|Bagerier|Fødevarer|Bagerforretninger|Socialdemokraterne




https://www.dr.dk/nyheder/kultur/film/danske-skuespillere-faar-fraekke-tilbud-fra-hele-verden-de-vil-gerne-vaere

Film og serierDanske skuespillere får frække tilbud fra hele verden: 'De vil gerne være kærester med os' Stjernerne fra Netflix-serien 'The Rain' er overvældede over opmærksomheden fra hele verden.
Lucas Lynggaard Tønnesen og Alba August spiller søskendeparret Rasmus og Simone i Danmarks første Netflix-serie, 'The Rain'.
Serien har skaffet dem opmærksomhed i udlandet.
Af Marie Ravn Nielsen og Andrea Lundstrøm17.
maj 2019 kl.
15.
00Bemærk: artiklen er mere end 30 dage gammelLæs opDet er ikke hver dag, at danske skuespillere får fanpost fra fjerne lande som Brasilien, Mexico og USA.
Men for skuespillerne fra 'The Rain' blev det pludselig hverdag at få opmærksomhed fra fans fra den anden side af Jorden, da den danske Netflix-serie udkom med sin første sæson sidste år.
- De skriver personligt til os, at de er begejstrede for serien.
Og der er også rigtig mange af dem, der gerne vil være kærester med os.
Der er frække tilbud fra både mænd, kvinder, høj, lav – det er helt sindssygt, siger Lukas Løkken, der spiller Patrick, og som vi møder under filmoptagelserne i et studie i Hvidovre sammen med resten af holdet.
© NetflixFakta om ’The Rain’'The Rain' er Netflix’ første danske fiktionsserie og er skabt af manuskriptforfatter Jannik Tai Mosholt, instruktør Esben Toft Jacobsen og producer Christian Potalivo.
I 'The Rain' møder vi de to søskende Simone og Rasmus og en flok andre unge i et dystopisk Danmark, hvor en dødelig virus spredes gennem regn.
Blandt skuespillerne ses Alba August, Lucas Lynggaard Tønnesen, Mikkel Boe Følsgaard, Jessica Dinnage, Lukas Løkken og Sonny Lindberg.
Første sæson havde premiere samtidig i hele verden i maj 2018, og nu er anden sæson altså klar.
Den har premiere på Netflix 17.
maj.
Læs også:Kontroversielt råd: Dræb din stress med tv-serierOgså Lucas Lynggaard Tønnesen, som spiller Rasmus i 'The Rain', er overvældet af de mange fans, som serien har fået verden over.
- Jeg var på en ferie, kort efter serien udkom, og jeg har aldrig nogensinde mødt så mange spanske mænd, som simpelthen elskede vores serie.
Og det var alligevel 'bare' Spanien.
Men derudover er det jo gået amok på sociale medier med hilsner, siger Lucas Lynggaard Tønnesen.
Han bakkes op af Alba August, der har hovedrollen som hans storesøster i 'The Rain'.
- Jeg oplevede også at blive genkendt i Frankrig, men det er jo også i sådanne lande, at de tør komme hen og sige noget.
I Skandinavien er folk tit lidt mere tilbageholdende, siger Alba August.
Her ses Lucas Lynggaard Tønnesen, Lukas Løkken, Alba August, Jessica Dinnage og Sonny Lindberg på et billede fra anden sæson.
'Okay, måske skal jeg ikke lige smide trøjen her'Det betyder dog ikke, at de danske fans helt holder sig i baggrunden, når de møder 'The Rain'-stjernerne i deres hverdag, fortæller medspiller Sonny Lindberg.
Han har flere gange oplevet at blive både genkendt og kontaktet.
- Især lige da første sæson udkom.
Folk har henvendt sig til mig på gaden, i Netto, hos lægen … Alle mulige steder, siger han.
- Ja, og nogle gange skal man også lige tænke sig om en ekstra gang.
Under Roskilde Festival sidste år tænkte jeg: 'Okay, måske skal jeg ikke lige smide trøjen her'.
Der er måske nogle fans, der står og kigger på, siger Alba August og får sine kolleger til at grine.
Det har kort sagt været en stor mundfuld pludselig at have fans, der dukker op alle mulige steder med rosende ord og begejstring.
Til gengæld var anmeldelserne herhjemme af Danmarks første Netflix-serie lidt lunkne.
Mange steder fik serien tre ud af seks stjerner.
- I og med at Danmark fik denne her store mulighed for at arbejde med kæmpegiganten Netflix, så tror jeg også – uden at træde nogen over fødderne – at der er mange, der har rigtig mange holdninger til, hvordan de ville have gjort det, hvis de fik en pose penge fra Netflix, siger Sonny Lindberg.
- Når man laver noget til så mange lande, så vil der jo være noget, som danskerne ikke kan lide, men som amerikanerne elsker, supplerer Alba August.
Der er stadig masser af fare på færde i den nye sæson.
Her ses Mikkel Boe Følsgaard og Alba August i en scene fra anden sæson.
'Det kan fucke lidt med ens hoved'Modtagelsen har i det hele taget været meget mere positiv og overvældende i udlandet – og det gælder altså blandt andet Brasilien, Mexico, Polen, Frankrig, USA, England og en række asiatiske lande.
- Det kan fucke lidt med ens hoved, for vi laver serien på dansk, og vi er et dansk hold, men vi laver en anden slags serie, end man er vant til herhjemme, og vi kommer ud til mange flere.
Det er jo fedt at have et vindue med så stor sendeflade, siger Sonny Lindberg, der spiller Jean.
Producer om modtagelsen- Man er jo kun vant til at blive anmeldt i udlandet, hvis man har været så heldig at komme til udlandet med noget, der allerede har været en succes herhjemme.
Men med 'The Rain' har vi jo fået en reaktion fra hele verden på én gang.
Og det kan godt være, at der var nogle mellem-anmeldelser her, men vi har fået nogle helt vanvittigt gode anmeldelser i blandt andet Sydamerika, USA og England.
Producer Christian Potalivo, der er en af skaberne af 'The Rain'Han bakkes op af kollega Jessica Dinnage, der spiller Lea i serien.
- Jeg tror, at 'The Rain' er meget anderledes end det, de ellers har tilgængeligt af serier, og som normalt ses meget i deres lande, siger hun om begejstringen fra Sydamerika og fortsætter:- De har jo mange sæbeoperaer, så de føler måske, at vi virkelig kommer med noget nordic noir her.
Måske ser man anderledes på det herhjemme, men i Sydamerika er det ikke noget, de har set før.
Måske virker Skandinavien bare eksotisk på de unge, der bor syd for ækvator, hvor hverdagen ikke i samme grad byder på kedeligt gråvejr som herhjemme, foreslår Lukas Løkken:- Mange af de steder, vi får hilsner fra, er lande, der ikke får så meget regnvejr.
Du ved, Mexico, Brasilien … Der er ligesom ikke så mange nordtyske fans.
Så måske det virker lidt eksotisk på dem, siger han og griner.
Søskendeparret Rasmus og Simone - spillet af Lucas Lynggaard Tønnesen og Alba August - står overfor nye og alvorlige udfordringer i anden sæson af 'The Rain'.
FacebookTwitterKopier linkEmner:Alba August (skuespiller)|Brasilien|Mexico|Teater|Netto




https://www.dr.dk/musik/han-levede-det-haarde-liv-med-fester-og-alkohol-nu-tager-pattesutter-karrieren-mere-serioest

MusikHan levede det hårde liv med fester og alkohol - nu tager Pattesutter karrieren mere seriøstJakob Maegaard er manden bag det fjollede navn Pattesutter.
Men nu er han begyndt at tage sin karriere som rapper alvorligt.
© MusicallAf Christian Mejdahl Buhl17.
maj 2019 kl.
13.
00Læs opSidste år stod Pattesutter bag årets helt store festival-hit i form af 'Technopiik'.
Hen over sommeren 2018 kunne man på gader og stræder og festivalpladser høre lyrik som 'Patteslik, technopik.
Sniffer coke, den virker ik' og 'Coke og hash.
Technobas.
Pattesutter gir' den gas'.
Hør sangen her:Pattesutter - TechnopiikMen det er først nu, her et års tid senere, at det er ved at gå op for den 26-årige rapper, der har det borgerlige navn Jakob Maegaard, hvor stort et fænomen hans sang var sidste år.
Man ved aldrig, hvad der bliver et hit.
Især ikke med den slags musik jeg laver.
Pattesutter- Jeg havde slet ikke regnet med det.
Vi var på Roskilde Festival og skulle optage en video, og uanset hvor jeg gik, kunne man høre den, og folk ville have billeder og alt muligt.
Men jeg nåede ikke rigtig at sætte pris på det, så det er først nu, det er gået rigtigt op for mig, hvor stort det var, fortæller Pattesutter.
Og nu er han tilbage med en ny sang, der er kørt i stilling til at kunne gentage succesen fra sidste år.
'Kattedansen' er netop udkommet og lyder som en blanding af det velkendte, fjollede Pattesutter-univers og tidens populære salsa-toner, man også hører i andre hits.
Hør 'Kattedansen' her:Pattesutter - KattedansenMen hvordan topper man sig selv, når man har haft så godt fat om hit-formularen, som Pattesutter havde sidste år?
Ifølge Pattesutter selv er den slags ikke noget, man kan sætte sig ned og spekulere i og regne ud.
- Man ved aldrig, hvad der bliver et hit.
Især ikke med den slags musik jeg laver.
Det er en chance, man tager, siger Pattesutter og forklarer, at 'Kattedansen' da også er blevet til ved lidt af et tilfælde.
Det var egentlig ikke meningen, at Pattesutter skulle have lavet 'Kattedansen'.
Men da han tilfældigvis hørte det sommerlige beat, kunne han ikke lade være med at tage mikrofonen og give et bud på en sang.
- Jeg var i studiet med blandt andre Emil Stabil, selvom det egentlig ikke var meningen, jeg skulle være med i den session.
Men jeg kedede mig og havde tømmermænd.
Og så spillede Mobtais (producer) et salsabeat, og jeg tog mikrofonen og fandt bare på noget.
- Det omkvæd, der er endt med at være på nummeret, er faktisk det første take, vi lavede, hvor jeg synger om quesadillas og en kat, der danser tango, siger Pattesutter, der normalt producerer sine beats selv.
Kæmpede med alkoholproblemSelvom det går strålende for Jakob Maegaard og Pattesutter-projektet, så har det ikke altid været sådan.
I 2017 kunne man følge Pattesutter i dokumentaren 'Pattesutter – det ka' du ik'', som du også kan se i DR TV.
Her fortalte Jakob Maegaard om sit forhold til sin karakter og de store mængder alkohol, der fulgte med, når han skulle ud og optræde som Pattesutter – en karakter, Jakob Maegaard kun kunne finde frem til, hvis han drak sig fuld.
Jeg har oplevet at være så fuld, at jeg ikke kunne levere på scenen og bare stod og tjattede lidt til mikrofonenPattesutter- Jeg er rigtig bange for, at det slutter, når jeg er 27, hvis du forstår, hvad jeg mener, sagde han i dokumentaren som en hentydning til 'Club 27', der er en betegnelse for ikoniske musikere som Kurt Cobain og Amy Winehouse, der døde som 27-årige.
Tømmermændene var mange dengang, og Jakob Maegaard vidste godt, det ikke kunne fortsætte.
Og i dag kan han da også godt se, at man ikke kan feste hårdt og passe en karriere som musiker, hvis man mener det seriøst.
- Jeg har oplevet at være så fuld, at jeg ikke kunne levere på scenen og bare stod og tjattede lidt til mikrofonen og ved hvert nummer signalerede til dj'en, at han skulle cutte sangen tidligt.
Og det går bare ikke, når man er booket og skal spille som artist, siger Jakob Maegaard i dag.
Selvhøjtideligheden er ingen steder at finde, når Jakob Maegaard slår sig løs som Pattesutter.
'Jeg var ung og usikker'Nu er han som nævnt tilbage med et nyt hit på hånden.
Og modsat tidligere er han i dag fri for de fleste af alkoholens dæmoner.
- Jeg er et sted nu, hvor jeg er meget bedre til at styre det.
Da jeg startede med musik, var jeg ung og usikker og gjorde nogle dumme ting, siger Jakob Maegaard.
Der er noget, man skal leve op til nu.
Man skal levere, og det føler jeg, jeg gør nu.
PattesutterHan forklarer, hvordan hans tilgang til sin musikalske karriere har ændret sig væsentligt, fra da han var med i DR3-dokumentaren for to år siden.
- Det er meget mere professionelt i dag.
Før var det meget for sjov.
Og det er det også stadig, og jeg har det sjovt med det.
Men der er noget, man skal leve op til nu.
Man skal levere, og det føler jeg, jeg gør nu.
Det har aldrig gået bedre, end det gør nu, lyder det begejstret fra Jakob Maegaard.
Det har for Jakob Maegaard særligt handlet om at ændre mindset, så han ikke dulmer sine nerver eller sin kedsomhed i fest og farver.
- Det gælder om at holde sig selv beskæftiget.
Hvis man ikke ser fremgang i sit liv, så bliver man deprimeret.
Det handler virkelig om at holde sig positiv.
Det kan tage lang tid og kræve en del overbevisning af sig selv, fordi den enkelte dag måske ikke er så fed.
Men man må holde hovedet koldt og forblive positiv.
Lyt til 'Kattedansen' længere oppe i artiklen eller se den eksotiske video på Youtube.
Pattesutter går all in på sol og sommer-stemning i videoen til sin nye sang.
FacebookTwitterKopier linkEmner:Amy Winehouse (musiker)|DR3|Roskilde Festival|Arbejdsmarked|Roskilde




https://www.dr.dk/sporten/golf/nervoes-afslutning-giver-bjerregaard-lunken-start-i-usa-0

GolfNervøs afslutning giver Bjerregaard lunken start i USADe to danske deltagere i majorturneringen PGA Championship gjorde ikke meget væsen af sig på første runde.
Lucas Bjerregaard gik første runde i den prestigefyldte turnering i et slag over par, hvilket rækker til en delt 41.
-plads.
17.
maj 2019 kl.
13.
14Bemærk: artiklen er mere end 30 dage gammelLæs opDe danske golfspillere Lucas Bjerregaard og Thorbjørn Olesen fik en lunken start på årets anden majorturnering, PGA Championship.
Lucas Bjerregaard gik første runde i den prestigefyldte turnering i et slag over par, hvilket rækker til en delt 41.
-plads, mens Thorbjørn Olesen ligger på en delt 74.
-plads efter en runde i tre slag over par.
27-årige Bjerregaard indkasserede en bogey på fjerde hul, men fulgte det hurtigt op med en birdie på det næste hul.
Derefter lavede han yderligere en bogey og to birdies og lå fint til med et slag under par, men på 15.
og 17.
hul gik det galt.
Med to bogeys sluttede danskeren et stykke nede i feltet.
Thorbjørn Olesen endte på 73 slag.
Thorbjørn Olesen endte sin runde på 73 slag.
Han deltager i turneringen for syvende gang, mens det er Bjerregaards debut i den prestigefyldte turnering, der har en samlet præmiepulje på lidt over 73 millioner kroner.
Samme tid som danskerne gik også Tiger Wood sin første runde.
Det blev dog ikke til den store succes for amerikaneren, der gik runden i to slag over banens par.
Den 43-årige golfstjerne havde ellers en god portion selvtillid på kontoen, efter at han i april vandt årets først majorturnering, US Masters.
Med med to dobbelt bogeys i løbet af runden endte han i en score på 72 slag og en delt 51.
-plads.
Brooks Koepka er på førstepladsen i syv slag under par.
Amerikaneren lavede syv birdies og blev noteret for en runde i 63 slag.
PGA Championship spilles i år på Bethpage Black-banen, der ligger i byen Farmingdale i delstaten New York.
/ritzau/FacebookTwitterKopier linkEmner:Brooks Koepka (golfspiller)|Golf|USA|Lucas Bjerregaard (golfspiller)|Thorbjørn Olesen (golfspiller)




https://www.dr.dk/nyheder/politik/folketingsvalg/loekke-det-ville-have-klaedt-mette-frederiksen-aabne-op-midter

FolketingsvalgLøkke: 'Det ville have klædt Mette Frederiksen' at åbne op for midter-regeringStatsministeren opfordrer endnu engang Mette Frederiksen til at overveje SV-samarbejde.
Af Sally Frydenlund Larsen17.
maj 2019 kl.
13.
47Bemærk: artiklen er mere end 30 dage gammelLæs opLars Løkke har ikke givet op endnu.
Altså på sin nye idé om muligheden for at dele regeringsmagten med Socialdemokratiet efter folketingsvalget den 5.
juni.
Valgkampen tog i går en uventet drejning, da Lars Løkke i en overraskende bogudgivelse åbnede op for muligheden for en SV-regering.
Det samarbejde var Mette Frederiksen (S) dog hurtig til at afvise.
Jeg bringer ikke mig selv i en situation, hvor jeg skal lave knæfald for den yderste højrefløjLars Løkke (V), statsminister.
Og hun er ikke alene med sin skepsis.
En Epinion-måling lavet for DR Nyheder viser nemlig, at forslaget om at samle dansk politik faktisk deler danskerne.
Statsministerens egne partifæller har heller ikke udvist begejstring over for forslaget.
Læs også:Ny måling: Løkkes idé om samling på midten splitter vælgerne'Ville havde klædt Mette Frederiksen'Men de talrige afvisninger skræmmer ikke Lars Løkke.
Det gjorde han klart tidligere i dag, da han luftede sin hund i Geelskov sammen med vælgere og partifæller.
- Jeg føler mig helt tryg ved, at det synspunkt, jeg gav udtryk for i går, det er der meget, meget bred opbakning til, siger han og uddybber:- Det er klart, at kommunisterne i Enhedslisten og dem med nazistiske tendenser i Stram Kurs ikke synes, det er en god idé at tale om at samle Danmark på midten, det siger sig selv.
Lars Løkke understreger, at ønskescenariet selvfølgelig er, at regeringen forbliver blå efter valget.
Men ikke for enhver pris.
- Jeg bringer ikke mig selv i en situation, hvor jeg skal lave knæfald for den yderste højrefløj.
Så vil jeg langt hellere række hånden over midten.
Han ærgrer sig samtidig over, at Mette Frederiksen ikke har det på samme måde.
- Det ville have klædt Mette Frederiksen, hvis hun havde sagt noget lignende, konstaterer han og fortsætter med et retorisk spørgsmål:- Der skal jo indgås kompromiser.
Hverken Mette Frederiksen eller jeg får det jo, som vi vil have det.
Det store spørgsmål er så: Er Danmark bedst tjent med, at man bøjer sig ud mod yderfløjene, eller er Danmark bedst tjent med, at vi bøjer os ind mod midten?
FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Socialdemokraterne|Venstre|Valg og folkeafstemninger




https://www.dr.dk/nyheder/politik/folketingsvalg/la-ned-med-boligskatten-og-saet-andelsboligerne-fri

FolketingsvalgLA: Ned med boligskatten og sæt andelsboligerne friLiberal Alliance præsenterede i dag et nyt boligudspil, der giver store skattelettelser til boligejerne.
Partileder Anders Samuelsen indleder Liberal Alliances præsentation af et nyt boligudspil.
Af Jens Andersen17.
maj 2019 kl.
12.
42Bemærk: artiklen er mere end 30 dage gammelLæs opBoligejerne skal have skattelettelser for fem milliarder kroner.
Det var et af hovedbudskaberne, da Liberal Alliance i dag indkaldte til pressemøde i partiets gruppeværelse på Christiansborg, hvor boligudspillet 'Mere frihed til boligejerne' blev præsenteret.
- At sænke boligskatterne, det er det samme som at give mere tryghed til boligejerne.
Der er stadigvæk for meget usikkerhed derude i forhold til, hvordan tingene udvikler sig.
'Har jeg råd til at være i min bolig, hvis jeg går på pension?
Hvis jeg skal skifte arbejde?
Hvis en mister arbejdet i en periode?
', sagde partileder i Liberal Alliance Anders Samuelsen.
LA's boligudspilDe seks punkter i Liberal Alliances boligudspil.
Boligskatterne skal nedByg 11.
000 nye studieboligerGiv andelsforeninger mulighed for at omdanne til ejerforeningerFlere penge til energirenoveringerDrop særskatten på dyre boligerBedre retssikkerhedKilde: Liberal AllianceDerudover vil Liberal Alliance have afskaffet særskatten på boliger over seks millioner kroner, som partiet mener er en misundelsesskat.
De lavere boligskatter vil få boligpriserne til at stige, men det er der ifølge Liberal Alliance råd for.
Partiet vil således give andelsboligforeninger mulighed for at omdanne boligerne til ejerboliger.
Det øgede udbud af boliger vil dermed holde boligpriserne nede, mener Liberal Alliance.
Private skal bygge ungdomsboligerLiberal Alliances boligudspil rummer også et forslag om 11.
000 nye ungdomsboliger, som private aktører skal opføre mod at få finansieret 25 procent af omkostningerne.
- Som altid når Liberal Alliance fremlægger politik, så har vi godt styr på finansieringen.
Det har vi også her, lød det fra boligminister Ole Birk Olesen.
Pengene skal ifølge boligudspillet findes ved at afvikle grundejernes investeringsfond og prioritere ikke-disponerede midler fra byfornyelsesmidlerne.
FacebookTwitterKopier linkEmner:Anders Samuelsen (politiker)|Liberal Alliance|Ole Birk Olesen (politiker)|Bolig|Skatter og afgifter




https://www.dr.dk/sporten/fodbold/pokalturneringen/fcm-anfoerer-pokalguld-er-forskellen-paa-en-middel-og-god-saeson

PokalturneringenFCM-anfører: 'Pokalguld er forskellen på en middel og god sæson'FC Midtjylland gik efter The Double, så efter et misset mesterskab er pokalfinalen eneste chance for en titel.
- Den ligger lige der, at enten har det være en god sæson eller middelmådig sæson.
Så det gør en stor forskel, når man bagefter evaluerer sæsonen, siger Jakob Poulsen.
17.
maj 2019 kl.
12.
35Bemærk: artiklen er mere end 30 dage gammelLæs opUdfaldet af fredagens pokalfinale mod Brøndby vil få afgørende betydning for, hvordan FC Midtjylland vil se tilbage på 2018/19-sæsonen.
Efter at FC København for to uger siden sikrede sig det danske mesterskab, så skal pokaltitlen ifølge anfører Jakob Poulsen i hus for FCM, der før sæsonen meldte ud, at man gik efter The Double.
- Den ligger lige der, at enten har det være en god sæson eller middelmådig sæson.
Så det gør en stor forskel, når man bagefter evaluerer sæsonen.
- Hvis vi taber til Brøndby, så har det været en sæson, hvor det ikke har flasket sig for os.
Den vil være fin nok, men det vil være en tung følelse for os ikke at få et trofæ, når vi har været så tæt på to styks, siger Jakob Poulsen.
Skal ikke redde sæsonenAnføreren mener, at det er for hårdt at sige, at FCM fredag eftermiddag skal "redde" sæsonen med pokalguld.
Samme holdning har midterforsvareren Erik Sviatchenko.
- Vi skal ikke redde noget som helst.
Vi har med afstand været det næstbedste hold i Danmark og har 20 point ned til nummer tre, siger forsvareren.
- Men når man er ude at sige, at vi skal vinde The Double, så er det klart, at så er der en form for ærgrelse, den er der indadtil først og fremmest, fordi vi ikke kunne vinde mesterskabet.
FC Midtjyllands Erik Sviatchenko mener ikke, at pokalguld kan redde sæsonen for midtjyderne.
- Så sæsonen vil gå fra en god sæson til bedre sæson, hvis vi vinder pokaltitlen, også selv om vi gik en smule døde i Superligaens mesterskabsspil.
Jeg vil ikke lade tre-fire kampe definere en hel sæson, siger han.
FCM har fire gange stået i pokalfinalen og aldrig vundet turneringen.
To gange er det endt med finalenederlag til Brøndby og to gange har holdet tabt til FC Nordsjælland.
Intet finalekompleksAnfører Jakob Poulsen var med i holdets seneste finalenederlag i 2011 til FCN.
Han afviser, at FCM har et finalekompleks.
- Jeg vil rigtig gerne vinde, men ikke fordi jeg tabte en kamp i 2011.
Jeg kan ikke huske den særlig godt - kun at Søren Christensen fra FCN scorede kort før tid lige uden for feltet.
- Der var vist uvejr, det lynede og kampen blev udsat lidt på grund af uvejret.
Det var ikke en fantastisk positiv historie, siger Poulsen.
FC Midtjylland blev sidste år mestre foran netop Brøndby.
- Klubbens finalestatistik betyder ingenting i truppen.
Jeg var selv med i 2011, og det var der måske også et par andre, der var, så det betyder ingenting.
- Det, der fylder, er, at vi gerne vil vinde.
Vi glæder os helt vildt og ved, at det bliver en fed kulisse.
Det er det eneste, vi har talt om i spillertruppen, siger anføreren.
Fredagens pokalfinale fløjtes i gang klokken 17.
Torsdag var der solgt 32.
000 billetter til kampen.
Brøndby er forsvarende pokalmester.
For et år siden slog holdet Silkeborg.
/ritzau/FacebookTwitterKopier link




https://www.dr.dk/sporten/haandbold/ehfcup/tth-traener-foer-moede-med-tysk-storhold-i-final-4-de-undervurderer-os

EhfcupTTH-træner før møde med tysk storhold i Final 4: 'De undervurderer os forhåbentlig'Patrick Westerholm og hans TTH Holstebro-mandskab møder fredag storholdet THW Kiel i EHF Cup-semifinalen.
Patrick Westerholm og TTH kommer på en svær opgave ved EHF Cuppens Final 4-stævne i tyske Kiel.
17.
maj 2019 kl.
12.
23Bemærk: artiklen er mere end 30 dage gammelLæs opSæsonen går på hæld for TTH Holstebros håndboldherrer.
Fredag og lørdag spiller holdet de sidste to kampe på denne side af sommerferien, når cheftræner Patrick Westerholms mandskab er med i EHF Cuppens Final 4-stævne i tyske Kiel.
Det er noget af en mundfuld, der venter TTH i det nordtyske.
I fredagens semifinale er modstanderen nemlig storholdet THW Kiel, der altså har hjemmebanefordel.
Patrick Westerholm erkender da også, at hans hold går ind til kampen som underdog.
Ikke desto mindre tror finnen på, at TTH kan overraske.
- Der er ingen tvivl om, at Kiel er storfavoritter - også fordi de spiller på hjemmebane med 10.
000 tilskuere i ryggen.
Det er et klassemandskab.
Den danske landsholdsmålmand Niklas Landin vogter målet i THW Kiel.
- Men vi har vist, at vi kan spille godt, når vi spiller frit, og så håber jeg på, at den fart, vi spiller med, måske er noget, som Kiel ikke er vant til.
Derudover håber jeg, at de kan finde på at undervurdere os.
Vi skal spille vores chance, siger Westerholm.
Kørte direkte til KielCheftræneren har ikke haft ret meget tid til at forberede sine spillere på weekendens kampe.
Fredagens semifinale mod Kiel bliver sat i gang, cirka 45 timer efter at TTH gik fra banen, i hvad der endte med at blive sæsonens sidste kamp i Herre Håndbold Ligaen mod Aalborg Håndbold på udebane.
Af den grund kørte holdet også direkte fra Aalborg til Kiel - en tur på små 400 kilometer - onsdag aften.
TTH trækker derfor på tidligere erfaringer med Final 4-stævner i jagten på at blive klar til weekendens kampe.
Magnus Bramming har været en af TTH's store profiler i denne sæson.
- Vi prøvede det i den danske pokalturnering i sidste sæson.
Det her er selvfølgelig større, men vi har erfaring med at spille to kampe på to dage, i forhold til hvordan man griber belastningen an, og hvordan man spiser og sover.
- Vi havde en god plan sidste gang, og den har vi prøvet at fastholde, siger Patrick Westerholm.
Kan leve med at tabeMed deltagelsen i Final 4-stævnet har TTH allerede indfriet og overgået sit mål i den europæiske turnering, siger den svenske cheftræner.
Han fokuserer derfor mere på, om holdet viser sig frem fra sin bedste side i weekendens opgør.
- Det drejer sig for os om at få sammensat nogle gode kampe.
Jeg kan godt leve med, at vi taber, hvis vi spiller godt, men bare møder et bedre hold.
- Jeg kigger på, om vi holder den struktur, disciplin og strategi, som vi har lagt i fællesskab, og så må vi tage resultatet derfra, siger Patrick Westerholm.
Fredagens semifinale går i gang klokken 18.
Afhængigt af resultatet skal TTH enten spille finale eller bronzekamp lørdag.
I fredagens anden semifinale mødes FC Porto og Füchse Berlin.
/ritzau/FacebookTwitterKopier linkEmner:TTH Holstebro|Tyskland|European Handball Federation|Holstebro|Håndbold




https://www.dr.dk/nyheder/politik/folketingsvalg/martin-har-soegt-om-faa-sin-stemmeret-tilbage-det-vil-goere-mig-stolt

FolketingsvalgMartin har søgt om at få sin stemmeret tilbage: 'Det vil gøre mig stolt'Kun syv umyndiggjorte personer har søgt om at få deres stemmeret tilbage.
Martin Rosenlind arbejder til daglig i receptionen på TV Glad.
Af Michaela Louise Thulesen og Rasmus Dyrberg Hansen17.
maj 2019 kl.
11.
50Bemærk: artiklen er mere end 30 dage gammelLæs op37-årige Martin Rosenlind er udviklingshæmmet.
Han har brug for hjælp til at styre sin økonomi i dagligdagen, men han er politisk bevidst og vil gerne gøre sin stemme gældende til folketingsvalget – selv om han er umyndiggjort.
Og det er der åbnet op for.
Ved årsskiftet trådte en ny værgemålslov i kraft, som giver Martin Rosenlind og de cirka 1.
900 andre danskere, der er i en lignende situation, mulighed for at søge om en ændring i deres værgemål til en ’delvis umyndiggørelse’, hvilket vil gøre dem stemmeberettigede.
UmyndiggørelseGrundlovens §29 fastslår, at "valgret har enhver, medmindre vedkommende er umyndiggjort".
Er man økonomisk umyndiggjort, kan man ikke gyldigt indgå nogen aftaler eller råde over egen formue.
Det gælder i dag cirka 1.
900 personer.
De må godt stemme til kommunal-, regions- og EU-valg, da grundloven ikke gælder her.
Fra januar 2019 blev værgemålsloven ændret, så umyndiggørelsen kunne gøres delvis, så man får stemmeret.
Delvis umyndiggørelse kan ikke statueres kun med henblik på stemmeret.
Den skal også omfatte økonomisk råderet.
- Jeg synes, det var helt forkert, at jeg blev frataget stemmeretten, da jeg kom under værgemål.
Jeg vil selvfølgelig ikke gå glip af at stemme, og derfor har jeg søgt om at få min stemmeret tilbage, siger Martin Rosenlind.
Læs også:Efter lovændring: Kun syv udviklingshæmmede har udnyttet chancen for at få stemmeretMen det er han næsten alene om.
Ud af de cirka 1.
900 danskere, der har haft mulighed for at søge, har Familieretshuset (tidligere statsforvaltningen, red.
) blot modtaget syv ansøgninger.
Det ærgrer Martin Rosenlind, at så få har søgt.
- Jeg synes, det er for ringe, når man har mulighed for at få sin stemmeret tilbage.
Hvorfor tager man så ikke imod den nye lov og får søgt.
Jeg kan kun opfordre folk til at gøre det, siger han.
'Det var en trist oplevelse'De cirka 1.
900 danskere, der har mulighed for at søge om stemmeret, er i øjeblikket i et såkaldt §6-værgemål, som betyder, at de udsætter deres privatøkonomi for fare, hvis de styrer økonomien selv.
Martin Rosenlind håber, at hans ansøgning når at blive behandlet.
Martin Rosenlind blev umyndiggjort i 2016, hvilket betød, at han også mistede sin stemmeret.
- Det var en trist oplevelse.
Men man kan også se på det sådan, at jeg har bedre økonomi nu, hvor jeg har værge på, siger Martin Rosenlind.
Når man har knoklet for at få det igennem, vil jeg være stolt af, hvis jeg kan få lov til at stemme.
Martin RosenlindPolitik har altid interesseret ham, og derfor var der ingen tvivl om, at han ville sende en ansøgning af sted, da det blev muligt ved årsskiftet.
- Jeg følger med i nyhederne og læser gratis-aviser på vej til arbejdet.
Og jeg ser TV Avisen og TV2 Lorry.
Jeg fik hjælp af min værge til at søge, og jeg synes, man skal spørge om hjælp, hvis man ikke kan selv, siger Martin Rosenlind.
Landsforbund ærgrer sigI Vejle ligger Udviklingshæmmedes Landsforbund, og her er formand Lars Gjermandsen træt af, at antallet af ansøgere kan tælles på to hænder.
- Det er gevaldigt ærgerligt, at der ikke er flere, der har søgt.
Det er også lidt mærkeligt.
Når vi taler med folk i vores målgruppe, plejer der at være stor interesse for at stemme.
For de ved godt, at det er politikerne, der bestemmer, hvordan deres liv og forhold skal være, siger Lars Gjermandsen.
DR interviewede også Martin Rosenlind i oktober 2018, da der blev udsigt til, at man kunne søge om ændring af værgemål og dermed få stemmeret.
Dengang var han en glad mand.
Ifølge Nikolaj Nielsen, der er teamleder hos Institut for Menneskerettigheder, burde det slet ikke være nødvendigt for de cirka 1.
900 berørte personer at skulle søge om at få stemmeretten tilbage.
Det burde de ifølge ham ganske enkelt have i forvejen.
- Det er en vigtig del af at være en del af et samfund og en anerkendelse af, at de er mennesker med rettigheder og derfor også har en ret til at deltage i demokratiet på lige fod med alle andre, siger Nikolaj Nielsen.
'Det ville gøre mig stolt'Martin Rosenlind har endnu ikke fået svar på sin ansøgning, selv om han har rykket for det.
Derfor er det stadig for tidligt at sige, om han kan sætte sit kryds ved det kommende folketingsvalg.
- Jeg ved ikke, om det går igennem.
Jeg har rykket dem for en afgørelse, og de ville arbejde hurtigt på det.
Hvis det går igennem, så skal jeg selvfølgelig stemme.
Jeg ved også godt, hvem jeg vil stemme på, siger han.
Det ville betyde meget for ham, hvis han kunne få lov til at gøre sin indflydelse gældende ved valget.
- Det ville føles rart.
Så føler jeg ikke, at jeg bliver holdt udenfor.
Når man har knoklet for at få det igennem, vil jeg være stolt af, hvis jeg kan få lov til at stemme, siger Martin Rosenlind.
FacebookTwitterKopier linkEmner:Valg og folkeafstemninger|Folketinget|Institut for Menneskerettigheder|Økonomi|Vejle




https://www.dr.dk/nyheder/regionale/trekanten/flere-togvogne-udbraendt-i-fredericia

TrekantområdetFlere togvogne udbrændt i FredericiaFlere kasserede regionale togsæt blev i nat flammernes bytte.
Af Peter Frandsen Siggaard17.
maj 2019 kl.
12.
16Bemærk: artiklen er mere end 30 dage gammelLæs opOtte togvogne i fire gamle regionaltogsæt blev i nat flammernes bytte på DSB-arealet ved Norgesgade i Fredericia.
Det oplyser operationsleder Bo Gøgsig fra TrekantBrand, der har ledet slukningen af branden.
Politiet fik anmeldelsen kort før klokken fem, og da patruljen var fremme et par minutter senere, kunne betjentene konstatere, at ilden var ret voldsom.
Derfor formoder politiet, at branden er opstået noget tidligere.
Vindretningen gjorde, at røgen fra branden blev blæst ud over Lillebælt.
- Det lykkedes os at få slukket branden, inden den bredte sig yderligere, siger operationslederen.
Han oplyser, at der var indkaldt mandskab fra stationerne i Fredericia og Middelfart til at slukke branden.
Her til morgen stødte friske brandfolk fra stationen i Børkop til.
De er gået i gang med at efterslukke, og når det er klaret, og de udbrændte vogne er kølet ned, rykker politiets teknikere ind for at lede efter spor, der kan fastslå, om branden var påsat.
Tekniske undersøgelser i dag- Vi har rekvireret folk fra Kriminalteknisk Center, og indtil videre er området spærret af, indtil teknikerne er færdige med deres arbejde, oplyser vagtchef John Skjødt fra Sydøstjyllands Politi.
Ifølge politiets oplysninger er det ikke DSB, der ejer de udbrændte togvogne.
De skulle være solgt til anden side med henblik på skrotning.
Det er ikke første gang, at der er ild i hensatte regionaltog i Fredericia.
I december var der også brug for brandvæsenet, da der blev tændt ild i et af togsættene.
Læs også:15-årige piger og 16-årig dreng tilstår togbrand i FredericiaFacebookTwitterKopier linkEmner:Fredericia|Jylland|DSB|Brande|Sydøstjyllands Politi




https://www.dr.dk/sporten/fodbold/pokalturneringen/foer-finalen-5-historiske-pokalfakta-om-duellanterne

PokalturneringenFør finalen: 5 historiske pokalfakta om duellanterneBrøndby og FC Midtjylland mødes fredag i historiens 64.
pokalfinale.
En historie, der tæller syv Brøndby-titler og samme antal tabte finaler for midtjyderne.
Brøndbys cheftræner Martin Retov, Kevin Mensah, Jens Martin Gammelby og FC Midtjyllands Jakob Poulsen, Erik Sviatchenko og cheftræner Kenneth Andersen ved siden af dét, der fredag kæmpes om.
Af Mathias Hauge Jacobsen17.
maj 2019 kl.
11.
20Bemærk: artiklen er mere end 30 dage gammelLæs opNår Brøndby IF og FC Midtjylland fredag træder ind på græstæppet i nationalarenaen Parken, bliver det til den 64.
pokalfinale i historien.
En historie, der fortsat ikke har kastet en pokaltitel af sig til midtjyderne – trods syv finaler, hvis man medregner tiden som Ikast FS.
En af fem historiske pokalstatistikker, der inkluderer finalens to duellanter.
1FC Midtjyllands pokalmareridt kan slutte fredagSådan så det ud, da FC Midtjylland havde tabt finalen i 2011 med 2-3 til FC Nordsjælland.
Nederlaget var det syvende finalenederlag i træk til FC Midtjyllnd/Ikast FS.
FC Midtjylland har haft et svært forhold til den danske pokalfinale.
Holdet fra heden har ellers siden dannelsen i 1999 været i fire pokalfinaler.
Alle er tabt, og statistikken forbedres ikke, om så man medregner den ene af de to klubber, der fusionerede til FC Midtjylland, Ikast FS.
Tre gange nåede de finalen, men ej heller her lykkedes det at vende hjem til det midtjyske med trofæet i bagagen.
Tre af de i alt syv finaler har i øvrigt været mod Brøndby.
Den første i 1988, der blev tabt af Ikast FS, mens FC Midtjylland måtte kapitulere mod de blågule i både 2003 og 2005.
Med andre ord kan FC Midtjylland altså skrive historie og vinde klubbens første pokaltitel, hvis det fredag lykkes at besejre Brøndby.
2Brøndby kan komme i eksklusiv klubMed en finalesejr på 3-1 over Silkeborg kunne Brøndby sidste år løfte trofæet for syvende gang i klubbens historie - og altså for andet år i træk.
Brøndby har omvendt vundet pokalfinalen syv gange.
Og skulle det lykkes vestegnsklubben at genvinde titlen, der også blev vundet sidste år med en finalesejr på 3-1 over Silkeborg, så vil Brøndby komme i en historisk og eksklusiv klub.
Det vil således været det blot syvende mandskab i historien til at vinde pokalfinalen to år i træk.
Noget AGF som de eneste har formået at gøre to gange i henholdsvis 1960 og 61 samt 1987 og 88.
Udover AGF tæller klubben allerede Vejle Boldklub (1958 og 1959), Randers Freja (1967 og 1968), Lyngby Boldklub (1984 og 1985), FC Nordsjælland (2010 og 2011) samt FC København (2015 og 2016).
Ærkerivalerne fra FC København vil dog uanset hvad fortsat have håneretten, da de i 2017 fulgte de to foregående pokaltriumfer op med en tredje, og dermed er den eneste i historien til at vinde pokalfinalen tre år i træk.
3FC Københavns titelforspring kan udlignesFC København vandt klubbens ottende pokaltitel med en finalesejr over Brøndby i 2017.
Netop Brøndby kan med en finalesejr fredag udligne det antal.
Vi bliver lidt ved rivaliseringen mellem Brøndby og FC København.
For godt nok vandt ”Løverne” tidligere på måneden deres 13.
danmarksmesterskab efter en sejr over netop Brøndby.
Men fredag kan glæden igen vende tilbage til Vestegnen, hvis Brøndby vinder pokalfinalen.
Det vil nemlig betyde, at Brøndby og FC København har vundet lige mange pokaltitler.
Brøndbys hidtil syv titler vil således kunne blive gjort til otte.
En præstation, der vil tangere københavnernes antal, der lyder på lige netop dét.
AGF vil dog fortsat være pokalhistoriens mest vindende klub, idet aarhusianerne står noteret for ni pokaltitler – den seneste vundet i 1996.
4Største sejr er leveret af Brøndby – og står nok ikke for faldDet kunne desværre ikke lade sig gøre at støve et billede op fra pokalkampen mellem BK Pioneren og Brøndby fra 1982.
Men fast ligger det dog, at hvis det igen lykkes Brøndby at vinde 16-1, er pokalen på billedet Brøndbys for anden år i træk.
Der skal ske formentlig ske mirakler, hvis pokalhistoriens største afklapsning skal stå for fald, men for den ene af fredagsfinalens to duellanter gør det nok ikke så meget.
Det er således Brøndby, der står noteret for den hidtil største sejr i en pokalkamp.
Det skete, da BK Pioneren tilbage i august 1982 – i en af turneringens tidlige runder – blev kørt midt over med hele 16-1.
Til trods for at det endda var de københavnske pionerer, der scorede kampens første mål.
I anden halvleg skruede de blågule dog tempoet i vejret og scorede 11 af deres 16 mål på blot 34 minutter.
Og så sluttede eventyret ellers med et brag for BK Pioneren.
5Brøndby-mand står bag FC Midtjyllands seneste finalescoringMikkel Thygesen er seneste mand til at score i en pokalfinale for FC Midtjylland.
To gange scorede midtbanespilleren, der har både unge fodboldår og senere mere end 100 kampe for Brøndbys førstehold på CV'et.
FC Midtjylland har som beskrevet måttet rejse tomhændet hjem fra pokalfinalen, hver eneste gang de har været med.
Seneste var i 2011, da FC Nordsjælland på to mål af Rawez Lawan og en overtidsscoring af Søren Christensen sendte midtjyderne tilbage til Herning med et nederlag på 2-3.
Inden da havde Mikkel Thygesen scoret til både 1-1 og 2-2 for FC Midtjylland.
Den i dag 34-årige midtbanespiller nåede 155 kampe i den sorte FC Midtjylland-trøje, men havde sin allertidligste fodboldopvækst i Brøndby og nåede da også over 100 kampe fra klubben fra den københavnske vestegn.
Hvordan det går Brøndby og FC Midtjylland i fredagens finale kan høres direkte i LIGA på P3 med kampstart klokken 17.
FacebookTwitterKopier linkEmner:Brøndby|FC København|FC Midtjylland|Fodbold|Ikast




https://www.dr.dk/nyheder/udland/taiwan-tillader-homo-aegteskaber-som-forste-land-i-asien

UdlandTaiwan tillader homo-ægteskaber som første land i AsienFlere tusinde taiwanere er gået på gaden for at fejre, at ægteskab mellem homoseksuelle bliver lovlige.
Taiwan bliver med den nye lov foregangsland i Asien, når det gælder homoseksuelles rettigheder.
17.
maj 2019 kl.
09.
27Bemærk: artiklen er mere end 30 dage gammelLæs opI dag er en festdag i Taiwan, hvor tusindvis af taiwanere er gået på gaden for at fejre, at landets politikere har gjort homoseksuelle vielser lovlige.
Landet bliver dermed foregangsland, for ingen andre lande i Asien har endnu gjort det lovligt, skriver Reuters.
Regeringspartiet Democratic Progressive Party (DPP) gik forrest i parlamentet og fik lovgivningen stemt igennem med 66 stemmer for og 27 imod.
- I dag kan vi vise verden, at kærlighed vinder, skriver præsident Tsai Ing-Wen på Twitter.
Hun gik i 2016 til valg på at gøre vielser af homoseksuelle lovlige.
Læs også:Taiwanerne siger nej til ægteskab mellem homoseksuelleHomoseksuelle vil fremover have de samme ægteskabsrettigheder som heteroseksuelle.
Reuters beretter dog, at det kan stække præsident Tsai Ing-wens chancer for at få endnu en periode i embedet, når der næste år er valg i Taiwan.
Homoseksuelles rettigheder i Taiwan splitter nemlig befolkningen.
I 2018 stemte landets borgere imod homoseksuelles ret til ægteskab.
Oppositionspartiet Kuomintang kritiserer præsidenten for, at hun ikke har rettet sig efter sidste års folkeafstemninger.
Den konservative gruppe Coalition for the Happiness of Our Next Generation skriver ifølge Reuters, at lovgivningen er respektløs over for folket.
/ritzau/FacebookTwitterKopier linkEmner:Tsai Ing-wen (politiker)|Taiwan|Homoseksualitet|Parforhold|Twitter




https://www.dr.dk/nyheder/politik/folketingsvalg/unge-groenlaendere-til-danske-politikere-husk-os

FolketingsvalgUnge grønlændere til danske politikere: Husk osIsbjørne i baghaven og isbjerge, der forsvinder, er blevet hverdag for mange grønlændere.
18-årige Iluuna Sørensen er taget ind på Christiansborg for at minde danske klimaordførere om, hvordan det står til i Grønland.
Af Laura Aller Jónasdóttir og Cecilie Kallestrup17.
maj 2019 kl.
09.
41Bemærk: artiklen er mere end 30 dage gammelLæs opPolitikerne har hørt det før.
Unge, der vil have dem til at handle på klimaforandringerne.
Der er store demonstrationer og borgerforslag, hvor over 50.
000 mennesker ville have politikerne til at indføre en ambitiøs klimalov.
Hvorfor skal du læse om Grønland?
Politikerne konkurrerer næsten om at være de mest grønne i valgkampen, fordi de ved, det er vigtigt for vælgerne.
Men selvom vi herhjemme oplever storme, høje temperaturer og tørke, skal klimaforandringernes epicenter - Grønland - faktisk også stemme til folketingsvalget den 5.
juni.
Og ligesom unge i hele verden har klimaet øverst på prioritetslisten, gælder det også grønlandske unge.
Derfor stiller vi skarpt på unge i den del af Rigsfællesskabet, der oplever forandringerne på allernærmeste hold.
Men denne gang er det grønlandske unge, der beder klimaordførerne om hjælp.
For de oplever, at isen smelter, årstiderne er hårdt brudt op, og isbjørnene kommer tættere på byerne.
De vil have politikerne til at huske på Grønlands klima i valgkampen – og de vil spørge dem, hvad de har tænkt sig at gøre, før Grønland smelter.
Læs også:Jaakusaaq på 17 har set gletsjeren smelte- Vi håber, at I vil lytte på os og tænke på, at selvom hele verden er udsat for klimaforandringerne, er vi virkelig udsatte i Grønland på grund af klimaforandringerne og den barske natur.
Derfor vil vi høre, hvad I har planer om at gøre?
spørger 18-årige Iluuna Sørensen, da hun møder klimaordførere fra fire af Folketingets partier på Christiansborg.
Iluuna Sørensen beder danske klimaordførere om at huske Grønland.
Fra venstre er det Carsten Bach (LA), Jens Joel (S), Mikkel Dencker (DF) og Ida Auken (RV).
Iluuna Sørensen og 10 andre grønlandske elever fra gymnasiet i Nuuk er i Danmark for at arbejde med bæredygtighed med en dansk gymnasieklasse.
Flere af dem skal stemme for første gang til folketingsvalget den 5.
juni 2019, hvor de er med til at bestemme, hvilke to grønlandske politikere der skal være medlem af Folketinget.
Medlemmerne skal også være med til at pege på en statsminister, og et af partierne - Inuit Ataqatigiit – har sagt, at hvis de sidder med det afgørende mandat, så vil de have en arktisk minister for at få politisk fokus på klimaforandringerne.
Snescootere og isbjørne gør indtrykEleverne sidder i grupper rundt om bordene i Samtaleværelset i magtens centrum - langt hjemmefra - og fortæller, hvordan de har oplevet, at klimaforandringer har påvirket deres hverdag.
- Hvordan har I oplevet klimaforandringerne på jeres krop?
spørger Radikale Venstres klimaordfører, Ida Auken.
- Jeg kan huske, at jeg tit blev hentet på snescooter, da jeg gik i børnehave.
Det er svært at forestille sig at blive hentet på snescooter på vejene i Nuuk i dag, svarer Sarah Thomsen på 18 år.
De grønlandske gymnasieelever sidder i mindre grupper og fortæller klimaordførerne om de klimaforandringer, de har oplevet i Grønland og hører politikernes reaktioner.
Her er det Ida Auken (RV).
- Og jeg har også bemærket, i Kolonihavnen i Nuuk var der for fire-fem år siden mange isbjerge ved stranden - de sidste to år har jeg slet ikke bemærket nogen, siger hun.
- Det gør et kæmpe indtryk at høre, hvordan det virkelig rammer, og at I kan se forandringerne, bare når I tænker tilbage på jeres barndom, siger Ida Auken (RV).
Bor du i Grønland, og har du oplevet klimaforandringerne?
Så send os en video, hvor du fortæller om dem, til p3nyheder@dr.
dk.
Så samler vi nogle af jeres oplevelser her på dr.
dk.
Isbjørne bliver skudtAviaq Larsen er 18 år og har selv set en isbjørn ude ved lufthavnen i Sisimiut, hvor hun er fra.
- Politiet prøvede at skræmme den væk ved at skyde op i luften - det prøver man altid på først - men det hjalp ikke, så den endte med at blive skudt.
Det er virkelig ærgerligt, at det er nødvendigt, men det kan også blive farligt for børnene at lege udenfor, hvis der kommer flere.
Læs også:18-årige Iluuna kæmper for klimaet i GrønlandVed et andet bord fortæller Dansk Folkepartis klimaordfører, Mikkel Dencker, om, da han selv besøgte Grønland i september:- Jeg var overrasket over, hvor godt vejr det var.
Den ene dag var det nærmest lunt, og solen skinnede.
- På den tid burde det egentlig begynde at blive ret koldt, bemærker Jaakusaaq Sørensen, der er 17 år og kommer fra Tasiiliaq på østkysten i Grønland.
Politikere: Internationale aftaler er løsningenGrønlands klimapolitikGrønland har et territorialt forbehold.
Det betyder, at de ikke har tilsluttet sig Paris-aftalen, hvori næsten 200 lande ellers har forpligtet sig på at nedbringe deres udledning af drivhusgasser fra 2020.
Det skyldes, at Grønlands regering mener, de oprindelige folks ret til udvikling vil være begrænset, hvis Grønland forpligter sig til aftalen.
Men Grønland er underlagt FN's Klimakonvention gennem Danmark, og leverer for eksempel data til drivhusgasopgørelser.
Den danske regering har i princippet ikke indflydelse på den grønlandske klimapolitik, men Danmark indgår internationale aftaler på Rigsfællesskabets vegne, og der er regeringen forpligtet til at inddrage den grønlandske regering først.
Kilder: Uffe Jakobsen, lektor på Institut for Statskundskab på Københavns Universitet og den grønlandske regerings hjemmeside, Naalakkersuisut.
gl.
Iluuna og hendes klassekammerater vil mere end at gøre indtryk på politikerne.
De beder ordførerne give et bud på, hvordan de gennem politisk handling kan forhindre indlandsisen i, på sigt, at smelte helt væk.
Liberal Alliances klimaordfører, Carsten Bach, peger på vedvarende energiløsninger:- Det fantastiske ved Grønland er jo, at det grønlandske samfund er meget bæredygtigt i virkeligheden og kører i overvejende grad på vedvarende energi i form af vandkraft.
Den grønlandske regering har lagt en klimaplan, som blandt andet indebærer, at den offentlige energiforsyning skal være 100 procent ren i år 2030, men Grønland har ikke forpligtet sig til at nedbringe landets udledning af drivhusgasser.
Men vedvarende energi i Grønland kan ikke alene forhindre indlandsisen i at smelte, siger Carsten Bach (LA).
De andre ordførerere bemærker, at der er brug for større samarbejder.
- Vi skal stoppe den temperaturstigning, vi har gang i.
Og noget af dét er vi jo nødt til at erkende, at vi bliver nødt til at lave internationale aftaler om, siger klimaordfører for Socialdemokratiet Jens Joel og fortsætter:- Det bedste, vi kan gøre for jer, er, at vi tør binde os på det og sige, at det er lige så vigtigt at have styr på klimaet som at have styr på økonomi.
Selvom man er lille, kan man godt være storHer kan Danmark godt gå foran, mener Mikkel Dencker (DF):- Vi skal løfte vores del, og vi kan også gå foran som det gode eksempel, så de store lande kan se, man kan have et velfungerende samfund med gode levestandarder og samtidig reducere sin CO2-udledning betragteligt.
Men Rigsfællesskabet udgør kun en forsvindende lille del af den globale udledning af CO2.
Alligevel kan Danmark - og Grønland - godt gøre en forskel, holder Ida Auken (RV) fast i.
- Selvom man er lille, så kan man godt være stor – det ved I om nogen, I er en lille befolkning med et kæmpe land med meget betydning for verdenshandlen og klimaet.
Det samme gælder for Danmark, men vi er store, når det kommer til klima- og energipolitiken, siger hun.
FacebookTwitterKopier linkEmner:Carsten Bach (politiker)|Dansk Folkeparti|Grønland|Ida Auken (politiker)|Klimaændringer




https://www.dr.dk/nyheder/politik/folketingsvalg/live-tv-la-praesenterer-boligudspil






https://www.dr.dk/nyheder/politik/ep-valg/vistisen-om-eu-forbud-mod-sugeroer-og-plastikbestik-det-er-pjattet

EP-valgVistisen om EU-forbud mod sugerør og plastikbestik: 'Det er pjattet'EP-kandidat fra Dansk Folkeparti mener ikke, et plastikforbud er vejen frem.
Anders Vistisen fra Dansk Folkeparti mener man skal opsamle og genanvende plastik, fremfor at forbyde.
Af Steen Færgemand og Asta Pil Heltborg17.
maj 2019 kl.
10.
51Bemærk: artiklen er mere end 30 dage gammelLæs opOm to år er det slut med tallerkerner, bestik, sugerør og vatpinde af engangsplastik.
Det besluttede politikerne i Europaparlamentet tilbage i marts.
Selvom det er et bredt flertal, der står bag beslutningen, er det ikke alle, der bakker op.
- Jeg synes, det er en lille smule pjattet, siger Dansk Folkepartis Anders Vistisen om aftalen, der er til for at mindske forureningen af verdenshavene.
Anders Vistisen er nuværende medlem og kandidat til Europaparlamentsvalget, men han mener ikke, at forbuddet er den rette vej frem.
Der har Anders Vistisen fundet et ledigt standpunkt.
Det har jeg ikke mødt andre i Europaparlamentet, der er enige i.
Margrethe Auken, SF's spidskandidat til EP-valget- Det handler mere om, at man skal få plastaffaldet opsamlet og genanvendt på den rigtige måde, siger Anders Vistisen, der hellere så, at de enkelte stater selv kunne bestemme og finde ud af, hvordan problemerne på området løses bedst.
Anders Vistisen har ikke noget imod bindende, europæiske reduktionsmål, men et plastforbud er ikke måden at nå dem på, mener han.
- Jeg tror, man finder ud af at stoppe plastforurening bedst på nationalt plan eller måske endda som i Danmark, hvor det er kommunerne, der står for affaldssorteringen, siger Anders Vistisen.
Stort flertal stod bagUdmeldingen undrer Margrethe Auken, der er SF's spidskandidat til Europaparlamentsvalget.
Hun var ligeledes med, da beslutningen om plastforbuddet blev truffet tidligere på året.
- Der har Anders Vistisen fundet et ledigt standpunkt.
Det har jeg ikke mødt andre i Europaparlamentet, der er enige i, siger hun og uddyber:- Et stort flertal har lige vedtaget at forbyde en hel masse engangsplastik, typisk det man finder på strandene, og jeg er ikke blevet mødt med andet end glæde over det, vi er kommet i gang med det.
Læs også:Det skal være slut med engangsplastikHun mener dog ikke, at vi med EU's plastforbud er i mål endnu.
Der er stadig ting, staten selv kan gøre bedre.
- Også reduktion af plastikposer viser sig at være en god idé.
Det har vi ikke implementeret i Danmark endnu, og vi har stadig alt for mange plastikposer, siger Margrethe Auken.
Men Anders Vistisen mener ikke, vi bør forbyde hverken sugerør eller plastikposer.
Vi skal i stedet koncentrere os om at indsamle det plastaffald, der allerede er, siger han.
- Forskerne siger, at holder vi styr på plastikken i de mest forurenede floder på verdensplan, så står det for over halvdelen af den samlede plastikforurening, der findes i verdenshavene, fortæller Anders Vistisen og uddyber:- Så det er langt mere effektivt at sætte ind der, end at tro et forbud mod plastiksugerør kommer til at redde miljøet.
FacebookTwitterKopier linkEmner:Anders Primdahl Vistisen (politiker)|Europa-Parlamentet|EU|Valg og folkeafstemninger|Affald




https://www.dr.dk/nyheder/kultur/manden-bag-louvre-pyramiden-er-doed-blev-102-aar

KulturManden bag Louvre-pyramiden er død: Blev 102 årDen kinesisk-amerikanske arkitekt Ieoh Ming Pei havde en forkærlighed for glas, stål og beton.
Louvrepyramiden af glas og stål, der stod færdig i 1989, er i dag et af Paris' mest kendte landemærker.
Men ikke alle var begejstrede for I.
M.
Peis idé til at starte med.
Af Sally Frydenlund Larsen17.
maj 2019 kl.
09.
55Bemærk: artiklen er mere end 30 dage gammelLæs opDen kinesiskfødte arkitekt Ieoh Ming Pei - bedre kendt som I.
M.
Pei - døde natten til torsdag lokal tid i sit hjem på Manhattan i New York.
Han blev 102 år gammel.
Det fortæller hans søn til The New York Times.
Hvis hans navn ikke nødvendigvis ringer en klokke, så gør hans mest kendte og kontroversielle bygningsværk det med garanti.
Han var nemlig manden bag den 21 meter høje glaspyramide ved kunstmuseet Louvre i Paris.
I.
M.
Pei har vundet en lang række priser og står også bag andre markante byggerier som Museum for Islamisk Kunst i Qatars hovedstad, Doha, og et bibliotek opført til minde om præsident John F.
Kennedy i Boston.
Biblioteket til minde om John F.
Kennedy har lidt blødere former end mange af I.
M.
Peis værker.
 Museum for islamisk kunst i Qatar afspejler tydeligt I.
M.
Peis kærlighed til lige linjer og geometriske former.
 Bank of China (til venstre) er 315 meter højt og står i Hongkong.
1 / 3Biblioteket til minde om John F.
Kennedy har lidt blødere former end mange af I.
M.
Peis værker.
1 / 3Museum for islamisk kunst i Qatar afspejler tydeligt I.
M.
Peis kærlighed til lige linjer og geometriske former.
2 / 3Bank of China (til venstre) er 315 meter højt og står i Hongkong.
3 / 3Klodset og ufranskLouvre-pyramiden er i dag et af Frankrigs mest ikoniske bygningsværker, men ikke alle var begejstrede, da byggeriet stod færdig i 1989.
Faktisk endte pyramiden med at udløse den største polemik i I.
M.
Peis karriere.
Pyramiden, som i dag fungerer som indgangsparti, var nemlig en del af en omfattende renovering af kunstmuseet, hvis oprindelige bygninger daterer sig tilbage til det 12.
århundrede.
Tom Hanks spiller hovedrollen som kunsthistorikeren Robert Langdon i filmatiseringen af Dan Browns super-bestseller Da Vinci Mysteriet.
Derfor var der stor folkelig modstand mod de skarpe kanter på I.
M.
Peis glaspyramide, som både blev beskyldt for at være klodset og for at skæmme de gamle, smukke bygninger.
Derudover vakte det furore, at det ikke var en fransk arkitekt, der fik til opgave at tilføre Louvre det moderne twist.
Men geometriske figurer i stål, glas og beton var I.
M.
Peis foretrukne byggeklodser.
- Nogle mennesker siger, at jeg er besat af geometri.
Måske er jeg, men det er det, jeg tror på: Jeg synes arkitektur er geometri i solide former, sagde han i en dokumentar i 2009 ifølge CNN.
Med tiden forelskede franskmændene og resten af verden sig i pyramiden, som også spiller en central rolle i filmen og bogen 'Da Vinci Mysteriet' og i Beyoncé og Jay Z's musikvideo fra 2018 til sangen 'Apeshit'.
Ieoh Ming Pei:•Blev født i 1917 i Kina som søn af en bankmand.
•I 1935 rejste han til USA og uddannede sig inden for arkitektur på Harvard Universitet.
•I 1983 vandt han Pritzker-prisen, som kaldes arkitekturens nobelpris.
Juryen sagde, at han "har givet dette århundrede nogle af sine smukkeste indvendige rum og udvendige former.
"•Officielt gik I.
M.
Pei på pension i 1990, men han blev ved med at tegne og opføre bygninger, til han var sidst i 80'erne.
•Han har fire børn, hvoraf to er arkitekter.
•Kilder: The Guardian, BBC og The New York Times.
FacebookTwitterKopier linkEmner:Jay Z (musiker)|John F.
Kennedy (politiker)|Louvre|Museer|USA




https://www.dr.dk/nyheder/viden/kroppen/flere-unge-danskere-bliver-ramt-af-tarmkraeft

KroppenFlere unge danskere bliver ramt af tarmkræft Antallet af danskere under 50 år, der får tyktarmskræft, stiger med mere end tre procent om året.
Omkring 3.
400 danskere får årligt konstateret tarmkræft.
De fleste er over 50 år gamle, men antallet af yngre personer, der får diagnosen, stiger.
Det kan skyldes ændringer i vores livsstil.
 DR)Af Maria Lise Behrendt17.
maj 2019 kl.
12.
12Bemærk: artiklen er mere end 30 dage gammelLæs opSid ikke for meget ned.
Sørg for at få dine fuldkorn.
Spis lidt mindre forarbejdet kød såsom bacon, pølser og pålæg.
Vær fysisk aktiv.
Drop smøgerne.
Og også alkoholen, hvis du får lidt for meget af den.
Du har sikkert hørt hele parolen før.
Og det er lettere sagt end gjort.
For dig, mig og de fleste andre mennesker med adgang til velfærdslivets goder.
Om undersøgelsenUndersøgelsen er udført af forskere under IARC, som er WHO's internationale kræftforskningscenter.
Resultaterne er baseret på data fra mere end 400.
000 patienter med tyk- og endetarmskræft fra syv høj-indkomstlande.
Herunder 14.
000 danske patienter.
De danske tal er baseret på data fra 1995-2012.
Den årlige stigning i forekomsten af tyktarmskræft er over en 10-årig periode steget med 1,2 procent for hele den danske befolkning, men altså 3,1 procent for de 0-49-årige.
Også forekomsten af endetarmskræft stiger blandt de 0-49-årige.
Dog kun med 0,2 procent.
Undersøgelsen er udgivet i tidsskriftet Lancet Gastroenterology and Hepatology.
Men velmenende mødre og belærende sundhedstyper har nu fået endnu en god grund til at minde os almindeligt dødelige om at leve lidt sundere.
En stor undersøgelse viser nemlig, at antallet af danskere under 50 år, der får tyk- eller endetarmskræft stiger.
- I perioden 2003-2012 er der sket en årlig stigning på 3,1 procent i risikoen for nye tilfælde af tyktarmskræft blandt de 0-49 årige.
I den aldersklasse var der 548 danskere i 2003-2012, der fik konstateret tyktarmskræft.
Så selv om det er relativt små tal, går det jo den forkerte vej.
Det siger Gerda Engholm, der er seniorstatistiker i Kræftens Bekæmpelse og har bidraget til undersøgelsen.
Blandt de 20-29 årige er stigningen endnu højere.
Bevægelse forebygger kræftUndersøgelsen viser ikke noget om, hvorfor antallet af unge, der får tarmkræft, stiger.
Men ifølge Gitte Laub Hansen, der er projektchef og ekspert i forebyggelse hos Kræftens Bekæmpelse, er ændringer i vores livsstil en afgørende faktor.
Det, at vi er baconelskere, spiller altså en rolle.
Især mænd spiser alt for meget forarbejdet og rødt kød.
Gitte Laub Hansen, ekspert i forebyggelse, Kræftens Bekæmpelse.
Det går på en række områder nemlig den forkerte vej, når det kommer til unges vaner i forhold til fysisk aktivitet, kost, alkoholforbrug og rygning.
- Hvis vi ser på den helt unge gruppe, de 16-24 årige, er der 78 procent, som sidder ned i mere end otte timer hver dag.
Samtidig vokser antallet af overvægtige, siger Gitte Laub Hansen.
Overvægt er en af de vigtigste risikofaktorer i forhold til at udvikle tarmkræft, og ikke overraskende hænger overvægt ofte sammen med mangelfulde kost- og aktivitetsvaner.
Derfor opfordrer Gitte Laub Hansen til, at vi får mere fokus på hverdagsvanerne omkring kosten og den fysiske aktivitet.
- Vi ved, at fysisk aktivitet kan være med til at beskytte mod kræfttyper som tarmkræft, brystkræft og livmoderhalskræft på grund af de hormoner, der bliver udløst, når vi er fysisk aktive, siger Gitte Laub Hansen.
Alene det, at du rejser dig op flere gange i løbet af en stillesiddende arbejdsdag, kan faktisk gøre en forskel.
For så snart du gør det, aktiverer du flere af kroppens store muskler.
- Selvom mange af os har et stillesiddende arbejde, er der ret simple muligheder for at få mere bevægelse ind i hverdagen: Vælg printeren længst væk fra kontoret, hæv dit arbejdsbord, gå en tur i pausen og så videre, siger Gitte Laub Hansen.
Mindre bacon og mindre portionerOgså kosten efterlader rum for forbedring.
Især indtaget af forarbejdet kød såsom pølser, bacon og kødpålæg øger risikoen for tarmkræft.
- Det, at vi er erklærede baconelskere, spiller altså en rolle.
Enhver reduktion i forarbjedet kød nedsætter risikoen, og især mænd spiser alt for meget forarbejdet og rødt kød, siger Gitte Laub Hansen.
Ifølge de officielle kostråd bør vi ikke spise mere end 500 gram rødt kød om ugen.
Mange mænd spiser det dobbelte, mens kvinder i gennemsnit ligger tæt på anbefalingen.
Flere overlever tarmkræft Selvom flere får tarmkræft, er der heldigvis også flere, der overlever.
Omkring 86 procent af mænd og kvinder i Danmark overlever deres sygdom, et år efter at de har fået diagnosen tyk- eller endetarmskræft.
Efter fem år er tallet 64 procent for mænd og 67 procent for kvinder.
Kilde: Kræftens BekæmpelseGitte Laub Hansen anbefaler at skifte noget af det røde og forarbejdede kød ud med fisk, kylling- eller vegetarisk for den sags skyld:- Og så skal vi spise mindre.
De fleste af os, uanset om man så har en ph.
d.
i ernæring, er følsomme overfor det, vi kalder portionsstørrelses-effekten, siger hun.
Størrelsen på de portioner af mad, vi spiser, er nemlig vokset.
Og det er ikke nødvendigvis vores egen skyld.
Tallerkenerne er blevet større, og det samme er de portionsstørrelser, der anbefales i fx opskriftsbøger, ifølge Gitte Laub Hansen:- Det er i høj grad producenternes medansvar.
De har vænnet os til større portioner, og du har ikke noget at sammenligne med.
Ingen kan huske, hvor stor en portion var før i tiden, siger hun.
Hun efterlyser, at der sker ændringer både i vores madkultur og i den måde, som markedet promoverer mad i større mængder.
- Vi skal derhen, hvor god kvalitet er vigtigere end mængde, og hvor en fests succes ikke afgøres af, om der var rigeligt med mad, siger Gitte Laub Hansen, der også fremhæver en særligt glædelig udvikling i vores madvaner:- Det er lykkedes af fordoble danskernes indtag af fuldkorn de sidste 10 år, og det er især de unge mænd, som spiser masser af rugbrød, der topper statistikken.
Ligesom med den fysiske aktivitet viser forskning, at fuldkorn forebygger tarmkræft.
FacebookTwitterKopier linkEmner:Kræft|Kræftens Bekæmpelse|Ernæring|Fødevarer|Mavetarmsygdomme




https://www.dr.dk/nyheder/udland/sammenbrud-i-brexit-forhandlinger-labour-opgiver-lande-en-aftale

BrexitSe temaUdlandSammenbrud i brexit-forhandlinger: Labour opgiver at lande en aftaleForhandlingerne mellem Theresa May og Labour er brudt sammen.
Premierminister May og Labour-leder Jeremy Corbyn har i de seneste uger forsøgt at finde en fælles løsning på brexit.
Det opgiver de nu.
Af Sean Coogan17.
maj 2019 kl.
12.
25Bemærk: artiklen er mere end 30 dage gammelLæs opDet britiske oppositionsparti Labour forlader de tværpolitiske forhandlinger om brexit.
Det oplyser Labour-leder Jeremy Corbyn i et brev til premierminister Theresa May.
Corbyn siger, at forhandlingerne med premierminister Mays regering "er nået så langt, de kan".
De to partier har brugt de seneste seks uger på at forhandle om en alternativ brexit-plan, efter det er blevet klart, at Theresa Mays regering ikke har kunnet få støtte til sin aftale i det britiske parlament.
Læs også:May varsler - igen-igen - afstemning om brexit-aftaleHer er hun blevet mødt af flere eftertrykkelige nederlag i sit forsøg på at få sin brexit-aftale stemt igennem i London.
Det fik May til at række hånden ud til rivalerne fra Labour, men heller ikke det er altså lykkedes.
Corbyn skriver i sit brev til premierministeren, at seks ugers tværpolitiske forhandlinger ikke kunne fortsætte på grund af den "voksende svaghed og ustabilitet i regeringen", skriver BBC.
Han tilføjer også, at han ikke har tillid til, at Mays regering vil kunne lande en aftale, fordi "premierministerens autoritet er undergravet".
May: Tror stadig på aftaleEn talsmand for Theresa May siger, at de to parter opnåede stor fremgang, men at der var store udfordringer inden for emner som told og en mulig ny folkeafstemning, beretter Reuters.
Talsmanden siger, at det står klart, at der ikke kommer "en fuldstændig aftale" med Labour, men premierministeren tror fortsat på forhandlinger med det nordirske støtteparti DUP og internt hos de konservative.
May har tre gange tidligere bedt parlamentet om at vedtage planen, som hun i november 2018 gav EU håndslag på, men alle tre gange er brexitplanen blevet nedsablet i det britiske parlament.
En af årsagerne til, at May ikke har kunnet få sin brexit-aftale igennem har været stor modstand fra sine partifæller samt DUP.
I marts lovede May ligefrem at trække sig, hvis hendes parlamentskolleger til gengæld stemte for hendes brexitplan.
Men heller ikke det var nok til at få støtte til skilsmisseaftalen.
Meldingen fra Corbyn i dag er, at hans parti vil kunne støtte en aftale om en permanent toldunion, og at partiet ønsker endnu en folkeafstemning.
Mays regering har flere gange afvist muligheden for en ny folkeafstemning og har understreget, at det er vigtigt at levere det farvel til EU, som et flertal af briterne stemte for i sommeren 2016.
Storbritannien skulle efter planen have forladt EU den 29.
marts, men manglende politisk opbakning har ført til, at farvellet til EU er udskudt indtil 31.
oktober.
Tirsdag oplyste en talsmand for premierministeren, at hun vil bringe aftalen til afstemning igen i den uge, der begynder den 3.
juni.
FacebookTwitterKopier linkEmner:Jeremy Corbyn (politiker)|Storbritannien|Theresa May (politiker)|The Labour Party|EU-forhold




https://www.dr.dk/nyheder/regionale/fyn/pas-paa-med-ukrudtsbraenderen-beredskab-rykker-ud-til-flere-brande

FynPas på med ukrudtsbrænderen: Beredskab rykker ud til flere brandeSkal du brænde ukrudt af i tørken, så husk at holde afstand til bygninger, hække og træer.
Tørkeindekset er på 9, og det betyder, at ukrudtsbrændere fører til flere brande end normalt.
Af Jonatan Grau Møller og Lukas Bjerg17.
maj 2019 kl.
09.
17Bemærk: artiklen er mere end 30 dage gammelLæs opDet føles måske ikke sådan, men der er tørt ude i det danske land.
Meget tørt, faktisk.
I løbet af de sidste par uger er tørken målt til 9 på DMI’s tørkeindeks, som går op til 10.
Og det har kunnet mærkes, fortæller Mikael Enevold Pedersen, der er myndighedschef for Beredskab Fyn.
- Det føles ikke som den tørke, vi havde i sommer.
Så folk er ikke på den måde bevidste om, at der lige nu er ret stor risiko for at sætte noget i brand.
Beredskabet har haft markant flere udrykninger, end de havde på samme tid sidste år.
Og synderen er let at få øje på.
- For tiden kører vi ofte ud til folk, som har brændt deres ukrudt af.
Småting som blade og spindelvæv er tørt lige nu, og det kan nemt antænde.
Når det så blæser, kan små gløder ligge og ulme, og pludselig kan det blusse op og brænde meget, forklarer myndighedschef Mikael Enevold Pedersen.
Vent med ukrudtsbrænderenBeredskab Fyn opfordrer i det hele taget folk til at vente lidt med at give den gas med ukrudtsbrænderen.
- Og hvis man endelig skal brænde ukrudt af, så husk at holde afstand til bygninger, hække og træer.
Husk altid at have vand med derude, siger Mikael Enevold Pedersen.
Den opfordring kan godt udvides, mener Idrees Haider, der arbejder for Vej og Park i Nordfyns Kommune:- Husk at have en brandslukker i nærheden!
Idrees Haider har holdt Nordfyns Kommune pæn og ordentlig siden 2003.
Idrees Haider har siden 2003 væbnet sig med en ukrudtsbrænder i kampen om at holde Nordfyn ordentlig og ryddelig.
Han ved om nogen, hvordan man skal bruge flammerne ordentligt.
- Man kan lige mærke efter med fingrene, om ukrudtet er helt tørt.
Hvis det er tidligt om morgenen klokken 7, og det stadig er helt tørt, så er det ekstra vigtigt at sprøjte lidt vand på det, siger Idrees Haider.
Endnu ikke afbrændingsforbudSelvom DMI’s tørkeindeks ligger på 9 ud af 10, overvejer Fyns Beredskab endnu ikke et decideret afbrændingsforbud, fortæller myndighedschef Mikael Enevold Pedersen.
- Vi har endnu ikke haft så høje temperaturer, som vi havde i sommer.
Planterne er stadig grønne og frodige, og de får stadig lidt dug om aftenen.
Så det er ikke tørt nok til at overveje afbrændingsforbud endnu.
Sidste år var der omkring 2.
000 naturbrande hen over sommeren, hvilket var et rekordstort antal.
FacebookTwitterKopier linkEmner:Fyn|Danmarks Meteorologiske Institut|Brande|Vejret|Nordfyns Kommune




https://www.dr.dk/nyheder/detektor/detektor-eu-staar-ikke-i-vejen-skatter-paa-flybraendstof-som-rina-ronja-kari-siger

Valg til Europa-ParlamentetSe temaDetektorDetektor: EU står ikke i vejen for skatter på flybrændstof, som Rina Ronja Kari sigerSpidskandidaten for Folkebevægelsen mod EU indrømmer, at hun tager fejl.
Rina Ronja Kari, Folkebevægelsens mod EU's spidskandidat til Europa-Parlamentsvalget 2019 Af Emil Abrahams og Julie Tantholdt-Hansen17.
maj 2019 kl.
09.
00Bemærk: artiklen er mere end 30 dage gammelLæs opDebatten om klimaafgifter på flyrejser har fået flere partier til at overveje muligheden for at indføre afgifter på flybrændstof.
Rina Ronja Kari, der er spidskandidat for Folkebevægelsen mod EU, har flere gange sagt, at afgifter på flybrændstof ikke kan lade sig gøre, fordi EU står i vejen.
Men det passer ikke.
- Det jeg får sagt, er desværre ikke præcist, siger spidskandidaten, der svarer på kritikken nederst i artiklen.
Hvad siger Rina Ronja Kari?
I den første tv-debat med spidskandidaterne til Europa-Parlamentsvalget på DR1 handlede en del af diskussionen om flyafgifter.
Og Rina Ronja Kari langede hurtigt ud efter EU.
- Dét vi ikke kan gøre lige nu.
Det er at indføre brændstofafgifter på fly, for det har EU sagt, at vi ikke må, sagde hun.
Påstanden om, at EU står i vejen for, at Danmark kan indføre afgifter på flybrændstof, gentog hun i P1 Debat den 9.
maj.
- Det handler om at ramme virksomhederne.
Derfor er det vigtigt at indføre skatten på flybrændstoffet, hvor EU så står i vejen igen, for der ligger et EU-direktiv, som siger, at det ikke er muligt at indføre brændstofsafgifter på udenrigsflyvninger, sagde hun.
Det har vi fundet ud af.
Først og fremmest: Danmark kan godt indføre afgifter på flybrændstof.
EU-landene hører under det såkaldte Energibeskatningsdirektiv, der handler om beskatning af energiprodukter.
Direktivet fastlægger en minimumsbeskatning på blandt andet olie, kul, gas og biobrændsler, der anvendes som motorbrændstof.
Som udgangspunkt fritager EU's Energibeskatningsdirektiv flybrændstof for afgifter, men det kan stadig godt lade sig gøre at indføre afgifter på flybrændstof på to måder:IndenrigsflyvningDanmark kan indføre en afgift på flybrændstof til indenrigsflyvninger.
Det fortæller Peter Vesterdorf, der er ekspert i EU-ret og tidligere har arbejdet i EU-domstolen og Europa-Parlamentet.
- EU-direktivet forhindrer ikke Danmark i at indføre en brændstofafgift på indenrigsflyvninger.
Det kan vi sagtens gøre, hvis vi har lyst, siger han.
Holland er det eneste EU-land, der allerede har indført brændstofafgifter på indenrigsflyvninger.
Norge og Schweiz, der ikke er med i EU, har også gjort det.
Bilaterale aftalerDerudover kan EU-medlemslande lave en såkaldt bilateral aftale, som er en aftale mellem to lande.
Danmark kan altså lave en aftale med for eksempel Belgien om at beskatte brændstof på flyvninger mellem Belgien og Danmark.
- Der er ikke nogen EU-regler, der strider imod at indføre afgifter på udenrigsflyvninger.
Det kræver bare en bilateral aftale, hvor to lande bliver enige om at indføre det, siger Peter Vesterdorf.
Det er Jens Ladefoged Mortensen enig i.
Han er lektor på Institut for Statskundsskab ved Københavns Universitet.
- EU blokerer ikke for det her.
EU er medlemslande, og medlemslandene har ikke kunnet blive enige om det her af forskellige hensyn, siger han.
På flyvninger uden for EU gælder den såkaldte Chicagokonvention, der hører under den internationale civilluftfartsorganisation ICAO.
Konventionen forbyder kun afgifter på brændstof, der allerede er ombord på flyet, når det lander i et andet land.
Det forhindrer dobbeltbeskatning af brændstoffet.
Klimarådet anbefaler en CO2-afgiftEt alternativ til at indføre afgifter på flybrændstoffet er at lade passagerne betale regningen med en CO2-afgift på selve flybilletten.
Det har en lang række lande allerede gjort i Europa, heriblandt Grækenland, Norge, Tjekkiet og Storbritanien.
Klimarådet har netop anbefalet en CO2-afgift på flyrejser.
Men hvorvidt afgiften skal pålægges flybilletten eller brændstoffet, forholder Klimarådet sig ikke til.
Hvad siger Rina Ronja Kari?
Rina Ronja Kari Detektor havde aftalt et interview med Rina Ronja Kari, hvor hun kunne svare på kritikken.
Dagen før interviewet aflyste spidskandidaten og sendte et skriftligt svar.
Detektor tilbød herefter at lave et kort telefoninterview, men det havde Rina Ronja Kari ikke tid til, lød meldingen.
- I debatten udtaler jeg mig her om flyvninger mellem medlemslande, og det jeg får sagt er desværre ikke præcist, lyder det i Rina Ronja Karis skriftlige svar, som fortsætter:- Det er jævnfør EU´s energibeskatningsdirektiv artikel 14, stk.
2 muligt for medlemslande at indgå en bilateral aftale om beskatning af flybrændstof, så længe afgiftssatsen er mindre end direktivets minimumssatser.
FacebookTwitterKopier linkEmner:EU|Rina Ronja Kari (politiker)|Skatter og afgifter|EU-forhold|Belgien




https://www.dr.dk/sporten/fodbold/pokalturneringen/kraul-om-pokalfinale-broendbys-hjemmebane-kan-blive-afgoerende

PokalturneringenKraul om pokalfinale: Brøndbys ’hjemmebane’ kan blive afgørendeBrøndbys 12.
mand er de blågules stærkeste kort mod et bedre FC Midtjylland-hold, vurderer DR Sportens kommentator Andreas Kraul.
Sådan så det ud, da Brøndby sidste år havde "hjemmebane" i Parken mod Silkeborg.
Et lignende syn kommer til at vente spillerne i morgen, når Brøndby og FC Midtjylland spiller pokalfinale i Parken.
Af Mathias Hauge Jacobsen17.
maj 2019 kl.
08.
20Bemærk: artiklen er mere end 30 dage gammelLæs opPokalhistoriens 64.
finale afvikles fredag eftermiddag i Parken.
Og i en godt besøgt nationalarena kommer der til at være en stor overvægt af fans fra Brøndby, der vil forsøge at synge deres helte til klubbens ottende pokaltitel.
Og Brøndby-fansenes opbakning kan der meget vel blive brug for, da FC Midtjylland ifølge DR Sportens kommentator Andreas Kraul er et bedre hold end Brøndby.
Den 12.
mand klædt i gul og blå kan således meget vel blive en faktor, der kan få det til at tippe til sjællændernes fordel.
- På papiret har FC Midtjylland et bedre hold, men hvor bizart det end lyder, har Brøndby ”hjemmebane” i fjendens hule.
Vi så det sidste år mod Silkeborg, hvor de præsterede en massiv gul mur af fans på hele den ene langside.
- Det kommer til at give dem noget power.
Og det kan godt være, at det ikke bliver udslagsgivende, men det kan få den betydning, at kampen bliver udlignet i forhold til styrkefoldet de to hold imellem, siger Andreas Kraul.
Massivt pres på beggeFaktum for begge mandskaber er, at det bliver en trofæløs sæson for taberen af fredagens finale.
Og særligt for FC Midtjylland, der tidligere på sæsonen meldte ud ved direktør Claus Steinlein, at klubben jagtede ”The Double” og altså dermed både mesterskabet og pokaltitlen, vil det være en stor skuffelse at gå tomhændet på sommerferie.
- Det er klart, at to andenpladser ikke vil være superfedt, men at kalde det en decideret fiasko er måske sat for meget på spidsen.
- De har hentet rigtig mange point i en sæson, hvor der så bare har været et bedre hold.
Og de er trods alt garanteret en plads i Europa.
- Men presset er selvfølgelig stort på FC Midtjylland.
Både fordi de går ind til kampen som bookmakernes favorit, men også fordi de er 25 point foran Brøndby i Superligaen, siger Andreas Kraul, der dog vurderer presset på Brøndby som værende værre.
- Der er nok nærmere Brøndby, der kigger direkte ned i – om ikke afgrunden, så en rigtig sløj sæson.
- Hvis de både misser europæisk deltagelse og glipper pokaltitlen, har de haft en rigtig dårlig sæson.
Specielt med tanke på de løfter, der blev givet sidste sæson, siger Andreas Kraul.
Pokaltørken kan få en betydningMens Brøndby står noteret for syv pokaltitler i historien, har FC Midtjylland – Ikasts tre finaler inklusiv – tabt i forbindelse med alle syv finaler.
Noget, der måske kunne have en negativ betydning grundet frygten for at tabe endnu en, men som også kan fungere som en positiv motivationsfaktor, vurderer Andreas Kraul.
Skuffede FC Midtjylland-spillere fordøjer finalenederlaget til FC Nordsjælland i 2011.
Et nederlag, der blev FC Midtjyllands fjerde i fire finaler.
Også Ikast FS tabte før fusionen de tre finaler, holdet spillede.
- Det kommer nok til at spille ubevidst ind.
Det er jo nok ikke sådan, at Paul Onuachu på banen tænker over, at Ikast FS i sin tid har tabt en pokalfinale til Brøndby.
- Men klubben vil rigtig gerne have slettet statistikken, og det kan ende med at få en positiv betydning, siger Andreas Kraul.
Pokalfinalen mellem Brøndby og FC Midtjylland har kickoff klokken 17.
00 og kan følges direkte i LIGA på P3.
FacebookTwitterKopier linkEmner:Brøndby|Claus Steinlein (sportschef)|FC Midtjylland|Fodbold|Ikast




https://www.dr.dk/nyheder/indland/dagen-byder-pa-regn-til-konfirmander-og-fodboldspillere

IndlandDagen byder på regn til konfirmander og fodboldspillereStorebededagsferien begynder vådt og køligt, men lørdag og søndag bliver lunere og mere tørt.
DMI råder til at huske regntøj og paraply, hvis man skal udenfor i dag (arkivfoto)17.
maj 2019 kl.
06.
54Bemærk: artiklen er mere end 30 dage gammelLæs opVejret bliver forskelligt for de unge, der skal konfirmeres henholdsvis fredag og søndag i storebededagsferien.
I dag bliver det regnfuldt, kølig og overskyet, mens det på søndag holder tørt med noget højere temperaturer og mulighed for lidt solskin, siger Anja Bodholdt, vagthavende meteorolog ved DMI.
Samtidig råder hun de tusindvis af fodboldtilhængere, som mødes i Parken i København til årets pokalfinale mellem FC Midtjylland og Brøndby, til at medbringe regntøj.
Frem til de tidlige aftentimer er der udsigt til vedvarende regn.
De første byger rammer Bornholm i morgentimerne.
Vendsyssel har chance for tørvejr- Omkring middagstid står Sjælland så for tur, og derefter bevæger bygerne sig ind over resten af landet.
Muligvis med undtagelse af Vendsyssel, hvor chancen for tørvejr er størst, siger hun.
Landsdelen får også de højeste temperaturer med op til 17 grader, mens det øvrige Danmark må nøjes med mellem 9 og 14 grader.
- Efter noget dis og tåge klarer det lørdag op med lidt sol ved middagstid, og eftermiddagen bliver ganske pæn med lidt sol og måske en enkelt byge, men luften vil være noget lunere med mellem 16 og 20 grader, siger Anja Bodholdt.
Søndag vil tåge og dis også "genere" lidt først på dagen, men nedbør er der ikke udsigt til, og det bliver op til 22 grader varmt.
/ritzau/FacebookTwitterKopier linkEmner:Vejret|FC Midtjylland|Fodbold|Jylland|København




https://www.dr.dk/sporten/cykling/loebsjury-forhindrer-asgreen-i-tage-foerertroejen-i-californien

CyklingLøbsjury forhindrer Asgreen i at tage førertrøjen i CalifornienQuick-Steps Kasper Asgreen samlede tre sekunder op i en pointspurt og er fire sekunder fra førstepladsen.
Kasper Asgreen vandt Tour of Californias anden etape.
17.
maj 2019 kl.
08.
55Bemærk: artiklen er mere end 30 dage gammelLæs opKasper Asgreen er rykket op som nummer to efter femte etape af cykelløbet Tour of California.
Etapen endte i en sprint i byen Ventura, hvor Quick-Steps 24-årige dansker blev nummer fem efter sejrherren Iván García Cortina fra Bahrain-Merida.
Men fordi Asgreen vandt den første indlagte pointspurt og samlede tre sekunder op, passerer danskeren italienske Gianni Moscon på andenpladsen.
Hjemmebanefavoritten Tejay van Garderen fører fortsat løbet.
Amerikaneren har fire sekunder ned til Asgreen.
Løbsjury skaber frustrationKasper Asgreen skulle dog have været i førertrøjen efter fjerde etape, da både Tejay van Garderen og Gianni Moscon blev fanget i et styrt 3,2 kilometer før mål og tabte næsten et minut.
UCI's regler siger, at alle ryttere, der bliver fanget i et styrt inden for løbets sidste tre kilometer, får samme tid.
Løbsjuryen valgte dog at trodse UCI's regler, skriver cyclingnews.
com.
Amerikanske Tejay van Garderen fik en hjælpende hånd af løbsjuryen.
Juryen mente, at styrtet havde forhindret van Garderen i at komme op til Asgreen og de forreste ryttere og gav alle de implicerede i styrtet, herunder van Garderen og Moscon, samme tid som Asgreen og vinderen af løbet.
Til stor frustration for mange af de andre hold.
Astana, der har danske Jonas Gregaard på syvendepladsen i løbet, har nedlagt protest over juryens dom.
Holdet påpeger, at van Garderen ikke var i kontakt med gruppen, der styrtede 3,2 kilometer før mål, da han selv var styrtet længere tilbage.
- Vi protesterer ikke imod, at juryen giver samme tid til de ryttere, der styrtede 3,2 kilometer før mål.
Men mod at den sætter van Garderen til samme tid som dem, på trods af at han ikke var i gruppen, siger Astanas sportsdirektør, Dmitrij Fofonov.
- Hvad nu, hvis van Garderen vinder hele løbet med et sekund?
Det er en katastrofe, siger han.
Quick-Step har ikke nedlagt protest, men er ikke enig i beslutningen.
- Vi fik løbets førertrøje, men vi måtte aflevere den igen.
Det var ikke en god beslutning, siger sportsdirektør Wilfried Peeters.
- Vi ved godt, at Kasper ikke er blandt favoritterne, da sjette etape er mere for klatrerne.
Så for mig handler det mere om respekt.
Kasper Asgreen vil ikke udtale sig om sagen til cyclingnews.
com.
Fredag skal rytterne ud på løbets andensidste etape, der ender på en krævende stigning på bjerget Mount Baldy, der ligger i 1280 meters højde i San Gabriel-bjergene lidt uden for Los Angeles.
/ritzau/FacebookTwitterKopier linkEmner:Gianni Moscon (cykelrytter)|Jonas Gregaard (cykelrytter)|Quick-Step Team|Cykelsport|Californien




https://www.dr.dk/nyheder/viden/teknologi/lyden-fra-danmark-historien-om-hoejttaleren-der-forsvandt






https://www.dr.dk/nyheder/udland/republikanske-ledere-laegger-afstand-til-abortlove

UdlandRepublikanske ledere lægger afstand til abortloveFlere delstater forbyder abort ved voldtægt og incest, og det er for ekstremt for flere republikanere.
Den repulikanske mindretalsleder i Repræsentanternes Hus, Kevin McCarthy, lægger afstand fra Alabamas næsten totale forbud mod abort.
17.
maj 2019 kl.
06.
36Bemærk: artiklen er mere end 30 dage gammelLæs opNye abortstramninger i USA er for ekstreme for flere republikanske ledere, og de er begyndt at distancere sig fra de vidtrækkende lovstramninger, der er indført i flere delstater på det seneste.
- Jeg tror på undtagelser ved voldtægt og incest, og hvis morens liv er i fare.
Det er det, jeg har stemt for, siger den republikanske mindretalsleder i Repræsentanternes Hus, Kevin McCarthy.
Abortloven i Alabama, som træder i kraft om seks måneder, kaldes den hårdeste i USA.
Den forbyder stort set alle aborter, herunder også i voldtægtssager og ved incest.
Eneste undtagelse er, hvis kvindens liv kan være i fare.
Læs også:Alabama vil forbyde aborter også ved voldtægt og incestMindretalsleder Kevin McCarthy er den højest placerede embedsmand i Det Republikanske Parti til at modsætte sig den seneste bølge af abortstramninger.
Flere andre republikanere i Washington D.
C.
har ligeledes sagt, at de er imod de nye begrænsninger, der ikke giver mulighed for at undtage voldtægt og incest.
Selv Alabamas republikanske senator, Richard Shelby, siger, at han 'altid har støttet undtagelser for voldtægt og incest'.
Hidtil i år har 16 delstater i USA strammet deres abortlovgivning.
I Kentucky, Ohio, Mississippi og Georgia er der vedtaget lovforslag, der forbyder abort, hvis der kan påvises et hjerteslag.
/ritzau/FacebookTwitterKopier linkEmner:USA|Abort|Incest|Repræsentanternes Hus|Ohio




https://www.dr.dk/nyheder/udland/flere-danske-ep-kandidater-aabner-stoette-vestager

Kamp om EU-topposterSe temaUdlandFlere danske EP-kandidater åbner for at støtte VestagerLiberal Alliance mener, at de danske partier bør støtte en dansk kandidat.
Margrethe Vestager deltog onsdag i en tv-debat for spidskandidater til posten som formand for EU-kommissionen.
Af Nicolai Styrishave17.
maj 2019 kl.
06.
36Bemærk: artiklen er mere end 30 dage gammelLæs op- Jeg er Margrethe Vestager.
Jeg er fra Danmark.
Min mand og jeg har tre døtre.
Jeg har været minister og partiformand.
I dag arbejder jeg for jer.
Sådan indledte Margrethe Vestager onsdag aften en tv-debat mellem spidskandidaterne til den snart ledige post som formand for EU-kommissionen.
Hvornår er der valg til Europa-Parlamentet?
Det danske valg til Europa-Parlamentet finder sted i dag.
Medlemmerne bliver valgt ved direkte valg i alle EU-lande.
Sammen med medlemslandenes ministre vedtager europaparlamentarikerne nye love i EU.
Danmark skal vælge 14 medlemmer til Europa-Parlamentet.
13 indtager deres pladser den 2.
juli, mens nummer 14 indtager sin plads, i det øjeblik Storbritannien forlader EU.
Efter valget til Europa-Parlamentet den 26.
maj skal en ny formand for kommissionen udpeges.
Her kommer den nuværende konkurrencekommissær ind i billedet.
Margrethe Vestager har længe været nævnt som en mulig kandidat til posten.
Men først onsdag meldte hun officielt ud, at hun går efter den europæiske toppost, som lige nu besættes af Luxemburgs tidligere premierminister Jean-Claude Juncker.
Læs også:Nu siger Vestager det klart: Jeg vil gerne have EU-toppostFlere spidskandidater bakker opDet er næppe den helt store overraskelse, at Vestagers partifælle fra Radikale Venstre, Morten Helveg Petersen, bakker op om kandidaturet.
I Deadline på DR2 onsdag aften kaldte han hende en politisk rockstjerne, og han mener, at hun ville være det oplagte valg til posten som formand for EU-kommissionen.
Hvad er en gruppe i Europa-Parlamentet?
Langt størstedelen af europaparlamentarikerne sidder i otte politiske grupper, der på mange måder minder om partierne i Folketinget.
Inden der skal stemmes, diskuterer medlemmerne forslagene i grupperne.
De kan dog ikke tvinges til at stemme det samme.
Det kræver minimum 25 medlemmer fra mindst en fjerdedel af EU's medlemsstater at oprette en gruppe.
- Jeg tror, at Margrethe (Vestager, red.
) kunne gå hele vejen og blive formand for kommissionen, og det ville være en tiltrængt fornyelse i kampen for et nyt Europa, så det håber jeg virkelig på.
Men også fra mere uventet kant er der opbakning til Margrethe Vestager.
Pernille Weiss fra Konservative er medlem af den europæiske, konservative gruppe EPP, og hun støtter op om gruppens egen kandidat, Manfred Weber, fra Tyskland.
Men skulle det komme dertil, at stats- og regeringscheferne peger på Margrethe Vestager, så vil Pernille Weiss ikke stemme imod.
- Hvis der ligger en mulighed for en dansk formand, så er det noget, jeg ser positivt på, siger hun til DR Nyheder.
Hos Liberal Alliance er der uforbeholden støtte til en mulig dansk formand for EU-kommissionen.
- Jeg synes, at vi fra dansk side bør støtte op om, at vi får en dansk kommissionsformand, hvis muligheden er der for det.
Der synes jeg faktisk, at man skal løfte sig op over det partipolitiske, siger Liberal Alliances spidskandidat Mette Bock.
Modstand på venstrefløjenTil gengæld er udsigten til en Radikal i spidsen for EU ikke et ønskescenarie for Enhedslistens spidskandidat Nikolaj Villumsen:- Hvem der vil være den bedste formand for EU-Kommissionen er for mig ikke først og fremmest et spørgsmål om, hvilket land personen kommer fra, men hvilken politik personen vil føre.
Derfor vil jeg langt hellere have en grøn socialist på posten end en liberal, skriver han til DR Nyheder.
Og fra Folkebevægelsen mod EU afviser spidskandidaten blankt at støtte Vestager:- Margrethe Vestager står for et EU-projekt, som skal være stærkere og have meget mere magt over medlemslandene og over vores nære demokrati, og det er jeg simpelthen grundlæggende uenig i, siger Rina Ronja Kari.
Det endelige opgør om at finde en afløser til Jean-Claude Juncker er gået i gang.
Dansk regering skal udpege kommissærEU-Kommissionen består af 28 kommissærer, inklusiv formanden – en for hvert medlemsland.
Landenes regeringer indstiller den person, som skal være landets kommissær.
Margrethe Vestager blev i 2014 udpeget af den daværende S-R-regering, hvor Margrethe Vestager indtil da var økonomi- og indenrigsminister.
I Europa-Parlamentet er Venstre og Radikale Venstre i samme gruppe, der hedder Alde, og som altså har Margrethe Vestager som spidskandidat til formandsposten.
Men da det er op til den kommende, danske regering at udpege en ny, dansk kommissær, vil Venstres spidskandidat, Morten Løkkegaard, ikke på nuværende tidspunkt forholde sig til Margrethe Vestagers kandidatur.
- Det er jo regeringens opgave at indstille en kandidat, og det privilegium er langt over min lønklasse, derfor vil jeg afstå fra at svare på det.
Der skal findes en kommissær, og det skal den regering, der kommer til den tid, sørge for at indstille, og der er nogle kriterier for det, og det må vi se, når vi kommer til det punkt,” siger han til DR Nyheder.
Lang vej til formandspostenDet er EU-landenes stats- og regeringschefer, der i fællesskab indstiller en ny formand for Kommissionen.
Herefter skal medlemmerne af Europa-Parlamentet godkende eller forkaste kandidaten.
Ved det seneste valg i 2014 lykkedes det parlamentet at underløbe medlemslandene ved at beslutte, at vinderen - den største gruppe efter europaparlamentsvalget - skulle have retten til at besætte posten.
Sidst blev den konservative partigruppe, EPP, størst, og derfor stillede parlamentet sig bag den konservative kandidat, Jean-Claude Juncker fra Luxembourg.
Men denne gang har medlemslandene tilkendegivet, at de ikke vil lade sig overrumple.
Arbejdet med at besætte de europæiske topposter begynder derfor allerede på et møde mellem stats- og regeringscheferne i Bruxelles 28.
maj.
Jean-Claude Juncker træder tilbage som kommissionsformand den 1.
november.
Det siger spidskandidaterne om Vestagers kandidatur:•Nikolaj Villumsen, Enhedslisten: Vil stemme for venstrefløjens grønne og socialistiske kandidat.
Hvis ikke denne kandidat vælges, så vil de tage stilling til de resterende kandidater ud fra deres politik.
•Pernille Weiss, Konservative: Hvis det ikke kan blive den konservatives egen kandidat, så vil hun ikke stemme imod Vestager, og ser positivt på muligheden for en dansk formand.
•Rasmus Nordqvist, Alternativet: Støtter først og fremmest egen kandidat.
Støtte til Vestager kommer an på, hvilken politik hun vil føre.
•Rina Ronja Kari, Folkebevægelsen mod EU: Afviser at støtte Vestager.
•Jeppe Kofod, Socialdemokratiet: Vil ikke forholde sig til kandidaturet.
Vil vente til efter valget.
•Margrete Auken, SF: Støtter egen kandidat.
Støtte til Vestager kommer an på, hvilken politik hun vil føre.
•Peter Kofod, Dansk Folkeparti: Dansk Folkeparti afviser at stemme for Vestager.
DF går til valg et mindre EU, end det Vestager ønsker.
•Mette Bock, Liberal Alliance: Mener, at hvis der er mulighed for en dansk kommissionsformand, så bør danske partier støtte op om det uanset partifarve.
•Morten Helveg Petersen, Radikale Venstre: Støtter Vestager•Morten Løkkegaard, Venstre: Vil ikke tage stilling til Vestager, før den danske regering har beslutte, hvem den vil indstille.
FacebookTwitterKopier linkEmner:Jean-Claude Juncker (politiker)|Manfred Weber (politiker)|Valg og folkeafstemninger|Alternativet (parti)|Bruxelles




https://www.dr.dk/nyheder/politik/folketingsvalg/ny-maaling-loekkes-ide-om-samling-paa-midten-splitter-vaelgerne

FolketingsvalgNy måling: Løkkes idé om samling på midten splitter vælgerneDe borgerlige ser ud til at være mere positive over for tanken end venstrefløjen.
Socialdemokratiets leder, Mette Frederiksen, og Venstres formand, Lars Løkke Rasmussen, ønsker begge at blive statsminister efter valget 5.
juni.
Af Emma Toft17.
maj 2019 kl.
07.
31Bemærk: artiklen er mere end 30 dage gammelLæs opStatsminister Lars Løkke Rasmussen (V) skabte overskrifter i går.
For midt i valgkampen præsenterede Venstres formand tanken om, at Venstre og Socialdemokratiet kan danne regering sammen efter valget 5.
juni og på den måde stække yderpartiernes magt.
Idéen fik en blandet modtagelse.
Regeringspartnerne Konservative og Liberal Alliance vendte tanken ryggen med det samme.
Det samme gjorde Socialdemokratiets leder, Mette Frederiksen, der var forbløffet over idéen.
Nu viser en meningsmåling lavet af Epinion for DR Nyheder, at spørgsmålet også deler danskerne.
For 33 procent af de adspurgte svarer, at de er positive eller meget positive over for en regering, der består af Socialdemokratiet og Venstre.
Samtidig svarer 36 procent, at de er negative eller meget negative over for Lars Løkke Rasmussens idé om en rød-blå regering hen over midten i dansk politik, bestående af de to partier.
23 procent har ikke nogen udtalt holdning til spørgsmålet.
Hos Socialdemokratiet ser politisk ordfører Nicolai Wammen målingen som udtryk for, at folk gerne vil have, at partierne samarbejder hen over midten i dansk politik.
- Rigtig mange danskere ønsker et bredt samarbejde ind over midten i Folketinget, og det er jeg glad for, for det vil Socialdemokratiet også stå for, hvis vi bliver betroet regeringsansvaret, siger han.
- Vi går efter en ren socialdemokratisk regering, der kan samarbejde med begge sider i Folketinget, tilføjer han.
Røde vælgere mest skeptiskeAf målingen fremgår det, at de borgerlige ser ud til at være mere positive over for idéen, end man er på venstrefløjen.
Epinions måling viser nemlig, at 40 procent af de borgerlige vælgere enten er positive eller meget positive over for en SV-regering, mens 26 procent af de borgerlige vælgere ikke er vilde med ideen.
Blandt venstrefløjens vælgere tager 33 procent godt imod tanken om en SV-regering, mens 48 procent er negative eller meget negative.
For disse tal gælder en statistisk usikkerhed på omkring fem procent.
De borgerlige partier er her Venstre, Dansk Folkeparti, Konservative, Liberal Alliance, Nye Borgerlige, Riskjær og Kristendemokraterne.
Socialdemokratiet, Enhedslisten, SF og Radikale udgør venstrefløjen hos meningsmålingsinstituttet Epinion.
FacebookTwitterKopier linkEmner:Lars Løkke Rasmussen (politiker)|Socialdemokraterne|Venstre|Valg og folkeafstemninger|Analyseinstitutter




