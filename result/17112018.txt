https://www.dr.dk/sporten/tennis/djokovic-naermer-sig-sin-sjette-saesontriumf

TennisDjokovic nærmer sig sin sjette sæsontriumfNovak Djokovic vandt sikkert med 6-2, 6-2 i semifinalen ved sæsonfinalen over Kevin Anderson fra Sydafrika.
Serbiske Novak Djokovic møder søndag Alexander Zverev fra Tyskland i finalen ved ATP Finals, der har deltagelse af de otte bedste spillere i 2018.
17.
nov.
2018 kl.
22.
39Bemærk: artiklen er mere end 30 dage gammelLæs opVerdensetteren Novak Djokovic kan søndag afslutte sæsonen med en triumf ved ATP Finals.
Lørdag spillede den 31-årige serber sig frem til finalen i London, hvor den ti år yngre tysker Alexander Zverev venter.
Djokovic vandt sikkert med 6-2, 6-2 i semifinalen over Kevin Anderson fra Sydafrika.
Kampen blev indledt med et serbisk servegennembrud, hvilket straks indikerede, at Kevin Anderson skulle komme op med noget ekstraordinært for at spille sig i finalen.
Læs også:Gyldent dansk tennisår: Wozniacki baner vejen for sine danske afløsereDjokovic bragte sig nemt på 2-0, og i Andersons næste serveparti fik serberen tilspillet sig to breakbolde, inden det til sidst lykkedes for den pressede sydafrikaner at reducere til 1-2.
Novak Djokovic holdt sikkert sine servepartier, og da han foran 4-2 endnu en gang fik brudt Anderson og bragte sig på 5-2, lykkedes det at køre første sæt hjem på 40 minutter.
Andet sæt startede nogenlunde som det første, da Kevin Anderson lagde ud med at tabe i sin egen serv, mens Djokovic sikkert holdt sin.
Det så nu nærmest umuligt ud for Kevin Anderson, og troen på comeback forsvandt da også helt, da han lidt senere på ny tabte i sit eget serveparti og kom bagud 1-4.
Læs også:Gigtforeningen: Et aktivt liv og medicin kan holde Wozniacki på toppenTidligere lørdag slog tyske Alexander Zverev schweizeren Roger Federer i den anden semifinale.
Zverev har aldrig tidligere stået i finalen ved ATP Finals, mens Djokovic søndag kan tage titlen for sjette gang i karrieren.
ATP Finals afrunder tennissæsonen og har deltagelse af de otte bedste på verdensranglisten.
/ritzau/FacebookTwitterKopier link




https://www.dr.dk/nyheder/udland/trump-besoeger-nedbraendte-byer-ingen-havde-troet-det-kunne-ske

Skovbrande i CalifornienSe temaUdlandTrump besøger nedbrændte byer: 'Ingen havde troet, at det kunne ske'Præsidenten besøger hårdt ramte områder i Californien, hvor mindst 71 har mistet livet.
Af Sean Coogan og Kasper Duncan Gram (video)17.
nov.
2018 kl.
23.
01 | opdateret 18.
nov.
2018 kl.
10.
25Bemærk: artiklen er mere end 30 dage gammelLæs opPræsident Donald Trump besøger i øjeblikket Californien, hvor enorme landområder er blevet ædt op af skovbrande, mens tusinder og atter tusinder af beboere har måttet flygte fra flammerne.
Den såkaldte Camp-brand i den nordlige del af staten er den mest dødbringende i Californiens historie og har indtil videre kostet mindst 71 menneskeliv.
Derudover raser flere naturbrande i andre dele af staten, hvor omkring 10.
000 hjem meldes ødelagt.
- Ingen havde troet, at det kunne ske, lød det fra præsidenten, da han besøgte byen Paradise, som er brændt ned til grunden.
De mange skovbrande har medført, at luftkvaliteten i den nordlige del af Californien er den værste i verden, skriver BBC.
Derfor har skoler holdt frikvarterer indenfor eller helt aflyst undervisningen, mens myndighederne i storbyen Sacramento opfordrer borgerne til at holde sig indendøre.
Kritik i flere retningerPræsident Trump har mødt kritik for sine udmeldinger om, at de ulykkelige dødsfald skyldes de lokale myndigheders dårlige håndtering af skovene.
Noget som flere eksperter har afvist.
I den forbindelse har præsidenten truet med at indefryse midlerne til Californiens beredskab.
På vej ind i Air Force One i dag gentog præsidenten sin skepsis.
- Alle ved, hvad vi bør gøre.
Det skulle have været gjort for mange år siden, lød det fra præsidenten ifølge The Guardian.
Donald Trumps kommentarer fik tidligere på ugen præsidenten for Californiens professionelle brandmænd til at reagere.
- Præsidentens besked, der angriber Californien og truer med at tilbageholde hjælp til ofrene for de katastrofale brande, er uinformeret, dårligt timet og fornedrende over for dem, der lider såvel som de mænd og kvinder i de forreste linjer, tordnede Brian Rice i en skriftlig erklæring.
I øjeblikket kæmper mere end 5.
500 brandfolk mod flammerne i et område, der strækker sig over 590 kvadratkilometer.
Lagt op til forsoningBåde Californiens nuværende guvernør, Jerry Brown, og hans kommende efterfølger, Gavin Newsom, har været åbne kritikere af præsident Trump, men har lagt op til forsoning i forbindelse med katastrofen i staten.
De to demokrater er med på præsidentens besøg i de hårdt ramte områder i dag.
- Lige nu vil vi gerne tage os af de mennesker, der er blevet ramt så hårdt, lød det fra præsidenten i Paradise.
En familie har taget opstilling i vejkanten, som præsident Trump kører forbi i forbindelse med sit besøg i Californien .
Ved dagens besøg har nogle borgere stillet sig op på ruten med Trump-skilte, beretter nyhedsbureaet AP.
En enkelt mand har dog valgt at lave et hjemmelavet skilt med teksten: "Vores skyld: Virkelig?
", rapporterer AP.
Foruden dagens besøg i de raserede områder, skal præsidenten også mødes med ofre fra et masseskyderi det sydlige Californien, der tidligere på måneden kostede 13 mennesker livet.
FacebookTwitterKopier linkEmner:Californien|Donald Trump (politiker)|Brande|Skove|BBC




https://www.dr.dk/sporten/haandbold/aalborg-og-gog-flyvende-fra-start-i-ehf-kvalifikation

HåndboldAalborg og GOG flyvende fra start i EHF-kvalifikationDe nordjyske håndboldherrer vandt over Füchse Berlin i den første af to kampe om deltagelse i EHF Cuppen.
Aalborg Håndbolds Mark Strandgaard scorede seks gange i lørdagens kamp.
17.
nov.
2018 kl.
21.
12Bemærk: artiklen er mere end 30 dage gammelLæs opAalborg Håndbold har stadig en god mulighed for at komme i EHF Cuppens gruppespil.
Nordjyderne vandt lørdag den første af to afgørende kvalifikationskampe over tyske Füchse Berlin, der har danske Hans Lindberg og Jacob Holm på holdet, med cifrene 31-29.
Dermed har danskerne et godkendt udgangspunkt inden næste weekends returkamp i Berlin.
Efter en god start fra aalborgenserne, der så dem være foran 7-4 halvvejs i første halvleg, fik tyskerne bragt lighed på måltavlen, så der ved pausen stod 13-13.
Anden halvleg var ikke mange minutter gammel, før danskerne igen begyndte at trække fra.
Læs også:Kynisk kontramaskine sender Aalborg på førstepladsenEfter fem minutter stod der 17-15, og ti minutter senere var føringen udbygget til fire mål ved stillingen 23-19.
Men tyskerne, anført af en velspillende Hans Lindberg, holdt fast og nærmede sig Aalborg.
Med lidt over ti minutter tilbage af kampen var hjemmeholdets føring reduceret til et enkelt mål, hvilket fik træner Stefan Madsen til at tage en timeout.
Spilstoppet var dog ikke nok til at afholde den tyske hovedstadsklub fra kort efter at udligne til 26-26, og så var der lagt op til en tæt afslutning.
Det danske hold svarede tilbage ved at etablere en tomålsføring.
Kampen svingede meget frem og tilbage, og spillet var generelt præget af tilfældigheder.
Men Aalborg var bedst, da det gjaldt, og tillod ikke tyskerne for alvor at nærme sig.
Læs også:VIDEO Bag om karrierestop: To personer gav Skjern-træner ny motivationGOG spillede også den første af to kampe i den afgørende kvalifikationsrunde til gruppespillet i EHF Cuppen lørdag.
Her blev serbiske Vojvodina besejret med cifrene 32-27 på udebane.
Danskerne var foran 13-12 ved pausen.
De to hold møder hinanden i Gudme næste lørdag.
/ritzau/FacebookTwitterKopier link




https://www.dr.dk/nyheder/udland/flere-draebt-i-angreb-pa-flygtningelejr-i-centralafrika

UdlandFlere dræbt i angreb på flygtningelejr i Centralafrika42 er døde i nye uroligheder i Den Centralafrikanske Republik.
En flygtningelejr er brændt ned til grunden.
Omkring en femtedel af de 4,5 millioner indbyggere i Den Centralafrikanske Republik er siden 2013 sendt på flugt fra deres hjem.
(Arkivfoto) 17.
nov.
2018 kl.
19.
50Bemærk: artiklen er mere end 30 dage gammelLæs opMindst 42 mennesker er dræbt, og adskillige andre er såret i et angreb mod en lejr for fordrevne personer i Alindao i Den Centralafrikanske Republik.
Det oplyser et lokalt byrådsmedlem.
Der bor 20.
000 mennesker i flygtningelejren, som er drevet af en katolsk organisation.
Tusinder af mennesker blev sendt på flugt fra stedet, da det blev stukket i brand, oplyser FN.
Angrebet fandt sted torsdag.
Her begyndte urolighederne ifølge FN-kilder med, at flere muslimer blev dræbt af kristne militante.
Det førte til modangreb fra en militant muslimsk gruppe, der angreb flygtningelejren.
- Vi har talt 42 døde indtil videre, men vi leder stadig efter andre.
Lejren er brændt ned til grunden, og folk er flygtet ud i bushen og til andre lejre i byen, siger Etienne Godenaha, der er politiker i Alindao.
En af de dræbte er en katolsk præst, hvis forkullede lig blev fundet efter angrebet mod lejren, oplyser den katolske kirke til nyhedsbureauet AFP.
- De gentagne angreb er uacceptabelFN's humanitære koordinator i området, Najat Rochdi, fordømmer i en udtalelse angrebet.
- Denne onde spiral af gentagne angreb mod civile er uacceptabel.
Angreb finder jævnligt sted i dette område i den sydlige del af Den Centralafrikanske Republik.
Fredag døde en soldat fra FN's fredsbevarende styrke Minusca, efter at en militærbase i den vestlige del af landet var blevet angrebet.
Gennem de seneste år er tusindvis af mennesker blevet dræbt i konflikten.
Omkring en femtedel af befolkningen, der tæller omkring 4,5 millioner mennesker, er flygtet fra deres hjem.
Konflikten i landet begyndte i 2013, da en overvejende muslimsk oprørsgruppe afsatte den daværende præsident, François Bozize.
Det førte til en modreaktion fra militante kristne grupper.
/ritzau/ReutersFacebookTwitterKopier linkEmner:Forenede Nationer|Den Katolske Kirke|Den Centralafrikanske Republik|Flygtninge og asylansøgere|Kristendom




https://www.dr.dk/nyheder/politik/quiz-hvor-godt-kender-du-partiformaendene-i-venstre

PolitikQUIZ Hvor godt kender du partiformændene i Venstre?
Citater, job, årstal og møgsager.
Hvad ved du om Venstre-formændene?
Lars Løkke Rasmussen er partiet Venstres nuværende formand, men hvor godt kender du ham og hans forgængere?
Af Lene Koogi17.
nov.
2018 kl.
20.
11Bemærk: artiklen er mere end 30 dage gammelLæs opVenstrepolitikerne er samlet til landsmøde i Herning.
Her har deltagerne blandt andet beskæftiget sig med et muligt kommende opgør om formandsposten.
Statsminister Lars Løkke Rasmussen er også landsformand for Venstre, men integrationsminister Inger Støjberg har luftet, at hun gør sig tanker om at blive formand i Venstre.
Hvem var landsformand i partiet i 1970'erne, og hvilke karrierer fulgte efter tiden på Christiansborg?
Du kan teste din viden om partiformændene i Venstre i quizzen nedenunder.
Læs også:Analyse: Støjberg overspiller sine kortFacebookTwitterKopier linkEmner:Inger Støjberg (politiker)|Lars Løkke Rasmussen (politiker)|Venstre|Herning




https://www.dr.dk/nyheder/indland/spejderne-gaar-fra-doer-til-doer-goddag-har-du-en-roegalarm

IndlandSpejderne går fra dør til dør: Goddag, har du en røgalarm?
Borgere i ni kommuner bliver tilbudt et tjek af røgalarmer - eller at få én sat op i hjemmet.
Af Lene Koogi17.
nov.
2018 kl.
22.
15Bemærk: artiklen er mere end 30 dage gammelLæs opDen såkaldte Røgalarm-patrulje har i dag stemt dørklokker for at tjekke røgalarmer hos borgere i en række kommuner.
Hvis røgalarmen ikke virker, eller beboeren ikke har en røgalarm, tilbyder patruljen at skifte batterierne eller at give en gratis røgalarm, som patruljen også sætter op.
Formålet er at sætte fokus på brandsikkerheden i private boliger, og at røgalarmer redder liv.
- Røgalarmen er den billigste livsforsikring at have, siger Niels Birk Sørensen, viceberedskabs-inspektør i Slagelse.
- En brand i hjemmet er måske ikke beboerens skyld.
Branden kan for eksempel skyldes en kortslutning i ledninger, siger han.
Røgalarmpatruljen er et samarbejde mellem Brandbevægelsen, Tryg-fonden, Beredskabet og spejderne.
Det er tredje år i træk, at patruljen rykker ud.
Ifølge Tryg-fonden mistede 61 personer herhjemme livet sidste år som følge af brand.
Halvdelen af brandene skyldtes rygning.
Fakta om Røgalarm-patruljen•I 2018 besøger patruljen borgere i Rønne, Høje Taastrup, Slagelse, Nyborg, Gråsten, Herning, Greve, Fredericia og på Frederiksberg.
•Besøgene sker også søndag 18.
november mellem kl 10 og 15.
•I 2017 besøgte Røgalarm-patruljen 2.
400 hjem, opsatte 950 røgalarmer og skiftede 350 batterier i eksisterende røgalarmer.
•I 2016 besøgte patruljen 2.
000 hjem, opsatte 1.
000 røgalarmer og skiftede 600 batterier i eksisterende røgalarmer.
FacebookTwitterKopier linkEmner:Brande|TrygFonden|Forbrug|Gråsten|Slagelse




https://www.dr.dk/nyheder/udland/skovbrande-i-californien-husejere-med-forsikring-faar-hjaelp-fra-private-brandfolk

Skovbrande i CalifornienSe temaUdlandSkovbrande i Californien: Husejere med forsikring får hjælp fra private brandfolkAmerikanske forsikringsselskaber sørger for ekstra hjælp til udvalgte kunder.
Mens tusinder af brandmænd kæmper mod flammerne i Californien, får nogle borgere ekstra hjælp af private brandværn.
(Foto: Ringo H.
W.
Chiu © Scanpix)Af Sean Coogan17.
nov.
2018 kl.
20.
30Bemærk: artiklen er mere end 30 dage gammelLæs opEn række dødbringende brande har i mere end en uge raseret den amerikanske delstat Californien.
71 personer er omkommet og over tusinde meldt savnet.
Mens utallige borgere har stået med valget om at blive og forsøge at beskytte deres ejendomme eller flygte fra flammerne, har de velhavende fået ekstra hjælp, skriver blandt andre The Guardian.
Debatten om de rige amerikaneres adgang til ekstra brandhjælp er igen blusset op, efter det tabloide medie TMZ tidligere på ugen rapporterede, at kendisparret Kanye West og Kim Kardashian angiveligt fik reddet deres over 300 millioner kroner dyre hus i Calabasas takket være hjælp fra private brandfolk.
Det er dog ikke bekræftet af parret selv.
Spørgsmålet om adgangen til ekstra brandhjælp har tidligere været bragt på banen af blandt andre Wall Street Journal og NBC News.
- Dette er ikke en historie om, at de skøre Kardashians gør ting i den mest publicity-venlige måde muligt, lyder det fra historikeren Amy Greenberg, der har forsket i det amerikanske brandvæsens historie, over for det amerikanske medie The Atlantic.
- Det er en historie om konsekvenserne af økonomisk ulighed i dette land.
Jeg er ærlig talt målløs, lyder det fra historikeren fra Penn State University.
Flere selskaber tilbyder ekstra beskyttelseFlere amerikanske forsikringsselskaber tilbyder ekstra hjælp til udvalgte kunder, der er truet af skovbrande.
Herunder forsikringsselskabet Chubb, der blandt andet tilbyder, at personale fjerner brændbart materiale og beskytter din ejendom med midlertidige sprinklere.
Læs også:Dansker i røg-tåget San Francisco: Det er lidt klaustrofobiskSelskabet samarbejder med det private firma Wildfire Defense Systems, som ifølge The Atlantic lige nu har 53 vogne i Californien for at beskytte omkring 1.
000 hjem.
Direktøren i firmaet, David Torgerson, afviser, at hans firma kun bekæmper brande på vegne af de rige.
Ifølge ham, er 90 procent af ejendommene, som selskabet beskytter, af gennemsnitlig værdi.
Forsikringsgigant opfandt særlig serviceTidligere i år berettede NBC News dog, at forsikringsselskabernes tilbud om brandhjælp ofte kun er for kunder med huse, som er vurderet til over en million dollars.
Ifølge det amerikanske medie var det forsikringsgiganten AIG, der i 2005 var den første til at tilbyde brandhjælp til deres elitekunder.
Prisen kommer an på husets værdi og beliggenhed og strækker sig fra "flere tusinde dollars til flere titusinder", fortalte AIG-chef Stephen Poux mediet tidligere på året.
I den forbindelse fortalte han, at servicen blandt andet tilbydes til 42 procent af personerne på Forbes' liste over de 400 rigeste amerikanere.
Flere kendisser har dog indtil videre meddelt, at de er blandt de uheldige, der har mistet deres hjem.
Herunder sangerinden Miley Cyrus, skuespilleren Gerard Butler og musikeren Neil Young.
Ifølge brancheorganisationen The National Wildfire Suppression Association, som repræsenterer 250 private selskaber, der tilbyder hjælp mod naturbrande, står private selskaber for 40 procent af ressourcerne til at bekæmpe naturbrande i USA.
FacebookTwitterKopier linkEmner:Kanye West (musiker)|Kim Kardashian (kendis)|USA|Brande|Wall Street Journal




https://www.dr.dk/nyheder/viden/teknologi/kaempeplanet-fundet-ved-stjerne-naer-vores-solsystem

TeknologiKæmpeplanet fundet ved stjerne nær vores solsystemEngelske forskere har opdaget en ny planet kun seks lysår væk fra Jorden.
Kun seks lysår fra Jorden befinder den nye planet "Barnards stjerne b" sig.
Den er altså den næstnærmeste planet udenfor vores solsystem.
Billedet er en tegning af, hvordan planeten kunne se ud.
(Foto: M.
Kornmesser © ESO)Af Jeppe Kyhne Knudsen17.
nov.
2018 kl.
19.
30Bemærk: artiklen er mere end 30 dage gammelLæs opFrem med kaffen og det fine porcelæn, Jorden har fået en ny nabo.
Den nye planet er den næstnærmeste, der nogensinde er blevet fundet udenfor vores solsystem.
“Barnards stjerne b” hedder planeten, der for nylig blev fundet af en række britiske forskere, skriver BBC.
Planeten hedder sådan, fordi den kredser om “Barnards stjerne”, der er en såkaldt “rød dværg” - en stjerne der brænder langsommere og med mindre energi end vores sol.
Seks lysår væk befinder planeten sig - kun to lysår længere væk end vores nærmeste nabo “Proxima Centauri b”, der blev opdaget for to år siden, det offentliggjorde forskerne for nylig i tidsskriftet Nature.
Og ifølge BBC er den nye planet et af de første steder, man vil begynde at lede efter tegn på liv, når NASAs nye rumteleskop “The James Webb Space Telescope” forventes at blive sendt op i 2021.
Sol gemmer måske på endnu en planetTilbage i 1960’erne påstod den hollandske astronom Peter van de Kamp, at han havde opdaget en planet i kredsløb om “Bernards stjerne”.
Da andre astronomer efterprøvede hans resultater, kunne ingen af dem finde nogen beviser på, at der var en planet.
Men nu har forskerne altså fundet en planet i kredsløb, som Peter van de Kamp sagde.
Guillem Anglade Escudé, der har været med til at opdage planeten, tvivler dog på, at det var den samme planet, som blev “fundet” tilbage i 60’erne.
- Den nye planet kan umuligt være opdaget af Peter van de Kamp.
Signalet er alt for svagt til at blive opfanget af den teknik, han brugte dengang, siger han til BBC.
Faktisk viser Guillem Anglade Escudé og de andre forskeres data, at der muligvis gemmer sig endnu en planet i kredsløb om stjernen.
Men dataen er ikke solid nok til at kunne være sikker.
En frossen kæmpeDen nyopdagede planet kredser i omtrent samme afstand om “Bernards stjerne”, som Merkur kredser om Solen.
Men til forskel fra Merkur, er vores genbo langt koldere.
Bernards Stjerne udsender nemlig langt mindre energi end vores sol, så man skal ikke særlig langt væk fra den, før der bliver frygteligt koldt.
Forskerne har alene ud fra afstanden til stjernen regnet sig frem til, at temperaturen på den nye planet ligger på omkring -150 grader.
De vil dog ikke udelukke, at en kraftig atmosfære kan have varmet planeten op, så betingelserne for liv kan være til stede.
Det udtaler de til BBC.
Fætter til Saturns måneHvis du gerne vil forestille dig, hvordan den nye planet ser ud, skal du kigge på Saturns måne Titan, forklarer Guillem Anglade Escudé til BBC.
- Titan har også en meget tyk atmosfære, det regner, og der er søer af metangas, siger han.
Og ligesom Titan ligger den nye planet uden for den såkaldte “beboelige zone” - så langt væk fra solen, at vand ikke længere er flydende, men permanent er frosset til is.
Om den nye planet alligevel har betingelserne for liv, må tiden vise.
Forskerne håber i hvert fald på flere svar, når James Webb Space-teleskopet sendes op.
FacebookTwitterKopier linkEmner:BBC|Videnskab|NASA|Holland|Storbritannien




https://www.dr.dk/nyheder/udland/indien-haardt-ramt-af-cyklon-rester-af-huse-og-traeer-flyder-i-gaderne

UdlandIndien hårdt ramt af cyklon: Rester af huse og træer flyder i gaderneCyklonen Gaja, der de seneste dage har ramt Indien, har kostet flere livet.
Af Marie Louise Hagemeister17.
nov.
2018 kl.
22.
24Bemærk: artiklen er mere end 30 dage gammelLæs op33 mennesker er døde, efter en cyklon med navnet Gaja de seneste dage har raseret i sydlige Indien.
Det skriver AP.
Flere områder er blevet evakueret, og flere steder i landet bor folk i nødlejre.
Myndighederne er i gang med at uddele drikkevand, mad og medicin til de mange tusinde berørte.
Ifølge AP har næsten 82.
000 mennesker taget ly i de mere end 400 statslige lejre, der er blevet oprettet for at hjælpe de nødlidende.
1 / 12Cyklonen ramte i går seks distrikter i den sydlige delstat Tamil Nadu.
Den kraftige regn og vind ramte med 90 kilometer i timen.
2 / 12Flere træer er væltet, og bygninger er blevet beskadiget, efter cyklonen har hærget det sydlige Indien.
3 / 12En delvist beskadiget statue af Jesus i den sydlige delstat Tamil Nadu.
4 / 12Flere mennesker må bo i nødlejre, fordi cyklonen har ødelagt deres huse.
5 / 12En lygtepæl er faldet ned over en motorcykel på en vej i den sydlige delstat Tamil Nadu.
6 / 1233 mennesker har ifølge AP mistet livet, efter cyklonen har raseret det sydlige Indien.
Flere steder er træer væltet, og et stort oprydningsarbejde venter.
7 / 12Oversvømmelser, kollapsede huse og elektrisk stød er skyld i, at 33 mennesker har mistet livet, skriver AP.
8 / 12Indiens flåde har sendt to både og en helikopter til at hjælpe de mange tusinde, der nu står uden hjem.
9 / 12Ødelagte hjem og faldne træer har tvunget tusindvis af mennesker til at flygte og søge sikkerhed.
10 / 12På en togstation i Nagapattinami er taget blevet ødelagt, og resterne ligger og flyder.
11 / 12Flere hjælper med at fjerne faldne træer, som spærrer vejene.
12 / 12FacebookTwitterKopier linkEmner:Indien|Orkaner




https://www.dr.dk/sporten/haandbold/herreligaen/ringsted-snyder-lemvig-thyboroen-efter-tid-i-bundkamp

HerreligaenRingsted snyder Lemvig-Thyborøn efter tid i bundkampEn scoring på frikast fra Michael Riis sikrede TMS Ringsted 30-30 i bundbrag ude mod Lemvig-Thyborøn.
Lemvig-Thyborøn førte med 30-29 over Ringsted, da tiden var udløbet, men et frikast fra Michael Riis sikrede gæsterne fra Sjælland det ene point.
17.
nov.
2018 kl.
19.
14Bemærk: artiklen er mere end 30 dage gammelLæs opTiden var udløbet, da håndboldherrerne fra TMS Ringsted kæmpede sig til det ene point ude mod Lemvig-Thyborøn i et bundbrag i landets bedste håndboldrække.
Bagud med et enkelt mål fik gæsterne tilkendt et frikast, som blev udnyttet af Michael Riis til at sikre Ringsted 30-30.
Læs også:Håndbolddrama fortsætter: Kolding anker dom om omkampGæsterne havde ført det meste af kampen, men var tæt på at rejse hjem fra det vestjyske med ingenting.
Efter en jævnbyrdig første halvleg trak Ringsted fra frem mod pausen, hvor sjællænderne førte 19-16.
Umiddelbart efter pausen øgede træner Christian Dalmoses mandskab til 20-16.
Men hjemmeholdet fra Lemvig arbejdede sig tilbage, og 12 minutter senere kunne Rasmus Porup udligne til 22-22 for Lemvig.
Læs også:GOG tilbage på vindersporet med sejr over NordsjællandBundbraget begyndte så småt at tippe Lemvigs vej, da Jesper Kokholm med otte minutter tilbage udnyttede et straffekast og bragte værterne foran med 26-25.
I slutfasen kunne Lemvig-målmand Jesper Sørensen være endt som den store helt, da han først greb et forsøg fra gæsterne og bagefter sendte bolden ned i et tomt mål til 29-28 til hjemmeholdet.
Kort efter forsøgte keeperen at gentage sig selv, men i stedet sendte han bolden lige hen til en Ringsted-spiller, og så kunne gæsternes Anders Møller udligne til 29-29.
Jonas Gade bragte Lemvig på 30-29, og det var stillingen, da Ringsted-træner Christian Dalmose med godt 20 sekunder igen kaldte en timeout for sætte et sidste angreb op.
Læs også:Rutineret playmaker og talentfuld fløj fuldender EM-truppenUmiddelbart lykkedes det ikke at score, og håbet klyngede sig i sidste ende til et frikast, som Michael Riis blev sat til at eksekvere.
Playmakeren kastede sig til højre og fik skudt udenom Lemvig-muren og i mål til 30-30.
Før kampen lå de to hold side og side som nummer 13 og 14 i tabellen, og resultatet betyder, at Ringsted overhaler Nordsjælland Håndbold og overtager 12.
-pladsen.
Alle tre hold har seks point.
/ritzau/FacebookTwitterKopier link




https://www.dr.dk/nyheder/penge/smykker-og-moderne-amerikansk-kunst-milliardrekord-til-verdenskendte-auktionshuse

PengeSmykker og moderne amerikansk kunst: Milliardrekord til verdenskendte auktionshuse Det har været en travl uge for auktionariusserne hos Christie's og Sotheby's, der har solgt for milliarder.
Edward Hoppers Chop Suey er blandt de værker, der har givet Sotheby's og Christie's en rekorduge.
(arkiv) 17.
nov.
2018 kl.
19.
21Bemærk: artiklen er mere end 30 dage gammelLæs opDen tidligere franske dronning Marie Antoinette og den amerikanske maler Edward Hopper er blandt dem, som de to verdenskendte auktionshuse Christie's og Sotheby's kan takke for en rekorduge i auktionsbranchen.
Begge auktionshuse har i den seneste uge haft en auktionsomsætning på mere end en milliard dollar - 6,6 milliarder kroner.
- Sotheby's afsluttede en uge med et verdensomspændende salg i New York, Genève, London, Paris og online med 1675 stykker for samlet mere end en milliard dollar.
- Med kunst fra det 20.
og 21.
århundrede, storslåede smykker og sjældne ure blev der skrevet auktionshistorie, skriver Sotheby's om ugen i en pressemeddelelse.
Sotheby's afsluttede en uge med et verdensomspændende salg i New York, Genève, London, Paris og online med 1675 stykker for samlet mere end en milliard dollar.
Sotheby i en pressemeddelelseUnik perleørering solgt for 210 millioner kronerSotheby's uge var domineret af salget af flere smykker fra Bourbon-dynastiet, den række af franske konger, der fra midten af 1500-tallet og frem til revolutionen i 1789 regerede Frankrig.
Her var flere smykker fra Marie Antoinette på blokken, ikke mindst en unik perleørering, der blev solgt for 32 millioner dollar - 210 millioner kroner.
Marie Antoinette blev et hadeobjekt for revolutionen, der beskyldte hende for at forråde Frankrig til fordel for hendes fødeland, Østrig, og for at ødsle rigets sparsomme finanser væk på luksus.
Hun blev henrettet ved guillotine i 1793.
Auktionshuset Christie's lukkede ugen med et samlet salg på sine auktioner på 1,1 milliarder dollar.
Her var det specielt salg af moderne amerikanske kunst, der trak fra.
Blandt andet blev maleriet Chop Suey af Edward Hopper solgt for 92 millioner dollar - 605 millioner kroner.
- Denne sæson har Christie's været det foretrukne auktionshus for otte større private kollektioner, der blev solgt ugen igennem, og som både inkluderede individuelle mesterværker og kollektioner, der er opbygget over årtier, skriver Christie's i en pressemeddelelse.
/ritzau/FacebookTwitterKopier linkEmner:Auktionshuse|Sotheby's|Christie's Auktioner|Frankrig|London




https://www.dr.dk/nyheder/kultur/film/test-hvem-er-du-fra-harry-potter-universet

Film og serierTEST Hvem er du fra Harry Potter-universet?
Her kan du finde ud af, hvilken karakter fra det populære univers du minder mest om.
(© Getty Images & Warner Bros.
)Af Rasmus Meldgaard Harboe17.
nov.
2018 kl.
18.
01Bemærk: artiklen er mere end 30 dage gammelLæs opEndnu en film i J.
K.
Rowling magiske univers har premiere i denne uge, når 'Fantastiske skabninger 2' rammer biografer verden over.
Det hele begyndte med Harry, Ron og Hermione i de otte 'Harry Potter'-film, og siden blev Newt Scamander og hans magiske væsner tilført universet.
Laura Kaldal Kruse, der er ekspert i Harry Potter og leder Harry Potter-afdeling i butikken Farao Cigar, har hjulpet os med at bygge en test.
Læs også:Har brugt over 50.
000 kroner: Er det her Danmarks vildeste Harry Potter-fan?
Svar på otte spørgsmål herunder og find ud af, hvem fra Harry Potter-universet du minder mest om.
FacebookTwitterKopier linkEmner:J.
K.
Rowling (forfatter)




https://www.dr.dk/sporten/fodbold/landsholdet/joergensens-tunnel-stoppede-14-maaneders-maaltoerke

LandsholdetJørgensens tunnel stoppede 14 måneders måltørkeNicolai Jørgensen scorede fredag sit første landskampsmål i over et år, da Danmark slog Wales 2-1.
Nicolai Jørgensen scorer til 1-0 i fredagens kamp mod Wales.
Af Michael Sten Jensen i Lyon og Interview: Andreas Kraul17.
nov.
2018 kl.
18.
23Bemærk: artiklen er mere end 30 dage gammelLæs opDa Nicolai Jørgensen fredag aften trillede kuglen mellem benene på walisiske Wayne Hennessy nulstillede han uret, der har tikket siden 1.
september 2017.
Jørgensens seneste scoring for det danske landshold faldt nemlig på den dato, da Danmark hjemme i Parken i VM-kvalifikationskampen mod Polen vandt 4-0.
Læs også:Nørgaard afløser karantæneramt Delaney i landsholdstruppen14 måneders søgen efter netmaskerne blev derfor brudt, og det var noget, der kunne bruges for den tilbagevendte angriber.
- Det var bare et dejligt mål, og det var en forløsning at score for mig og holdet, at jeg kom i gang igen.
Læs også:Schmeichel efter Nations League-triumf: 'Vi går en spændende tid i møde'- Det er altid fedt at komme tilbage, og for mig også at bevise, at jeg er til at stole på, når jeg spiller for landsholdet.
Alle kender hinanden rigtig godt, og så er det bare sjovt at spille fodbold med de drenge her.
Håber på genvalgMed sejren har Danmark sikret sig førstepladsen i Nations League, og derfor er det ikke noget på spil, når Irland mandag stiller op i Aarhus til gruppespillets sidste kamp.
Nicolai Jørgensen har siden VM døjet med småskader, men efter en god periode i Feyenoord, og nu også med mål på landsholdet, håber angriberen, at han får lov til at fortsætte den opadgående formkurve.
Læs også:David Jensen erstatter Kasper Schmeichel på landsholdet- Jeg elsker at være angriber, og jeg elsker at score mål.
- Jeg ved ikke, om jeg skal spille, eller om Åge Hareide vil prøve noget andet, men hvis jeg skal spille, så ser jeg da frem til det, siger Nicolai Jørgensen.
FacebookTwitterKopier link




https://www.dr.dk/nyheder/udland/flere-tusind-demonstrerer-i-norge-abortrettigheder

UdlandFlere tusind demonstrerer i Norge for abortrettigheder Norges statsminister har udtrykt støtte til begrænsning af kvinders ret til abort.
Demonstrationerne fandt sted i flere norske byer - heriblandt Oslo, Bergen, Trondheim og Tromsø.
)17.
nov.
2018 kl.
17.
15Bemærk: artiklen er mere end 30 dage gammelLæs opFlere tusind demonstranter var i dag på gaden i mange norske byer for at demonstrere mod en begrænsning af kvinders adgang til abort.
Det skriver nyhedsbureauet Reuters.
- Den nye lovforslag begrænser kvindens rettigheder, siger 22-årige Ine Lund, der deltog i demonstrationen, til Reuters.
- Det burde være op til kvinden selv at vælge, tilføjer hun.
Ifølge det norske nyhedsbureau NTB var flere end 8.
000 personer mødt op på pladsen foran Stortinget i Oslo.
I dag blev der demonstreret i 33 norske byer for at beholde den nuværende abortlov.
Her ses en demonstration foran Stortinget i Oslo.
Foto: Trond Reidar Teigen / NTB scanpix.
  Flere tusind var i dag på gaden i Norge for at demonstrere mod en begrænsning af kvinders adgang til abort.
  Demonstrationerne kommer i kølvandet på, at den norske statsminister, Erna Solberg, fra det konservative parti Høyre støtter et forbud mod den såkaldte tvillingeabort, hvor kvinder kan få fjernet det ene foster, hvis ikke kvinden ønsker at få tvillinger.
Foto: Trond Reidar Teigen / NTB scanpix.
  Ifølge det norske nyhedsbureau NTB var flere end 8.
000 personer mødt op på pladsen foran Stortinget i Oslo.
Foto: Trond Reidar Teigen / NTB scanpix.
 1 / 4I dag blev der demonstreret i 33 norske byer for at beholde den nuværende abortlov.
Her ses en demonstration foran Stortinget i Oslo.
Foto: Trond Reidar Teigen / NTB scanpix.
 1 / 4Flere tusind var i dag på gaden i Norge for at demonstrere mod en begrænsning af kvinders adgang til abort.
 2 / 4Demonstrationerne kommer i kølvandet på, at den norske statsminister, Erna Solberg, fra det konservative parti Høyre støtter et forbud mod den såkaldte tvillingeabort, hvor kvinder kan få fjernet det ene foster, hvis ikke kvinden ønsker at få tvillinger.
Foto: Trond Reidar Teigen / NTB scanpix.
 3 / 4Ifølge det norske nyhedsbureau NTB var flere end 8.
000 personer mødt op på pladsen foran Stortinget i Oslo.
Foto: Trond Reidar Teigen / NTB scanpix.
 4 / 4Demonstrationerne kommer i kølvandet på, at den norske statsminister, Erna Solberg, fra det konservative parti Høyre støtter et forbud mod den såkaldte tvillingeabort, hvor kvinder kan få fjernet det ene foster, hvis ikke kvinden ønsker at få tvillinger.
Erna Solbergs støtte kommer i et forsøg på at få Kristelig Folkeparti med Knut Arild Hareide i spidsen til fortsat at støtte regeringen, skriver NTB.
Ifølge en meningsmåling foretaget af den norske avis VG ønsker 68 procent af Norges befolkning ikke, at abortlovgivningen ændres.
/ritzau/FacebookTwitterKopier linkEmner:Erna Solberg (politiker)|Norge|Demonstrationer|Abort|Oslo




https://www.dr.dk/sporten/tennis/tysk-komet-maatte-undskylde-til-federer-efter-sejr

TennisTysk komet måtte undskylde til Federer efter sejrAlexander Zverev skabte store problemer for Roger Federer, som tabte lørdagens semifinale i ATP Finals.
Alexander Zverev var ikke populær efter sin sejr over Roger Federer.
17.
nov.
2018 kl.
17.
39Bemærk: artiklen er mere end 30 dage gammelLæs opRoger Federer har vundet sæsonfinalen i tennis seks gange i karrieren, men det bliver ikke til titel nummer syv i denne omgang.
I lørdagens semifinale ved ATP Finals i London tabte Federer overraskende med 5-7, 6-7 til Alexander Zverev.
Tennisspillet kørte ikke optimalt for Federer i første sæt, og især baghånden svigtede gentagne gange.
Læs også:Gyldent dansk tennisår: Wozniacki baner vejen for sine danske afløsere21-årige Zverev fulgte godt med schweizeren, som blot formåede at vinde syv point i tyskerens servepartier.
Og da Federer selv skulle holde serv bagud med 5-6, opstod de første alvorlige problemer.
Intet fungerede for Federer, som leverede flere fejl og endte med at blive brudt rent.
Dermed vandt Zverev sættet med 7-5.
I andet sæt viste Federer fra start flot tennis og brød Zverevs serv, men 2-1-føringen holdt ikke længe.
Zverev brød straks tilbage og udlignede til 2-2.
Duellanterne fulgtes ad frem til stillingen 6-6, og så skulle det afgøres i tiebreak.
Her var Zverev stærkest og vandt 7-5, og det skete efter en kontroversiel episode.
Læs også:VIDEO Wozniacki åbner op: Kæmper med kronisk gigtsygdomEn bolddreng tabte en af de gule tennisbolde, og Zverev stoppede op midt i en duel.
Federer forstod i første omgang ikke, hvad der skete, da han stod i en god position efter et godt angrebsslag.
Dommeren bestemte, at pointet skulle spilles om, og her lavede Zverev et es.
Efter kampen blev der buhet af tyskeren, som brugte næsten al sin taletid på at undskylde over for Federer og de mange tilskuere, der holdt med schweizeren.
- Først og fremmest vil jeg gerne undskylde for tiebreak-episoden.
Bolddrengen tabte bolden, og reglerne siger, at vi er nødt til at stoppe pointet.
- Jeg har allerede sagt undskyld til Federer ved nettet, og han sagde, at det var okay, og at det var inden for reglerne.
Læs også:Gigtforeningen: Et aktivt liv og medicin kan holde Wozniacki på toppen- Jeg er lidt frustreret over, hvordan det hele endte.
Jeg ved ikke, hvad jeg skal sige.
Jeg føler mig lidt fortabt lige nu, sagde Zverev i et interview på banen.
I den anden semifinale ved ATP Finals mødes serbiske Novak Djokovic og sydafrikaneren Kevin Anderson senere lørdag.
/ritzau/FacebookTwitterKopier link




https://www.dr.dk/nyheder/udland/fn-udsending-advarer-14-millioner-briter-lever-i-fattigdom

UdlandFN-udsending advarer: 14 millioner briter lever i fattigdomHver femte brite lever i relativ fattigdom, fastslår rapport.
Politikerne "lever i fornægtelse", lyder det fra FN-udsending.
Demonstranter gik sidste år på gaden i London i protest mod regeringens nedskæringspolitik.
Den bliver nu kritiseret af FN-ekspert.
Af Sean Coogan17.
nov.
2018 kl.
19.
04 | opdateret 17.
nov.
2018 kl.
20.
27Bemærk: artiklen er mere end 30 dage gammelLæs opDen britiske regering vender det blinde øje til, hvor hårdt Storbritanniens fattige rammes af stramninger på velfærdsområdet.
Det siger FN's særlige udsendte, professor Philip Alston, der har besøgt en række britiske storbyer for med egne øjne at se, hvordan de fattige i Storbritannien lever.
Rundrejsen har afsløret, at folk lever i decideret "elendighed", selv om Storbritannien er et af de rigeste lande i verden, lyder det fra Alston.
Professoren henviser blandt andet til, at 1,5 millioner briter sidste år var nødlidende.
Det vil sige, at de levede for mindre end 70 pund (587 kroner) om ugen eller måtte klare sig uden basale fornødenheder som bolig, mad, varme eller tøj, beretter BBC.
Udfordringerne bliver ikke taget alvorligt af magthaverne, hedder det i rapporten.
- Regeringen har forblevet i en tilstand af fornægtelse, lyder det.
Langer ud efter politikereProfessoren, der er udsendt af FN, har ikke holdt sig tilbage fra at kritisere de britiske politikere for situationen i landet, der blandt andet indbefatter "svimlende" børnefattigdom".
Han understreger, ifølge BBC, at det ikke er sundt i en tid med sociale medier at have så dramatiske forskelle, hvor de rige har den højeste levestandard nogensinde, mens der findes mennesker i den anden ende, "der ikke har råd til en dåse bønner og ikke har råd til ugens syvende måltid".
- Vi er vidne til den gradvise forsvinden af efterkrigens britiske velfærdsstat bag en hjemmeside og en algoritme, siger Alston ifølge The Guardian.
Brexit kan gøre situationen værreProfessoren siger ifølge den britiske avis, at det forestående brexit kommer til at gå hårdest ud over Storbritanniens mest udsatte grupper.
De britiske politikeres omlægning af skattesystemet og overførselsindkomster har ramt skævt, og nedskæringerne går særligt ud over blandt andre kvinder, enlige forsørgere, asylansøgere og handicappede, lyder det i rapporten.
Læs også:Barndom på bunden: Hvert tredje barn i Storbritannien lever i fattigdomDen definerer fattigdom som, at personer tjener under 55 procent af medianindkomsten i landet.
Det vil sige den indkomst, hvor præcis halvdelen af befolkningen tjener mere.
Regeringen i Storbritannien bruger dog en anden målestok, der fokuserer på indkomsten i 2010-11, så man kan se udviklingen over tid.
Ud fra den målestok er der en million færre briter, der lever i absolut fattigdom end i 2010, siger regeringen ifølge BBC.
Tidligere i år oplyste Storbritanniens nationale fødevarebank, The Trussell Trust, at brugen af deres hjælp er nået et historisk højt niveau.
Ifølge The Economist er antallet af pakker, de uddeler til nødlidende briter, næsten tidoblet siden 2011.
Langt de fleste henvisninger til deres støtte skyldes lav indkomst, lyder det fra organisationen, som har 1.
200 afdelinger.
FacebookTwitterKopier linkEmner:Storbritannien|BBC|Forenede Nationer|Socialforhold|Privatøkonomi




https://www.dr.dk/nyheder/indland/trods-grundig-rengoring-af-hotel-flere-er-blevet-syge

IndlandTrods grundig rengøring af hotel: Flere er blevet syge Det tjekkes nu, om ansatte på Hotel Ringkøbing bærer virus, der har givet 66 hotelgæster roskildesyge.
17.
nov.
2018 kl.
16.
23Bemærk: artiklen er mere end 30 dage gammelLæs opEn grundig rengøring har tilsyneladende ikke været tilstrækkelig til at sikre gæster på Hotel Ringkjøbing mod roskildesyge.
Sidste weekend kom det frem, at 60 personer var blevet syge med opkast, diarré og feber.
Det fik hotellet til at iværksætte en omfattende rengøring.
Alligevel er der kommet yderligere seks smittede til, som var på hotellet tirsdag og onsdag.
- Vi forventede, at den rengøring, der blev foretaget, havde fået bugt med smittekilden.
Det viste sig ikke at være tilfældet, siger beredskabschef Nikolas Hove, Fødevarestyrelsen.
De i alt 66 personer menes at være smittet med norovirus, også kendt som roskildesyge.
Vi forventede, at den rengøring, der blev foretaget, havde fået bugt med smittekilden.
Det viste sig ikke at være tilfældet.
Beredskabschef Nikolas Hove, Fødevarestyrelsen.
Hvordan smitten er kommet ind på hotellet er stadig uvist.
- Vi havde først antaget, at smitten kunne stamme fra noget mad, der var tilberedt og serveret hen over weekenden.
- Men i og med at nye gæster i denne uge også er blevet ramt, så må det være noget andet, siger Nikolas Hove.
Forventer der er sat en stopper for detFødevarestyrelsen er nu i dialog med hotellet om, hvad man kan gøre for at standse udbruddet.
- Er det forsvarligt, at hotellet holder åbent?
- Det er jo hotellets ansvar at sørge for, at deres gæster ikke bliver syge.
Jeg ved, at de har lavet en grundig gennemgang og har hentet mad udefra, siger Nikolas Hove.
- Har hotellet gjort tilstrækkeligt for at inddæmme udbruddet?
- Det er noget af det, vi undersøger.
Det ved vi mere om i næste uge.
Det primære er nu at sørge for, at der ikke kommer flere syge.
Direktør Anette Jespersgaard siger, at man ikke har hørt om flere smittede siden onsdag.
- Så nu formoder vi, at der er sat en stopper for det, siger hun.
- Har aldrig oplevet noget lignendeDirektøren oplyser, at alle ansatte frivilligt har ladet sig teste for, om de er raske smittebærere.
- Man kan godt bære smitten uden at være syg, og derfor får vi nu afklaret, om der er nogen i personalet, der går med virussen, siger hun.
Svarene på prøverne kommer i begyndelsen af den kommende uge.
Hoteldirektøren ærgrer sig over, at gæster er blevet syge under opholdet.
- I de snart 25 år, jeg har været i branchen, har jeg aldrig oplevet noget lignende.
- Men nu har vi gjort rent efter alle kunstens regler.
Man skulle tro, det var en svømmehal, så meget lugter det af klor, siger hun.
Som plaster på såret bliver alle berørte inviteret til en hyggeaften på hotellet 29.
januar.
Norovirus viser sig typisk, 24 til 36 timer efter at man har spist fødevarer, der er inficeret med virus, eller rørt ved noget, som bærer virus.
/ritzau/FacebookTwitterKopier linkEmner:Fødevarestyrelsen|Sygdomme og lidelser|Ringkøbing|Fødevarer|Redningsvirksomhed




https://www.dr.dk/sporten/fodbold/kvindeligaen/broendby-slaar-rival-og-traekker-fra-i-toppen-af-kvindeligaen

KvindeligaenBrøndby slår rival og trækker fra i toppen af kvindeligaenBrøndbys fodboldkvinder er fortsat ubesejrede efter lørdagens sejr over VSK Aarhus i den bedste danske række.
Brøndby topper 3F Ligaen.
(© Foto: Anders KjæRbye © Scanpix)17.
nov.
2018 kl.
15.
57 | opdateret 17.
nov.
2018 kl.
16.
09Bemærk: artiklen er mere end 30 dage gammelLæs opEt hold skiller sig ud i den bedste danske fodboldrække for kvinder.
Ubesejrede Brøndby vandt for femte gang i træk i 3F Ligaen - denne gang blev det til en hjemmesejr på 5-2 over VSK Aarhus.
Inden lørdagens spillerunde lå aarhusianerne på andenpladsen, så det var et vaskeægte topbrag.
Brøndbys Julie Tavlo-Petersson åbnede målfesten efter 20 minutter, inden et selvmål af Rikke Sevecke to minutter senere gav balance i regnskabet.
Læs også:Brøndby banker Fortuna og sender mesterholdet på tredjepladsenFrederikke Lindhardt bragte hjemmeholdet foran 2-1 fire minutter før pausen, og der var stadig spænding om resultatet.
I anden halvleg viste Brøndby den klasse, der havde resulteret i ni sejre i ti ligakampe inden lørdagens topopgør.
Ria Oling og Nanna Christiansen øgede til 3-1 og 4-1 efter 68 og 71 minutter.
Læs også:VIDEO Stor Brøndby-skuffelse efter CL-exit: 'Vi var ikke skarpe nok'Christina Ravn reducerede til 2-4 efter 80 minutter, men tættere på point kom udeholdet ikke.
Tre minutter senere lukkede og slukkede Brøndbys Mille Gejl til slutresultatet 5-2.
Brøndby fører rækken med 31 point efter 11 kampe, mens VSK Aarhus nu er på tredjepladsen med 24 point.
Fortuna fik storsejrNy på ligaens andenplads med 26 point er Fortuna Hjørring, som lørdag vandt 5-1 hjemme over Ballerup-Skovlunde.
Forsvarsspilleren Karen Holmgaard bragte Fortuna Hjørring foran 1-0 efter 11 minutter, inden udeholdets Fatima Alful fik udlignet efter lidt over en halv times spil.
I anden halvleg sørgede Sanni Franssi, Janelle Cordia samt to mål fra Caroline-Sophie Hansen dog for en sikker hjemmesejr.
Ballerup-Skovlunde er placeret på fjerdepladsen med 18 point efter 12 kampe.
Læs også:Danske mestre fik lussing i topkamp: ’Ambitionerne er stadig førstepladsen’Ligaens nummer fem, KoldingQ, vandt på hjemmebane med hele 5-0 over bundholdet B93.
Signe Boysen scorede de første mål for KoldingQ i første halvleg.
Og i anden halvleg slog hjemmeholdet til tre gange på syv minutter.
Lotte Troelsgaard stod for to mål i det 62.
og 65.
minut, mens Louise Eriksen, der er lillesøster til Christian Eriksen, øgede til slutresultatet 5-0 efter 69 minutter.
KoldingQ har nu 16 point efter 10 kampe, mens B93 er bundprop med blot 2 point efter 11 kampe.
I den sidste kamp vandt OdenseQ 4-2 hjemme over Thisted.
Fynboerne er placeret på en syvendeplads med 4 point efter 12 kampe, mens Thisted har 8 point efter 12 kampe på sjettepladsen.
De seks bedste hold går videre til slutspillet.
/ritzau/FacebookTwitterKopier linkEmner:Brøndby|Aarhus|Fortuna Hjørring|Fodbold|Christian Eriksen (fodboldspiller)




https://www.dr.dk/nyheder/udland/protester-i-frankrig-skaber-kaos-en-kvinde-draebt-og-47-saaret

Demonstrationer i FrankrigSe temaUdlandProtester i Frankrig skaber kaos: En kvinde dræbt og 47 såretI årtier er franskmændene blevet opfordret til at vælge diesel af hensyn til miljøet - nu stiger prisen.
Af sandra Meinecke og (Video) Kasper Duncan Gram17.
nov.
2018 kl.
16.
23 | opdateret 17.
nov.
2018 kl.
16.
59Bemærk: artiklen er mere end 30 dage gammelLæs opMere end 120.
000 demonstranter har indtil videre tilsluttet sig omfattende protester i Frankrig, hvor utilfredse borgere blokerer mere end 2.
000 veje og motorveje.
Ifølge det franske politi er en kvindelig demonstrant blevet dræbt, efter hun blev påkørt ved en vejblokade, og yderligere 47 demonstranter er året - hvoraf tre er i kritisk tilstand.
Politiet har anholdt 24 personer og 17 er varetægtsfængslet.
Vrede over klimabeskatningDe mange demonstranter er fortørnede over, at præsident Macron fra næste år har varslet en klimaskat på brændstof.
- De raser i hundredtusindvis på regeringen, fortæller DRs korrespondent i Frankrig, Stéphanie Surrugue.
En del af vreden, forklarer hun, skyldes, at franskmændene i årtier er blevet opfordret til netop at vælge diesel af hensyn til miljøet.
Men trods de voldsomme protester, mener hun ikke, at Macron vil ændre kurs.
- Han holder fast, fordi en stor del af hans prestigeprojekt som politiker lige netop er klimapolitiken, siger Stéphanie Surrugue.
Prisen på diesel, som er det brændstof, de fleste biler i Frankrig kører på, er steget med 23 procent over de seneste 12 måneder til et gennemsnit på 1,32 euro per liter (9,85 kroner).
Præsident Macron vil pålægge prisen yderligere en ny klimabeskatning på 6,5 cent per liter diesel (cirka 43 øre) fra 1.
januar 2019.
Kvindelig demonstrant dræbtI Savoie i den sydvestlige del af landet har en kvindelig demonstrant mistet livet, efter at hun blev ramt af en bil, som forsøgte at køre udenom en vejblokade.
Bilens chauffør var på vej til hospitalet med sin datter, da bilisten angiveligt panikkede over, at vejen var spærret, skriver BBC.
France Télévision har talt med en gruppe demonstranter, som var til stede, da ulykken skete.
og som kendte kvinden:- Hun var glad for at være der og vise sine frustrationer.
Hun var stolt af at være her.
Det er meget uheldigt, at det er kommet hertil.
Det er sørgeligt, siger en kvindelig demonstrant til tv-stationen.
"De Gule Vestes Bevægelse"Aktionerne udføres af "De Gule Vestes Bevægelse", som har fået navn efter de jakker, som aktivisterne bærer for at være sikre på at blive set, når de blokerer vejnettet.
Bevægelsen opstod på sociale medier i sidste måned.
Her blev der opfordret til masseblokader på grund af udbredt vrede over nye afgifter på benzin, som skal nedbringe forureningen.
Læs også:Franske bilister rasende over klimaskat på diesel: Har planlagt 1.
500 vejblokaderFacebookTwitterKopier linkEmner:Emmanuel Macron (politiker)|Frankrig|Stéphanie Surrugue (journalist)|Biltrafik|BBC




https://www.dr.dk/nyheder/udland/efter-homohad-i-tanzania-massiv-kritik-af-dansk-tilbageholdelse-af-bistandsmidler

UdlandEfter homohad i Tanzania: Massiv kritik af dansk tilbageholdelse af bistandsmidlerUdviklingsministeren straffer Tanzania økonomisk.
Men det vil ikke virke - tværtimod vil det gøre bøsser og lesbiskes liv sværere, siger kritikere.
Billedet er fra Uganda, hvor en lignende diskussion affødte krav om at stoppe bistanden i 2012.
Nu har udviklingsminister Ulla Tørnæs (V) taget midlet i brug i Tanzania.
Af Andreas Lindqvist17.
nov.
2018 kl.
15.
38Bemærk: artiklen er mere end 30 dage gammelLæs opDet vil virke stik imod hensigten, når Danmark tilbageholder 65 millioner kroner i bistand til Tanzania, fordi politikere i landet har indledt en klapjagt på bøsser og lesbiske.
Sådan lyder det fra to organisationer og en bistandsekspert i kølvandet på en melding fra udviklingsminister Ulla Tørnæs (V), som de seneste to dage har spredt sig i medier verden over.
Her henviser hun til homofobiske udtalelser som årsag til tilbageholdelsen af bistanden.
- Jeg er ved at tude, hver gang jeg ser den sammenhæng, hun sætter det i.
At de tilbageholder bistandsmidler på grund af homofobi, siger projektleder for LGBT Danmarks aktiviteter i blandt andet Tanzania, Susanne Branner Jespersen.
Ulla Tørnæs sammenkædning af bistand og homoseksuelle risikerer at gå hårdt ud over bøsser og lesbiske.
- Jeg får henvendelser fra LGBT-organisationer i Tanzania og resten af verden, som er dybt bekymrede over, at det vil øge homofobien i Tanzania, intensivere jagten på homoseksuelle og drive dem endnu længere under jorden, siger hun.
10 mænd fængslet for at være bøsserSagen begyndte sidst i oktober, da guvernøren i Tanzanias største by Dar es Salaam, Paul Makonda, offentliggjorde, at han ville indlede en klapjagt på homoseksuelle.
Bistand til TanzaniaIfølge Ulla Tørnæs tilbageholder Danmark 65 millioner kroner i bistand til Tanzania og flytter yderligere 40 millioner kroner til organisationer i landet, som arbejder med menneskerettigheder.
Derudover har Tanzanias ambassadør været indkaldt til udenrigsministeriet, ligesom Tørnæs har talt med Tanzanias udenrigsminister og aflyst en rejse til landet.
Danmark gav sidste år Tanzania 349 millioner kroner i bistand.
Dermed var landet den andenstørste modtager af dansk bistand.
Ifølge BBC er Danmark et af Tanzanias allerstørste donorlande sidste år.
Også EU har valgt at reagere på den tanzaniske forfølgelse af bøsser og lesbiske ved at trække sin ambassadør hjem til konsultationer.
Ifølge en meddelelse vil unionen revidere sine relationer med Tanzania.
Han ville nedsætte en taskforce, som skulle finde LGBT-personer på sociale medier, og bad befolkningen hjælpe med at angive bøsser og lesbiske i deres bekendtskabskreds.
Formålet var at få dem retsforfulgt, sagde han.
Homoseksuelle relationer er ulovlige i Tanzania og kan straffes med 30 års fængsel.
Læs også:Homoseksuelle i Tanzanias største by skal jages ned og fængslesMeldingen fik homoseksuelle til at gå under jorden eller flygte fra byen.
Få dage efter blev 10 mænd arresteret på den delvist selvstyrende ø Zanzibar og beskyldt for at være bøsser.
Det tanzaniske udenrigsministerium har siden understreget, at man tager menneskerettigheder alvorligt.
Men udviklingen er del af en større tendens i Tanzania, som har stået på siden landets nuværende præsident, John Magufuli, kom til magten i 2015, lyder det fra LGBT-organisationer.
Tilbageholdelse kan forværre forfølgelseDen tendens risikerer at blive værre med den danske tilbageholdelse af bistand, lyder det fra LGBT Danmarks ekspert.
- Udviklingsministeriet vælger at bruge en meget udsat gruppe som baggrund, og dermed udsætter de dem for endnu mere had.
Det er så uansvarligt, siger Susanne Branner Jespersen.
Målet er måske rigtigt nok, men metoderne måske forkerteNick Hækkerup, udviklingsordfører, SProblemet er, at befolkningen nu også risikerer at tilskrive bøsser og lesbiske, at Tanzania taber bistandsmidler.
Den holdning spreder sig allerede på lokale internetfora, siger hun.
Hos menneskerettighedsorganisationen Amnesty International er man enig i, at bistandstilbageholdelsen risikerer at ramme bøsser og lesbiske, hvis rettigheder Danmark hævder at ville beskytte.
Læs også:EU hjemkalder ambassadør fra Tanzania efter klapjagt på homoseksuelle- Man bør være ekstra forsigtig, fordi der er en særlig risiko for, at det, at Danmark eller andre omdirigerer bistanden, kan blive set af den tanzaniske regering som LGBT-personernes skyld, siger organisationens programleder for køn, kvinder og LGBTI- rettigheder, Helle Jacobsen.
Hun fremhæver at Amnestys kontor i Østafrika har fået flere tilbagemeldinger fra lokale LGBT-organisationer om, at de ikke ønsker tilbageholdelsen af bistandsmidler.
- For det første fordi det vil gå ud over almindelige mennesker, og for det andet fordi de er bekymret for repressalier, siger Helle Jacobsen.
Vil næppe ændre Tanzanias politikEn ting er, om tilbageholdelsen af bistand risikerer at forværre forfølgelsen af bøsser af lesbiske.
Noget andet er, om et donorland på den måde kan ændre Tanzanias politik.
Og det tvivler seniorforsker og ekspert i udviklingspolitik og regeringsførelse ved Dansk Institut for Internationale Studier, Lars Engberg-Pedersen, på er sandsynligt.
For godt nok er det set før, at tilbageholdt bistand har ført til ændringer, men så er det, fordi den beviseligt er blevet misbrugt.
Læs også:Udviklingsministeren om homo-had i Tanzania: "Dybt bekymrende"- Her er det en meget mere speget sag, fordi vi har en præsident i Tanzania, som er meget selvstændig, hvis man kan sige det sådan, siger han.
- Nu kører de derudaf med en forfølgelse af homoseksuelle og andre, og der tvivler jeg på at tilbageholdelse af nogle midler vil have nogen som helst indflydelse på.
Nærmere tværtimod, siger Lars Engberg-Pedersen.
Ødelægger samarbejdetGodt nok er Danmark en stor donor i Tanzania, men sammenlignet med EU og for eksempel Kina, tror bistandseksperten ikke, at vi har en størrelse, der vil gøre stort indtryk på den tanzaniske regering.
- Så tror jeg, det er vigtigere for dem at statuere et eksempel, om man vil, eller i hvert fald holde fast i deres politik, siger han.
Helt grundlæggende er han da heller ikke sikker på, om Ulla Tørnæs' sigte i sidste ende er at ændre Tanzanias politik.
- Jeg ved ikke, om vi entydigt kan sige, at hun gør det for at påvirke Tanzania.
Det kan jo også være for at markere i en dansk sammenhæng, at det her er noget vigtigt.
Og at vise i en generel international sammenhæng, at LGBT-rettigheder er noget, Danmark står for, siger Lars Engberg-Pedersen.
Indtil videre står det ikke klart præcist, hvor pengene bliver taget fra, ud over at de var "planlagt udbetalt til Tanzanias regering i år", som Ulla Tørnæs svarede på et §20-spørgsmål.
Læs også:LGBT-organisation: Tanzania bliver mere og mere fjendtlig mod homoseksuelleDerfor har midlerne sandsynligvis også været afsat til en aktivitet på et område, hvor både Danmark og Tanzania allerede har investeret tid og kræfter.
Når Danmark pludselig trækker støtten, ødelægger det samarbejdet og tilliden til Danmark som donorland.
- Vi kan hjælpe de folk i Tanzania, der trækker i den retning, som, vi synes, er rimelig.
Det er det, vi skal gøre.
Vi kan hjælpe de mennesker, som støtter homoseksuelle og alle de ting, vi sympatiserer med.
Men vi kan ikke forvente, at deres politik går lige i den retning, vi synes, den skal, siger bistandseksperten.
Skulle have brugt diplomatietLGBT Danmarks Susanne Branner Jespersen understreger, at hun ikke er imod, at Danmark markerer sin holdning over for Tanzania.
Men udadtil skulle man have nøjedes med at henvise til forværring af menneskerettighedssituationen i Tanzania generelt, synes hun.
Det har der været talrige eksempler på de seneste år, for eksempel at gravide skoleelever bortvises fra skoler, at der ikke længere må annonceres for familieplanlægning, og at advokater bliver deporteret.
Læs også:USA advarer amerikanere om Tanzanias jagt på homoseksuelle- Hun skulle have brugt det stille diplomati.
Hun skulle ikke have blæst det ud over det hele.
Det har vi set før i forbindelse med en lignende situation i Uganda, og her fik det en negativ effekt for LGBT-personer, siger hun.
Hos Amnesty er holdningen, at bistand kun skal fjernes, hvis den beviseligt bliver brugt til at krænke menneskerettighederne.
- Vi er glade for, at hun (Ulla Tørnæs, red.
) har fokus på emnet, men vi ville ønske, hun havde konsulteret organisationerne i Tanzania, før hun meldte det ud, siger Helle Jacobsen.
S vil have forklaring fra ministerenSagen om tilbageholdelsen af bistandsmidlerne til Tanzania får nu Socialdemokratiets udviklingsordfører til at stille opklarende spørgsmål til udviklingsminister Ulla Tørnæs.
- De er vigtigt at den måde, som vi optræder på ude i verden, står på vores danske værdier, deriblandt tolerance, og at vi lægger afstand til homofobi.
Så på den måde gør ministeren noget rigtigt, siger Nick Hækkerup.
Når han alligevel vil have flere oplysninger fra ministeren, skyldes det blandt andet organisationernes frygt for, at bistandstilbageholdelsen vil virke stik imod hensigten.
Læs også:Verdensbanken stopper lån på to milliarder kroner til Tanzania- Målet er måske rigtigt nok, men metoderne måske forkerte.
Derfor vil jeg spørge ministeren, hvad hun forventer resultatet bliver, og om hun vil tage andre værktøjer i brug, siger han.
Nødt til at reagereI et svar til kritikken siger udviklingsminister Ulla Tørnæs (V), at man over de sidste år har set en række indgreb i civilsamfundets, mediernes og politiske partiers råderum i Tanzania.
- Respekten for menneskerettigheder er gentagne gange trådt under fode.
Senest meget synligt med truslerne mod LGBTI-personer.
Det er klart, at vi er nødt til at reagere, siger Ulla Tørnæs.
Ministeren forklarer, at Danmark er i dialog med regeringen i Tanzania, ligesom man har konsulteret relevante samarbejdspartnere i Danmark, EU og Tanzania.
- Tilbageholdelse af de 65 millioner spiller også ind i disse overvejelser om at give plads til konsultation, siger ministeren, som i næste uge mødes med forligskredsen bag den udviklingspolitiske strategi.
Dar es Salaam har fire millioner indbyggere og er Tanzanias største by.
FacebookTwitterKopier linkEmner:Homoseksualitet|Nick Hækkerup (politiker)|Tanzania|Ulla Tørnæs (politiker)|Venstre




https://www.dr.dk/nyheder/vejret/det-bliver-bidende-koldt

VejretDet bliver bidende koldtVinden er tiltaget og temperaturen sænket et par graderI Vendsyssel var der rim i græsset lørdag morgen og den lavtstående sol kæmpede bravt for at få sine stråler gennem tågen.
Af Mikael Jarnvig17.
nov.
2018 kl.
14.
46 | opdateret 18.
nov.
2018 kl.
20.
38Bemærk: artiklen er mere end 30 dage gammelLæs opDet er arktisk luft, der blæser ind over Danmark de kommende dage.
Luften kommer helt oppe fra Ishavet og blæser ned over Sibirien som en nordenvind.
Derefter drejer den rundt om det skandinaviske højtryk og bliver til en østenvind henover Sydskandinavien.
Solen står allerede lavt over det nordlige Sibirien og det vestlige Rusland, så der er ikke megen varme at hente undervejs til Danmark.
Kraven op om ørerneDer er ikke udsigt til egentlig frostvejr de nærmeste dage, men når man kombinerer de forventede temperaturer med den forventede vind, så kommer det til at føles som frostvejr.
De kommende dage vil temperaturen om dagen ligge på ca.
fem grader og vinden vil være fra frisk eller hård fra øst.
Koldt hele ugenDenne kolde og blæsende vejrtype vil dominere fra mandag til onsdag.
Fra torsdag vil vinden aftage og det vil få det til at føles knapt så koldt, men dagtemperaturerne vil fortsat kun ligge på ca.
fem grader.
Om natten kan vi nogle steder komme under frysepunktet.
Sol, skyer og bygerDet meste af tiden vil det være skyet, men der kommer også perioder med lidt sol.
De fleste steder bliver det helt tørt, men i den sydlige del af landet vil der kunne komme nogle byger mandag og tirsdag.
Onsdag formiddag kan der også falde byger i Sydjylland.
FacebookTwitterKopier linkEmner:Vejret|Rusland|Jylland




https://www.dr.dk/nyheder/kultur/har-brugt-over-50000-kroner-er-det-her-danmarks-vildeste-harry-potter-fan

SuperfansSe temaKulturHar brugt over 50.
000 kroner: Er det her Danmarks vildeste Harry Potter-fan?
Vi besøger en superfan, der har været hooked på J.
K.
Rowlings magiske univers i 20 år.
Af Nicolai Sebastian Holle, Allan Hansen (video) og Rasmus Harboe17.
nov.
2018 kl.
15.
00Bemærk: artiklen er mere end 30 dage gammelLæs opFor 26-årige Maiken Carlsen er Harry Potter ikke bare et univers, man dyrker på film og i bøger.
I anledning 'Fantastiske Skabninger 2', der er en Harry Potter-spinoff, er vi hjemme hos en superfan, der har brugt 20 år og over 50.
000 kroner på sin passion.
Se videoen, hvor vi bliver introduceret til den vilde samling.
SuperfansSuperfans er ultradedikerede inden for deres interesse.
Men hvad får dem til bruge oceaner af tid - og i nogle tilfælde også penge - på fandyrkelse?
Vi tager ud og møder dem for blive klogere på deres passion og mennnesket bag.
FacebookTwitterKopier linkEmner:J.
K.
Rowling (forfatter)




https://www.dr.dk/nyheder/udland/forste-land-i-centralamerika-costa-rica-tillader-homoaegteskaber

UdlandFørste land i Centralamerika: Costa Rica tillader homoægteskaberNy lovgivning træder i kraft i 2020.
Der blev banet vej for beslutningen ved præsidentvalget tidligere i år.
(Arkiv) Der har været flere demonstrationer frem mod afgørelsen.
Her ses en demonstration i San Jose i Costa Rica i august.
17.
nov.
2018 kl.
14.
43Bemærk: artiklen er mere end 30 dage gammelLæs opPersoner af samme køn får tilladelse til at gifte sig i Costa Rica fra 2020.
Det har landets forfatningsdomstol besluttet.
Costa Rica bliver dermed det første land i det traditionelt socialt konservative Centralamerika, som tillader homoægteskaber.
Med beslutningen går Costa Rica med på den linje, som er blevet lagt af den interamerikanske domstol for menneskerettigheder.
Denne domstol opfordrede i januar alle lande i regionen til at lovliggøre homoægteskaber.
Med beslutningen har præsident Carlos Alvarado Quesada, som tiltrådte i maj, indfriet et af sine valgløfter.
- Nu er det kun et spørgsmål om tid.
Vi vil se fuldstændig lige rettigheder blive indført - kærligheden vil sejre, skriver præsidenten på Twitter i en kommentar til domstolens beslutning.
Præsidentvalget i Costa Rica kom for en stor del til at handle om homoægteskaber og Costa Ricas traditioner for at være et tolerant land.
Læs også:Taiwan bliver første land i Asien til at legalisere homoægteskaberTilladt i flere landeVenstrefløjskandidaten Alvarado Quesadas hovedmodstander ved valget var den ultrakonservative prædikant Fabricio Alvarado Muñoz, der var stærkt kritisk over for homoseksuelle ægteskaber.
I de seneste år er homoægteskaber blevet tilladt i Argentina, Brasilien, Colombia, Uruguay og dele af Mexico.
Ifølge en meningsmåling fra tænketanken Ciep på Costa Ricas Universitet er det kun knap 30 procent af vælgerne i landet, som støtter homoægteskaber.
I 2001 blev Holland det første land i verden, der tillod ægteskaber mellem personer af samme køn.
Derefter har mindst 24 lande fulgt trop.
Argentina var i 2010 det første sydamerikanske land, som tillod vielser af homoseksuelle par.
Danmark kom på banen året efter, mens Brasilien, Uruguay, New Zealand, Frankrig og dele af Storbritannien sagde ja året efter.
Tyskland kom med på listen som det 24.
land i 2017.
/ritzau/ReutersFacebookTwitterKopier linkEmner:Costa Rica|Homoseksualitet|Argentina|Valg og folkeafstemninger|Twitter




https://www.dr.dk/sporten/haandbold/ehfcup/aalborg-kommer-sejrigt-fra-land-i-jagten-paa-ehf-cuppen

EhfcupAalborg kommer sejrigt fra land i jagten på EHF CuppenDe nordjyske håndboldherrer vandt over Füchse Berlin i den første af to kampe om deltagelse i EHF Cuppen.
Aalborg Håndbolds Mark Strandgaard scorede seks gange i lørdagens kamp.
(Arkivfoto) 17.
nov.
2018 kl.
15.
33Bemærk: artiklen er mere end 30 dage gammelLæs opAalborg Håndbold har stadig en god mulighed for at komme i EHF Cuppens gruppespil.
Nordjyderne vandt lørdag den første af to afgørende kvalifikationskampe over tyske Füchse Berlin, der har danske Hans Lindberg og Jacob Holm på holdet, med cifrene 31-29.
Dermed har danskerne et godkendt udgangspunkt inden næste weekends returkamp i Berlin.
Læs også:Kynisk kontramaskine sender Aalborg på førstepladsenEfter en god start fra aalborgenserne, der så dem være foran 7-4 halvvejs i første halvleg, fik tyskerne bragt lighed på måltavlen, så der ved pausen stod 13-13.
Anden halvleg var ikke mange minutter gammel, før danskerne igen begyndte at trække fra.
Efter fem minutter stod der 17-15, og ti minutter senere var føringen udbygget til fire mål ved stillingen 23-19.
Men tyskerne, anført af en velspillende Hans Lindberg, holdt fast og nærmede sig Aalborg.
Med lidt over ti minutter tilbage af kampen var hjemmeholdets føring reduceret til et enkelt mål, hvilket fik træner Stefan Madsen til at tage en timeout.
Læs også:BSV slår Aalborg i tæt topkamp og overtager førstepladsSpilstoppet var dog ikke nok til at afholde den tyske hovedstadsklub fra kort efter at udligne til 26-26, og så var der lagt op til en tæt afslutning.
Det danske hold svarede tilbage ved at etablere en tomålsføring.
Kampen svingede meget frem og tilbage, og spillet var generelt præget af tilfældigheder.
Men Aalborg var bedst, da det gjaldt, og tillod ikke tyskerne for alvor at nærme sig.
/ritzau/FacebookTwitterKopier linkEmner:European Handball Federation|Aalborg|Berlin|Aalborg Håndbold|Håndbold




https://www.dr.dk/nyheder/kultur/film/anmelder-vildt-begejstret-stjernebroedres-nye-netflix-film-der-findes-ingen-som

Af Filmanmelder og vært på FilmlandPer Juul CarlsenFilm og serierAnmelder vildt begejstret for stjernebrødres nye Netflix-film: Der findes ingen som dem!
De to filmoriginaler Ethan og Joel Coen har fået frie hænder i Netflix-cowboyfilmen 'The Ballad of Buster Scruggs'.
Ralph Ineson spiller 'manden i sort' i den nye Netflix-film 'The Ballad of Buster Scruggs'.
(© Netflix)17.
nov.
2018 kl.
12.
02Bemærk: artiklen er mere end 30 dage gammelLæs opOm nogle år, når konkurrencen inden for filmstreaming har fundet et stabilt leje, kommer alt sikkert til at se anderledes ud.
Men lige nu skal det hele prøves af.
Og den største streamingtjeneste, Netflix, har pengene til bare at eksperimentere og lege.
De kan for eksempel smide om sig med penge til en række af filmverdenens kunstdarlings, som Ethan og Joel Coen og mexicanske Alfonso Cuarón.
The Ballad of Buster ScruggsInstruktør: Ethan og Joel CoenMedvirkende: Tim Blake Nelson, Tom Waits, James FrancoPremiere: 16.
november på NetflixDer er ikke noget underligt i, at Ethan og Joel Coen og Alfonso Cuaron modtager penge til at skabe film for.
De har trods alt stået bag populære film som henholdsvis 'Fargo', 'The Big Lebowski', 'Gravity' og 'Children of Men'.
Det er den slags, de kan: fortælle en historie, der virker klassisk, men som har fået så eftertrykkeligt et twist med morbid humor og kølig vid.
Det særlige er, at Netflix ser ud til at give de kreative filmmagere aldeles frie hænder.
Alfonso Cuaróns 'Roma', der får premiere den 14.
december, er for eksempel i sort/hvid, hvilket filmkunstnere elsker, fordi det giver et rent og kraftfuldt udtryk.
Til gengæld hader filmproducenter sort/hvid-film, fordi det store og brede publikum ikke gider se på noget, der lugter af kunstfims fra gamle dage.
Krøllede film om atypiske hovedpersonerCoen-brødrenes 'The Ballad of Buster Scruggs' stritter endnu mere imod fornuftigt filmkøbmandsskab anno 2018.
For det første er det en western, og selvom western-computerspillet 'Red Dead Redemption 2' fejrer store triumfer i disse dage dage, lugter cowboyfilm ikke så lidt af sure sokker og gamle mænd med mug i skægget.
Men det mindst salgbare ved 'The Ballad of Buster Scruggs' er, at den er noget så håbløst gammeldags som en antologifilm, altså en film sat sammen af en række korte film, her seks små fortællinger, der ikke har andet tilfælles, end at de foregår i det temmelig vilde vesten.
Så godt som ingen skaber antologifilm nu om dage.
Men Coen-brødrene har fået lov.
Og de har tilmed fået mulighed for at sammenflikke seks små film, der er så Coen'ske at det næsten overgår de mest personlige film i deres efterhånden mangfoldige univers, såsom 'Barton Fink', 'The Man Who Wasn't There' og 'Inside Llewyn Davis' – krøllede, underfortalte film om atypiske hovedpersoner og med en helt speciel balance mellem tragedie og kulsort komik.
Liam Neeson spiller rollen som impresario i 'The Ballad of Buster Scruggs'.
(© Netflix)Det er den slags, de kan'The Ballad of Buster Scruggs' lader som om, den bygger på en tudsegammel bog med klassiske westernfortællinger.
Men det er Coen-brødrenes univers fra bunden af.
© drPer Juul CarlsenFilmtossen Per Juul Carlsen er vært for Filmland Podcast samt anmelder på P1 Eftermiddag.
Han er ikke meget for at tale om yndlingsfilm, men vil gerne vedgå, at hans liv blev formet af Monty Python, David Lynch, 'Rumrejsen år 2001', 'Blade Runner', talrige tegneserier og en helt igennem fortræffelig barndom i Randers.
Ingen andre end de to filmoriginaler kan finde på en figur som den hvidklædte revolvermand Buster Scruggs, der elsker at synge, mens han ridder gennem det smukke ørkenlandskab, inden han pløkker en fem-seks skurke med den største lethed i den lille film, der ganske enkelt hedder 'The Ballad of Buster Scruggs'.
Og hvem andre kan opfinde den tavse vagtmand Mr.
Arthur i den længste af novellefilmene, 'The Gal Who Got Rattled'.
Efter en lang seance, hvor Mr.
Arthur bare har spillet en tavs birolle, mens hans makker Billy Knapp kurtiserer den naive ungmø Alice Longbaugh, må Mr.
Arthur pludselig træde i karakter, da hans karavane bliver angrebet af indianere.
Så falder hans ord til gengæld så præcist og velovervejet, at han er en hærleder værdig.
Grainger Hines spiller 'Mr.
Arthur' i 'The Ballad of Buster Scruggs'.
(© Netflix)Det er den slags, de kan, Coen-brødrene, næsten mere konstant og overbevisende end nogen andre: fortælle en historie, der virker klassisk, men som har fået så eftertrykkeligt et twist med morbid humor og kølig vid.
'The Ballad of Buster Scruggs' kræver, at man giver sig tid til at gumle og drøvtygge fortællingerne.
For handler 'All Gold Canyon' om en guldgraver på eventyr eller om grådigheden, der styrer verden?
Eller er hovedpersonen faktisk naturen, der med undren studerer menneskenes gøren og laden og altid fjerner sporene med tålmodighed, når mennesket er forduftet igen?
Kun brødrene Ethan og Joel Coen fortæller den historie på dén måde.
Læs også:Tre originale Netflix-film du skal se - og to du godt kan droppe(© Netflix)FacebookTwitterKopier linkEmner:Alfonso Cuarón (filminstruktør)|Netflix|AS Roma|Humor|Joel Coen (filminstruktør)




https://www.dr.dk/sporten/oevrig/live-foelg-dm-i-taekwondo-her






https://www.dr.dk/sporten/haandbold/em-kvinder/skadet-stine-joergensen-indkaldt-til-landsholdet-kan-blive-em-klar

EM KvinderSkadet Stine Jørgensen indkaldt til landsholdet: 'Kan blive EM-klar'Landstræner Klavs Bruun Jørgensen ser en realistisk mulighed for, at anføreren når at blive klar til EM.
Af Kasper Heide Lund og Kristian Pedersen og /Ritzau/17.
nov.
2018 kl.
12.
28 | opdateret 17.
nov.
2018 kl.
13.
50Bemærk: artiklen er mere end 30 dage gammelLæs opLandsholdsanfører Stine Jørgensen kan alligevel komme i spil i håndbold-EM, selv om hun i oktober blev opereret for en knæskade.
Jørgensen er kommet sig så meget, at hun skal være med, når EM-holdet samles mandag og senere på ugen tager til Norge for at spille Møbelringen Cup, der bliver sidste test før EM-premieren.
Læs også:Klavs Bruun holder døren åben for skadet anførerHer skal Odense-spillerens fysiske tilstand under lup.
Håbet er at få hende ind på holdet undervejs ved EM.
- Jeg ved ikke, om det er realistisk, og derfor hun skal med.
Jeg ville da være forbandet, hvis jeg ikke gav det en chance, siger landstræner Klavs Bruun Jørgensen til DR Sporten.
Han har allerede offentliggjort sin EM-trup uden Stine Jørgensen, men han har mulighed for at skifte ud undervejs, så der er fri bane, hvis kaptajnen skulle blive frisk nok til at træde ind.
- Stine Jørgensen er kommet rigtig godt og hurtigt over det, så hun er med i træningen mandag og tirsdag i et eller andet omgang, og så har vi hende rundt om holdet oppe i Norge (til Møbelringen Cup, red.
), hvis det viser sig, at hun er klar til at deltage.
Læs også:Landstræner om EM-udtagelse: 'Åben trup giver os ro på bagsmækken'- Hun kan give noget ro, og derfor er det vigtigt at have hende med hele vejen, siger landstræneren.
Også Viborgs bagspiller Line Haugsted og København-målvogteren Amalie Milling møder ind i lejren mandag.
Men de er i første omgang kun udset til at være med de første par dage.
- Mit udgangspunkt er, at jeg har 16 spillere jeg stoler på, men vi har en situation, hvor nogle af dem, der har været meget inde over holdet har været skadet, men nu pludselig har en mulighed for at komme med.
Læs også:Klavs Bruun Jørgensens EM-kanin er mor: ’Det har gjort mig bedre på banen’- Line Haugsted har nogle forsvarskvaliteter, hvor hun kan løse flere roller, og spiller en af de positioner, hvor vi skal finde på andre ting, hvis hun ikke er med.
Så hun havde helt sikkert været tæt på, hvis hun var klar, og det havde gjort træneren mere rolig, siger Klavs Bruun Jørgensen.
Danmark spiller mod Frankrig, Norge og Ungarn i turneringen i Norge, der spilles fra 22.
til 25.
november.
Efter en fridag går turen derefter til Frankrig, hvor danskerne spiller første EM-kamp mod Sverige 30.
november.
/ritzau/FacebookTwitterKopier linkEmner:Klavs Bruun Jørgensen (håndboldtræner)|Odense Håndbold|Dansk Håndbold Forbund|Håndbold|Odense




https://www.dr.dk/nyheder/udland/korrespondent-presset-oeges-paa-saudi-arabiens-kronprins-i-sag-om-myrdet-journalist

Khashoggi-sagenSe temaUdlandKorrespondent: Presset øges på Saudi-Arabiens kronprins i sag om myrdet journalistKilder i CIA forbinder mordet på Jamal Khashoggi til Saudi-Arabiens reelle leder.
I går var der en symbolsk begravelse for Jamal Khashoggi i Istanbul.
Af Jakob Busk Olsen17.
nov.
2018 kl.
13.
26Bemærk: artiklen er mere end 30 dage gammelLæs opDen amerikanske vicepræsident, Mike Pence, forsikrer, at USA er fast besluttet på at stille personerne bag mordet på den saudiarabiske journalist Jamal Khashoggi til ansvar.
Udtalelsen kommer, efter kilder i CIA har peget på Saudi-Arabiens kronprins Mohammed bin Salman som manden, der beordrede mordet.
Sagen kortDen saudiarabiske journalist Jamal Khashoggi gik 2.
oktober ind på Saudi-Arabiens konsulat i den tyrkiske by Istanbul for at få nogle dokumenter, så han kunne blive gift med sin tyrkiske forlovede.
Khashoggi, der levede i eksil og havde skrevet kritisk om det saudiarabiske regime, kom ikke ud igen.
I første omgang afviste Saudi-Arabien tyrkiske meldinger om, at Khashoggi var blevet dræbt.
Saudiaraberne påstod, at han havde forladt konsulatet.
Senere erkendte Saudi-Arabien, at Khashoggi var blevet dræbt ved en uautoriseret aktion.
Elleve personer er blevet tiltalt for drabet af Saudi-Arabien.
Efterretningstjenesten har ikke det endegyldige bevis mod kronprinsen, skriver Washington Post.
Men efter at have undersøgt "adskillige kilder til efterretning" har embedsmænd i CIA "stor tiltro" til konklusionen.
USA har endnu ikke officielt anklaget kronprinsen i sagen om Jamal Khashoggi, der blev myrdet på Saudi-Arabiens konsulat i Istanbul i Tyrkiet, hvor han skulle hente nogle dokumenter for at kunne gifte sig med sin forlovede.
Aflyttede telefonsamtaleMellemøst-korrespondent i DR Nyheder Michael S.
Lund siger, at historien i Washington Post øger presset på Saudi-Arabien og kronprinsen.
- Det interessante er, at kilderne i CIA bekræfter noget af det, som har været lækket fra den tyrkiske efterforskning, siger han.
Blandt de sprængfarlige informationer hæfter korrespondenten sig ved, at lederen af operationen i Istanbul skal have ringet til en af kronprinsens toprådgivere efter drabet.
Samtidig har amerikanerne tilsyneladende aflyttet en anden telefonsamtale, hvor den saudiarabiske ambassadør i USA, som er bror til kronprinsen, opfordrer Jamal Khashoggi til at tage hen på konsulatet i Istanbul.
- Det er alt sammen noget, som stiller saudiaraberne dårligere, end de stod i forvejen, siger Michael S.
Lund.
Ambassadøren afviser, at telefonsamtalen har fundet sted.
Manglende bevis passer Trump godtEndnu er der dog intet, der tyder på, at amerikanerne har lyst til at tage skridtet fulgt ud og officielt anklage kronprinsen.
- Saudi-Arabien er et meget vigtigt land for USA.
Det handler om landets olieeksport - men det handler også om, at Saudi-Arabien er en stor økonomi, der investerer rigtig meget i USA.
Så i det perspektiv kan det være, at det passer præsident Trump udmærket, at man endnu ikke har fundet den rygende pistol, som direkte knytter kronprinsen til drabet på Jamal Khashoggi.
- Trump har ikke lyst til at anklage kronprinsen.
Han har været en vigtig del af Trumps Mellemøst-strategi - både i forhold til at konfrontere Iran og i forhold til fredsprocessen mellem Israel og palæstinenserne.
Svær at slugeSaudi-Arabiens officielle udlægning af sagen lyder, at det hele var en uautoriseret aktion.
Men hvis oplysningerne fra den tyrkiske efterforskning og CIA står til troende, er den version stadigt sværere at sluge.
- Det er temmelig utænkeligt, at kronprinsen ikke skulle have vidst noget om så omfattende en aktion, der involverer to fly og 15 agenter.
Han er den reelle leder af landet, og vi ved, at han er med i rigtig mange af de beslutninger, der bliver taget, fortæller Michael S.
Lund.
- Man skal også huske, at Jamal Khashoggi er indflydelsesrig og er meget kendt i Saudi-Arabien.
Det er svært at tro på, at kronprinsen ikke var orienteret om, at man planlagde en operation mod ham, siger han.
FacebookTwitterKopier linkEmner:Donald Trump (politiker)|Jamal Khashoggi (journalist)|Saudi-Arabien|Royalt|Washington Post




https://www.dr.dk/nyheder/politik/stoejberg-om-formandsopgoer-det-skal-man-da-overveje-meget-noeje

PolitikStøjberg om formandsopgør: Det skal man da overveje meget nøjeStøjberg kritiseres for at genåbne debatten om, hvem der skal være Venstres næste formand, midt i partiets sidste landsmøde op til valget.
Af Rikke Gjøl Mansø og Christine Cordsen17.
nov.
2018 kl.
12.
56Bemærk: artiklen er mere end 30 dage gammelLæs opStore bannere med "FRIHED" og "FÆLLESSKAB" pryder salen i Herning Kongrescenter, hvor Venstre denne weekend holder sit årlige landsmøde.
Frihed og fællesskab var også omdrejningspunktet i statsminister Lars Løkke Rasmussens (V) formandstale.
Men det er ikke frihed og fællesskab, der snakkes om i krogene, men derimod en række opsigtsvækkende udtalelser, som udlændinge- og integrationsminister Inger Støjberg (V) er kommet med i ugen op til landsmødet.
Først i Altinget og så i Jyllands-Posten har hun genåbnet formandsopgøret i Venstre - hun vil nemlig ikke afvise, at hun vil gå efter formandsposten.
Den melding er ikke faldet i god jord, især ikke hos de dele af partiet, der ser næstformand Kristian Jensen (V) som den naturlige kronprins.
Flere af dine partifæller er meget kritiske over for, at du lufter formandsambitioner op til landsmødet.
Hvorfor har du egentlig gjort det?
- Jamen, jeg er blevet stillet et spørgsmål, som jeg har svaret på, og anderledes er det sådan set ikke.
Og man skal nok passe på med ikke at slå op i gamle aviser og en bog, der er skrevet om mig, for så vil man opdage, at jeg har sagt nøjagtig det samme i efterhånden mange år, siger Inger Støjberg.
Men du ved jo også godt, at politik handler meget om timing – og det er ikke altid, man vælger at svare på spørgsmål.
Nogle gange glider man af og siger, at det er et uaktuelt spørgsmål, som man ikke vil svare på.
Hvorfor vælger du at svare?
- Før det første er det et uaktuelt spørgsmål, og det har jeg i øvrigt også svaret, alle de gange jeg er blevet spurgt.
Når det er sagt, så synes jeg da, at det ville være mærkeligt, hvis man skal svare ét 360 dage om året, men så de sidste fem dage op til landsmødet skal man sige noget andet – for så at vende tilbage til det, man altid har sagt.
Sådan er det jo ikke.
Jeg er typen, der svarer på de spørgsmål, jeg fårKunne du godt tænke dig at gå efter at blive formand for Venstre?
- Det er fuldstændig uaktuelt, og man kan jo undre sig selv over, at det kan fylde så meget i medierne, for jeg bruger alle mine vågne timer på, at vi skal vinde folketingsvalget, og det skal vi med Lars Løkke i spidsen.
- Men når det er sagt, så må det jo også være sådan, at man selvfølgelig skal gøre op med sig selv, når man bliver spurgt, om det er noget, man vil – og om man er den rette til det.
- Det har jeg ikke gjort op med mig selv, men jeg ved bare, at jeg ikke er sådan en, der vælter, hvis det stormer.
Det har jeg prøvet så mange gange.
Og du melder dig jo i hvert fald heller ikke ud af en eventuel formandskamp, som flere af dine andre partifæller har gjort?
- Det er hverken/eller.
Jeg har sagt det samme, som jeg har sagt i efterhånden mange år.
Så er der også blevet lagt mærke til, at du ikke vil give Kristian Jensen opbakning som mulig ny formand.
Hvorfor vil du ikke det?
- Det kan da godt være, når vi kommer til den tid.
Det er uaktuelt, som det ser ud nu.
Lars Løkke er formand, og vi kæmper en brav kamp for at vinde det folketingsvalg, der kommer inden for et halvt års tid.
Og det er altså der, fokus skal være nu – og ikke på alt muligt andet.
Hvordan kan det egentlig være, at du ikke er sikker på, om du har lyst og evner til at blive formand?
- For mig er det her et meget alvorligt spørgsmål.
Det er da ikke noget, man bare sådan lige stiller sig frem og siger.
Det skal man da overveje meget nøje.
Læs også:Kristian Jensen om Støjbergs formandsdebat: Vi går ind for konkurrence, så der er frit valgJacob Jensen (finansordfører, red.
) siger, at tiden slet ikke er til at tale om personlige ambitioner – nu handler det om at vinde valgkampen.
Hvad siger du til den kritik?
- Det opfatter jeg slet ikke som nogen kritik, for det er jeg fuldstændig enig i.
Det er sådan set også derfor, jeg ikke er gået ind og diskutere det yderligere andet end at sige, at det må vi se til den tid.
FacebookTwitterKopier linkEmner:Inger Støjberg (politiker)|Kristian Jensen (politiker)|Venstre|Valg og folkeafstemninger|Herning




https://www.dr.dk/nyheder/regionale/midtvest/svindel-med-nethandel-er-fordoblet-paa-tre-aar-lars-fik-brev-fra-estland

Midt- og VestjyllandSvindel med nethandel er fordoblet på tre år: Lars fik brev fra Estland, der krævede 100 euro 44.
000 danskere var udsat for bedrageri ved nethandel i 2017.
Lars Bang Overgaard blev snydt på internettet, da han ville være testperson.
Af Maiken Friis Lange17.
nov.
2018 kl.
12.
00Bemærk: artiklen er mere end 30 dage gammelLæs opI den kommende tid topper vores handel på nettet.
I næste uge er det Black Friday og julen står snart for døren.
Men det er samtidig også højtid for netsvindel.
Det er ikke al handel på internettet, der går godt.
- Der er flere og flere danskere, der køber varer og gaver på nettet.
Faktisk for op til 100 milliarder kroner om året.
Samtidig er der også flere og flere danskere, der bliver snydt, siger Mette Rose Skaksen, der er vicedirektør i Konkurrence- og Forbrugerstyrelsen.
Omkring 44.
000 danskere var udsat for bedrageri ved nethandel i 2017.
Det er næsten en fordobling på tre år, viser en opgørelse, Københavns Universitet har lavet i samarbejde med Det Kriminalpræventive Råd.
Fik brev fra Estland, der krævede 100 euroLars Bang Overgaard fra Holstebro er en af de danskere, der blev snydt på internettet, da han ville prøve at være testperson.
- Jeg søgte på Google om muligheder for det.
Jeg fandt det her firma, hvis hjemmeside jeg klikkede ind på.
Jeg mener ikke rigtig, at jeg gjorde noget forkert, jeg svarede bare på et spørgsmål derinde.
Efter 3-4 uger fik jeg et brev fra Estland, hvor det stod, at jeg skyldte 100 euro, siger han.
Pludselig var Lars Bang Overgaard tilmeldt et abonnement på trods af, at han ikke mindes, at have indtastet hverken mail eller adresse på hjemmesiden.
- Jeg blev vred, fordi jeg fik en regning for noget, jeg ikke havde fået.
Han kontaktede Forbruger Europa, der hjalp ham med at håndtere regningen, og derfor slap han for at betale pengene.
Han opfordrer andre til at være forsigtige, når de surfer rundt på internettet, og ikke bare betale, når der kommer en regning.
- Undersøg firmaet først, inden du betaler.
Jeg gik ind på Trustpilot og kunne godt se, at det ikke var et godt firma, og det havde snydt mange mennesker.
Ny kampagne skal oplyse danskerneI dag er Lars Bang Overgaard mere forsigtig, når han surfer rundt på nettet.
En ny kampagne - under navnet ’Nethandel #heltsikkert’ - skal gøre flere danskerne opmærksom på problemet.
- Vi sætter fokus på, hvilke faldgruber danskerne møder, og giver nogle få gode råd til, hvordan de kan undgå dem ved at tænke sig om en ekstra gang.
Og vil vi selvfølgelig også informere dem om, hvilke regler der beskytter forbrugerne, siger Mette Rose Skaksen, vicedirektør i Konkurrence- og Forbrugerstyrelsen.
11 myndigheder står bag kampagnen, som blandt andet kan ses på forbrug.
dk.
FacebookTwitterKopier linkEmner:Konkurrence- og Forbrugerstyrelsen|Det Kriminalpræventive Råd|Estland|Kriminalitet|Erhverv




https://www.dr.dk/sporten/fodbold/landsholdet/noergaard-afloeser-karantaeneramt-delaney-i-landsholdstruppen

LandsholdetNørgaard afløser karantæneramt Delaney i landsholdstruppenMidtbanespilleren Christian Nørgaard og målmanden David Jensen kan begge få debut mod Irland.
Fiorentina-spilleren Christian Nørgaard har endnu ikke spillet på det dansk A-landshold.
17.
nov.
2018 kl.
11.
40 | opdateret 17.
nov.
2018 kl.
13.
55Bemærk: artiklen er mere end 30 dage gammelLæs opMidtbanespilleren Christian Nørgaard og målmand David Jensen er nye på det danske fodboldlandshold, der møder Irland i Nations League på mandag.
Nørgaard, der er på kontrakt hos Fiorentina i den italienske Serie A, afløser en karantæneramt Thomas Delaney, oplyser landstræner Åge Hareide på et pressemøde lørdag.
24-årige Christian Nørgaard har spillet et væld af kampe på forskellige ungdomslandshold, men venter fortsat på sin debut på A-landsholdet.
Læs også:David Jensen erstatter Kasper Schmeichel på landsholdet- Christian Nørgaard har været med to gange tidligere i år, og han har godt af at komme ind, så han får repeteret, hvad vi arbejder med på landsholdet.
Det er en spiller, som vi holder øje med fremadrettet.
- Der er også spillere som Robert Skov og Mathias Jensen, men det er lidt andre typer end Thomas Delaney, så vi har kigget efter folk, som har kunnet erstatte ham, siger Åge Hareide.
24-årige Christian Nørgaard har spillet et væld af kampe på forskellige ungdomslandshold, men venter fortsat på sin debut på A-landsholdet.
Efter nogle gode sæsoner i Brøndby skiftede han i sommer til Fiorentina, hvor han har haft svært ved at tilkæmpe sig spilletid på Stefano Piolis mandskab.
Læs også:Schmeichel efter Nations League-triumf: 'Vi går en spændende tid i møde'Christian Nørgaard bliver den eneste nye markspiller i truppen til kampen mod Irland, da Christian Eriksens krop har reageret positivt på at have spillet 90 minutter i fredagens 2-1-sejr over Wales.
- Christian Eriksen bliver i landsholdslejren.
Det er kun Thomas Delaney, som rejser hjem, fordi han har karantæne, siger Åge Hareide.
Også Utrecht-målmand David Jensen kan få landsholdsdebut, hvis han bliver sendt på banen i Aarhus.
Landstræneren fortalte allerede efter kampen mod Wales sent fredag aften, at han havde indkaldt Jensen som erstatning for Kasper Schmeichel, der ligesom Delaney må afsone karantæne efter at have modtaget to gule kort.
Læs også:Hareide: Oprykning vil gøre os endnu stærkereSelv om Schmeichel ikke må spille, rejser han med truppen til Aarhus i stedet for at tage den ellers kortere tur fra Cardiff til Leicester.
- Det overrasker mig ikke, at han tager med.
Han er optaget af at være på landsholdet, og jeg vil også gerne have ham til at være der.
Selv om han ikke kan spille, er han en indpisker for holdet.
- Det siger alt om Schmeichels interesse for landsholdet, at han tager med til Aarhus.
Det sender også et signal til alle de andre spillere, siger Åge Hareide.
/ritzau/FacebookTwitterKopier linkEmner:Åge Hareide (fodboldtræner)|Thomas Delaney (fodboldspiller)|Fodbold|Irland|ACF Fiorentina




https://www.dr.dk/nyheder/indland/loekke-om-formandspost-jeg-ved-ikke-om-stoejberg-har-den-rigtige-alder-og-fysik-til

IndlandLøkke om formandspost: Jeg ved ikke, om Støjberg har den rigtige alder og fysik til den tidI eftermiddag regner statsministeren med at blive valgt til formand, men andre interesserede er velkomne til at stille op.
Af sandra Meinecke17.
nov.
2018 kl.
11.
53Bemærk: artiklen er mere end 30 dage gammelLæs op- Jeg forholder mig slet ikke til 'efter mig'.
Jeg tror på, at jeg bliver valgt til formand.
Vi har noget at byde på.
Jeg har noget at byde på.
Sådan lød det fra Lars Løkke Rasmussen efter sin formandstale ved Venstres landsmøde i Herning lørdag.
Der er valg til formandsposten i Venstre i eftermiddag.
I går meldte udlændingeminister Inger Støjberg (V) ud, at en næstformandspost ikke er noget for hende.
Dog var hun ikke afvisende over for at gå ind i formandskampen - på sigt.
Løkke: Men har hun alderen og fysikken?
Lars Løkke Rasmussen tvivler på, at Støjberg har alderen og fysikken til at være hans efterfølger, da han bliver spurgt til hendes overvejelser:- Jeg kan ikke gennemskue, om hun har alderen og fysikken til det.
For det er jo om mange, mange år, siger han og tilføjer:- Jeg tror og håber, at jeg bliver valgt til formand ved valget i eftermiddag.
Derefter skal vi vinde folketingsvalget, og jeg skal være statsminister.
Så det har lange udsigter.
Jeg kan ikke gennemskue, om hun har alderen og fysikken til det.
For det er jo om mange, mange årLars Løkke RasmussenIndtil nu har det været Kristian Jensen (V), der har haft en stærk position i Venstre som mulig arvtager til formandsposten.
Lars Løkke Rasmussen har selv været med til at køre Kristian Jensen i stilling som sin arvtager, men lørdag holder han fast i, at han har tænkt sig at fortsætte på posten i lang tid fremover.
Da Lars Løkke senere igen bliver spurgt, om han opmuntrer andre til at komme på banen i kampen om at efterfølge ham:- Jamen, vi har valg i eftermiddag til formandsposten.
Så kan de jo bare stille op, hvis de er interesserede.
Læs også:Kristian Jensen om Støjbergs formandsdebat: Vi går ind for konkurrence, så der er frit valgStøjberg: Jeg har viljenStøjberg har dog ikke gjort endeligt op med sig selv, om hun vil melde sig som kandidat:- Hvis man vil være formand for Venstre, skal man have evnen, lysten og viljen.
Og der er ingen som helst tvivl om, at jeg ved med mig selv, at jeg ikke er sådan en, der blæser omkuld, hvis det blæser.
Så jeg har viljen.
Men evnen og lysten har jeg ikke gjort op med mig selv, om jeg har, siger hun.
Tidligere på ugen kom hun med en lignende udtalelse til den politiske hjemmeside Altinget.
dk.
Direkte adspurgt, om hun mener, at Kristian Jensen skal være den næste formand svarer hun, at ‘den, som bliver valgt til at være formand for Venstre, skal være formand for Venstre.
’FacebookTwitterKopier linkEmner:Inger Støjberg (politiker)|Kristian Jensen (politiker)|Venstre|Valg og folkeafstemninger|Herning




https://www.dr.dk/sporten/golf/bjerregaard-tager-revanche-efter-svaer-start-paa-saesonfinalen

GolfBjerregaard tager revanche efter svær start på sæsonfinalenLucas Bjerregaard leverede en stærk tredje runde og rykker væk fra bunden i DP World Tour Championship.
Lucas Bjerregaard har leveret svingende resultater i Dubai, men lørdag var danskeren ovenpå.
17.
nov.
2018 kl.
11.
30 | opdateret 17.
nov.
2018 kl.
14.
16Bemærk: artiklen er mere end 30 dage gammelLæs opDet er hidtil gået mere ned end op for Lucas Bjerregaard i World Tour Championship i Dubai, men lørdag fik den danske golfspiller oprejsning.
Bjerregaard brugte nemlig blot 66 slag på at komme igennem tredje rundes 18 huller.
Det svarer til seks slag under par og er hele ti slag bedre end hans præstation på førstedagen torsdag.
Læs også:Danske golfspillere fortsætter svingende niveau ved sæsonfinalenEfter to birdies og en bogey på første halvdel af lørdagens runde satte nordjyden turboen til og noterede sig i anden halvdel for en eagle og yderligere tre birdies.
Samlet er han tre under par efter de første tre runder, og selv om der er meget langt op til de bedste i den stærkt besatte turnering, har Bjerregaard med lørdagens bedrift bevæget sig væk fra bunden og op i midterfeltet på en delt 38.
-plads.
Han er også rykket frem foran turneringens anden danske deltager, Thorbjørn Olesen, der er i par efter tre runder.
Læs også:Olesen og Bjerregaard begynder blandet i sæsonfinalenAmerikaneren Patrick Reed deler førstepladsen med englænderen Danny Willett før sidste runde.
Begge spillere er samlet 14 slag under par.
World Tour Championship har været afviklet siden 2009 og er sæsonens sidste officielle turnering på European Tour.
Den samlede præmiesum er på otte millioner dollar, hvoraf vinderen kan indkassere 1.
333.
330 millioner dollar.
Det svarer til 8,6 millioner kroner.
/ritzau/FacebookTwitterKopier linkEmner:Golf|Dubai|Lucas Bjerregaard (golfspiller)|Thorbjørn Olesen (golfspiller)




https://www.dr.dk/nyheder/politik/lokke-vil-sende-integrerede-flygtninge-hjem-det-er-det-moralsk-rigtige

PolitikLøkke vil sende integrerede flygtninge hjem: Det er det moralsk rigtigeVenstre står for balancen mellem frihed og fællesskab, lyder det fra partiformand og statsminister i tale.
- Vi skal ikke gøre flygtninge til indvandrere, sagde statsminister Lars Løkke Rasmussen fra talerstolen ved Venstres landsmøde.
17.
nov.
2018 kl.
10.
47 | opdateret 17.
nov.
2018 kl.
14.
14Bemærk: artiklen er mere end 30 dage gammelLæs opFlygtninge skal ikke blive til indvandrere.
Det fastslår Venstres formand, statsminister Lars Løkke Rasmussen (V), i sin tale til Venstres landsmøde, der finder sted i Herning i denne weekend.
- Det er ikke nemt at bede familier rejse hjem, hvis de faktisk er faldet til.
Hvis forældrene arbejder og børnene taler dansk.
Hvis de indgår positivt i vores fællesskab, siger Løkke.
- Men det er alligevel det moralsk rigtige.
Vi skal ikke gøre flygtninge til indvandrere.
Kravet om, at flygtninge skal forlade Danmark, når der er fred i deres hjemland, er den vigtigste prioritet for Dansk Folkeparti i de igangværende forhandlinger om næste års finanslov.
Læs også:Støjberg lufter tanker om at blive ny Venstre-formandNi ud af ti flygtninge ender med at blive i Danmark, har det igen og igen lydt, når støttepartiet har argumenteret for, at der er brug for det, DF kalder et "paradigmeskift" i udlændingepolitikken.
I tråd med grundlæggende værdierMen det er altså også et krav, der er i tråd med Venstres grundlæggende værdier, lader Løkke forstå i sin tale.
- Vi skal passe på Danmark.
Så vi kan genkende vores land.
Nu og i fremtiden, siger Løkke i talen.
Venstres værdier sammenfatter han med ordene frihed og fællesskab.
Det handler om at finde en balance mellem de to, forklarer Løkke.
- Ja, vi betaler meget i skat.
Og skatterne kunne da bestemt også godt være lavere.
Det er vi godt i gang med at gøre noget ved.
Men omvendt får vi også meget igen.
Løkke lægger ikke skjul på, at debatten om de værdipolitiske spørgsmål til tider går højt i Venstre.
- I et parti, som hylder forskellighed, kan vi jo ikke kræve, at alle er ens.
Men vi er fælles om noget, fastslår han.
- Frihed og fællesskab.
Det er de to værdier, som er dybt rodfæstet i vores partis historie.
Et af de spørgsmål, der har delt vandene i Venstre er kravet om, at ansøgere om dansk statsborgerskab skal give hånd til borgmesteren eller en anden repræsentant fra kommunen.
Løkke kalder det helt fair at diskutere om et krav om håndtryk skal skrives ind i lovgivningen.
- Men det var det, der skulle til, hvis vi ville have flertal for en - i øvrigt god - aftale, siger Løkke.
- Hvis man er så inderligt imod ligestilling mellem mænd og kvinder, at man vil lade et håndtryk stå i vejen for at få et dansk pas, så er det måske også bedre, at man bliver fri, siger han til højlydt bifald fra de cirka 1600 deltagere.
/ritzau/FacebookTwitterKopier linkEmner:Lars Løkke Rasmussen (politiker)|Venstre|Flygtninge og asylansøgere|Dansk Folkeparti|Herning




https://www.dr.dk/nyheder/politik/kristian-jensen-om-stoejbergs-formandsdebat-vi-gaar-ind-konkurrence-saa-der-er-frit

PolitikKristian Jensen om Støjbergs formandsdebat: Vi går ind for konkurrence, så der er frit valgOp til Venstres landsmøde har Inger Støjberg genåbnet debatten om, hvem der skal efterfølge Lars Løkke Rasmussen som partiets formand.
Hvem skal overtage formandsposten i Venstre fra Lars Løkke Rasmussen?
Næstformand Kristian Jensen har længe været det oplagte bud, men Inger Støjberg vil ikke afvise, at hun kan komme i spil.
Af Rikke Gjøl Mansø og Kasper Duncan Gram (video)17.
nov.
2018 kl.
11.
19 | opdateret 17.
nov.
2018 kl.
12.
19Bemærk: artiklen er mere end 30 dage gammelLæs opDe seneste par år har der ikke været mange, der har spekuleret voldsomt i arvefølgen i Venstre, fordi der syntes at være enighed om, at Venstres formand skal hedde Kristian Jensen (V), når han ikke længere hedder Lars Løkke Rasmussen (V).
Men med en række udtalelser i denne uge - først til Altinget og i går til Jyllands-Posten - har udlændinge- og integrationsminister Inger Støjberg (V) genåbnet formandsdebatten.
Hun vil nemlig ikke afvise, at hun vil gå efter at blive partiets formand – og dermed partiets statsministerkandidat.
Og hvad siger partiets næstformand så til den melding?
Jeg fokuserer sådan set på politiske resultater, og så gemmer vi bogstavlegen til efter valget, og vi gemmer personspørgsmål, til det bliver aktuelt.
Kristian Jensen (V), finansminister og V-næstformand- Der er ytringsfrihed for alle.
Og Venstre er et parti, der går ind for konkurrence, så det er jo et frit valg, siger finansminister Kristian Jensen på Venstres landsmøde i Herning.
Læs også:Støjberg lufter tanker om at blive ny Venstre-formandVil du være klar til at gå i kampvalg med hende om formandsposten?
- Jamen, prøv at hør her: Den tid ligger langt ude i fremtiden.
Jeg fokuserer sådan set på politiske resultater, og så gemmer vi bogstavlegen til efter valget, og vi gemmer personspørgsmål, til det bliver aktuelt, siger Kristian Jensen.
Vil du kunne slå hende i en formandskamp?
- Det har jeg ikke nogen kommentar til.
Hvad tænker du om, at hun siger det netop nu op til landsmødet, så det kommer til at handle om det og ikke politik?
- Vi har ytringsfrihed i Danmark, og det må hun jo have tænkt over, at hun ville sige det nu.
Så det har jeg ingen kommentar til.
Har du evnen, viljen og lysten, som Støjberg taler om, til at blive formand for Venstre?
- Jeg har ikke nogen kommentarer til det.
Og det bliver du ved med at svare nu?
- Fuldstændig – i alle mulige varianter, siger Kristian Jensen med et smil.
Støjberg: Jeg har viljenSiden Venstres formandsopgør i 2014, hvor Lars Løkke Rasmussen mod manges forventning overlevede som formand og dannede et fælles formandskab med Kristian Jensen som næstformand, har der været en tiltagende ro omkring arvefølgen.
Hvis man vil være formand for Venstre, skal man have evnen, lysten og viljen.
Og der er ingen som helst tvivl om, at jeg ved med mig selv, at jeg ikke er sådan en, der blæser omkuld, hvis det blæser.
Så jeg har viljen.
Men evnen og lysten har jeg ikke gjort op med mig selv, om jeg har.
Inger Støjberg (V), udlændinge- og integrationsministerFlere af Kristians Jensens potentielle rivaler til formandsposten har også skrevet sig selv ud af opgøret.
Tidligere uddannelses- og forskningsminister Søren Pind (V) har trukket sig helt ud af dansk politik, tidligere gruppeformand og forsvarsminister Søren Gade (V) har kursen rettet mod Europa-Parlamentet, og beskæftigelsesminister Troels Lund Poulsen (V) har tidligere udtalt, at det er "helt naturligt", at Kristian Jensen tager over, når Løkke går af.
Selvom Inger Støjberg ikke direkte spiller sig selv på banen som formandskandidat, giver hun altså heller ikke en fuldtonet støtte til Kristian Jensen som kommende formand.
- Hvis man vil være formand for Venstre, skal man have evnen, lysten og viljen.
Og der er ingen som helst tvivl om, at jeg ved med mig selv, at jeg ikke er sådan en, der blæser omkuld, hvis det blæser.
Så jeg har viljen.
Men evnen og lysten har jeg ikke gjort op med mig selv, om jeg har, siger Inger Støjberg til Jyllands-Posten.
V-politiker: Der er ikke tid til at lufte egne ambitionerMens Kristian Jensen er karrig med kommentarerne til Støjbergs formandsdebat, er Venstres finansordfører, Jacob Jensen, mere ordrig.
Han er kendt som en trofast støtte til Kristian Jensen.
- Vi står lige foran et folketingsvalg, hvor vi kæmper med næb og klør for at genvinde regeringsmagten med Lars Løkke som statsminister.
Det er det, vi alle arbejder for, og så må egne ambitioner altså komme i anden række, siger Jacob Jensen.
Vi står lige foran et folketingsvalg, hvor vi kæmper med næb og klør for at genvinde regeringsmagten med Lars Løkke som statsminister.
Det er det, vi alle arbejder for, og så må egne ambitioner altså komme i anden række.
Jacob Jensen (V), finansordførerHan påpeger, at Venstres landsmøde og Løkkes landsmødetale har ét hovedtema: Frihed og fællesskab.
- Man er ikke noget uden fællesskabet, og det er man heller ikke, uanset om man gerne vil være formand for partiet.
Det er fællesskabet, der driver det.
Og derfor er det tid til at fokusere på de politiske resultater og den politiske retning, vi gerne vil.
Så må personspørgsmålet komme på et helt andet tidspunkt.
Det er slet ikke tid til at diskutere formand – det er tid til at diskutere politik, siger Jacob Jensen.
Men er det ikke fair nok, at hvis Støjberg overvejer at stille op til kampvalg mod Kristian Jensen, som jo er den formelle kronprins, at hun så gør klart, at hun tænker over det?
- Jeg synes, at alle i Venstre skal have fokus på det, der er Venstres opgave: at sikre et frit og liberalt Danmark, hvor fællesskabet er den bærende kræft.
Så må egne personlige ambitioner komme i anden række, for man er ikke noget uden fællesskabet – heller ikke i Venstre.
Er du bekymret for, om det kan blive sværere at genvinde magten, hvis der opstår alle mulige diskussioner om, hvem der skal tage over, hvis Løkke ikke vinder?
- Nej, det ved jeg ikke.
Jeg tror, at alt andet lige vil det være lettere, hvis vi kan fokusere på det politiske og de budskaber, vi går til valg på, de resultater vi har skabt – og det Danmark vi gerne vil forme fremadrettet – og mindre på, hvem der skal stå i spidsen for hvad om mange år.
Hvem synes du selv skal være formand efter LLR?
- Jeg har lært efter mange år i politik, at man aldrig skal svare på hypotetiske spørgsmål.
Vi har en udmærket og rigtig dygtig formand.
Det vil vi have forhåbentlig mange år endnu.
Derudover har vi også en udmærket næstformand i Kristian Jensen.
Og det formandskab gør det ganske udmærket, siger Jacob Jensen.
Venstre er samlet til landsmøde i dag og i morgen i Herning.
Det er partiets sidste ordinære landsmøde inden folketingsvalget, der senest skal afholdes til juni.
FacebookTwitterKopier linkEmner:Inger Støjberg (politiker)|Kristian Jensen (politiker)|Venstre|Ytringsfrihed|Herning




https://www.dr.dk/nyheder/udland/trump-hvis-journalister-ikke-opfoerer-sig-ordentligt-saa-gaar-jeg

UdlandTrump: Hvis journalister ikke opfører sig ordentligt - så går jegDet Hvide Hus vil lave regler for pressemøder efter sammenstød med CNN-reporter.
Af Jakob Busk Olsen17.
nov.
2018 kl.
10.
02Bemærk: artiklen er mere end 30 dage gammelLæs op- Det er ikke nogen stor ting.
USA's præsident bagatelliserer nyheden om, at journalisten Jim Acosta fra tv-stationen CNN igen har fået adgang til Det Hvide Hus af en føderal domstol.
CNN havde lagt sag an mod Donald Trumps administration, som havde frataget den mangeårige Washington-journalists presseakkreditering efter en ophedet ordveksling med præsidenten.
Trump hæfter sig ved, at domstolen samtidig sagde, at Det Hvide Hus skal udarbejde regler og retningslinjer for pressemøder.
- Dem er vi i gang med at skrive nu, og hvis han ikke opfører sig ordentligt, vil vi smide ham ud eller stoppe pressemødet, siger præsident om Jim Acosta i et interview med Fox News.
Korrekt opførselPræsidenten siger, at journalisterne fremover skal udvise "dekorum" - det vil sige følge normer for korrekt opførsel.
- Du kan ikke blive ved med at stille spørgsmål.
Ingen tror mere på ytringsfrihed end mig, og hvis jeg mener, at nogen ikke opfører sig ordentligt, så siger jeg mange tak for, at I kom - og så går jeg.
- Og de andre reportere vil ikke være særlig venlige overfor den, der skaber sig.
Se sammenstødet mellem Donald Trump og Jim Acosta:FacebookTwitterKopier linkEmner:Donald Trump (politiker)|CNN|USA|Fox News




https://www.dr.dk/musik/popgruppe-broed-x-factor-forbandelsen-nu-er-de-verdens-stoerste-girlband

MusikPopgruppe brød X Factor-forbandelsen: Nu er de verdens største girlbandBritiske Little Mix vandt for syv år siden tv-showet X Factor.
I dag prædiker de 'girl power' verden over.
Forleden gæstede Little Mix prisshowet MTV European Music Awards i Bilbao i Spanien.
Fredag sendte guppen så deres femte album på gaden.
Af Christian Ellegaard17.
nov.
2018 kl.
10.
00Bemærk: artiklen er mere end 30 dage gammelLæs opLad os bare være ærlige.
Det er de færreste X Factor-vindere, der opnår reel succes, når kameraerne slukker, og spotlightet forsvinder.
Kigger man på listen over vindere fra de sidste 11 års danske udgaver af det omdiskuterede talentshow, er det de færreste, der har gjort noget stort postyr af sig siden hen.
Men det kan faktisk lade sig gøre at bryde X Factor-forbandelsen - og det er den britiske gruppe Little Mix et levende bevis på.
Siden pigerne i 2011 vandt den britiske udgave af X Factor, er det kun gået fremad for popkvartetten, som i dag er ét af verdens allerstørste girlbands og høster streamingtal i millionklassen for sange som 'Shout Out To My Ex' og den nye single 'Woman Like Me'.
Little Mix hitter lige nu med 'Woman Like Me', som du kan høre her.
Little Mix Woman Like MeNu er Little Mix klar med deres dugfriske femte studiealbum 'LM5', men inden vi dykker ned i den nye musik, så lad os først skrue tiden syv år tilbage til dér, hvor det hele begyndte.
Succes efter X FactorSelvom det er de færrest forundt, er der nogle tidligere X Factor-deltagere, som siden er blevet succesfulde artister i kølvandet på deres deltagelse i programmet.
De gælder blandt andre:Leona Lewis (vandt X Factor UK 2006)Olly Murs (fik en andenplads i X Factor UK 2009)One Direction (fik en tredjeplads i X Factor UK 2010)Fifth Harmony (fik en tredjeplads i X Factor USA 2012)Derudover oplever danske Martin Hedegaard, vinderen af X Factor Danmark 2008, i dag stor succes med bandet Saveus, ligesom sangeren Basim, der fik en fjerdeplads samme år, i dag er en anerkendt producer og sangskriver.
Blev vraget til X Factor-auditionsI 2011 stillede fire piger op i den britiske udgave af X Factor - på det tidspunkt landets ottende sæson - og deres odds for succes var ikke gode.
Alle fire var oprindeligt gået til audition som soloartister, men var alle blevet vraget.
Heller ikke de to forskellige grupper, som dommerne senere havde forsøgt at sætte dem i, lykkedes med at synge sig videre i konkurrencen.
Men X Factor-dommer Kelly Rowland - ja, hende fra Destiny's Child - så noget særligt i de fire piger og dannede istedet en helt ny gruppe: Little Mix.
Selvom pigerne - Perrie, Leigh-Anne, Jesy og Jade - ikke kendte hinanden og aldrig før havde sunget sammen, ramte de noget, som både dommere og tv-seere kunne lide, og ti uger senere blev de kronet som vinderne af X Factor UK - som den første gruppe nogensinde i landets historie.
Artiklen fortsætter under billedet.
Sådan så Little Mix-pigerne ud, da de for syv år siden deltog i X Factor i hjemlandet Storbritannien.
Siden da er det kun gået én vej for de britiske poppiger, som ikke kun er et populært navn i Storbritannien, men også har opnået stjernestatus langt uden for landets grænser.
Deres musik har lært mig at acceptere mig selv, og at jeg ikke behøver ændre mig for andres skyld.
Caroline Thunø Hansen, Little Mix-fanDet er også tilfældet i Danmark, hvor den officielle danske fangruppe har tæt på 20.
000 medlemmer.
Én af dem er 17-årige Caroline Thunø Hansen, der har været fan af gruppen lige siden begyndelsen.
- Det har været en fornøjelse at følge pigerne og se dem vokse op.
Da de startede i X Factor, var de jo ret unge, og der er sket rigtig meget siden dengang.
De er naturligvis blevet mere modne med alderen, men der er også sket meget med deres musik, siger Caroline Thunø Hansen, som mener gruppens sange med tiden er blevet mere modne og sassy.
Prædiker 'girl power' trods kritikSelvom Little Mix kan prale af et imponerende hit-cv, så er det ikke kun musikken, der er skyld i, at millioner af piger og drenge - eller Mixers, som fanbasen kalder sig selv - verden over er faldet pladask for de britiske poppiger.
De har nemlig også hjertet på det rette sted, mener Caroline Thunø Hansen.
Om Little MixBritiske Little Mix består af Perrie Edwards (25 år), Jesy Nelson (27 år), Leigh-Anne Pinnock (27 år) og Jade Thirlwall (25 år).
Gruppen vandt i 2011 den britiske udgave af X Factor.
Oprindeligt hed gruppen Rhythmix, men måtte skifte navn grundet rettighedsproblemer.
Little Mix er kendt for hits som 'Black Magic', 'Touch' og 'Shout Out To My Ex'.
I skrivende stund er Little Mix den 68.
mest lyttede artist på Spotify, og verdens mest populære kvindegruppe på streamingtjenesten.
- De er nogle virkelig gode rollemodeller for deres unge fans.
De bruger deres platform til at sprede positive budskaber, for eksempel når det kommer til kvinde- eller LGBT-rettigheder.
De gør meget ud af, at alle deres fans skal føle sig accepterede, forklarer den danske fan.
- Deres musik har lært mig at acceptere mig selv, og at jeg ikke behøver ændre mig for andres skyld, siger hun.
Little Mix i den grad løftet arven fra deres pop-forfædre i den britiske popsensation Spice Girls, og prædiker i dag girl power både gennem deres musik, på sociale platforme og i interviews.
At være en feminist behøver ikke betyde, at du skal gå klædt i en rullekrave og lange bukser.
Jade Thirlwall til magasinet AttitudeLæs også:90'ernes største pigegruppe Spice Girls genforenesMen de er også blevet kritiseret.
Gruppen er nemlig ikke bange for at vise hud på scenen, og det har fået kritikere til at kalde dem dårlige rollemodeller og 'falske feminister'.
Den diskussion lukkede bandet dog for nyligt ned for i et interview med magasinet Attitude.
- At være en feminist behøver ikke betyde, at du skal gå klædt i en rullekrave og lange bukser.
Alle kan være en feminist.
Feminisme handler blot om at tro på ligestilling, lød det skarpt fra gruppemedlem Jade Thirlwall.
- Du bør være i stand til at være hvilken som helst type kvinde, som du gerne vil være.
Du bør være i stand til at bære, hvad fanden du vil, og bære det med selvtillid.
Så længe du har det godt med dig selv, er det det eneste, der betyder noget, tilføjede Jesy Nelson.
Artiklen fortsætter under billedet.
Little Mix optrådte forleden ved MTV European Music Awards i Bilbao i Spanien.
På scenen fik de selskab af rapperen Nicki Minaj.
Deres bedste plade hidtilKvindekampen fortsætter på førstesinglen fra den nye plade, nummeret 'Woman Like Me', der i øvrigt er skrevet af hitmageren Ed Sheeran.
Her slår gruppen i følgeskab med rapperen Nicki Minaj endnu et slag for kvinders ret til at være dem, de er.
Gruppen har udtalt, at de under arbejdet med det nye album har følt sig inspirerede af #MeToo-bevægelsen, og ifølge bandet rummer den nye plade mere girl power end nogensinde før.
Hør nummeret 'Wasabi' fra den nye plade her.
Little MixWasabiSamtidig har pigerne taget et skridt væk fra den klassiske poplyd og er rykket tættere på et mere urbant og hårdtslående udtryk.
Et skifte, der lader til at falde i fans som Caroline Thunø Hansens smag.
- Lyden på de nye sange er anderledes og mere moden i sit udtryk.
Den er meget anderledes fra det, man har hørt fra dem før, og det er vildt forfriskende, lyder det fra den unge Mixer.
- Jeg tror, den nye plade er deres bedste hidtil.
'LM5' er på gaden nu.
FacebookTwitterKopier linkEmner:Storbritannien|X Factor|Pop og rock|Spice Girls|Ed Sheeran (musiker)




https://www.dr.dk/sporten/oevrig/tjek-paa-taekwondo-bliv-klar-til-dm-paa-10-kliks

Øvrig sportTjek på taekwondo?
Bliv klar til DM på 10 kliksLørdag sender DR direkte fra finalerne ved DM i Taekwondo.
Få styr på de vigtigste regler lige her.
Af Per Colstrup Vinkel og Jens Albæk Aarup17.
nov.
2018 kl.
09.
02 | opdateret 17.
nov.
2018 kl.
16.
06Bemærk: artiklen er mere end 30 dage gammelLæs opEliten af dansk taekwondo er lørdag samlet til kampen om DM-guld i Solrød Idrætscenter.
DR sender tre timer fra finalerne i både kamp- og teknik-taekwondo mellem klokken 15 og 18.
Her er alle regler nedskrevet i reglementer, point uddeles efter slag eller spark på højteknologiske magnetfelter på kæmpernes dragter.
Sporten har siden årtusindeskiftet været på OL-programmet og er blevet en seværdig størrelse, hvor kampe kan ændre karakter og udfald på ganske få sekunder.
En sport tilpasset moderne teknologi og tv-interesse, langt fra den verden hvor taekwondo har sin oprindelse fra.
Her skal vi flere tusinde år tilbage i tiden, til det vi i dag kender som Sydkorea.
På flere vægmaleri fra årene efter kristelig fødsel fundet i huler ses mænd i kamp.
De første tydelige tegn på at de teknikker, der senere blev til taekwondo var udbredt i datidens samfund.
Læs også:VIDEO Ung Miami-dansker drømmer om OL i taekwondoMan anvendte og udviklede sandsynligvis taekwondo som et våben af mennesker til at beskytte sig mod angreb fra eksempelvis vilde dyr.
Dyrenes uforudsigelige adfærd gjorde, at man udviklede serier af slag og spark, for på den måde at sikre sit angreb mest mulig variation for at undgå selv at blive ramt.
I sin spæde start var taekwondo en anset aktivitet, i denne periode gik sporten under navnet Soo Bak.
Den blev brugt af unge adelsmænd fra de bedste familier.
Det var med andre ord en del af finkulturen i samfundet at dyrke det, der senere blev til taekwondo.
Under forskellige Yi-Dynastier i perioden fra 1392 e.
kr.
og frem til 1920 e.
kr.
gik det alvorligt tilbage med udbredelsen.
Grundlæggeren af dynastiet gjorde confucianisme til statsreligion i stedet for buddhismen.
Et skifte der betød, at overklassen skulle fokusere på studier af kinesiske skrifter, digte eller spille musik.
Fysisk udfoldelse var for almindelige mennesker.
I perioden under Japans besættelse af Korea i perioden fra 1910-1945 forbød besættelsesmagten al kulturel aktivitet, hvilket gav svære kår for sporten.
Efter afslutningen på anden verdenskrig gik en gruppe af instruktører sammen for at genoplive den oprindelige koreanske kampsport.
Man tog udgangspunkt i seks skoler af kampsport, lagde dem sammen og gav dem navnet taekwondo.
Taekwondo var med som demonstrationssport ved de Olympiske Lege i 1988 i Korea og 1992 i Barcelona.
I år 2000 var sporten for første gang med på det officielle OL-program ved legene i australske Sydney.
Ikke overraskende er Korea den mest vindende nation med tolv olympiske guldmedaljer.
Danmark har endnu sin første olympiske medalje i sporten til gode.
Medlemsmæssigt går det dog den rigtige vej for sporten herhjemme.
De seneste ti år har sporten på landsplan oplevet en vækst fra 5747 medlemmer i 2007 til 8128 i 2017.
Du kan følge lørdagens interessante finalestævne direkte fra Solrød via nedenstående link fra klokken 15.
Følg DM i taekwondo LIVEFacebookTwitterKopier linkEmner:Kampsport|De Olympiske Lege|Solrød Strand|Sydkorea|Barcelona




https://www.dr.dk/sporten/fodbold/landsholdet/schmeichel-efter-nations-league-triumf-vi-gaar-en-spaendende-tid-i-moede

LandsholdetSchmeichel efter Nations League-triumf: 'Vi går en spændende tid i møde'Gruppesejren i Nations League er begyndelsen på en ny, spændende tid for fodboldlandsholdet, siger Schmeichel.
Kasper Schmeichel gav sine målmandshandsker væk til en dansk fan efter sejren over Wales.
Af Kasper Heide Lund og /ritzau/17.
nov.
2018 kl.
10.
53 | opdateret 17.
nov.
2018 kl.
12.
41Bemærk: artiklen er mere end 30 dage gammelLæs opDer venter flere store oplevelser for det danske fodboldlandshold, eftlandsholder at Danmark fredag aften vandt 2-1 ude over Wales og rykkede op på øverste niveau i Nations League.
Det siger landsholdsmålmand Kasper Schmeichel, der også glæder sig over, at danskerne med gruppesejren også er sikret en ekstra mulighed for at komme med til EM i 2020.
Læs også:Schöne: Schmeichel tager stort set alt- Det var en vigtig sejr.
Det var det, vi sigtede efter.
Vi går en spændende tid i møde, men vi har også sikret os en playoff, hvis det nu skulle gå helt galt (i EM-kvalifikationen, red.
), siger Kasper Schmeichel til DR Sporten.
Undervejs havde det danske plankeværk flere vigtige redninger.
Han var blandt andet helt oppe i målhjørnet for at redde et frispark fra Gareth Bale, da Danmark førte 1-0.
Kasper Schmeichel øjeblikket før han forhindrede Gareth Bale i at udligne for Wales.
 Kasper Schmeichel øjeblikket før han forhindrede Gareth Bale i at udligne for Wales.
 Kasper Schmeichel redder et ellers fantastisk frispark af Wales-stjernen Gareth Bale.
1 / 3Kasper Schmeichel øjeblikket før han forhindrede Gareth Bale i at udligne for Wales.
1 / 3Kasper Schmeichel øjeblikket før han forhindrede Gareth Bale i at udligne for Wales.
2 / 3Kasper Schmeichel redder et ellers fantastisk frispark af Wales-stjernen Gareth Bale.
3 / 3Det lykkedes dog alligevel for walisernes største stjerne at score.
Selv om målet ikke endte med at få betydning, irriterer det Kasper Schmeichel, at han for tredje gang i 2018 skulle hente bolden ud af målet i en landskamp.
- Det er frustrerende lige nu, men det er også et tegn på, hvor langt vi er kommet.
At kan stå her og have vundet vores Nations League-gruppe, og have vundet på udebane, og så stadig være lidt skuffet, lyder det til DR.
Læs også:Jørgensen og Braithwaite banker Danmark til topsI tillægstiden fik han et gult kort for at trække tiden.
Dermed har han karantæne i den på papiret ubetydelige kamp mod Irland på mandag i Aarhus.
Det er dog ikke med Schmeichels gode vilje, at han må overvære kampen fra sidelinjen- Det er aldeles ikke okay.
Jeg synes, dommeren havde en skidt kamp, og endnu en dårlig beslutning har kostet mig en landskamp.
Det er jeg ikke tilfreds med, siger han til DR.
Selvom Kasper Schmeichel har karantæne, så tager han stadig med til Aarhus, hvor landsholdet på mandag møder Irland klokken 20.
45.
Det er en kamp, som kan ses på kanal 5 eller høres i Liga på P3.
FacebookTwitterKopier linkEmner:Gareth Bale (fodboldspiller)|Kasper Schmeichel (fodboldspiller)|Fodbold|Irland|Kanal 5




https://www.dr.dk/nyheder/udland/franske-bilister-rasende-over-klimaskat-paa-diesel-har-planlagt-1500-vejblokader

UdlandFranske bilister rasende over klimaskat på diesel: Har planlagt 1.
500 vejblokader  Især bilister på landet og i provinsen føler sig overhørt og ramt af skatten, siger ekspert.
Vrede bilister i Frankrig er lørdag på gaderne, hvor de blokerer veje og demonstrerer imod varslede prisstigninger på benzin og diesel.
Af sandra Meinecke17.
nov.
2018 kl.
10.
40Bemærk: artiklen er mere end 30 dage gammelLæs opI Frankrig er bilisterne rasende over, at præsident Emmanuel Macron vil sætte priserne på benzin og diesel i vejret.
De har derfor i dag planlagt at demonstrere og blokere veje og motorveje.
Flere steder i landet er vejblokaderne allerede gået i gang i løbet af morgenen.
Det er forventet, at der vil være omkring 1.
500 vejblokader fordelt over det meste af landet i løbet af dagen.
De vrede bilister reagerer på de prisstigninger, der sker som et led i den franske regerings økonomiske reformer.
Reformerne er blevet mødt af kritik hos befolkningen og har fået Emmanuel Macrons støtte til at falde til blot 21 procent.
Men trods kritikken holder præsident Macron fast i de varslede prisstigninger - han vil hellere beskatte brændstof end folks arbejde, har han udtalt.
Vred bilist: Det er nødvendigt med en bilDe utilfredse bilister er især fortørnede over, at Macron fra næste år har varslet en klimaskat på diesel.
Diesel er det brændstof, som de fleste biler i Frankrig kører på.
- Jeg misbruger ikke min bil.
Når jeg kan gå, så går jeg.
Men det er helt nødvendigt at have en bil her, siger en mand fra Arièges i det sydvestlige Frankrig.
En anden franskmand Oxo Laterre, som står bag koordineringen af en vejblokade ved byen, siger:- Vi er nødt til at vise, at vi er her - og at vi er beslutsomme.
De mange kritikere siger, at Macrons regering ikke kun rammer folk på pengepungen, men også mangler en klar vision for, hvordan man omstiller Frankrig til grønnere energiformer.
Prisen på diesel er steget med 23 procent over de seneste 12 måneder til et gennemsnit på 1,32 euro per liter (9,85 kroner).
Præsident Macron vil pålægge en yderligere stigning på 6,5 cent per liter diesel ( cirka 43 øre) fra 1.
januar 2019.
Lørdag er Frankrig igen ramt af demonstrationer mod den franske regerings økonomiske reformer.
Iført gule veste viser franskmændene der utilfredshed.
Læs også:Frankrigs miljøminister går af i protest uden at informere MacronLektor: Franskmænd har et mentalt problem med reformerDe største protester mod Macrons varslede skatter på brændstof ses blandt bilisterne ude på landet og i provinsbyerne.
- De føler sig særligt ramt og oplever ikke den samme velstand på landet som i byerne, siger Jørn Boisen, som er lektor og af leder af Institut for Engelsk, Germansk og Romansk på Københavns Universitet.
- Der er ingenting på landet i Frankrig.
Der er ingen skoler eller hospitaler.
De føler, at toget er kørt fra dem.
Jørn Boisen peger også på, at det generelt er svært at gennemføre reformer og forandring i Frankrig.
- Der er et mentalt problem med forandringen i Frankrig, siger han og tilføjer, at franskmændene ofte er pessimistisk anlagt, hvorimod Macron er optimist.
- Enhver forandring opfattes som en trussel.
Han bliver beskyldt for ikke at lytte, og det er et fundamentalt problem for præsidenten, siger Jørn Boisen og tilføjer:- De stoler ikke på, at han mener det, han siger, siger Jørn Boisen og understreger, at det på sigt kan blive et stort problem for præsidenten.
Politisk opbakning til demonstrationerneDe mange demonstrationer bakkes op af flere franske partier - fra det yderste højre til det yderste venstre.
- Der er en høj grad af hykleri.
De selvsamme partier har tidligere stemt for lignende reformer, siger Jørn Boisen.
Også i starten af ugen gik tusindvis af franskmænd på gaden.
Her var det skolelærerne, der strejkede og demonstrerede mod Macron og hans regerings forslag om at nedlægge 3.
000 lærerstillinger på skoler og gymnasier.
Lørdagens aktioner udføres af "De Gule Vestes Bevægelse", som har fået navn efter de jakker, som aktivisterne bærer for at være sikre på at blive set, når de blokerer vejnettet.
Bevægelsen opstod på sociale medier i sidste måned.
Her blev der opfordret til masseblokader på grund af udbredt vrede over nye afgifter på benzin, som skal nedbringe forureningen.
FacebookTwitterKopier linkEmner:Emmanuel Macron (politiker)|Frankrig|Biltrafik|Københavns Universitet|Skatter og afgifter




https://www.dr.dk/nyheder/politik/live-tv-venstres-landsmoede-i-herning






https://www.dr.dk/nyheder/politik/ny-maaling-regeringens-mange-udspil-beloennes-ikke-af-vaelgerne

PolitikNy måling: Regeringens mange udspil belønnes ikke af vælgerneIntet i ny måling fra Epinion kan friste statsministeren til et hurtigt valg, mener DR's politiske korrespondent Christine Cordsen,Der er bestemt ikke noget i denne måling, der kan friste statsminister Lars Løkke Rasmussen (V) til at udskrive et hurtigt valg.
Så det mest sandsynlige er stadig, at valget kommer til foråret, siger Christine Cordsen.
​​​​​​​Af Michael Elsborg17.
nov.
2018 kl.
08.
13Bemærk: artiklen er mere end 30 dage gammelLæs opNår Venstre i dag indleder partiets landsmøde i Herning, er der ikke meget opmuntring at hente i en ny meningsmåling, som Epinion har lavet for DR Nyheder.
Trods stribevis af udspil og politiske initiativer fra VLAK-regeringen, er der ingen tegn på, at vælgerne belønner de borgerlige.
- Siden sommerferien har regeringen sprøjtet politiske udspil ud som led i kampen for at få et bedre vælgermæssigt udgangspunkt inden valget, siger DR’s politiske korrespondent Christine Cordsen.
- Det ser ikke ud til at have gjort indtryk på vælgerne.
Epinion-målingen Denne undersøgelse er udarbejdet af Epinion på baggrund af i alt 1.
573 gennemførte interview med danskere på 18 år og derover.
Interviewene er indsamlet i perioden 7.
-15.
november 2018.
Den maksimale stikprøveusikkerhed på de samlede resultater er +/-2,5 procentpointDF og LA går tilbage siden valgetI den nye Epinion-måling går især Dansk Folkeparti og Liberal Alliance tilbage i forhold til sidste valg.
Begge partier står til at miste seks mandater.
Også Venstre går en smule tilbage siden valget, så selv om de Konservative har en lille fremgang, og partiet Nye Borgerlige står til at komme i Folketinget med seks mandater, så er der samlet set ikke mange tegn på borgerligt flertal efter næste folketingsvalg.
Venstres politiske ordfører Britt Bager holder dog fast i, at målingerne i øjeblikket er så tætte, at intet er afgjort.
- Det er fortsat inden for den statiske usikkerhed, så den måling, jeg kommer til at forholde mig til, er den, der kommer på valgdagen.
Derfor bruger jeg alle mine kræfter på at få gennemført den politik, vi i regeringen og i Venstre arbejder for.
- Vi har fremlagt en række udspil her i efteråret.
Dem skal vi have forhandlet på plads, og i løbet af ganske kort tid kommer vi også med et stort sundhedsudspil.
Så vi har mere i posen, og vi vil fortsætte den retning, vi har ført indtil nu, siger Britt Bager.
Valg ikke lige om hjørnetSamlet set står den blå blok i dansk politik til at få 47,6 procent af stemmerne, hvis der var valg i dag.
Socialdemokraterne, Alternativet, Radikale, SF og Enhedslisten får tilsammen opbakning fra 52,4 procent af vælgerne.
Det ligner dermed et forspring til Mette Frederiksen og co.
, men statistisk usikkerhed kan betyde, at der reelt er tale om dødt løb.
- Der er bestemt ikke noget i denne måling, der kan friste statsminister Lars Løkke Rasmussen (V) til at udskrive et hurtigt valg.
Så det mest sandsynlige er stadig, at valget kommer til foråret, siger Christine Cordsen.
Læs også:Måling: Mændene sender Nye Borgerlige i FolketingetFærre i tvivl om VenstreEt enkelt lyspunkt er der dog for Venstre, når man dykker ned i detaljerne i den nye måling fra Epinion.
Venstres vælgere bliver nemlig mindre og mindre i tvivl om deres stemme på partiet ved næste valg og altså stadig mere sikre på, at de vil sætte deres kryds ved liste V.
Venstre står til 18,3 procent af stemmerne, hvis der var valg nu.
Det er – med forbehold for den statistiske usikkerhed – under valgresultatet fra 2015, hvor 19,3 procent af vælgerne stemte på Venstre.
Til gengæld kan Venstre altså glæde sig over, at flere af de 18,3 procent, der nu angiver at ville stemme på Venstre, er sikre på deres partivalg.
Det fremgår nemlig af Epinions analyse af de vælgere, der er i tvivl.
I alt er der i målingen ni procent tvivlere.
Forstået som vælgere, der ikke umiddelbart kan vælge parti.
Læs også:Meningsmåling | PolitikFacebookTwitterKopier linkEmner:Britt Bager (politiker)|Christine Cordsen (journalist)|Venstre|Valg og folkeafstemninger|Herning




https://www.dr.dk/nyheder/regionale/nordjylland/nej-til-nattevagter-sygeplejersker-vil-arbejde-8-16

NordjyllandNej til nattevagter: Sygeplejersker vil arbejde 8-16Familieliv og arbejdsliv skal hænge sammen, siger studerende på UCNDet kan gå ud over patienterne, hvis sygeplejerskerne ikke vil arbejde nat og weekend, advarer Dansk Sygeplejeråd Af Frederik Holst og Mads Mostrup Jensen17.
nov.
2018 kl.
08.
13Bemærk: artiklen er mere end 30 dage gammelLæs opHvem skal passe patienterne om natten?
Ifølge Dansk Sygeplejeråd har flere nordjyske sygehuse har svært ved at finde sygeplejersker, der vil tage de skæve vagter.
Og blandt næste generation af sygeplejersker er det ikke ligefrem nattevagterne og weekendvagterne, der trækker.
Læs også:Sygehusledelse: Vi savner erfarne sygeplejersker blandt ansøgerne- Når der på et tidspunkt kommer børn, så vil jeg jo gerne være der, når børn og kæreste har fri, siger Julie Landbo, der læser til sygeplejerske ved University College Nordjylland (UCN) i Aalborg.
Hendes medstuderende Emilie Kjærulff Petersen er enig.
Når hun er færdiguddannet, vil hun gå efter et job uden skæve arbejdstider, for samfundet er stadig indrettet flertallet, der arbejder 8-16.
- Børnehaver, vuggestuer og skoler er jo kun åbne i dagtimerne, så jeg vil have et arbejde, hvor jeg selv arbejder i dagtimerne, siger Emilie Kjærulff Petersen.
Går ud over patienterneMen modviljen mod at arbejde aften, nat og weekend går ud over patienterne, frygter Helle Kanstrup, der er næstformand for Dansk Sygeplejeråd i Nordjylland.
- Det kan betyde, at du ikke får den medicin, du skal have, når du er indlagt om natten.
Det kan også betyde, at der mangler sygeplejersker til at varetage den komplekse pleje, hvis du bliver dårlig i løbet af natten, siger hun.
En del af jobbetPå UCN forsøger man at forberede de studerende på et arbejdsliv med vagter uden for normal arbejdstid.
- Vi forbereder dem på, at det er en del af jobbet som sygeplejerske, og vi sørger for, at de på den kliniske del af uddannelsen også kommer på nattevagt, siger Iben Bøgh Bahnsen, uddannelseschef for sygeplejeuddannelsen på UCN.
FacebookTwitterKopier linkEmner:Jylland|Sundhedspersonale|Ansættelsesforhold|University College Nordjylland|Dansk Sygeplejeråd




https://www.dr.dk/sporten/fodbold/landsholdet/david-jensen-erstatter-kasper-schmeichel-paa-landsholdet

LandsholdetDavid Jensen erstatter Kasper Schmeichel på landsholdet Utrecht-målmanden bliver indkaldt til landsholdstruppen til kampen mod Irland, da Kasper Schmeichel har karantæne.
Kasper Schmeichel har karantæne, når Danmark på mandag møder Irland i Aarhus.
17.
nov.
2018 kl.
07.
32 | opdateret 17.
nov.
2018 kl.
11.
05Bemærk: artiklen er mere end 30 dage gammelLæs opDet bliver Utrecht-målmanden David Jensen, som skal fuldende fodboldlandsholdets målmandstrio i mandagens Nations League-kamp mod Irland i Aarhus.
Kasper Schmeichel har karantæne, efter at han pådrog sig endnu et gult kort i fredagens 2-1-sejr over Wales, og landstræner Åge Hareide har derfor kigget mod Æresdivisionen.
- Vi indkalder David Jensen i stedet for, siger Åge Hareide på et pressemøde.
Den 26-årige målmand med en fortid i FC Nordsjælland, AB og Fredericia skal dog næppe gøre sig forhåbninger om spilletid på mandag.
Det bliver efter alt at dømme Frederik Rønnow, der skal vogte målet mod Irland.
Rønnow har i de seneste to og et halvt år været en fast del af landsholdets målmandsteam sammen med Schmeichel og Jonas Lössl, der begge er fraværende mod Irland.
FC Midtjyllands Jesper Hansen har i Lössls fravær trænet med landsholdet hele ugen og er formentlig også foran David Jensen i kampen om spilletid.
Også Thomas Delaney har karantæne i mandagens kamp.
Åge Hareide vil vente til lørdag formiddag, før han udtager en erstatning for midtbanespilleren, siger landstræneren.
/ritzau/FacebookTwitterKopier linkEmner:Åge Hareide (fodboldtræner)|Frederik Rønnow (fodboldspiller)|Fodbold|Irland|FC Nordsjælland




https://www.dr.dk/nyheder/indland/en-bippende-medicinaeske-fortaeller-else-marie-hvornaar-anders-skal-tage-sin-medicin

IndlandEn bippende medicinæske fortæller Else Marie, hvornår Anders skal tage sin medicinMedicinæskerne kan spare det offentlige over 200 millioner kroner årligt.
En bippende pilleæske hjælper ægteparret i Ulstrup.
Af Jais Nørgaard og Casper Lykkegaard Pedersen17.
nov.
2018 kl.
07.
00Bemærk: artiklen er mere end 30 dage gammelLæs opEn lys biplyd fortæller Else Marie Nielsen, at det er tid til at hendes mand, Anders Nielsen, skal have sin medicin.
I det lille hus i Ulstrup er det hende, der står for at give Anders medicinen, for han lider af parkinson, og er for syg til selv at stå for det.
Lyden kommer fra en lille boks, som bipper, hver gang det er medicintid.
- Der er så en parkinsonpille, han skal have.
Kun én her klokken halv tolv.
Så er den næste klokken 14, siger Else Marie.
- Nu kan vi holde juleaften hos familien, og Anders kan næste weekend komme til julefrokost på den virksomhed, hvor han arbejdede i 40 år.
Else Marie NielsenNår Anders har taget sin medicin, trykker Else Marie Nielsen på en knap på boksens låg.
Så sender den en kvittering om, at medicinen er taget.
Den bliver sendt til kommunen.
Hvis ikke kommunen modtager den inden for et kvarter, ringer de og tjekker, om ægteparret har glemt medicinen.
- Det er en tryghed for mig som ægtefælle.
Nu ved jeg, at de følger med i, om det er gjort korrekt, og det flytter på den måde ansvaret væk fra mig som kone, fortæller Else Marie.
Hvis ikke de havde pilleæsken, ville de skulle sidde derhjemme og vente på fem daglige besøg fra sygeplejerskerne.
Det behøver de ikke længere, fordi de kan have æsken med dem på farten.
- Nu kan vi holde juleaften hos familien, og Anders kan næste weekend komme til julefrokost på den virksomhed, hvor han arbejdede i 40 år, siger Else Marie.
- Ja, det er en fin en, de har fået lavet, hvisker parkinsonramte Anders Nielsen.
Kan give kæmpe besparelseEn række kommuner landet over bruger denne type teknologi, og en ny rapport fra Teknologisk Institut konkluderer, at man vil kunne spare 236,6 millioner kroner, hvis man indfører den i hjemmeplejen og på plejehjem i hele landet.
For normalt skal der en hjemmehjælper eller sygeplejerske på besøg for at sikre, at medicinen bliver taget til tiden og i de rette mængde.
Men det behøver de ikke, når borgerne ved hjælp af æskerne selv kan tage medicinen.
- Hvis vi snakker den økonomiske gevinst, så er det især borgere, der bor i eget hjem, hvor man kan spare nogle besøg, siger Katarina Deylami, der er seniorkonsulent indenfor velfærds- og interaktionsteknologi på Teknologisk Institut, og som har lavet rapporten.
Læs også:Robot skal hjælpe Grethe til at tage sine piller til tiden: "Det kan da ikke være så svært"- Så i stedet for at komme tre gange i døgnet, kan man komme to gange i døgnet, siger hun.
Hun har undersøgt seks kommuners erfaringer med at bruge fire forskellige medicinbeholdere, der bipper eller lyser op, når det er tid til, at man skal tage sin medicin.
Det er de erfaringer, der danner grundlag for konklusionen om, at man kan spare mange millioner ved at bruge de bippende medicinbeholdere i hele landet.
- Teknologien er forholdsvis billig.
Men gevinsten afhænger af, at du finder de rigtige borgere, Siger Katarina Deylami.
- De skal være så svage, at de har brug for hjælp til at huske deres medicin, men de skal også være så velfungerende, at de kan bruge en teknologi, siger hun.
Minister: det handler ikke om at spare pengeInnovationsminister Sophie Løhde er tilhænger af at bruge denne slags løsninger inden for ældreplejen.
- Jeg synes, det her er et godt eksempel på, hvordan velfærdsteknologiske løsninger kan bidrage positivt, siger Sophie Løhde.
- Det kan aldrig erstatte den menneskelige kontakt, men jeg synes, det kan være et godt supplement, som vi skal have udbredt langt mere og langt hurtigere, end vi gør i dag, siger hun.
Hun mener, det skal frigøre personalet til andre opgaver, når man kan spare medicinbesøget væk.
- Det her handler ikke om at spare penge.
Det her handler om, at vi i det konkrete tilfælde finder nye, smarte måder at gøre tingene på.
- Løsninger som det her kan være med til at sikre, at vi får mere tid til de borgere, som har brug for besøget fra hjemmehjælperen eller sygeplejersken, siger Innovationsministeren.
FacebookTwitterKopier linkEmner:Medicin|Teknologisk Institut|Ældrepleje|Teknologi|Sophie Løhde (politiker)




https://www.dr.dk/nyheder/regionale/hovedstadsomraadet/amager-bakke-betalte-knap-en-halv-million-opbevaring-af-moebler

Amager BakkeSe temaKøbenhavnAmager Bakke: Betalte knap en halv million for opbevaring af møblerAmager Ressourcecenter betalte leverandør 447.
000 kroner for at få opbevaret møbler til forbrændingsanlægget Amager Bakke.
Opbevaring af de nye møbler til Amager Bakke endte med at koste 447.
000 kroner, viser en ekstern redegørelse fra Advokatfirmaet Bech-Bruun.
Af Marcel Mirzaei-Fard, Sofie Caroline Rye Gestsson og Ólafur Steinar Rye Gestsson (foto) og Daniel Larsen (Research)17.
nov.
2018 kl.
07.
01Bemærk: artiklen er mere end 30 dage gammelLæs opDet kan være svært at finde plads til at opbevare kontormøbler og andet inventar til 110 medarbejdere.
Det måtte Amager Ressourcecenter, der står bag forbrændingsanlægget Amager Bakke, sande, da deres prestigefyldte projekt blev forsinket i ti måneder.
Man havde, før byggeriet blev færdigt, bestilt for 2,5 millioner kroner møbler hos møbelfirmaet Paustian, og da byggeriet blev forsinket, lod man Paustian opbevare møblerne.
Det er da en dårlig aftale, man har lavet med Paustian; at man først køber møblerne, og så skal man ovenikøbet betale den dyre pris for at få dem opbevaret.
Balder Mørk Andersen (SF), rådmand, FrederiksbergDen opbevaring endte med at koste yderligere 447.
000 kroner, viser en ekstern redegørelse fra Advokatfirmaet Bech-Bruun.
Læs også:Klima-paradoks: Nedbrud på Amager Bakke giver hak i CO2-regnskabetDet store beløb undrer SF’s Balder Mørk Andersen, rådmand i Frederiksberg Kommune, som er en af ressourcecenterets fem ejerkommuner.
- Det er da en dårlig aftale, man har lavet med Paustian; at man først køber møblerne, og så skal man ovenikøbet betale den dyre pris for at få dem opbevaret, siger Balder Mørk Andersen og fortsætter:- Jeg er ikke sikker på, det er foregået så klogt, som det burde gøre i et offentligt ejet selskab.
Balder Mørk Andersen mener, at Amager Ressourcecenter skulle have fundet en billigere opbevaring:- Amager Ressourcecenter er en stor kunde.
Det kunne jo være, man havde været i stand til at forhandle sig til en bedre ordning end den her, siger Balder Mørk Andersen.
”Man skulle have forsøgt at finde alternativer”Og 447.
000 kroner er alt for mange penge at betale for at få opbevaret møbler til en værdi på 2,5 millioner kroner.
Sådan lyder vurderingen fra Bent Greve, der er professor i samfundsvidenskab på RUC.
Det beløb, man har betalt, står jo ikke i rimeligt forhold til den samlede udgift ved det her indkøb.
Bent Greve, professor, RUC- Man skulle have forhandlet med leverandøren, og man skulle også have forsøgt at finde andre alternativer, hvis ikke man kunne få en bedre pris hos leverandøren, siger Bent Greve og fortsætter.
Læs også:Nabokommuner holder på skraldet: Redningsplan for Amager Bakke smidt i skraldespanden- Det beløb, man har betalt, står jo ikke i rimeligt forhold til den samlede udgift ved det her indkøb.
Bent Greve mener ikke, at det er nogen særlig god undskyldning, at Amager Ressourcecenter ikke kunne forudse forsinkelsen af byggeriet.
- Men er jo uskyldig et stykke af vejen, når projektet bliver forsinket, men det skal man selvfølgelig tage højde for, siger Bent Greve og fortsætter.
- Og omvendt må man sige, at ved så lang en periode burde man have lavet en aftale om, hvad det ville koste.
Fordi så kunne man måske have fået det opbevaret billigere på en anden måde.
Læs også:Budgetrod: Danmarks største skibakke løber tør for penge kort før åbningTurde ikke tage ansvaret for alle møblerneHos Amager Ressourcecenter ærgrer direktør, Jacob Hartvig Simonsen, sig over, at regningen endte med at løbe op i næsten en halv million kroner.
Målet for hvornår vi kunne rykke ind i de nye lokaler blev rykket tre-fire gange.
Så vi endte med en omkostning, der var væsentlig højere, end vi havde forventet.
Jacob Hartvig Simonsen, direktør, ARCMen direktøren forklarer, at man uden held forsøgte at finde billigere alternativer.
Samtidig understreger han, at man ikke havde regnet med, at det ville blive nødvendigt at opbevare møblerne i ti måneder.
- Målet for hvornår vi kunne rykke ind i de nye lokaler blev rykket tre-fire gange.
Så vi endte med en omkostning, der var væsentlig højere, end vi havde forventet, siger Jacob Hartvig Simonsen.
Han forklarer yderligere, at Amager Ressourcecenter ikke selv turde tage ansvaret for de mange møbler.
- Hvis der var fejl og mangler på noget af det, og hvis vi så havde overtaget det, så havde vi også overtaget risikoen for det, siger Jacob Hartvig Simonsen og fortsætter:Læs også:Budgetrod: Danmarks største skibakke løber tør for penge kort før åbning- Og det ville vi selvfølgelig først overtage, når vi kunne pakke varerne ud og se, om det var, som det skulle være.
Jacob Hartvig Simonsen forklarer desuden, at Paustian ikke har tjent på opbevaringen.
- Jeg havde helst set, at man var den omkostning foruden, men når man står i situationen, må man betale det, det koster.
Og jeg har fået at vide, at Paustian har sendt prisen for opbevaringen direkte videre til os uden nogen fortjeneste, fortæller Jacob Hartvig Simonsen.
FacebookTwitterKopier linkEmner:Amager Ressourcecenter|Balder Mørk Andersen (politiker)|Bech-Bruun|Møbler|Affaldshåndtering




https://www.dr.dk/nyheder/udland/dage-efter-mindehojtidelighed-argentinsk-ubad-fundet-et-ar-efter-tragedie

UdlandTo dage efter mindehøjtidelighed: Argentinsk ubåd fundet et år efter tragedieVraget af en argentinsk ubåd, som i 2017 forsvandt i dybet med hele sin besætning på 44 mand, er sporet.
Den argentinske ubåd ARA San Juan blev fundet på 800 meters dybde.
Her ses pårørende til de 44 besætningsmedlemmer ved en mindehøjtidelighed for to dage siden.
17.
nov.
2018 kl.
06.
49 | opdateret 17.
nov.
2018 kl.
09.
04Bemærk: artiklen er mere end 30 dage gammelLæs opEn argentinsk ubåd, som sidste år forsvandt med sin besætning på 44 personer i den sydlige del af Atlanterhavet, er blevet sporet.
Det oplyser den argentinske flåde tidligt lørdag ifølge nyhedsbureauerne AP og AFP.
Det havarerede marinefartøj, "ARA San Juan", er fundet på 800 meters dybde ud for halvøen Valdes, der ligger i regionen Patagonien.
Det er sket ved hjælp af en fjernstyret enhed fra det amerikanske eftersøgningsskib Ocean Infinity, der er chartret til opgaven af flåden.
Meddelelsen om opdagelsen af ubåden kommer blot to dage efter, at familierne til de savnede søfolk holdt en mindehøjtidelighed i anledning af etårsdagen for tragedien den 15.
november 2017.
Pårørende til besætningen mødtes torsdag til mindehøjtidelighed på flådebasen i Mar del Plata.
Kamp mod uretEn stor eftersøgning blev iværksat for at finde ubåden.
Men det var en kamp mod uret, fordi ubåden i neddykket tilstand kun havde var ilt til at holde besætningen i live i syv dage.
Læs også:Flåde gør nyt fund i sag om forsvundet argentinsk ubådDa de syv døgn var gået, kom det frem, at der på dagen for ubådens forsvinden var registreret en eksplosion i havet på det sted, hvor fartøjet sidst havde givet lyd fra sig.
Flådens talsmand Enrique Balbi betegnede lyden som "enkel, unormal, kort, voldsom".
27.
november 2017 lød meldingen fra flåden, at der var kommet vand ind i ubådens snorkelmast.
Det fik batteriet til at kortslutte.
"ARA San Juan", der er bygget i Tyskland, blev taget i brug i midten af 1980'erne og blev senest restaureret mellem 2008 og 2014.
I den forbindelse blev dens motorer og batterier udskiftet.
Da den argentinske flåde mistede kontakten til fartøjet, befandt ubåden sig cirka 450 kilometer fra Argentinas kyst.
Ubåden og dens besætning var på vej tilbage fra byen Ushuaia i det sydlige Argentina til sin base i kystbyen Mar del Plata.
Der er foreløbigt ingen oplysninger om, hvorvidt det vil blive forsøgt at bjærge ubåden, eller om det i det hele taget er teknisk muligt fra så stor en dybde.
/ritzau/FacebookTwitterKopier linkEmner:Flåde|Argentina




https://www.dr.dk/sporten/fodbold/landsholdet/schone-schmeichel-tager-stort-set-alt

LandsholdetSchöne: Schmeichel tager stort set altDen danske midtbanespiller Lasse Schöne startede inde for tredje landskamp i træk, da Danmark besejrede Wales 2-1.
Trods en fin forbindingshat, så fik Lasse Schöne ikke mulighed for at spille alle 90 minutter mod Wales.
Af Jens Andersen17.
nov.
2018 kl.
00.
18Bemærk: artiklen er mere end 30 dage gammelLæs opDet danske fodboldlandshold sikrede sig fredag aften oprykning til det øverste lag i Nations League, da gruppesejren blev sikret med en 2-1-sejr ude over Wales.
Danmark slutter dermed på førstepladsen foran Wales og Irland.
De to danske scoringer var rene perler.
Det første et gennemført lækkert kontraangreb afsluttet af Nicolai Jørgensen og det andet et drøn op i krogen af Martin Braithwaite.
Midtbanespilleren Lasse Schöne havde dog især ros til Kasper Schmeichel efter kampen.
- Vi er bare utroligt svære at score imod.
Vi kæmper hårdt og det svært at lave chancer mod os.
Når der så endelig kommer et skud indenfor rammen, så har vi en målmand, der tager stort set alt, siger Lasse Schöne med henvisning til Kasper Schmeichels eminente redning på et lige så godt frisparksforsøg fra Real Madrid-stjernen Gareth Bale.
Waliseren sendte kuglen i retning mod målhjørnet, men en flyvende Schmeichel viftede bolden væk i sidste øjeblik.
Går efter et sejt lookLasse Schönes egen præstation var også solid.
Den boldsikre Ajax-spiller har efterhånden spillet sig fast ind på holdet efter en årrække, hvor han mest er blevet brugt som reserve.
Det er i hvert fald Schönes egen fornemmelse.
- Det er ikke mange gange, jeg er startet inde i tre landskampe i træk.
Der er blevet en plads åben, efter William Kvist har takket af.
Jeg synes, jeg har taget den med begge hænder og gjort det fint i de tre kampe.
Det er ikke så svært at glide ind på sådan et hold, når det fungerer så godt, siger Lasse Schöne, der blev skiftet ud i anden halvleg efter en hovedstødsduel, hvor den lille teknik blev slået til blods.
- Jeg håber, der kommer et ar, så jeg kan se lidt sej ud.
Jeg ville egentlig gerne have spillet videre, men der havde de åbenbart besluttet, at jeg skulle ud, siger Lasse Schöne, der har mulighed for at vise sig frem igen, når Danmark spiller den sidste kamp i Nations League i på mandag mod Irland i Århus.
FacebookTwitterKopier link




https://www.dr.dk/nyheder/udland/dansker-i-rog-taget-san-francisco-det-er-lidt-klaustrofobisk

Skovbrande i CalifornienSe temaUdlandDansker i røg-tåget San Francisco: Det er lidt klaustrofobisk71 personer er døde og flere end 1000 meldes savnet efter den dødeligste brand i Californiens historie.
Et satellitbillede fra Californien viser, hvordan røgen fra skovbrandene blæser mod vest.
17.
nov.
2018 kl.
04.
28 | opdateret 17.
nov.
2018 kl.
06.
16Bemærk: artiklen er mere end 30 dage gammelLæs opIndbyggerne i storbyen San Francisco hamstrer luftfiltre og masker, efter røgen fra store skovbrande flere timers kørsel nord for byen er drevet ind over byen og ligger som en grå dyne over millionbyen.
Det fortæller Joachim Majholm, der er medejer af restauranten Kantine, som laver dansk mad.
- Det er helt ekstremt og meget overraskende, siger han.
- Alle skoler er lukket i dag, så alle børn er hjemme.
Der ligger en tyk, tyk dis.
Det er vi vant til, for der er meget tåge i San Francisco, men det her er en anden slags.
Du kan mærke den i øjnene og i halsen og alle steder.
- Folk er desperate for at få de her masker og luftfiltre, som derfor er helt væk.
Selv om man har det, er det stadig ubehageligt at være indendørs.
Husene er bygget pivåbne.
Og man går jo ikke ud.
Kun hvis man virkelig skal.
Læs også:Ekstrem tørke og nedbør gør Californien til en brandfælde1.
000 savnetRøgen stammer fra de skovbrande i den nordlige del af Californien, hvor 71 mennesker er omkommet i flammerne.
Det føles, som når man vågnede morgenen efter, man havde røget 20 smøger.
Man er helt tør i halsen.
Det kradser.
Joachim Majholm, bosat i San FranciscoAntallet af savnede er opjusteret fra 631 til 1011 personer, oplyser sheriffen i Butte County, Kory Honea, skriver nyhedsbureauet Reuters.
Redningshold arbejder fortsat på højtryk for at finde flere omkomne efter branden, der brød ud i det nordlige Californien omkring byen Paradise torsdag den 8.
november.
Sheriffen understreger på et pressemøde lørdag, at informationerne på listen over savnede fortsat er ved at blive præciseret.
- I skal forstå, at listen er dynamisk.
Den information, jeg giver jer, indeholder rå data, og listen kan indeholde de samme navne flere gange, siger sheriffen ifølge AFP.
Myndighederne håber, at en stor del af de savnede er flygtet fra flammerne og ikke er klar over, at de er meldt savnet.
Mest forurenede stedI San Francisco viser målinger af luftkvaliteten, at røgen har gjort byen til det mest forurenede sted på Jorden netop nu.
Ifølge Joachim Majholm er aktiviteten i byen dalet, i takt med at luften er blevet tykkere.
- Vi har jo en restaurant, og vi kan mærke, at folk holder sig indendørs.
Der er ingen trafik.
Jeg kender mange, der har booket en flyrejse eller taget deres bil og er rejst væk, siger han.
- Jeg er gammel ryger.
Det føles, som når man vågnede morgenen efter, man havde røget 20 smøger.
Man er helt tør i halsen.
Det kradser.
Det ændrer også ens stemme.
Min søn vågnede i går og kunne næsten ikke snakke.
Trump på besøgLørdag besøger præsident Donald Trump efter planen nogle af de overlevende i Californien, hvor omkring 10.
000 huse er blevet fortæret af flammerne.
Det er dog ikke alle, der ser frem til præsidentens besøg.
Trump skrev på Twitter, da branden brød ud, at ulykken skyldtes dårlig vedligeholdelse af skovene i Californien.
- Det skal udbedres nu, ellers er der ikke flere penge fra den føderale regering, lød truslen fra Trump.
Det fik brandmændenes organisation i Californien til at kalde udtalelsen for en fornærmelse.
Ligeså har flere overlevende fra branden taget afstand fra Trumps første reaktion på den dødelige brand.
/ritzau/FacebookTwitterKopier linkEmner:San Francisco|Brande|Skove|Ulykker|Californien




https://www.dr.dk/nyheder/viden/nysgerrig/rar-stoej-uldsokker-og-havregryn-hack-dine-sanser-og-sov-bedre






