https://www.dr.dk/sporten/haandbold/kvindeligaen/odense-buldrer-videre-i-kvindernes-haandboldliga

KvindeligaenOdense buldrer videre i kvindernes håndboldligaTræner Jan Pytlick kunne fejre kontraktforlængelse med en sikker Odense-sejr over Ringkøbing i HTH Ligaen.
Odense Håndbold vandt onsdag aften den 20.
ligakamp i streg.
06.
feb.
2019 kl.
22.
39Bemærk: artiklen er mere end 30 dage gammelLæs opIngen synes at kunne stoppe Odense Håndbold i HTH Ligaen i denne sæson.
Onsdag fik Ringkøbing Håndbold muligheden, men bundholdet kunne intet stille op i Odense.
Her kunne træner Jan Pytlick fejre sin kontraktforlængelse med odenseanerne med en sikker sejr på 35-22.
Jan Pytlick (th.
) skrev tidligere onsdag under på en kontraktforlængelse med Odense Håndbold.
Dermed nåede Odense op på imponerende 20 ligasejre i sæsonen, hvor der er gjort rent bord indtil nu.
Derfor topper Odense med 40 point ned til Nykøbing Falster Håndboldklub, der i 20 runder har skrabet 33 point sammen.
Gæsternes Michelle Brandstrup fik reduceret til 5-9 for Ringkøbing efter et kvarter, og kort efter var hun der igen og reducerede yderligere.
Læs også:Pytlick forlænger med Odense Håndbold: 'Vi skal nok vinde titler'Ringkøbing var efter 19 minutter således blot bagud 8-9, og Odense gik til pausen foran 16-11.
Gæsterne var derfor ikke kørt helt over endnu og kom på 12-16 og 13-17 kort inde i anden halvleg, inden kræfterne slap op, og Odense kørte storsejren hjem i anden halvleg.
Topholdene vandtNykøbing Falster vandt ude med 26-20 over Ajax København og sørgede derfor for at holde nogenlunde snor i Odense i toppen med sæsonens 16.
ligasejr.
Team Esbjerg på tredjepladsen slog hjemme Silkeborg-Voel med 29-22, og Esbjerg har dermed 32 point for 20 kampe på tredjepladsen.
København ligger på fjerdepladsen i rækken med et point færre end Esbjerg efter en 32-27-sejr over EH Aalborg fra den tunge ende.
København har to point færre end Esbjerg for 20 kampe.
Herning-Ikast på femtepladsen slog Viborg HK med hele 34-21, og midtjyderne har 28 point.
/ritzau/FacebookTwitterKopier linkEmner:Odense|Silkeborg-Voel KFUM|København|HTH Køkkener|Håndbold




https://www.dr.dk/nyheder/indland/naser-khader-fik-ole-stephensen-ind-i-politik-han-var-varm-lun-og-altid-smilende

IndlandNaser Khader fik Ole Stephensen ind i politik: Han var varm, lun og altid smilendeDen afdøde journalist og konservative politiker spiste ofte smørrebrød sammen med Naser Khader.
Ole Stephensen var prototypen på en dansk mand i positiv forstand; Altid smilende og i godt humør, siger Naser Khader.
Af Maja Lærke Maach06.
feb.
2019 kl.
22.
36Bemærk: artiklen er mere end 30 dage gammelLæs opDet berørte den konservative folketingspolitiker Naser Khader dybt, da han fik nyheden om, at den mangeårige journalist og tv-vært Ole Stephensen er død 63 år gammel her til aften.
- Han var varm, lun og meget imødekommende og altid smilende og humoristisk, fortæller Naser Khader til DR Nyheder.
- 63 år.
Det er meget trist og alt for tidligt, lyder det fra Khader.
Rigtig mange danskere husker Ole Stephensen som journalist og ikke mindst for rollen som 'Walther' i 'Op på fars hat' med Jarl Friis Mikkelsen.
De senere år var det dog en tilværelse som konservativ politiker i byrådet i Gentofte, der prægede hans professionelle liv.
Gav den pludselig hele armen i partietNaser Khader og Ole Stephensen har kendt hinanden, siden Stephensen var vært på Go' Morgen Danmark på TV2.
Men de to lærte for alvor hinanden at kende, da Ole Stephensen gik ind i politik.
Læs også:Journalist Ole Stephensen er dødDet var Khader, der fik overtalt Ole Stephensen til at engagere sig i partiet.
Han var begyndt at vise en øget interesse for politikkens verden, da han havde forladt den journalistiske.
- Jeg sagde til ham, at han skulle melde sig ind, men han spurgte, om han ikke var for gammel.
'Man er aldrig for gammel til politik', sagde jeg, og så sendte han mig et billede af indmeldelsesblanketeten, siger Naser Khader.
Se Ole Stephensen fortælle DRs Uffe Tang om skiftet fra underholdningsbranchen til kommunalpolitik her:Han blev med egne ord meget overrasket, da Ole Stephensen endte med at stille op som aktiv politiker i stedet for blot at være aktiv i partiet.
- Pludselig gav han den hele armen ved at stille op til valget, siger Naser Khader.
Sidste gang, de to talte sammen, var ifølge Khader omkring jul, hvor de aftalte snart at mødes til en af deres hyppige frokostmøder.
- Det gjorde vi af og til og fik vendt verdenssituationen.
Vi fik smørrebrød, for det kunne vi begge to godt lide, fortæller Naser Khader til DR Nyheder.
Ole Stephensen døde i sit hjem i Gentofte-bydelen Vangede uden forudgående sygdom, oplyser familien til Ritzau.
Han efterlader sig sin hustru og to døtre på henholdsvis 19 og 21 år.
FacebookTwitterKopier linkEmner:Jarl Friis-Mikkelsen (studievært)|Naser Khader (politiker)|TV 2 (tv-kanal)|Gentofte|Lokalpolitik




https://www.dr.dk/nyheder/udland/irinas-mand-er-idoemt-seks-aars-faengsel-sin-tro-det-er-forfaerdeligt

UdlandIrinas mand er idømt seks års fængsel for sin tro: 'Det er forfærdeligt'Dennis Christensens kone, Irina, er klar til at følge sin mand til den Europæiske Menneskerettighedsdomstol.
Af Louise Brodthagen Jensen og interview: Matilde Kimer06.
feb.
2019 kl.
22.
00Bemærk: artiklen er mere end 30 dage gammelLæs opI 622 dage har Irina Christensen måttet undvære sin mand.
Lige siden han i maj 2017 blev anholdt for at praktisere ekstremisme i kraft af sin religiøse overbevisning i organisationen Jehovas Vidner.
- Det er forfærdeligt.
Det er ikke en rimelig dom, selvfølgelig vil vi anke den, siger Irina Christensen, der siden 2002 har været gift med den 46-årige Dennis Christensen, som i dag er blevet idømt seks års fængsel ved retten i Orjol i Rusland.
Tiltalt og dømt for at organisere aktiviteter for det, der i Rusland betragtes som en ulovlig ekstremistisk bevægelse, Jehovas Vidner.
Her kan du se Dennis Christensens reaktion efter dommen:Parret kom i 2006 til Orjol, og Irina Christensen, der oprindeligt er fra Murmansk, er foruroliget over, at man kan blive idømt seks års fængsel for at tro på Gud.
- Selvfølgelig er det en skam, at sådanne beslutninger bliver truffet i Rusland, siger hun.
'Rolig og lykkelig'Hun understreger, at hendes mand efter omstændighederne har det godt, for "når et menneskes samvittighed er ren, er han rolig og lykkelig", som hun siger.
- Vi har mærket kæmpe støtte og uden den, ville det havde været meget svært.
I det seneste år er folk kommet til retsmøderne, og det er et stor offer, da det er midt i arbejdstiden, så folk tager fridage for at være med her og støtte min mand, siger Irina Christensen.
Dennis Christensen har afvist, at han skulle være en slags religiøs leder.
Dennis Christensen blev anholdt i Orjol i maj 2017 under en gudstjeneste.
Den fandt sted bare en måned efter, Ruslands højesteret besluttede, at organisationen Jehovas Vidner skal anses som en ekstremistisk organisation.
Derfor er det ikke tilladt at afholde samlinger og praktisere religionen, heller ikke at eje eller leje ejendomme til at samme formål, og derfor kunne betjente fra den russiske sikkerhedstjeneste, FSB, ransage ejendommen og efterfølgende anholde Dennis Christensen.
Den første af sin slagsRetssagen er den første af en række mod Jehovas Vidner, som siden loven trådte i kraft, har være udsat for politiaktioner, hvor flere er blevet anholdt.
Udfaldet af sagen mod Dennis Christensen kan få konsekvenser for lignende sager mod det kristne trossamfund, og ifølge Jehovas Vidner i Rusland findes der i øjeblikket mere end 50 sager med et lignende grundlag.
Der var både politi og en del presse ved retsbygningen i byen Orjol, nogle hundrede kilometer syd for Moskva.
Ifølge organisationen selv er der omkring 170.
000 Jehovas Vidner i Rusland, og Irina Christensen er klar til at følge sin mand helt til Den Europæiske Menneskerettighedsdomstol.
For han er ikke alene i sin kamp.
- Det gælder os alle.
Vi læser også biblen.
Ligesom ham tror vi, så vi kan også ende i fængsel.
Vi vil gå helt til Den Europæiske Menneskerettighedsdomstol.
Her i Rusland er der intet håb, siger Irina Christensen, der blandt andet også har sendt et åbent brev til FN's Menneskerettighedskommission.
Støtte fra EUMenneskerettighedsgrupper som Human Rights Watch og Amnesty International har kritiseret sagen, og Amnesty International udsendte før domsafsigelsen en udtalelse, hvor de krævede danskeren løsladt øjeblikkeligt.
Den danske udenrigsminister, Anders Samuelsen (LA), skrev tidligere i dag på Twitter, at dommen er "dybt bekymrende", og også EU's udenrigschef, Federica Mogherini, har krævet, at Dennis Christensen bliver løsladt.
- EU forventer, at Dennis Christensen bliver løsladt omgående.
Jehovas Vidner, ligesom alle andre religiøse grupper, skal have mulighed for fredelige forsamlinger, lyder det blandt andet i en udtalelse fra udenrigschefen.
FacebookTwitterKopier linkEmner:Den Europæiske Menneskerettighedsdomstol|Federica Mogherini (politiker)|Jehovas Vidner|Rusland|Religion




https://www.dr.dk/sporten/basketball/fisken-hoppede-af-krogen-bakken-bears-i-europaeisk-puljefinale

BasketballFisken hoppede af krogen for Bakken Bears i europæisk puljefinaleBakken Bears tabte onsdag aften 124-125 til russiske Avdotor Saratov, men er klar til 1/8-finalerne i FIBA Europe Cup.
Bakken Bears og Darko Jukic tabte puljefinalen mod russiske Avdotor Saratov.
Af Michael Sten Jensen i Lyon06.
feb.
2019 kl.
21.
56Bemærk: artiklen er mere end 30 dage gammelLæs opBakken Bears kunne onsdag aften krone et forrygende europæisk efterår i FIBA Europe Cup.
På hjemmebanen i Aarhus skulle de danske mestre dyste om førstepladsen i puljen mod russiske Avdotor Saratov.
En sejr på 11 point eller derover ville sikre Bakken Bears førstepladsen i puljen, der dog ikke fungerer som andet end en fjer i hatten.
Den ordinære spilletid endte 108-108, og det betød da heller ikke så meget for det samlede indtryk, at det var russerne, der i overtiden var en tand skarpere, da det hele skulle afgøres.
Læs også:Bakken Bears videre i Europa for andet år i træk: 'Vi kan kun overraske herfra'Begge hold var nemlig i forvejen kvalificeret til 1/8-finalerne, hvor lodtrækningen er fri, så alle kan møde alle.
Steffen Wich, cheftræner i Bakken Bears, ville dog gerne have sluttet puljen af i top.
- Vi gik efter sejren, men det handlede mest om, at drengene var på fisketur efter en af de store fisk - den sprang så af krogen til sidst, for vi havde gode muligheder i overtiden.
Der var vi bare ikke skarpe nok, lyder det fra Steffen Wich.
Håber på et af de mindre holdFor anden sæson i træk er det dermed lykkedes Bakken Bears at nå frem til knockout-fasen i FIBA Europe Cup.
En præstation, som kan være lidt svær at fatte, når man tænker på den modstand og de budgetter, som holdet har været oppe mod.
Bakken Bears er med i hatten, når der torsdag trækkes lod til 1/8-finalerne i FIBA Europe Cup.
Allerede torsdag er der lodtrækning til 1/8-finalerne, og cheftræneren håber på at møde et hold fra de lidt billigere rækker, selv om den slags ikke længere eksisterer i turneringen.
- Det er helt vanvittigt, at vi har formået at spille os hertil igen, og nu må vi se, hvem der kommer op ad hatten.
Jeg kunne personligt godt tænke mig et af de lavere rangerende hold, for der er stadig syv hold, der ligger nummer et ude i Europa, som vi kan trække, siger Steffen Wich, der kommer til at fokusere ekstra meget på de kommende europæiske kampe.
- Det har set rigtig fornuftigt ud for os i efteråret, og vi spiller noget positiv basketball, som publikum sætter pris på.
I dag var det heller ikke 'live or die', men nu har vi så tre-fire uger, før 1/8-finalerne skal spilles.
Det kommer nok til at gå lidt ud over vores tilgang til basketligaen, men sådan er det, siger Steffen Wich.
FacebookTwitterKopier linkEmner:Bakken Bears|Rusland|Basketball|Aarhus




https://www.dr.dk/nyheder/kultur/journalist-ole-stephensen-er-doed

KulturJournalist Ole Stephensen er død Den tidligere tv-vært og nuværende kommunalpolitiker blev 63 år.
Af Thomas Prakash og Kasper Duncan Gram (video)06.
feb.
2019 kl.
21.
32 | opdateret 07.
feb.
2019 kl.
10.
15Bemærk: artiklen er mere end 30 dage gammelLæs opJournalist og tidligere tv-vært Ole Stephensen er død til aften i sit hjem i Gentofte uden forudgående sygdom.
Det oplyser familien til Ritzau.
Han blev 63 år.
Ole Stephensen mistede bevidstheden omkring klokken 18.
30.
Trods hurtig indsats fra redningsfolk og læger lykkedes det ikke at genoplive ham.
Ole Stephensen efterlader sig sin hustru og to døtre på henholdsvis 19 og 21 år.
'Op på fars hat'For mange vil han være kendt for sit samarbejde med Jarl Friis-Mikkelsen, særligt i forbindelse med deres roller som Walter og Carlo på tv og i film.
Filmen 'Op På Fars Hat', hvor Ole Stephensen spillede den lidt bøvede Walter var således et hit i danske biografer i 1985.
Men Ole Stephensen forenede gennem hele sin karriere underholdningen med journalistikken.
Ole Stephensen og Jarl Friis Mikkelsen.
De to spillede Brødrene Øbberbøv, Walter og Carlo, på film og tv.
 Ole Stephensen som ordstyrer til en politisk debat mellem Margrethe Vestager og Pia Kjærsgaard.
 Ole Stephensen og Jarl Friis Mikkelsen til uddeling af tv-pris i 2005.
 Som vært på 'Go' Morgen Danmark' her sammen med medvært Anette Kokholm.
 Fra en præsentation af TV 2's programmer i foråret 2003.
Værter på Go'morgen Danmark er Ole Stephensen og Michael Meyerheim.
 Ole Stephensen var også tidligt i karrieren journalist på flere DR nyheds- og underholdsningsprogrammer.
1 / 6Ole Stephensen og Jarl Friis Mikkelsen.
De to spillede Brødrene Øbberbøv, Walter og Carlo, på film og tv.
1 / 6Ole Stephensen som ordstyrer til en politisk debat mellem Margrethe Vestager og Pia Kjærsgaard.
2 / 6Ole Stephensen og Jarl Friis Mikkelsen til uddeling af tv-pris i 2005.
3 / 6Som vært på 'Go' Morgen Danmark' her sammen med medvært Anette Kokholm.
4 / 6Fra en præsentation af TV 2's programmer i foråret 2003.
Værter på Go'morgen Danmark er Ole Stephensen og Michael Meyerheim.
5 / 6Ole Stephensen var også tidligt i karrieren journalist på flere DR nyheds- og underholdsningsprogrammer.
6 / 6Han var uddannet fra Danmarks Journalisthøjskole og indledte sin karriere som kriminalreporter på dagbladet Aktuelt.
Han kom dog hurtigt på skærmen som journalist og vært på flere DR-programmer, blandt andet Lørdagskanalen.
Senere, da TV2 brød Danmarks Radios monopol, var han sammen med Suzanne Bjerrehus vært på det store underholdningsshow 'Eleva2ren', der blev sendt fredag aften.
I Go' Morgen-sofaen med Line BaunHan var sammen med blandt andet sin bror Erik Stephensen og Jørgen Kolbæk med til at grundlægge produktionsselskabet Skandinavisk Filmkompagni.
Og desuden var han med til at skabe 'Go' Morgen Danmark' på TV2 og sad fra 2002 og mange år frem som vært i morgensofaen sammen med medværter som blandt andre Anette Kokholm og Line Baun Danielsen.
Men da TV2 i 2008 ønskede nye og yngre ansigter, blev både Line Baun og Ole Stephensen fyret som værter.
Han var ifølge et interview med Journalisten skuffet, men kastede sig over andre projekter.
Han interviewede lottovindere og skrev bogen ’Tænk – jeg vandt!
’, der udkom i 360.
000 eksemplarer, som Danske Spil købte og forærede væk.
Læs også:Ole Stephensen vil i FolketingetSammen med sin hustru drev han også butikken hundeshoppen.
dk.
Gik ind i politikOle Stephensen meldte sig i 2016, tilsyneladende på Naser Khaders opfordring, ind i Det Konservative Folkeparti.
Året efter blev han valgt ind i kommunalbestyrelsen i Gentofte, og han var også opstillet som folketingskandidat for De Konservative.
Se Ole Stephensen fortælle DRs Uffe Tang om skiftet fra underholdningsbranchen til kommunalpolitik her:Ole Stephensen har skrevet erindringsbogen 'Rub og stub - over stok og sten'.
Bogens titel var for øvrigt ifølge Villabyerne hentet fra et flyttefirma, som Ole Stephensen en overgang havde haft som ung.
Blå bog•1978: Uddannet journalist fra Danmarks Journalisthøjskole.
•1978-1981: Kriminalreporter på avisen Aktuelt.
•1981-1984: Journalist og vært på flere DR-programmer blandt andet ’Lørdagskanalen’,•1984-1986: Vært og redaktionschef på Weekend-tv og Kanal 2.
•1985-1989: Producent, instruktør og skuespiller på tre spillefilm om Walter og Carlo.
•1990-1991: Nyhedschef på Kanal 2•1991-1995: Vært på TV 2's fredagprogram ’Eleva2ren’•1995: Medstifter af Skandinavisk Filmkompagni.
Er i årene efter producent, manusforfatter og vært på en række programmer til både DR og TV 2.
•2000-2008: Producent, redaktør og vært på ’Go’Morgen Danmark’ på TV 2.
•Fra 2009: Freelancer med blandt andet foredrag og bogskrivning.
•Fra 2012: Medindehaver af Hundeshoppen sammen med sin kone Julie Lund Stephensen.
•Fra 2014 Konsulent og vært på talkshows og talentshows på DK4.
•2016: Medlem af Det Konservative Folkeparti•2017: Valgt ind i byrådet i Gentofte og opstillet til Folketinget.
Kilde: Journalisten, DRFacebookTwitterKopier linkEmner:Line Baun Danielsen (studievært)|Naser Khader (politiker)|TV 2 (tv-kanal)|Gentofte|Lokalpolitik




https://www.dr.dk/sporten/fodbold/spanien/malcolm-sikrer-barcelona-uafgjort-mod-real-madrid-i-el-clasico

SpanienMalcolm sikrer Barcelona uafgjort mod Real Madrid i El ClásicoFC Barcelona og Real Madrid spillede 1-1 i deres første semifinalemøde i pokalturneringen Copa del Rey.
Real Madrid og Barcelona spillede onsdag aften 1-1 i første semifinaleopgør i Copa del Rey.
06.
feb.
2019 kl.
23.
09Bemærk: artiklen er mere end 30 dage gammelLæs opFC Barcelona var uden Lionel Messi fra start, da klubben måtte nøjes med 1-1 hjemme mod Real Madrid onsdag aften.
Her tørnede de to store spanske klubber sammen i det klassiske El Clásico i det første opgør i semifinalen i Copa del Rey.
Real fik en drømmestart med en hurtig 1-0-føring, inden Malcolm i anden halvleg sørgede for 1-1.
Dermed er alt åbent inden returkampen om tre uger i Madrid, hvor den samlede vinder får fornøjelsen af at spille pokalfinale mod enten Real Betis eller Valencia.
Messi fik en halv timeMessi var tvivlsom til opgøret, da argentineren lørdag aften mærkede gener efter ligakampen mod Valencia.
Barcelona-træner Alejandro Valverde havde da også gjort det klart, at en beslutning om Messi til startopstillingen muligvis måtte træffes kort før kickoff.
FC Barcelona's Malcolm (th.
) var manden bag den udlignende scoring i anden halvleg.
Messi lagde ud på bænken, og Real Madrid lagde hårdt ud på banen.
Allerede efter seks minutter omsatte Lucas Vázquez en pasning fra Karim Benzema, og Vazquez sparkede bolden i mål og Real foran 1-0.
Efter lidt over en halv time var Ivan Rakitic tæt på at udligne, da han headede på træværket, og kort efter forsøgte Luis Suarez sig med en afslutning, hvor Keylor Navas måtte strække sig helt for at redde.
Unge Malcolm havde haft en friløber, som han brændte, inden der blev dømt offside i situationen.
Malcom slog dog til i anden halvleg.
Efter en time blev Jordi Alba spillet fri, da han blev sendt afsted i venstre side og fik frit løb ned mod Keylor Navas.
Keeperen strøg ud af sit mål, og han fik i første omgang afværget situationen.
Lucas Vazquez gjorde det til 1-0 for Real Madrid.
Bolden endte dog hos Luis Suarez, der afsluttede uden for feltet.
Real fik igen afværget og denne gang på målstregen, men igen endte bolden hos en Barcelona-spiller.
Det var Malcolm, og han sparkede bolden i netmaskerne med sin venstre fod, og så var opgøret lige med 1-1.
I det 64.
minut sendte Barcelona så Lionel Messi på banen, mens Real fandt plads til Gareth Bale.
Hverken Messi eller Bale kunne ændre resultatet, og dermed er det helt lige inden returmødet i Madrid.
/ritzau/FacebookTwitterKopier linkEmner:Alejandro Valverde (cykelrytter)|Gareth Bale (fodboldspiller)|Spanien|FC Barcelona|Fodbold




https://www.dr.dk/nyheder/indland/laes-svarene-efter-faengselsdom-i-rusland-til-dennis-hvad-mener-jehovas-vidner-i






https://www.dr.dk/nyheder/penge/ivaerksaettere-vil-aendre-fordomme-mange-mener-slips-kun-er-til-bankmaend-og

PengeIværksættere vil ændre fordomme: 'Mange mener, at slips kun er til bankmænd og begravelse'Nikolaj og Alexander manglede alternativer til dyre slips til gamle mennesker.
Så de besluttede at lave dem selv.
De to mænd bag slipsebrandet An Ivy har netop deltaget i DR-programmet Løvens Hule.
(© dr)Af Anton Lind06.
feb.
2019 kl.
21.
30Bemærk: artiklen er mere end 30 dage gammelLæs opDet var en måde at skille sig ud på, og det blev det i den grad også, da Alexander Gram og Nikolaj Dylsing Olsen som relativt unge første gang begyndte at bære slips.
Folk omkring dem forstod det ikke, for som de to iværksættere selv formulerer det, er det de færreste 20-årige knejter, der går med slips på gaden.
- Der er mange, der har det sådan, at slips kun er til bankmænd eller bryllup og begravelse.
Så vi blev mødt af mange, der spurgte, om vi var på vej til et møde i banken, siger Nikolaj Dylsing Olsen.
Men det var i stedet bare sådan, de kunne lide at gå klædt.
De to venner havde nemlig gennem mange år i fællesskab udviklet en interesse for mode sammen, og de blev bidt af 50’ernes og 60’ernes Ivy League-stil, der stammer fra amerikanske topuniversiteter.
© (c) DRSe Løvens huleLøvens Hule er tilbage med sæson 4.
Der er skiftet ud blandt løverne, og tre nye er kommet til, så holdet tæller nu:Christian Stadil, ejer af konglomeratet Thornico.
Peter Warnøe, serieiværksætter og medstifter af investeringsfonden Nordic Eye.
Mia Wagner, direktør for Freeway Koncernen.
Jan Lehrmann, medstifter af Bilbasen og investor i detailkæden Normal.
Jesper Buch, stifter af Just-Eat.
Se Løvens Hule på DR1 onsdage kl.
20.
45.
Se programmet på DR TV.
Der var bare ét problem.
Hvis de gerne ville have fede slips, der passede til deres stil, kostede de hurtigt op imod 1.
000 kroner hos de store mærker.
- Det ramte os personligt, for vi var studerende på SU.
Slips var en nem måde at give et nyt udtryk til dit look på, men hvis du skal ud og give 1.
000 kroner for et slips og have mange af dem i garderoben, så syntes vi, at det var lidt vildt.
- Derfor tog vi sagen i egen hånd, siger Alexander Gram.
Folk tvivlede på idéenDe stiftede i 2013 selskabet An Ivy som et passionsprojekt mellem studierne med fokus på primært slips og derudover en række andre accessories til herregarderoben.
Vi har jo vist, at man godt tage et par gummisko på, smøre sine ærmer op og så tage et slips på, uden at man ser skide formel ud.
Nikolaj Dylsing Olsen, An IvyDeres slips bliver nu solgt på nettet og i 15 butikker landet over, blandt andet i Magasin, mens omsætningen er stødt stigende og forventes et lande på 750.
000 kroner i 2018.
Det var dog de færreste, der reelt troede på idéen, da de to unge mænd valgte at starte en virksomhed med slips i centrum.
For var der overhovedet nogen, der stadig gik med slips, og kunne man skabe en forretning med slips i fokus, lød det.
Det hjalp ikke på folks reaktioner, at de lagde ud med en serie strikkede slips, som på det tidspunkt slet ikke var slået igennem i Danmark endnu.
Et alternativ til ungeStrikkede slips var dog et middel til ændre på den misforståede opfattelse af slips, som de venner oplevede, og et alternativ til de meget brede og formelle slips, som ingen unge kunne se sig selv med.
- Strikslips har et udtryk, der er mindre formelt og bryder med de klassiske koder, der er i slipset, siger Alexander GramNikolaj Dylsing Olsen uddyber:- I bund og grund kan man godt være 20 år og se rimelig afslappet ud med et slips, siger han.
Se de to iværksættere sælge deres idé i Løvens Hule.
Derfor er det også ganske sjældent, at man kan komme forbi deres kontor uden at se dem med slips.
De understreger, at de har stor respekt for folk, der vælger t-shirten, men at de selv ser slipset som et enkelt valg til at se flot ud på og et udtryk for, at man gør sig umage.
Med virksomhedens udvikling mener de selv, at de har modbevist kritikerne, og at det godt kan lade sig gøre at gøre en slips til en forretning.
De oplever også generelt, at flere og flere unge tager slips på, ikke fordi de skal, men fordi de har lyst.
- Det er sjovt at se, at de tætte personer omkring os har fået øjnene op for, at det sgu er ret cool det der med at gå med slips.
- Vi har jo vist, at man godt tage et par gummisko på, smøre sine ærmer op og så tage et slips på, uden at man ser skide formel ud, siger Nikolaj Dylsing Olsen.
Verdens største slipsebrandI Løvens Hule på DR1 lykkedes det de to venner at sikre sig en investering fra iværksætter Jesper Buch, der var usædvanligt begejstret for projektet og derfor valgte at byde på 25 procent af virksomheden for 500.
000 kroner.
Det gjorde han med budskabet om, at alle danske knejter nu skulle til at gå med slips, og at An Ivy skulle blive verdens største slipsebrand.
Se, hvordan Jesper Buch brugte utraditionelle metoder til at sikre sig et samarbejde med An Ivy.
Og selvom de to iværksættere godt ved, at det er naivt tro på at få alle til at gå med slips, så er drømmen alligevel at blive verdens største.
Om ikke andet er ambitionen lige nu at få bredt konceptet ud og ekspandere til udlandet.
- Vi vil i hvert fald gøre forsøget på at vise, at det er en cool og fed måde at gå klædt på, og at det ikke hører fortiden til, siger Nikolaj Dylsing Olsen.
Det vigtigste for dem er at se deres eget passionsprojekt udvikle sig til et stærkt brand og inspirere flere til at tage slipset til sig.
- Man kan ikke blive andet end glad, når man ser folk går pænt klædt, og hvordan de tolker det at gå med slips.
Det er alle de her små dimensioner, der gør, at det er mega fedt at arbejde med det her, siger Alexander Gram.
Og den følelse blev bare forstærket af deltagelsen i Løvens Hule, siger Nikolaj Dylsing Olsen.
- Nu har vi kæmpet så mange timer til en nærmest negativ løn, og så at komme derind og få ros og få Jesper (Buch red.
) ind, det er et anerkendende skulderklap.
Det var, som om at mange brikker faldt på plads, siger han.
FacebookTwitterKopier linkEmner:DR1|Iværksættere|Erhverv|Tøj|Jesper Buch (erhvervsleder)




https://www.dr.dk/nyheder/regionale/oestjylland/loeverne-sagde-nej-tak-men-saa-fik-ole-rygende-travlt

ØstjyllandLøverne sagde nej tak: Men så fik Ole rygende travltSkolelæreren er blevet væltet omkuld af kunder, der vil ryge kød på grillen, selvom han blev afvist i Løvens Hule.
Ole Gravrok fristede dommerne i Løvens Hule med hjemmerøgede specialiteter.
De sagde alligevel nej tak til at investere i hans særlige røgpinde til eksempelvis kuglegrillen.
Men efter udsendelsen har kunder ryddet lagret.
Af Rasmus Bruun Kynde og Flemming Nielsen06.
feb.
2019 kl.
20.
45 | opdateret 07.
feb.
2019 kl.
10.
53Bemærk: artiklen er mere end 30 dage gammelLæs opOPDATERET 07/02/2019: Præciseret at Ole Gravrok har genopfundet en gammel norsk metode.
Det var egentligt en nedslående besked, Ole Gravrok fik med sig hjem fra sit besøg i Løvens Hule på DR1.
Christian Stadil og de andre dommere mente nemlig ikke, at han var nået langt nok med sit produkt til, at de ville investere i hans forretning.
Folkeskolelæreren fra Viby ved Aarhus sælger produktet Smokepins, der omdanner for eksempel en almindelig kuglegrill til en rygeovn, når de særlige træpinde brænder under grillens låg.
Ole Gravrok kendte rygepindene fra Norge, men opfinderen var død og produktet forsvundet fra markedet, så han måtte finde sin egen opskrift gennem mange eksperimenter.
Ole Gravrok blev ikke slået ud af dommernes nej til at investere i hans produkt.
Han tog hjem og fortsatte sin hjemmeproduktion i de 2,5 måned, der gik fra optagelsen til programmet blev sendt i slutningen af januar.
Jeg var simpelthen nødt til at lade være med at tage telefonen i fire dage, for det ene opkald afløste det andet.
Ole Gravrok, indehaver af SmokepinsOg det var godt.
For da programmet blev sendt, gik telefonerne og hans lille webshop amok.
Selvom dommerne var skeptiske, så var kunderne interesserede, og Ole Gravrok fik på rekordtid næsten udsolgt.
- Det væltede ind med ordrer, og jeg solgte lige så meget på det første døgn, som jeg overhovedet havde solgt tidligere, fortæller Ole Gravrok.
Måtte lade være med at tage telefonen- Jeg var simpelthen nødt til at lade være med at tage telefonen i fire dage, for det ene opkald afløste det andet.
Min datter måtte skrive ud til folk og bede dem sende en mail, så vi kunne tage fat på det, når vi fik tid til det.
© (c) DRSe Løvens HuleLøvens hule er tilbage med sæson 4.
Der er skiftet ud blandt løverne, og tre nye er kommet til, så holdet tæller nu:Christian Stadil, ejer af konglomeratet Thornico.
Peter Warnøe, serieiværksætter og medstifter af investeringsfonden Nordic Eye.
Mia Wagner, direktør for Freeway Koncernen.
Jan Lehrmann, medstifter af Bilbasen og investor i detailkæden Normal.
Jesper Buch, stifter af Just-Eat.
Se Løvens hule på DR1 onsdage kl.
20.
45.
Se programmet på DR TV.
Dommerne havde masser af opmuntrende ord om produktet og Ole Gravroks iværksætter-gejst, selvom de sagde nej tak til at investere i forretningen.
Derfor tog Ole Gravrok fra optagelserne med et håb om, at hans ryge-pinde godt kunne slå an.
- Jeg havde jo en idé om, at det alligevel var et fedt produkt, som nogen kunne have interesse i.
Så jeg har brugt stort set al min fritid på at prøve at bygge et lager op.
Og det viste sig at være den rigtige beslutning, siger han.
For nu er lageret tæt på tomt, så Ole Gravrok og hans familie har travlt med at finde en løsning, så der kan skrues op for produktionen.
- Lige nu sælger jeg mere, end vi kan producere per dag, så et eller andet skal der gøres.
Vil udvide produktionenLige nu må Ole Gravroks kunder indstille sig på ventetid, når de bestiller.
For selvom Smokepins ser simple ud, så er de små træpinde komplicerede at fremstille, så de brænder på den rigtige måde og udvikler den røg, der skal til.
- Vi skal have udvidet produktionen og få lavet noget maskineri, der kan lave det her i større skala.
Det har vi ikke fundet ud af endnu, men det gør vi, siger en fortrøstningsfuld Ole Gravrok.
Du kan se programmet med Ole Gravrok på DRTV lige her.
FacebookTwitterKopier linkEmner:Christian Stadil (erhvervsleder)|DR1|Erhverv|Norge|Viby J




https://www.dr.dk/nyheder/kultur/film/ny-julia-roberts-film-tager-pusten-fra-anmelder-den-er-noget-helt-saerligt

FilmlandSe temaAf Filmanmelder og vært på FilmlandPer Juul CarlsenFilm og serierNy Julia Roberts-film tager pusten fra anmelder: Den er noget helt særligt'Ben Is Back' balancerer flot mellem familiedrama, gys og thriller, mener anmelder.
Julia Roberts spiller rollen som Holly Burns, mor til Ben Burns, der spilles af Lucas Hedges.
(© United International Pictures)06.
feb.
2019 kl.
20.
32Bemærk: artiklen er mere end 30 dage gammelLæs opJulia Roberts.
En film.
En mor.
En familie.
En jul.
Julia Roberts.
En søn med narkomisbrug, der vender hjem.
Julia Roberts.
De elementer peger unægtelig i retning af et amerikansk familiedrama af den slags, hvor familiemedlemmer mødes hen over en weekend eller en højtid og råber og græder og skændes, indtil en eller anden sandhed står frem.
Det peger i retning af en film i stil med 'August: Osage County', hvor talrige filmstjerner, herunder Julia Roberts, fyrede den af som en familie fuld af knaster og knyster.
'Ben is Back'Medvirkende: Julia Roberts, Lucas Hedges, Courtney B.
VanceInstruktør: Peter HedgesPremiere: 7.
februar 2019Sådan fungerer 'Ben Is Back' også i de første 20-30 minutter, hvor den sammenbragte familie på seks er i tvivl om, hvorvidt Ben, der egentlig er indlagt på et afvænningshjem, skal have lov at holde jul med resten af familien, når nu han er dukket op mod alle aftaler – eller om han skal sendes hjem.
Da Ben vender hjem til jul fra sit ophold på et afvænningshjem, er familien splittet omkring, om han skal have lov at blive.
(© Mark Schafer/United International Pictures)Hans to mindste halvsøskende synes bare, det er dejligt at have deres storebror hjemme.
Hans teenage-lillesøster vil gerne have ham væk med det samme, eftersom han ødelagde den foregående jul.
Hans papfar, realisten i familien, finder det klogest, at Ben holder sig langt væk fra fristelserne blandt de gamle venner i hjembyen.
Og så er der hans mor, der ved, at Ben ikke bør holde jul hjemme – men hun er bare så glad for at se ham.
© drPer Juul CarlsenFilmtossen Per Juul Carlsen er vært for Filmland Podcast samt anmelder på Kulturen på P1.
Han er ikke meget for at tale om yndlingsfilm, men vil gerne vedgå, at hans liv blev formet af Monty Python, David Lynch, 'Rumrejsen år 2001', 'Blade Runner', talrige tegneserier og en helt igennem fortræffelig barndom i Randers.
Filmen skifter pludselig karakterSå sker noget uventet.
Både for familien og publikum.
Nogen kidnapper familiens hund, mens de er i kirke.
Ben drøner af sted med både vrede og dårlig samvittighed over for familien i kroppen – og mor følger efter.
Fra da af skifter 'Ben Is Back' karakter til en særegen kombination af en thriller, en gyser og en katastrofefilm af den slags, hvor en ukendt fare sniger sig ind på et lille bysamfund og overtager borger efter borger.
Ben indser, at han har adskillige potentielle fjender i sin lille hjemby i det østlige USA.
Og mens han og mor trawler gennem byen og opsøger ét røvhul af gangen, som moren udtrykker det, opdager hun og vi andre, at Ben langtfra er den eneste, der har mistet selvkontrollen.
Det er en epidemi – eller en fremmed kraft, som i science fiction-klassikeren 'Invasion of the Body Snatchers'.
Filmen siger det ikke direkte, men baggrunden ligger i den opioid-skandale, der hjemsøger USA i de her år.
To millioner amerikanere menes at være blevet stofafhængige efter at have taget smertestillende medicin som OxyContin.
Alene i 2017 døde 47.
000 amerikanere efter at være blevet afhængige og derefter at have skiftet over til billigere stoffer som heroin.
Hele familier og bysamfund er blevet revet i stykker af opioid-skandalen.
Julia Roberts vandt en Oscar for sin rolle i 'Erin Brockovich'.
I den film tog hun kampen op mod et gas- og el-selskab.
I 'Ben Is Back' raser hun mod den amerikanske medicinalindustri.
Julia Roberts fråder og vrisserPeter Hedges, forfatteren og instruktøren bag 'Ben Is Back', nøjes med at få Bens mor, Holly, til at lange frådende ud efter medicinalindustrien.
I begyndelsen af filmen meddeler hun endda den nu pensionerede læge, der udskrev smertestillende medicin til Ben, at hun håber, at han må dø en langsom og pinefuld død.
Senere slår hun vrissende fast, at myndighederne er ligeglade med den situation, mange amerikanere befinder sig i.
Men undertonen er skarp.
Det USA, Ben og Holly kører ud i for at finde deres hund, ligner mere en zone i undtagelsestilstand end Clint Eastwoods nostalgiske hygge-Amerika.
Og i balancen mellem familiedrama, gys og thriller opstår der noget virkelig særligt i 'Ben Is Back'.
Den er ikke bare spændende; den giver os et meget intenst og konkret billede af en familie, der er revet i stykker, og det gør 'Ben Is Back' til en betydeligt mere original film end den følelsesfikserede 'Beautiful Boy', der fik dansk premiere for tre uger siden.
Det ligner en typisk køretur med en amerikansk familie – men så tager 'Ben Is Back' os godt nok med ud på en rejse…Læs også:Anmelder ramt af ny misbrugsfilm: Hollywoods vidunderbarn ødelægger sig selv på smukkeste vis(© United International Pictures)FacebookTwitterKopier linkEmner:David Lynch (filminstruktør)|USA|Medicin|Jul|DR P1




https://www.dr.dk/nyheder/penge/tasken-fuld-af-trusler-bios-direktoer-paa-besoeg-i-danmark-rydde-op

Falck-Bios-sagenSe temaPengeTasken fuld af trusler: Bios-direktør på besøg i Danmark 'for at rydde op'Bios vil gå langt for at få retfærdighed i Falck-skandale, siger Stef Hesselink.
Af Mathias Sommer, Ole Hall og Jakob Ussing06.
feb.
2019 kl.
20.
30Læs opFalck er havnet i strid modvind, efter det i sidste uge kom frem, at det danske redningsselskab i 2014 iværksatte en omfattende smædekampagne med det formål at skubbe det lille hollandske ambulanceselskab, Bios, ud af det danske marked.
En mission, der lykkedes: I hvert fald gik Bios i sommeren 2016 konkurs efter kun 11 måneders ambulancekørsel i Region Syddanmark.
Du kan sælge en pistol, men der er også nogen, som skal skyde med den.
Stef Hesselink, direktør for Bios Groep.
I dag besøgte Bios-ejer og direktør, Stef Hesselink, København for at fortælle, hvordan Bios forholder sig til de oplysninger, som i sidste uge blev offentliggjort i en opsigtsvækkende afgørelse fra Konkurrencerådet, der har ført til en politianmeldelse af Falck for brud på konkurrencereglerne.
- At vi aldrig lykkedes med vores projekt i Danmark er udelukkende Falcks skyld.
Vi havde alt det praktiske på plads: Biler, medicinsk udstyr.
Vi manglede kun mandskab, og det er Falcks skyld, fordi det udnyttede sin dominerende markedsposition og sørgede for, vi ikke fik reddere nok, siger Stef Hesselink til DR Nyheder.
Affyret pistolBios' danske advokater er i disse dage i gang med at granske Konkurrencerådets rapport og den megen medieomtale af Falck-skandalen.
Lige nu er planen, at undersøgelsen skal føre til en række retlige skridt:- Der i øjeblikket mange historier i aviserne.
Der er navne fremme på kommunikationsbureauer, kommunikationsfolk, politikere og andre, som vores advokater undersøger.
Og når vi har nok fakta, vil vi gå til politiet med en politianmeldelse og bede dem fortsætte vores efterforskning, siger Stef Hesselink.
Da Bios i efteråret 2014 vandt et stort udbud om ambulancekørsel i størstedelen af Region Syddanmark, blev der bygget et beredskab op med nye ambulancer og stationer på tværs af regionen.
Men det lykkedes aldrig Bios at skaffe reddere nok, og allerede i juli 2016 blev Bios begæret konkurs.
Ved udgangen af 2015 manglede selskabet 167 millioner kroner, ifølge regnskabet.
Han henviser til, at de danske konkurrenceregler også omfatter personer og selskaber, som har bidraget til at hæmme konkurrencen.
Dermed vil ikke kun Falck, men en lang række personer og selskaber kunne blive en del af politiets efterforskning, vurderer Bios' advokater.
- Du kan sælge en pistol, men der er også nogen, som skal skyde med den.
Begge parter er skyldige i sådan en sag, siger Stef Hesselink.
Ifølge Marie Løvbjerg, der er advokat med speciale i konkurrenceret hos advokatfirmaet Horten, er der mulighed i straffeloven for, at der kan gøres et ansvar for medvirken gældende.
Men der er ingen fortilfælde for, at det er sket i en sag om misbrug af dominerende stilling, som Falck-sagen handler om, fortæller advokaten.
Forstå sagen om Falck og BiosI den seneste udvikling af det langstrakte forløb om ambulanceselskabet Bios' tid i Danmark oplyste Konkurrencerådet 30.
januar 2019, at man vil melde Falck til Bagmandspolitiet.
Den 4.
februar droppede Falck at anke sagen, der nu er sendt videre til politiet.
Anmeldelsen skyldes, at Falck ifølge Konkurrencerådet har misbrugt sin markedsposition til at presse konkurrenten Bios af markedet.
Ambulanceselskabet Bios overtog ambulancedrift i Region Syddanmark fra Falck i 2015, efter at opgaven var i udbud.
Bios blev i 2016 erklæret konkurs, da virksomheden ikke kunne skaffe nok ambulancereddere til at få vagtplanerne til at hænge sammen.
Juridiske slagsmål i gangDet retlige efterspil mellem Bios og Falck har stået på siden 2016, hvor det hollandske moderselskab Bios Groep krævede 90 millioner kroner i erstatning fra Falck for at have udnyttet dets monopollignende status.
Efter Konkurrencerådets afgørelse forventer Bios, at kravet vil vokse til et 'trecifret millionbeløb'.
Men i stedet for at gå rettens vej, foreslår Stef Hesselink, at de to ambulanceselskaber indgår et forlig:- Nu må vi se, hvor friske de nye vinde blæser hos Falck.
Vi kommer til at kræve erstatning for vores tab til Falck.
Vores advokater er ved at udregne de samlede tab, og der er tale om meget store beløb.
Men hvis Falck er indstillet på at få denne sag ud af verden og komme videre, vil jeg gerne invitere Jakob Riis (direktør i Falck, red.
) til Holland.
Ellers er vi klar til at gå rettens vej, siger Stef Hesselink.
I en skriftlig kommentar fra Falck til DR Nyheder lyder det onsdag, at selskabet er klar til at tale med Bios.
- Vi har handlet på en måde, som vi aldrig kommer til at handle igen.
Vi afventer de erstatningssager, der måtte komme, og finder løsninger for dokumenterede tab, når vi bliver præsenteret for dem, skriver Falck.
Sagsøgt af konkursboAfgørelsen fra Konkurrencerådet har også fået kuratoren i Bios' danske selskab, Jan Bruun Jørgensen, op af stolen.
Han forbereder nu et erstatningskrav mod Falck.
Han har samtidig sagsøgt Bios' hollandske moderselskab for at have kørt Bios Danmark videre, selv da konkursen var uundgåelig, og dermed forårsagede selskabet endnu større skade på kreditorernes pengepung.
- Det er rigtigt, at der for nogle dage siden er landet et krav i Holland.
Det er noget, som advokaterne kigger på, siger Stef Hesselink.
Regionen bærer også et ansvarHesselink anklager samtidig Region Syddanmark for at nøle, da Falcks smædekampagne fik greb om befolkningen og redderne i efteråret 2014.
- Vi føler, at Region Syddanmark sad på hænderne og ikke hjalp os.
Lige nu afventer vi vores undersøgelser, men jeg vil opfordre regionen til at undersøge sin egen ageren i sagen, hvor vi oplevede, at vi gav dem dokumentation for Falcks markedsmisbrug, uden de reagerede, siger Stef Hesselink.
Men den kritik giver regionsrådsformand i Region Syddanmark, Stephanie Lose (V), ikke meget for.
- Regionen har løbende fulgt op og blandt andet også holdt et møde med Falck, siger hun og uddyber:- Vi har strukket os meget langt for at hjælpe Bios.
Vi havde en løbende og tæt kontakt om, hvordan vi kunne bidrage til, at de faktisk kunne løfte deres opgaver, siger hun.
FacebookTwitterKopier linkEmner:BIOS Ambulance Service|Stephanie Lose (politiker)|Venstre|Holland|Redningsvirksomhed




https://www.dr.dk/nyheder/penge/direktoer-kritiseret-bureau-staar-frem-skammer-mig-over-tilsvaertning

Falck-Bios-sagenSe temaPengeDirektør for kritiseret bureau står frem: 'Skammer mig over tilsværtning'Kommunikationsbureauet Advice stod i 2014 bag en kampagne, der skulle skabe bekymring om Falcks konkurrent.
Af Alexander Hecklen, Jakob Ussing og Ole Hall06.
feb.
2019 kl.
20.
00Bemærk: artiklen er mere end 30 dage gammelLæs op- Vi skal skabe bekymring!
Sådan lyder en de centrale dagsordener i en påvirkningsstrategi, som kommunikationsbureaet Advice præsenterede redningkoncernen Falck for i september 2014.
- Borgerne og politikerne skal se for sig, at kvaliteten bliver ringere, og responstiderne længere.
Det bliver kaotisk, og folk risikerer at dø, fortsætter bureaet i sin Powerpoint-præsentation, som er gengivet i Konkurrencerådets afgørelse.
Forstå sagen om Falck og BiosKonkurrencerådet har politianmeldt Falck for at have misbrugt sin markedsposition til at presse ambulancekonkurrenten Bios fra Holland ud af det danske marked.
Ambulanceselskabet Bios overtog ambulancedriften i Region Syddanmark fra Falck i 2015.
Bios blev i 2016 erklæret konkurs, da virksomheden ikke kunne skaffe nok ambulancereddere til at få vagtplanerne til at hænge sammen.
Bagmandspolitiet skal nu i gang med at vurdere, om der kan rejses en strafferetlig sag mod Falck.
Nu står direktøren for Advice, Espen Højlund, frem i et interview med DR Nyheder.
- Der er ting, som står frem som det mest utilgivelige – og det vil jeg gerne beklage dybt: Det er, at en nu forhenværende direktør og en enkelt medarbejder fra os er med til at lave en strategi, hvis primære formål er at sværte en anden virksomhed - blandt andet ved at skabe frygt, siger Espen Højlund.
- Havde de to medarbejdere været her i dag, så var de blevet fyret.
For det arbejde lever simpelthen ikke op til hverken faglige eller etiske standarder, fortsætter han.
Har renset central computerDet var blandt andet gennem skjult spin, negativ pressedækning og en social medie-kampagne, at Falck i årene 2014 og 2015 med hjælp fra blandt andre Advice søsatte og førte sin plan ud i livet.
Aktiviteterne omfattede blandt andet metoder, der ifølge Konkurrencerådet skulle sørge for, at påvirkningskampagnen ikke pegede tilbage på Falck.
Sådan lyder anklagerne mod FalckIfølge Konkurrence- og Forbrugerstyrelsen brugte Falck disse metoder til at sværte Bios:Etablering og brug af en gruppe på et socialt medieFormidling af negative historier om BiosMobilisering af ambassadører for FalckBrug af interne nyhedsbreveBrugen af stationsledere og tillidsmænd m.
fl.
Kilde: Konkurrence- og ForbrugerstyrelsenMen ifølge direktør Espen Højlund kendte han ikke selv til formålet med påvirkningskampagnen.
Det var i stedet en forhenværende direktør og en anden tidligere medarbejder, der havde ansvaret for sagen.
- Den pågældende direktør stoppede for to år siden.
Hans computer er, som når en medarbejder stopper, blevet renset for lang tid siden.
Jeg har stort set ikke anden viden, end det der ligger fra Konkurrence- og Forbrugerstyrelsen, og det har ikke været køn læsning, siger han.
En tredje medarbejder, som fortsat er ansat hos Advice, har ifølge direktøren fået "en kraftig advarsel".
- Vi har lavet en grundig vurdering af, om han skal fyres.
Grunden til, at vi ikke har fyret ham, er, at han har en meget marginal rolle på projektet, siger Espen Højlund.
Forkert at sprede frygtDe to medarbejdere, hvoraf den ene var partner i virksomheden, havde ifølge Advice underskrevet en klausul om ikke at tale om arbejdet for Falck både eksternt og internt.
Derfor kom den mulige konkurrencesag bag på Espen Højlund, da han første gang hørte om den, fortæller han.
- Første gang, jeg hører om den her opgave, det er, da Bios klager til konkurrencemyndighederne i sommeren 2015, der kommer han (forhenværende direktør og partner, red.
) hen til mig og giver mig en kort redegørelse om, at vi har været involveret i den her sag, men vi ikke har noget med konkurrencesagen at gøre.
Alt, hvad vi har lavet, er inde for skiven.
Er det den eneste gang, at sagen har været oppe at vende mellem dig og ham?
- Nej, det er det ikke.
Jeg får den her korte redegørelse i 2015.
Så går der i 2016 nogle rygter i vores branche om, at vi har været involveret.
Dér tager jeg fat i den pågældende direktør igen, og siger, at jeg gerne vil have en grundig redegørelse.
Her er et uddrag fra præsentationen”Oplæg af 16.
09.
14 FALCK AMBULANCEUDBUD”, som Advice sender til Falck i 2014, beskrevet i Konkurrencerådets afgørelse:Beskriver han over for dig, at formålet med Falcks kampagne er at få en konkurrent sat ud af spillet?
- Han beskriver formålet som et alment samfundstjenesteligt formål, der havde til opgave at belyse, at der ville være fare for, at Bios ikke ville kunne løfte opgaven.
Det er for mig et meget afgørende punkt: Er intentionen at bringe relevant, men dog kritisk information til offentlighedens skue – eller er motivet at sværte en konkurrent?
Så hvad har i gjort i den her sag.
Har I sværtet Bios til?
- Jeg er fuldstændig enig i den principielle udlægning fra Konkurrence- og Forbrugerstyrelsen.
Det er også derfor, jeg siger, at jeg skammer mig mest over kernen i den her strategi, som er at sværte en anden virksomhed.
Det er formålet med indsatsen, og det er ikke et legitimt formål.
Der står sort på hvidt, at jeres strategi skal skabe frygt for, at folk dør, når Bios tager over.
Er det okay at have sådan en beskrivelse som dagsorden i en præsentation?
- Nej, og udover at intentionen er forkert, så er måden, man vil eksekvere intentionen, også forkert.
For det er alt for aggressivt, siger Espen Højlund.
Hvem betalte for hollandsk smuds?
Et andet spørgsmål, som endnu står ubesvaret i sagen om Falcks kampagne mod Bios, er, hvem der i 2014 betalte hollandske journalister for at grave kompromitterende oplysninger frem om Bios.
Igen skulle opgaven løses på en måde, så Falck ikke kunne kobles til sagen, beskriver Konkurrencerådet igennem det materiale af e-mails og andre dokumenter fra Falck, der ligger til grund for afgørelsen.
Presse- og kommunikationskonsulent Palle Smed, som stod for kontakten til det hollandske gravermedie 'Follow The Money' har i dag beklaget, at han løj om, hvem der i virkeligheden stod bag.
Men Espen Højlund afviser, at Advice skulle have noget med Palle Smeds arbejde for Falck at gøre.
- Når jeg læser materialet, så er vores relation til Palle Smed, at det er den forhenværende direktør fra os, der introducerer Palle Smed til Falck.
Som jeg læser det, så arbejder begge parter under direkte instruks fra Falck.
Det gør vi.
Og det gør Palle Smed også.
Så I har ikke direkte givet ordrer til Palle Smed.
De er kommet fra Falck.
Er det sådan, din udlægning skal forstås?
- Palle Smed har ikke arbejdet på vores instruks.
Han har arbejdet på instruks fra Falck.
Igen må jeg tage det forbehold, at jeg kun kan se det materiale, der ligger her (afgørelsen fra Konkurrencerådet, red.
).
Så det er ikke Advice, der har betalt pengene til Palle Smed, så han kunne betale hollandske journalister for at finde smuds om Bios?
- Så er vi igen nede i de detaljer, som jeg ikke kan forholde mig til.
Jeg har ingen anelse om det.
Hvad gør I nu?
- Den korte del af det er, at vi selvfølgelig kommer til at skærpe vores egne etiske guidelines enormt meget.
Vi vil ligge hundrede procent i førerfeltet på det her.
Meldingen fra Bios er, at man vil overveje at politianmelde nogle af de rådgivere, der har været med til at arbejde for Falck.
I har været hovedkommunikationsbureau.
Hvad tænker du om det?
- Vi kan alene forholde os til, at vi ikke er en juridisk part i den her sag.
Det betyder også, at ifølge Konkurrence- og Forbrugerstyrelsen, har vi ikke gjort noget ulovligt.
Det er det, vi forholder os til, siger direktør Espen Højlund.
Advice har på baggrund af Konkurrencerådets afgørelse iværksat en intern undersøgelse om sagen.
FacebookTwitterKopier linkEmner:BIOS Ambulance Service|Konkurrence- og Forbrugerstyrelsen|Holland|Bygge- og anlægsvirksomhed|Arbejdsmarked




https://www.dr.dk/nyheder/regionale/hovedstadsomraadet/har-faaet-saerlig-dispensation-spillested-booker-kun-kvindelige

KøbenhavnHar fået særlig dispensation: Spillested booker kun kvindelige kunstnere i et årForbrændingen i Albertslund har fået en dispensation fra Kulturministeriet til kun at booke kvinder i hele 2019.
Pernille Rosendahl er en af de kunstnere, der giver koncert på spillestedet Forbrændingen i Albertslund.
Af Kristoffer Poulsen06.
feb.
2019 kl.
20.
00Bemærk: artiklen er mere end 30 dage gammelLæs opSidste år kom det frem, at scenen på spillestedet Forbrændingen skulle være forbeholdt solister og bands med kvinder i front i kampen for mere ligestilling i musiklivet.
Men allerede inden initiativet blev til virkelighed, mødte det kritik for at være i strid med ligestillingsloven.
Nu har Kulturministeriet alligevel valgt til at godkende Forbrændingens plan om at fokusere på kvindelige kunstnere.
Det sker med en dispensation fra ligestillingsloven.
Dermed har spillestedet det juridiske på plads.
- Nu har vi en blåstempling af projektet i forhold til det juridiske, og samtidig er det en anerkendelse af, at det er reelle udfordringer, vi arbejder med, siger Niels Christian Geil, der er souschef på Forbrændingen.
Projekt har dog ikke været problemfrit at stable på benene.
- Det her er et projekt med indbyggede problemer, men midlet helliges af målet, og vi synes ikke, at det er fedt, at tilstandene er sådan her i 2019, og derfor er det nødvendigt, siger Niels Christian Geil.
Det er nemlig en kendt problemstilling i musikbranchen, at det oftere er mandlige end kvindelige musikere, der står på plakaterne.
Siden 2015 har det musikalske kvindekollektiv Hun Sole eksempelvis arbejdet på at sætte særligt fokus på danske, kvindelige musikere og sangere.
Læs også:Danske musikere i oprør: Kan kvinder ikke lave god musik?
Opbakning fra branchenOgså i Dansk Musiker Forbund bakker man op om at booke kvindelige kunstnere i et helt år.
Der er lang vej til at komme de her skævheder til livs, men det her er et lille skridt og et vigtigt forsøg.
Benjamin Aggerbæk, næstformand, Dansk Musiker ForbundDet er nemlig et godt initiativ, mener næstformand Benjamin Aggerbæk.
- Vi er meget glade for, at Forbrændingen nu har fået lov til at kun at booke kvinder, selvom vi godt var klar over, at det ikke bare kunne blive blåstemplet, siger han.
Men selvom mandlige musikere i et år ikke står i første række til at indtage scenen, skal der gøres endnu mere for at komme ligestillingen i musikbranchen til livs, siger Benjamin Aggerbæk.
- Der er lang vej til at komme de her skævheder til livs, men det her er et lille skridt og et vigtigt forsøg, siger han.
Møder stadig kritikMen den megen fokus på kvindelige kunstnere møder dog stadig kritik.
Ifølge Alex Ahrendtsen, der er kulturordfører for Dansk Folkeparti, strider Forbrændingens projekt nemlig mod loven.
- Ligestillingsloven giver dem ikke ret til det, og så har Kulturministeriet bare brugt en meget let benyttet dispensationsmulighed til at godkende Forbrændingens ansøgning, siger han.
Alex Ahrendtsen mener, at ligestilling, køn og kvinder er blevet politisk korrekte emner.
Men Kulturministeriet skal ikke give dispensationer på grund af det.
- Hvis man ser på sangere, er de fleste kvinder, mens musikerne er mænd.
Det er latterligt, for det handler ikke om køn og etnicitet, det handler om musik, siger han.
Tilbage i kulissen på Forbrændingen er Niels Christian Geil fortrøstningsfuld.
- Jeg fornemmer, at vi har støtte fra vores kollegaer på andre spillesteder, og vi synes, at vi har fået udfordringen og emnet ud til en ny ring af mennesker, og det er i sig selv værdifuldt, siger han.
Læs også:Dansk festival vil have 50 procent kvinder på scenenFacebookTwitterKopier linkEmner:Alex Ahrendtsen (politiker)|Kulturministeriet|Ligebehandling|Dansk Folkeparti|Albertslund




https://www.dr.dk/nyheder/regionale/nordjylland/de-gravede-kloakker-og-fandt-svaerd-fra-1300-tallet-det-er-stadig

NordjyllandDe gravede kloakker og fandt sværd fra 1300-tallet: 'Det er stadig skarpt'Et usædvanligt velbevaret sværd er dukket op under udgravninger midt i Aalborg.
Rørlægger Jannic Vestergaard (tv.
) og maskinfører Henning Nøhr (th.
) fra entreprenørfirmaet Gunnar Christensen tog straks fat i arkæologerne, da de gjorde fundet.
(© Nordjyllands Historiske Museum)Af Klaus Videbæk06.
feb.
2019 kl.
19.
00Bemærk: artiklen er mere end 30 dage gammelLæs op- Stop, vi har et sværd i skovlen!
Rørlægger Jannic Vestergaard måtte i går råbe højt, da han sammen med sin makker var ved at grave ud til separering af kloakker i den vestlige del af Algade midt i Aalborg.
Mens Henning Nøhr sad bag rattet i gravemaskinen, kunne Jannic Vestergaard se en klinge rage op af jorden, og så var det med at få holdt på arbejdet.
De første granskninger af sværdet tyder på, at det stammer helt tilbage fra 1300-tallet.
Alligevel er det usædvanligt velbevaret.
- Man kommer lidt op at køre, fortæller Jannic Vestergaard.
- Man kunne ikke se på klingen, at det havde ligget der i 700 år.
Dervar ikke et spor af rust, og hvis jeg trak fingeren henover det, ville jeg stadig skære mig på det, fortsætter han.
Sværdet er sin fulde længde 112 centimeter langt og har en intakt sværdknap for enden af skaftet.
(© Nordjyllands Historiske Museum)Faktisk har de to undervejs i deres arbejde fundet både søm, hestesko og lædersåler i området, og arkæologer fra Nordjyllands Historiske Museum har fulgt fremskridtene tæt.
Krævede særlig fægteteknikDet er dog ekstraordinært at finde et sværd i den tilstand, siger arkæolog på stedet Kenneth Nielsen.
- Det er så tæt på unikt, som man næsten kan komme, vil jeg sige.
Normalt er det jo jordlag og potteskår, vi gør i, men lige pludselig stod vi altså med et sværd, og det er ikke bare et hvilket som helst sværd.
Man kan se masser af detaljer, og det er stadig skarpt, siger han.
Sværdet er et såkaldt halvandenhåndssværd, som er slankt og vejer ganske lidt.
Kun omkring et kilo.
- Det er beregnet til at blive brugt med en til to hænder og en fægteteknik, som har været brugt af trænede krigere og soldater.
Det har primært været adelen i middelalderen på det her tidspunkt, som har brugt den slags, siger Kenneth Nielsen.
Formentlig tabt i kampFundet er gjort lige uden for den bybefæstning, der blev etableret i Aalborg i 1300-tallet, og kan ifølge Kenneth Nielsen været tabt midt under en kamp eller strid, hvorefter det er sunket ned i mudderet.
- Det er en periode, der er relativ voldelig, kan man vist godt sige.
Med masser af politiske forviklinger, og i mange tilfælde er det sværdet, der ender med at være det, der fører ordet, siger han.
Sværdet skal nu renses og undergå en konservering, så det bliver stabiliseret og kan bruges i forbindelse med en udstilling af fund i området.
Selvom det forsinker kloakarbejdet hver gang, man støder på historiske genstande, så går det ikke Jannic Vestergaard på.
- Overhovedet ikke, siger han.
- Jeg kunne aldrig drømme om at læse om det på nettet, men når du selv står midt i det og med sådan et gammelt sværd her, er det lidt sjovere.
Mærker på sværdet indikerer, at bæreren af det har pareret fjendtlige slag mindst tre gange, inden det er blevet tabt.
FacebookTwitterKopier linkEmner:Aalborg|Nordjyllands Historiske Museum|Historie




https://www.dr.dk/sporten/fodbold/kvindelandsholdet/dbu-i-stort-lobbyarbejde-vil-have-em-i-kvindefodbold-til-danmark-i

KvindelandsholdetDBU i stort lobbyarbejde: Vil have EM i kvindefodbold til Danmark i 2025DBU arbejder på at blive vært for kvindernes EM i fodbold om seks år.
Jesper Møller, formand for DBU, kulturminister Mette Bock og Mette Bach Kjær fra DBU's bestyrelse.
Af Af Henrik Liniger06.
feb.
2019 kl.
19.
00Bemærk: artiklen er mere end 30 dage gammelLæs opDer er over seks år, til bolden ruller ved kvindernes EM i 2025, men alligevel er spillet om EM-slutrunden allerede i gang.
I disse dage er hele fodboldeuropas top samlet i Rom for at deltage i Uefas kongres.
Og i korridorerne arbejder en delegation fra Dansk Boldspil-Union for at skabe interesse for Danmarks som EM-vært.
- Det handler om, at få sendt signalet om, at vi i Danmark er interesserede i at være EM-værter.
At få spredt budskabet om, at Danmark som EM-vært i 2025 har fuld opbakning derhjemme, siger Mette Bach Kjær, der repræsenterer kvindefodbolden i DBU's bestyrelse.
Danmark nåede ved EM i 2017 helt til finalen, der dog blev tabt med 2-4 til Holland.
Ideen om at arrangere et kvinde-EM har spøgt i DBU i nogle år, men EM-sølvet i 2017 var naturligvis med til at skubbe på de konkrete planer.
Og selv om EM i 2025 virker langt væk, er det ifølge Mette Bach Kjær ikke for tidligt at arbejde på værtskabet:- Vi skal vise, at vi er klar.
Vi skal være offensive og gøde jorden for, at det her kan blive til noget.
Det gælder både i Europa, men også derhjemme, siger hun.
Skal motivere kvindefodboldenEt dansk EM skal være med til at fastholde interessen for kvindefodbold, både hos tilskuerne, men også hos de unge spillere, der har ambitioner om at komme på landsholdet.
- Det er vores plan at gøre et EM på hjemmebane til et pejlemærke for kvindefodbolden i Danmark.
Vi har en klar ambition om, at antallet af kvindelige spillere skal være i vækst, og en EM-slutrunde på hjemmebane vil være et signal til nye spillere om, at vi i DBU virkelig vil kvindefodbolden, siger Mette Bach Kjær.
Måske i JyllandNår det handler om detaljerne for, hvor og hvordan turneringen eventuelt skal afvikles i Danmark, så er DBU endnu ikke ret langt, men i første omgang forestiller Mette Bach Kjær sig, at en række stadions i Jylland kan komme i spil.
- Vi kender endnu ikke de konkrete krav til turneringens afvikling, men vi håber at kunne være med på det niveau, Uefa lægger for turneringen, siger hun.
Læs også:Danmark får topmodstand i træningskampe: ’Vi skal vise, vi burde have været til VM’Det kommende EM i 2021 blev tildelt England uden modkandidater, og her skal kampene spilles på en række mindre og mellemstore stadions på nær finalen, som skal afvikles på Wembley.
FacebookTwitterKopier linkEmner:DBU|Fodbold|UEFA|Jylland|England




https://www.dr.dk/nyheder/kultur/dr-redaktoer-efter-boykot-paa-danske-radiostationer-derfor-spiller-vi-stadig-r-kelly

KulturDR-redaktør efter boykot på danske radiostationer: Derfor spiller vi stadig R.
KellyFlere danske radiostationer boykotter den pædofili-anklagede R&B-kunstner R.
Kelly, men på DR’s kanaler er den kontroversielle amerikaner fortsat velkommen.
R.
Kelly er bandlyst på flere danske radiostationer, men ikke på DR's kanaler.
Af Jens Andersen06.
feb.
2019 kl.
20.
14Bemærk: artiklen er mere end 30 dage gammelLæs opBauer Medier, der driver radiostationerne The Voice, NOVA, Radio 100, Pop FM, Radio Soft og Myrock, vil ikke længere spille den amerikanske R&B-sanger R.
Kellys musik.
Det skriver tv2.
dk.
- I vores optik er der nogle forbrydelser, der er så slemme, at vi ikke vil give airtime til folk, der står bag dem.
Og det er pædofili, mord og voldtægt, siger Torben Nielsen, der er ansvarlig for alt indhold hos Bauer Medier, til tv2.
dk.
R.
Kelly, der måske er bedst kendt for kæmpehittet ’I Believe I Can Fly’, har siden midten af 90’erne været sat i forbindelse med pædofili, men det er blevet ved beskyldningerne, da den 52-årige sanger og producer aldrig er blevet dømt.
Påstandene om pædofili og andre seksuelle overgreb har fået nyt liv med dokumentaren ’Surviving R.
Kelly’, hvor adskillige kvinder fortæller om overgreb begået af R.
Kelly.
Mens det har fået Bauer Medier til at pille R.
Kelly ud af deres playlister, så er sagen en helt anden på DR's radiokanaler.
Her er den amerikanske kunster stadig velkommen i æteren.
- De kanaler, der vil spille R.
Kelly, de spiller R.
Kelly, hvis de har lyst til det.
Som udgangspunkt så kan vi ikke bandlyse kunstnere, der ikke er blevet dømt for noget som helst.
Det er R.
Kelly ikke, uanset hvor mange ubehagelige indicier, der måtte være, siger P3's musikansvarlige, Mathias Buch Jensen.
- Jeg kommer aldrig nogensinde til at binde nogle værter på hænder og fødder, hvis de har lyst til at spille R.
Kelly.
På P4 har værterne fortsat også mulighed for at spille R.
Kelly, oplyser musikredaktør for P4, Henrik Wacher.
R.
Kelly kan spilles efter eventuel domSkulle de nye anklager i 'Surviving R.
Kelly' føre til en dom mod R.
Kelly, så er det dog heller ikke lig med en udelukkelse fra DR's radiostationer.
Amerikanerens musik kan stadig have en berettigelse i DR's programmer, siger P3's musikanvarlige, Mathias Buch Jensen.
- Om han bliver dømt eller ej, så kan jeg ikke se noget problem i, at en vært af redaktionelle grunde vælger at spille R.
Kelly.
Hvis han bliver dømt, så synes jeg ikke, man bare kan lade som om, at hans musik ikke findes, siger Mathias Buch Jensen.
- Det kunne være i en situation, hvor værten siger 'lad os lige få på bordet, hvad og hvem vi taler om her.
Hvem er den her sanger?
Hvordan lyder hans musik?
'.
Der ville det give mening.
Anklaget for børnepornografiAnklagerne mod R.
Kelly i dokumentaren 'Surviving R.
Kelly' har givet nyt liv til historierne om R.
Kellys interesse for helt unge piger, som har været offentligt kendt gennem hele R.
Kellys karriere.
Robert Sylvester Kelly, som er R.
Kellys borgerlige navn, blev i 1994 i en alder af 27 år gift med den dengang blot 15-årige sangerinde Aaliyah.
På vielsesattesten stod Aaliyah opført som 18-årig.
Ægteskabet blev senere annulleret.
Aaliyah Dana Haughton døde i 2001 i et flystyrt.
R.
Kelly har siden været beskyldt for sex med mindreårige flere gange.
'Surviving R.
Kelly'-dokumentaren har bragt nye beskyldninger og givet liv til gamle mod den amerikanske R&B-sanger R.
Kelly.
Her bliver der demonstreret foran hans pladestudie i Chicago.
Den mest berømte sag er fra 2002, hvor R.
Kelly blev anklaget for flere tilfælde af børnepornografi.
En videooptagelse, hvor R.
Kelly angiveligt havde sex med og urinerede i munden på en 14-årig pige blev en central del af sagen.
Pigen på videooptagelsen kunne dog ikke identificeres, selvom anklagerne havde en klar idé om, hvem hun var og havde flere vidner, der bekræftede pigens identitet.
Pigen selv og hendes nærmeste familie nægtede dog, at det var hende på videoptagelsen.
R.
Kelly blev derfor frifundet, da alderen på pigen i videooptagelsen derfor ikke kunne bestemmes.
R.
Kelly blev frifundet i 2008.
52-årige R.
Kellys karriere har efter dokumentaren 'Surviving R.
Kelly' lidt et alvorligt knæk.
R.
Kelly er blevet droppet af sit pladeselskab Sony Music og RCA, mens flere af hans tidligere samarbejdspartnere som Lady Gaga, Celine Dion og Chance the Rapper har offentligt taget afstand fra ham og fjernet deres fælles sange fra diverse streamingtjenester.
Senest har R.
Kelly trukket en annoncering af en turné til Australien tilbage, da australske politikere gjorde det klart, at han er uønsket 'downunder'.
FacebookTwitterKopier linkEmner:Celine Dion (musiker)|Lady Gaga (musiker)|Pædofili|TV 2 (tv-kanal)|Australien




https://www.dr.dk/nyheder/udland/marokko-skaerper-sikkerheden-turister-efter-dobbeltdrab

Dansker og nordmand dræbt i MarokkoSe temaUdlandMarokko skærper sikkerheden for turister efter dobbeltdrabEfter drabet på en dansk og en norsk turist i Atlasbjergene skærper Marokko reglerne for turister i området.
(ARKIV) Det bjergområde i Marokko, hvor en dansk og en norsk turist blev fundet dræbt.
Nu skærpes sikkerheden.
06.
feb.
2019 kl.
18.
26Bemærk: artiklen er mere end 30 dage gammelLæs opMarokko vil øge sikkerheden for turister, der tager på vandretur i landet.
Derfor har politiet i det nordafrikanske land indført nye, skærpede regler for turisters færden i Atlasbjergene.
Det skriver det norske medie Dagbladet.
Tiltaget kommer, halvanden måned efter at to unge kvinder fra henholdsvis Danmark og Norge blev dræbt under en vandretur i Atlasbjergene i Marokko.
24-årige Louise Vesterager Jespersen fra Danmark og hendes veninde 28-årige Maren Ueland fra Norge blev fundet døde 17.
december nær landsbyen Imlil.
De var blevet udsat for knivstik og efterfølgende halshugget.
Ingen overnatning i teltIfølge de nye regler skal alle turister, der tager på vandretur i Atlasbjergene, have følgeskab af en autoriseret guide.
Det er ikke tilladt at sove i telt, og man må ikke påbegynde en vandretur mod Nordafrikas højeste punkt, Toubkal, efter klokken 16.
Læs også:Guide i Marokko om drabsmænd: ’Jeg håber, de kommer i fængsel for evigt’Desuden anbefaler politiet i provinsen Al Haouz, at der oprettes fire politiposter på vejen op fra landsbyen Imlil til Toubkal.
Alle turister og andre, der bevæger sig op i bjergene i dette område, skal registreres og tjekkes.
Udsendte IS-videoDe marokkanske myndigheder har tidligere oplyst, at drabssagen fra Atlasbjergene betragtes som terror.
Foreløbigt er 22 personer anholdt i sagen.
En uge inden drabene på Louise Vesterager Jespersen og Maren Ueland udsendte fire af de anholdte en video, hvor de sværger troskab til Islamisk Stat.
/ritzau/FacebookTwitterKopier linkEmner:Islamisk Stat|Afrika|Marokko|Turisme|Mord




https://www.dr.dk/nyheder/udland/trump-nominerer-kritiker-af-verdensbanken-til-chef-verdensbanken

UdlandTrump nominerer kritiker af Verdensbanken til chef for VerdensbankenSom ventet har Donald Trump peget på den tro støtte David Malpass til international toppost.
USA's præsident Donald Trump annoncerer, at han nominerer David Malpass (t.
v.
) som ny chef for Verdensbanken.
06.
feb.
2019 kl.
20.
26 | opdateret 06.
feb.
2019 kl.
21.
08Bemærk: artiklen er mere end 30 dage gammelLæs opUSA's præsident, Donald Trump, har nomineret den 62-årige finansmand David Malpass til posten som chef for Verdensbanken.
Trumps beslutning er forventet, efter at der i flere dage har svirret rygter om, at han ville pege på netop Malpass.
Malpass er højtstående embedsmand i det amerikanske finansministerium og regnes for at være en af præsidentens allierede.
Under Trumps valgkampagne var Malpass en af hans økonomiske rådgivere.
Præsidentens nominering kan virke en anelse besynderlig.
Kritisk over for lån til KinaMalpass er således skeptisk over for multilaterale institutioner og har tidligere gjort sig bemærket som skarp kritiker af netop Verdensbanken - specielt over institutionens lån af penge til Kina.
Verdensbanken arbejder med at yde hjælp og lån til den fattigste del af verden.
Aktionærerne i Verdensbanken er lande, herunder Danmark.
I en vidneforklaring i Kongressen sagde Malpass i 2017, at institutioner som Verdensbanken "bruger mange penge", men "ikke er særlig effektive".
Malpass skal godkendes af Verdensbankens bestyrelse.
Kan komme modkandidaterUSA har traditionelt udpeget den øverste chef for Verdensbanken og sidder på 16 procent af stemmerne i bestyrelsen.
Men det betyder ikke, at der ikke kan komme modkandidater.
Europa har traditionelt stået i spidsen for Den Internationale Valutafond (IMF), som regnes for Verdensbankens søsterorganisation.
IMF ledes i øjeblikket af franske Christine Lagarde.
Hvis Malpass godkendes som ny chef, skal han afløse Jim Yong Kim.
Han blev nomineret af tidligere præsident Barack Obama i 2012, men forlod posten den 1.
februar i år til fordel for et job i en kapitalfond.
Jobskiftet kom tre år før tid og skete på et tidspunkt, hvor Kim havde haft flere uoverensstemmelser med Trump-administrationen på områder som klimaforandringer og ressourcer til udvikling i den tredje verden.
/ritzau/AFPFacebookTwitterKopier linkEmner:Barack Obama (politiker)|Christine Lagarde (politiker)|Verdensbanken|USA|Finanssektoren




https://www.dr.dk/mitliv/amanda-er-stadig-ingen-size-zero-men-hun-har-aldrig-haft-det-bedre

Noget på hjerteSe temaMit LivAmanda er stadig ingen 'size zero' - men hun har aldrig haft det bedre28-årige Amanda har smadret sin krop med byture, fastfood, bikini-fitness og stram diæt.
© Philip DavaliAf Palle Herløv og Philip Davali (foto)06.
feb.
2019 kl.
18.
50Læs opAmanda Louise Warlo har prøvet at miste kontrollen over sit liv og gå ned med flaget.
Sådan helt ned, med tudeture på toilettet i arbejdstiden og måneder som sygemeldt, hvor hun lå under dynen i lejligheden i Sorgenfrigade på Nørrebro.
Med en pakke cookies og 'Friends' kørende i loop.
Hun havde ikke lyst til at møde andre, så det nemmeste var at gemme sig derhjemme.
Jeg tror, det for nogle handlede om, at det var nemmere at være inde i varmen, hvis man holdt andre ude i kulden.
Amanda Louise WarloAmanda var omkring 16 år, da hun første gang begyndte at have negative tanker om sig selv og en følelse af, at hun "ikke passede ind i flokken".
Uden at stoppe op og acceptere sig selv, blev de følgende 10 år en konstant jagt på at ligne ét af de "perfekte mennesker" fra først magasiner og siden Instagram, og det blev med kroppen og sindet som hårdtprøvede ofre.
- Når man er teenager, er det svært at føle, at man ikke ligner alle de andre.
Jeg var og er ikke ligefrem nogen size zero.
Unge kvinder som Paris Hilton og Lindsay Lohan satte dengang dagsordenen, når det kom til kropsidealer.
Man skulle være petit, men jeg var alt det modsatte med mine 179 centimeter og former, siger 28-årige Amanda.
Læs også:Freja på 21: Jeg er så vred over, at Instagram fyldte så meget i mit livHun husker tilbage på en ungdom, hvor hun blev mobbet og holdt udenfor.
Den var ikke ulykkelig, men den var svær at komme igennem.
I en årrække gik Amanda Louise Warlo rundt og følte sig tyk, selv om enhver kunne se, at der ikke var noget om snakken.
- Jeg tror, mange unge piger genkender de tanker.
Uanset hvordan man ser ud, er der nogle uopnåelige idealer, man gerne vil leve op til, siger hun.
En af de fulde piger i nattelivet- Så begyndte jeg at gå i byen, hvor jeg så de attraktive piger i nattelivet.
Det fik mig til at gå hele dage uden at spise, så jeg kunne føle mig tynd ligesom dem om aftenen.
Sådan lærte hun, at en tom mavesæk kombineret med alkohol er en skidt cocktail, og det bliver ikke bedre, når man har trænet og presset sig selv fysisk i løbet af dagen.
Noget på hjerteVi er alle forskellige.
Vi lever vidt forskellige liv med tanker, hverdagsrutiner, følelser og måske endda udfordringer, som andre ikke kender til.
I denne artikelserie giver vi taletid til unge med noget på hjerte - for så kunne det jo være, at vi kunne blive lidt klogere på hinanden.
Læs flere fortællinger her.
- Jeg er tit blevet mere fuld, end jeg havde lyst til.
Hvor jeg mistede selvkontrollen, og hvor jeg ikke kunne stå på benene.
Jeg kastede op i løbet af natten, og på vejen hjem kunne jeg spise tre pølsehorn og en shawarma.
Næste dag og weekenden efter gentog det hele sig.
Sådan stod det på i nogle år, hvor hun arbejdede som promoter og i entreen på en række københavnske high end-natklubber, hvor pigerne ifølge Amanda altid står og smiler og signalerer overskud og selvsikkerhed.
- Det var en destruktiv adfærd og en usund livsstil, hvor jeg var hård ved mig selv.
Jeg var ked af det indeni.
Man bliver ulykkelig, når man bruger så meget energi på at prøve at være noget, man ikke er.
- Jeg tror ikke, andre kunne se min ekstreme usikkerhed, selv om jeg var ude i tovene.
Blandt andet fordi jeg følte mig tyk.
Jeg vejede 55 kilo som 15-årig og 85 kilo, da jeg var 21.
Det er helt naturligt at blive større, når man bliver voksen, men det var svært for mig at acceptere.
- Jeg var pigen i klassen, som ikke havde ret mange venner.
Jeg tror, det for nogle handlede om, at det var nemmere at være inde i varmen, hvis man holdt andre ude i kulden, siger Amanda Louise Warlo.
Tudetur på toilettet og så på med et smil- Senere fik jeg job som sælger i et fitnesscenter, hvor der var pres på i en tid med ekstrem hård konkurrence på markedet.
Jeg følte mig i forvejen psykisk stresset, og nu kom det fysiske oveni og gav mig præstationsangst i hverdagen.
Det var her, Amanda tog sig nogle tudeture på toilettet næsten dagligt, inden hun gik ud og lod som om, at alting var perfekt over for kunder og kolleger.
Lidt ligesom pigerne i entreen til natklubberne.
Jeg har altid tænkt, at det ikke giver mening at bevæge sig ud på den måde, hvis ikke man løber hele vejen.
Amanda Louise WarloHun havde svært ved at falde i søvn om aftenen, hvor hun burde lade batterierne op, og byturene fandt stadig sted for fuld hammer i weekenderne.
Amanda endte med at blive sygemeldt i to måneder, inden hun sagde op.
Hendes liv kørte på repeat i den periode med usund mad og tv-serier.
- Til sidst fik min mor mig til lægen igen, og han sendte mig videre til en psykolog.
Her fik jeg at vide, at den bedste medicin mod en tilstand som min - mindreværdsfølelser og præstationsangst - var at komme ud og være fysisk aktiv.
Hun begyndte at gå nogle korte ture rundt om blokken på Nørrebro.
Altid midt på dagen, hvor de fleste andre var på arbejde, så risikoen for at møde nogen, hun kendte, var minimal.
Hun skiftede byture og fastfood ud med ekstrem træning og en stram kostplan.
Ingen af delene gav hende en varig tilstand af glæde.
Fra den ene yderlighed til den andenAmanda havde uddannet sig til fitnessinstruktør i 2011, så hun vidste alt om, hvordan man holdt sig i god form.
Langsomt begyndte hun at læse om kvindelige atleter, og hun blev inspireret af deres livsstil.
Meget endda.
De smukke idealer fra nattelivet og medierne blev skiftet ud med de hårdtspændte kvinder fra fitnessmiljøet, og Amanda begyndte for første gang at træne seriøst og bygge sin krop op.
Alle måltider blev nøje udvalgt og afmålt på vægt.
Sådan er det langt fra i dag.
Hun spiste efter en stram kostplan og stillede blandt andet op til DM i bikini-fitness i 2012 og 2013.
Da hun var mest aktiv op mod konkurrencer, trænede hun tre gange om dagen:30 minutters højintens intervaltræning om morgenen.
Halvanden times styrketræning midt på dagen.
Og så en time med lavere intensitet - cykling eller en gåtur - lige inden sengetid.
Måltiderne var nøje afmålt med eksempelvis 125 gram hytteost, 50 gram grøntsager, en skive rugbrød, 100 gram magert pålæg og en tredjedel af en avocado til frokost.
Træningen blev hendes vej tilbage til et liv, hvor hun følte sig succesfuld, accepteret og beundret.
Hun var i fysisk topform.
Det er oplevelser med venner og familie, jeg missede.
Alt det tænkte jeg bare ikke over, mens det stod på.
Amanda Louise WarloMen hun modarbejdede stadig kroppens signaler.
Nu var det bare mindre destruktivt med ekstrem træning og diætmad i stedet for fastfood, alkohol og byture.
Fra den ene yderlighed til den anden.
- Ingen kvindekrop kan lide at have en fedtprocent på otte-ti procent.
Det er ikke sundt, siger hun.
Det forstod hun bare ikke, mens hun befandt sig i det.
Det var noget, hun indså med alderen, og til sidst sagde hun fra.
- Det gav mening for mig at leve på den måde, selv om det havde stor indflydelse på mit sociale liv.
Jeg fortryder ikke tiden som bikinifitness-atlet, for det har givet mig en masse godt med på vejen, og det hjalp mig videre oven på nedturen.
- Men jeg gav afkald på en masse oplevelser med familie og veninder, hvis det ikke harmonerede med min trænings- og kostplan.
Jeg havde mad med hjemmefra, eller jeg bestemte menuen, når vi spiste ude.
På den måde påvirkede det også folk omkring mig.
Dubai blev et vendepunktAmanda droslede gradvist ned med træningen efter sin sidste konkurrence, så hun ramte et niveau, hvor der var tid til at have en normal tilværelse.
Hun gennemførte en ny uddannelse som fysioterapeut, og dagen efter en eksamen i juli 2016 forfulgte hun en drøm om at flytte til Dubai, hvor hun stadig bor og arbejder som personlig træner og kostvejleder.
- Det blev et afgørende vendepunkt for mig.
Jeg havde brug for at komme væk fra mit liv i Danmark og starte forfra.
Det tog et halvt års tid, før jeg begyndte at hvile i mig selv, for der var mange nye indtryk og forandringer.
Amanda Louise Warlo flyttede til Dubai i juli 2016.
Hun har tidligere boet flere steder i Københavns-området og i Sverige.
Arbejde fra klokken syv til 20.
30 betød, at hun helt naturligt ikke havde tid til at træne tre gange om dagen.
Diæten gik fra at være 'ekstrem nazi' med alkohol kun to gange om året og et enkelt ugentligt treat-meal-måltid, der lå uden for skemaet, til, at hun nu spiser og drikker, hvad hun har lyst til.
- Det har gjort mit liv nemmere at leve mere lystbetonet og afvekslende.
Jeg arbejder cirka 80 timer om ugen, men jeg stresser aldrig, for jeg bestemmer selv over min tid, og jeg kan justere på antallet af opgaver, som det passer mig.
Sådan ville jeg ikke have det, hvis andre bestemte over mig, og hvis jeg skulle leve op til deres forventninger.
Det er helt afgørende, siger Amanda.
Jeg kan mærke, at jeg er blevet klogere med alderen, så jeg er ikke bange for at ryge helt ned igen.
Amanda Louise WarloHun føler, at de negative tanker ligger lige under overfladen og venter på at springe frem og ødelægge hendes gode humør, og hun har stadig perioder, hvor hun ikke er tilfreds med sig selv, fordi hun sammenligner sig med andre.
- Sådan er det nok, når man har haft det svært.
Der er ting, der kan tricke én, som man skal undgå.
Jeg kan mærke, at jeg er blevet klogere med alderen, så jeg er ikke bange for at ryge helt ned igen, selv om risikoen altid vil være der.
- Jeg er glad for mit liv nu, og jeg er privilegeret over at kunne bruge mine erfaringer på at hjælpe andre til at få en bedre livsstil.
Vi er i øjenhøjde, når vi snakker sammen, fordi jeg har været i samme båd som dem, hvis de har det svært.
Mit bedste råd er, at man skal acceptere sig selv, som man er.
Size zero eller ej!
FacebookTwitterKopier linkEmner:Lindsay Lohan (skuespiller)|Paris Hilton (kendis)|Sundhed og velvære|Dubai|Instagram




https://www.dr.dk/nyheder/indland/sex-samfund-lokker-og-vaekker-vrede-med-emoji-quiz

IndlandSex & Samfund lokker og vækker vrede med emoji-quizHvis du vil forstå din teenagers frække sms'er, skal du først aflevere mailadresse.
Hvad betyder en aubergine og en fersken i sexsnak?
Det kan man blive klogere på hos Sex & Samfund, hvis man vil afgive sin mailadresse og sit telefonnummer - hvis man da ikke allerede har gættet det.
(© DR Grafik/Emil Thorbjörnsson)Af Flemming Brandt06.
feb.
2019 kl.
17.
44 | opdateret 06.
feb.
2019 kl.
19.
16Bemærk: artiklen er mere end 30 dage gammelLæs opVi befinder os midt i Uge Sex, og den uafhængige oplysningsorganisation Sex & Samfund sætter i deres kampagne i år fokus på grænser.
Men måske er organisationen selv ude at røre ved grænsen i deres iver for at komme i kontakt med forældre, der gerne vil sende deres børn og unge godt på vej.
På Facebook har Sex & Samfund nemlig lagt en quiz op, hvor man kan undersøge, hvor godt man har styr på de unges sprog og koder, når det gælder brugen af de frække emojis.
Men når man svarer på spørgsmålene, får man kun at vide, om man har gættet rigtigt, hvis man afslutningsvis vælger at oplyse navn, mailadresse og mobilnummer til organisationen.
Det er der en del brugere, som er blevet temmeligt irriterede over, og de har luftet deres harme på det sociale medie.
- Der har været en del vrede reaktioner fra brugere på Facebook, og vi er altid interesseret i den bedst mulige dialog med dem, vi gerne vil engagere i vores sag.
Derfor er det også noget, vi lytter til og vil evaluere på, siger Kasper Skov, engagements- og mobiliseringschef i organisationen.
- Quizzen er tænkt som en annonce for vores kampagne, Forældredysten.
dk, hvor man modtager seks forskellige challenge-mails med nogle dages mellemrum, så man i mellemtiden kan tage snakken med sine børn om det emne, der er i hver challenge.
Stor tilfredshed blandt de tilmeldteHan konstaterer, at kampagnen bare er en af mange ting, som Sex & Samfund har i gang i denne uge, og at der har været stor tilfredshed blandt de tilmeldte til Forældredysten.
Og han kan godt forstå, at man kan være skuffet, når man ikke får svarene efter at have brugt tid på quizzen.
- En anden model kunne være, at vi gav svarene til alle, der deltager, og så kunne de selv aktivt tilmelde sig.
Det er noget af det, som vi skal evaluere på efterfølgende.
- I sidste ende vil vi jo ikke genere nogen, vi vil bare gerne have, at der er så mange som muligt, der tilmelder sig.
Ikke omfattet af spamforbudFrederik Lars von Bülow fra Forbrugerombudsmanden fastslår, at der umiddelbart ikke er noget galt i den måde, som Sex & Samfund har markedsført deres kampagne.
- Så vidt jeg ved, er der tale om en almennytttig forening.
Og almennyttige foreninger er ikke omfattet af spamforbuddet.
Hvis der ikke er tale om en almennyttig forening, skal Sex & Samfund indhente et samtykke i overensstemmelse med markedsføringsloven.
Et sådant samtykke skal blandt andet være frivilligt.
Giver du et samtykke i overensstemmelse med markedsføringsloven, er der ikke noget problem i forhold til spamforbuddet.
Siger ja til flere mails i fremtidenHvis man vælger at opgive sine oplysninger til Sex & Samfund, siger man også ja til at modtage flere mails i fremtiden.
Og på tidspunkt bliver man også tilbudt et medlemskab, som koster 125 kroner om året.
- Når folk tilmelder sig, så giver de også tilladelse til, at vi må kontakte dem.
Og vi vil da helt sikkert også forsøge at fortsætte dialogen, når vi kommer med andre kampagner på et senere tidspunkt.
De kan dog til enhver tid afmelde sig igen, hvis de ikke ønsker at modtage vores mails.
- Vi vil da sikkert også forsøge at tilbyde de tilmeldte at blive medlemmer af Sex & Samfund.
Men det gør vi med alle dem, som vi er i kontakt med, fortæller Kasper Skov og understreger, at det først og fremmest gælder om at få præsenteret indholdet for de interesserede forældre.
Du kan klikke og prøve quizzen med de frække emojier her:Opdatering: Artiklen er opdateret med oplysninger om, at det er muligt at framelde sig mailinglisten.
FacebookTwitterKopier linkEmner:Facebook|Seksualitet|Forbrugerombudsmanden|Sex & Samfund|Sprog




https://www.dr.dk/nyheder/regionale/fyn/hemmelig-velgoerer-betaler-somaliske-boern-i-nyborg-tilbage-i-skole

FynHemmelig velgører betaler: Somaliske børn i Nyborg tilbage i skole En pengegave fra en anonym borger betyder, at udvisningstruede somaliske børn efter vinterferien begynder på friskole.
En anonym bidragsyder har betalt godt 80.
000 kroner, for at tre somaliske børn kan gå på Refsvindinge Friskole resten af skoleåret.
Børnene mistede i efteråret deres opholdstilladelse og retten til at gå folkeskole.
Af Allan Christiansen og Henrik Mikaelsen06.
feb.
2019 kl.
18.
02Bemærk: artiklen er mere end 30 dage gammelLæs opAbdullahi, Riyan og Raida Hussein, som er 6, 12 og 15 år, kan efter vinterferien begynde i skole igen.
En hemmelig velgører har af egen lomme betalt godt 80.
000 kroner, så resten af skoleåret skal de tre søskende gå på Refsvindinge Friskole, lidt uden for Nyborg.
- Jeg glæder mig.
Det bliver rart at komme tilbage i en rigtig klasse igen, siger Riyan Hussein.
Siden årsskiftet har hun sammen med sine to søskende gået i "nødskole" på Nyborg Gymnasium, hvor frivillige lærere har stået for undervisningen.
Det lidt usædvanlige arrangement er kommet i stand, fordi hele familien Hussein har mistet deres opholdstilladelse, og derfor må Nyborg Kommune ikke længere betale for deres undervisning.
Riyan hussein, Raida Hussein og deres frivillige underviser Grete Ebbe Jensen i nødskolen på Nyborg Gymnasium.
Børnene har søgt asyl, og mens de venter på svar, har lokalsamfundet bakket op på forskellig vis.
Ud over nødskolen har Nyborg Gymnasium - for egen regning - ladet familiens to ældste døtre fortsætte i 10.
klasse - en beslutning, som har påkaldt sig kritik fra flere sider.
Rektor på Nyborg Gymnasium, Henrik Stokholm Men nu bliver nødskole altså skiftet ud med friskole, og det er rigtig godt, mener rektor på Nyborg Gymnasium, Henrik Stokholm.
- Vi har haft nogle fantastiske frivillige, men hvis man ser på børnenes tarv, så er det jo bedre for dem at være sammen med nogle jævnaldrende.
Bestyrelsesformand på Refsvindinge Friskole, Peter Seiersen, fortæller, at det er en mand "i lokalområdet", som har haft pengepungen fremme for at sikre de somaliske børns skolegang.
- Det er dejligt, at der er mennesker, som tænker udover deres egen næsetip.
Men det væsenligste er, at de her børn kan få en fornuftig skolegang, og det bidrager vi gerne til, siger bestyrelsesformanden.
Siden sagen om familien Hussein dukkede op i december har den skabt røre på Christiansborg.
Dansk Folkeparti har - med direkte henvisning til Nyborg-sagen - krævet adskillige stramninger af udlændingeloven.
Men Peter Seiersen er ikke bange for at komme i kritisk søgelys.
- Vi driver en skole, så det er dér, vi har vores fokus.
Friskoleforeningen siger til os, at vi ikke bryder nogle love og regler, så for os handler det om børnene - ikke politik.
Læs også:Efter sag fra Nyborg: DF kræver nye stramninger af udlændingelovenAbdisalan Hussein, der er far til Abdullahi, Riyan og Raida Hussein, er taknemmlig over, at hans børn snart kan vende tilbage til en normal skolegang.
- Vi er rigtig glade.
Det bliver godt for børnene at få klassekammerater igen, siger han.
FacebookTwitterKopier linkEmner:Nyborg|Uddannelse|Grundskole|Dansk Folkeparti|Nyborg Kommune




https://www.dr.dk/nyheder/regionale/fyn/kommune-snoed-skole-med-undercover-og-skjult-kamera-partier-kraever

FynKommune snød skole med undercover og skjult kamera: Partier kræver redegørelseS og SF vil til bunds i sagen, hvor Nyborg Kommune brugte falsk it-medarbejder på folkeskole.
Med dette id-kort udgav en medarbejder fra et privat sikkerhedsfirma sig for at være udsendt af kommunens it-afdeling.
(© DR Nyheder)Af Allan Christiansen og Carl Jonathan Odorico Sejersen06.
feb.
2019 kl.
17.
49Bemærk: artiklen er mere end 30 dage gammelLæs opPå baggrund af nye oplysninger i sagen, hvor Nyborg Kommune hyrede et it-sikkerhedsfirma til at snyde personfølsomme oplysninger ud af ansatte på 4kløverskolen i Ørbæk, forlanger Socialdemokraterne og SF, at borgmester Kenneth Muhs (V) belyser, hvad der er op og ned.
Det fortæller Socialdemokratiets gruppeformand, Sonja Marie Jensen.
- I første omgang er det vigtigst at få stoppet denne fremgangsmåde, og så er vi nødt til at se på, om der er nogle beslutningsgange i kommunen, der kunne trænge til et eftersyn.
Vi undrer os over det falske id-kort fra kommunen, hvor der er hans eget billede på.
Vi har brug for at få belyst, hvordan han er kommet i besiddelse af dét kort.
Suzette Frovin, SFHun blev første gang bekendt med dele af sagen i december og bad derefter om en redegørelse.
Men som DR kunne fortælle i går, brugte Nyborg Kommune i november 2018 et it-firma, der udstyret med falsk id-kort fra Nyborg Kommune sendte en mand undercover på 4kløverskolen.
Læs også:Kommune ville fuppe folkeskole: Gik undercover, løj om datalæk og lavede skjulte optagelser af ansatteHer skulle han forsøge at finde svagheder i skolens it-sikkerhed ved at lokke skolens medarbejdere til at give ham personfølsomme oplysninger.
Det hele optaget med skjult kamera.
Nyborg Kommune ville nemlig have en status på, hvordan kommunens medarbejdere passede på personfølsomme oplysninger.
Derfor blev skolen tilfældigt udvalgt til at få besøg af undercover-personen fra it-firmaet.
Det er nye oplysninger for Sonja Marie Jensen (S), og derfor har hun bedt om en ny redegørelse.
- Jeg kan ikke på stående fod sige, hvad konsekvensen skal være, men det er en meget, meget alvorlig sag, siger hun.
Skolelederen på 4kløverskolen oplevede besøget af den falske it-medarbejder som et så stort tillidsbrud, at han i en periode har været sygemeldt.
Hat og blå brillerDet er dybt forkasteligt, at kommunen har overvåget sine egne medarbejdere, og sammen med Socialdemokratiet har SF bedt om et ekstraørdinært møde i økonomiudvalget, fortæller formand for skole- og dagtilbud i Nyborg Kommune, Suzette Frovin (SF).
- Vi undrer os over det falske id-kort fra kommunen, hvor der er hans (den falske it-medarbejder, red.
) eget billede på.
Vi har brug for at få belyst, hvordan han er kommet i besiddelse af dét kort.
Derfor ser hun frem til at få oplyst flere detaljer på det ekstraordinære møde i økonomiudvalget.
- Jeg har brug at høre mere om de åbenlyst, uetiske overvejelser, der har været i en proces, hvor man beder et firma om at overvåge og fremprovokerer en reaktion hos vores medarbejdere, siger hun.
Indkaldelse på vejBorgmester Kenneth Muhs betragter sagen som en rigtig 'møgsag' og erkender, at han som borgmester altid bærer en del af ansvaret.
I dette tilfælde er det hans ansvar, at det ikke sker igen, fortæller han til DR Fyn.
Den store opmærksomhed på beskyttelse af personfølsomme oplysninger i forbindelse med EU's nye persondataforordning kan være én af forklaringer på, at det kunne ske, mener Kenneth Muhs (V).
- Vi er i en tid, hvor vi skal have meget fokus på borgernes data-sikkerhed, og derfor kan sådan noget ske.
Men det er selvfølgelig ikke måden at gøre det på, understreger han.
Kenneth Muhs (V) forventer, at man kan afholde et ekstraordinært møde allerede i denne uge.
FacebookTwitterKopier linkEmner:Kenneth Muhs (politiker)|Nyborg Kommune|Socialdemokraterne|IT-branchen|Fyn




https://www.dr.dk/nyheder/indland/har-du-styr-paa-din-pension-faa-det-hele-forklaret-paa-minutter

Længere til pensionSe temaIndlandHar du styr på din pension?
Få det hele forklaret på to minutterHar du styr på, hvad pension er for en størrelse?
Af Casper Helweg Christiansen06.
feb.
2019 kl.
17.
00Bemærk: artiklen er mere end 30 dage gammelLæs opVi ved alle sammen, at pension er noget, som vi bør sætte os ind i.
Men mange af os får alligevel ikke lige gjort det.
Nu kan du endelig komme af med din dårlige samvittighed på en nem og overskuelig måde, da vi her forklarer det vigtigste, du bør vide om pension på godt to minutter.
Læs også:Beregner: Hvornår kan du gå på pension - og hvor langt bliver dit otium?
Når du har fået styr på begreber som folkepension, arbejdsmarkedspension og privat pension, kan du med vores beregner i linket herover finde ud af, hvornår du kan se frem til at tjekke ind som pensionist.
FacebookTwitterKopier linkEmner:Pension




https://www.dr.dk/nyheder/politik/danske-politikere-russisk-dom-til-jehovas-vidne-er-et-angreb-paa-menneskerettigheder

PolitikDanske politikere: Russisk dom til Jehovas vidne er et angreb på menneskerettighederVenstre vil have sagen for Den Europæiske Menneskerettighedsdomstol.
Socialdemokraten Nick Hækkerup (til venstre) opfordrer udenrigsminister Anders Samuelsen (til højre) til handling i sag om en dansker, der er fængslet i Rusland.
Arkivfoto.
Af Emil Eller06.
feb.
2019 kl.
17.
13Bemærk: artiklen er mere end 30 dage gammelLæs opDet er et alvorligt angreb på menneskerettighederne, at en russisk domstol har idømt det danske Jehovas vidne Dennis Christensen seks års fængsel for ekstremisme.
Det mener Socialdemokratiets udenrigsordfører, Nick Hækkerup, der vil have udenrigsminister Anders Samuelsen (LA) til at forsøge at få Dennis Christensen udleveret.
- Udenrigsministeren bør rejse sagen over for de russiske myndigheder og prøve at få den dømte udleveret.
Og vores ambassade i Moskva skal følge sagen tæt, så vi er sikre på, at der er ordentlige forhold, hvis den dømte får brug for hjælp, siger han.
Læs også:Dansk Jehovas vidne i Rusland er kendt skyldig i ekstremismeDommen er faldet på baggrund af en russisk lovændring, som gør Jehovas Vidner til en ekstremistisk organisation, der udgør en trussel mod borgernes sikkerhed og mod offentlig ro og orden.
Her ses Dennis Christensen kort efter dommen i retsbygningen i den russiske by Orjol.
Men Nick Hækkerup mener godt, at man fra dansk side kan blande sig i russisk lovgivning.
- Det er derfor, vi har lavet menneskerettigheder.
Vi har sagt, at der er nogle rettigheder, som gælder for os, alene fordi vi er mennesker.
Noget af det er tros- og religionsfriheden.
- Den rettighed beskytter vores ret til at tro og tænke frit, og den bliver altså trådt under fode af russerne med den her dom, understreger Nick Hækkerup.
V vil gå til menneskerettighedsdomstolHos regeringspartiet Venstre mener udenrigsordfører Michael Aastrup Jensen også, at dommen strider mod menneskerettighederne.
- Der er nogle menneskerettigheder, som selv Rusland har skrevet under på, at de vil overholde.
Derfor er det også meget over stregen, at Rusland nu dømmer en person for at være medlem af Jehovas Vidner.
Det må vi ikke acceptere i 2019.
Han mener derfor, at Danmark bør gøre alt for at få Dennis Christensen løsladt.
Ud over at bede Rusland om at udlevere ham, indebærer det også at bringe sagen videre til Den Europæiske Menneskerettighedsdomstol.
- Vi kan prøve at få sagen rejst ved menneskerettighedsdomstolen.
Rusland er stadig medlem af Europarådet, og derfor har vi en chance for, at domstolen kan komme med en klar dom om, at det er helt på månen, og at manden skal løslades igen, siger han.
Under al kritikUdenrigsminister Anders Samuelsen (LA) er i USA, og det har derfor ikke været muligt at få et interview med ham på nuværende tidspunkt.
Men i en skriftlig kommentar til DR skriver han, at den russiske lovgivning er under al kritik.
Udenrigsminister Anders Samuelsen mødtes sidste år med den russiske udenrigsminister, Sergej Lavrov.
Her tog Samuelsen efter eget udsagn også Dennis Christensens sag op.
- Vi gør, hvad vi kan, for at holde Rusland op på respekten for de fundamentale frihedsrettigheder, herunder religions- og trosfrihed.
Og det vil vi blive ved med.
- Jeg har selv taget emnet op under mit møde med Lavrov (Ruslands udenrigsminister, Sergeij Lavrov, red.
) sidste år – hvor jeg i øvrigt også tog Dennis Christensens sag op, skriver han.
Han understreger samtidig, at Udenrigsministeriet og den danske ambassade fortsat vil yde konsulær bistand til Dennis Christensen, også hvis han anker dommen.
Dennis Christensen har siden udenrigsministerens kommentar meldt ud, at han har i sinde at anke sagen.
FacebookTwitterKopier linkEmner:Den Europæiske Menneskerettighedsdomstol|Nick Hækkerup (politiker)|Rusland|Liberal Alliance|Menneskerettigheder




https://www.dr.dk/nyheder/indland/uheld-med-affald-ansatte-blev-smittet-med-tuberkulose

IndlandUheld med affald: Ansatte blev smittet med tuberkuloseVed et uheld i et laboratorium på Statens Serum Institut blev fem medarbejdere eksponeret for smitte.
Statens Serum Institut forebygger og bekæmper smitsomme sygdomme blandt andet ved at forske i vacciner.
(arkivfoto) Af Maja Lærke Maach06.
feb.
2019 kl.
16.
43Bemærk: artiklen er mere end 30 dage gammelLæs opDet var et uheld: En medarbejder ved Statens Serum Institut kom til at eksponere sig selv og fire andre kollegaer for tuberkulose-smitte på et af instituttets laboratorier.
Det skete, da vedkommende begik en fejl med noget smittefarligt affald, oplyser Statens Serum Institut til DR Nyheder.
Episoden skete sidste år, men er i dag kommet frem i Radio24syv.
Statens Serum Institut bekræfter over for DR Nyheder, at de fem medarbejdere blev smittet på et af de laboratorier, hvor der forskes i en vaccine mod tuberkulose, men oplyser, at der er en meget lille risiko for, at at de involverede udvikler sygdomen.
De er alle blevet tilbudt behandling med antibiotika.
Læs også:Er tuberkulose farligt?
Få svar på seks spørgsmål om sygdommenSom følge af episoden har instituttet nu strammet sikkerhedsproceduren for at undgå, at noget lignende sker igen.
Statens Serum Institut har ikke mulighed for at stille op til interview i dag, men til Radio24syv siger Frank Follmann, der er afdelingschef på Statens Serum Institut, at man tager situationen meget alvorligt.
- Vi har indskærpet vores procedurer i forhold til håndtering af affald,og vi afholder opdateringer for medarbejderne hvert år, siger han.
Medarbejderen, som begik fejlen, er ikke længere ansat på Statens Serum Institut, men Frank Follmann afviser overfor Radio24syv, at vedkommende er blevet fyret.
At være smittet med tuberkulose•Der er stor forskel på at være syg af tuberkulose og være smittet med tuberkulosebakterien.
En fjerdedel af jordens befolkning er smittet med tuberkulosebakterien.
Men det er kun cirka en ud ti, der bliver syge af bakterien.
Når man er smittet, så er man ikke syg.
Man smitter heller ikke andre, og man kan få forebyggende behandling, som gør, at man ikke udvikler sygdommen.
•Det er derfor ikke farligt at være smittet med tuberkulose – kun hvis man ignorerer det, bliver syg og ikke får stillet diagnosen.
•Tuberkulose er den største dræber i verden, hvis man tæller de personer, der dør af kun en enkelt infektionssygdom med.
I fattige dele af verden har man ikke den samme adgang til behandling og diagnostik, som vi har.
•På verdensplan er det en udbredt sygdom med cirka 10 millioner tilfælde årligt og cirka to millioner dødsfald, men i Danmark har vi kun cirka 300 tilfælde om året.
•Man smitter kun, hvis man er syg med sygdommen.
Man smitter ikke efter maksimalt 14 dages behandling.
Det meste af smitten sker, før man har stillet diagnosen.
Smitten spredes ved hoste og dråbeinfektion.
FacebookTwitterKopier linkEmner:Radio24syv|Statens Serum Institut|Sygdomme og lidelser|Tuberkulose|Arbejdsmarked




https://www.dr.dk/sporten/haandbold/kvindeligaen/pytlick-forlaenger-med-odense-haandbold-vi-skal-nok-vinde-titler

KvindeligaenPytlick forlænger med Odense Håndbold: 'Vi skal nok vinde titler'Jan Pytlick står også i spidsen for Odenses håndboldkvinder i de næste tre sæsoner efter kontraktforlængelse.
Jan Pytlick har forlænget sin kontrakt med Odense Håndbold frem til 2022.
Af Michael Sten Jensen i Lyon og // Ritzau06.
feb.
2019 kl.
18.
07Bemærk: artiklen er mere end 30 dage gammelLæs opOdense Håndbold har forlænget aftalen med træner Jan Pytlick, så parterne har papir på hinanden frem til sommeren 2022.
Til DR Sporten siger Jan Pytlick om forlængelsen:- Jeg synes, at det vi har gang i i Odense, er sindssygt spændende.
Vi har alle sammen meget store målsætninger, og dem, der er rundt om klubben, vil det rigtigt gerne.
Klubben har nogle økonomiske muskler at spille med, og vi vil gerne lægge flere lag på.
- Vi er tæt på at vinde titler.
Vi skulle nok have trådt ind på scenen og vundet en pokalturnering i december, men jeg er sikker på, at med det setup, vi har, så skal vi nok vinde titler i den kommende periode, siger Jan Pytlick.
Trænerens nuværende kontrakt stod til at udløbe til sommer.
Odense Håndbold fører suverænt kvindernes håndboldliga med 19 sejre ud af 19 mulige.
Jan Pytlick kom til Odense Håndbold i sommeren i 2016, og han har tidligere været træner for Danmarks kvindelandshold i håndbold.
Det job bestred Pytlick første gang fra 1998 til 2006, og han stod igen i spidsen for de danske håndboldkvinder fra 2007 til 2015.
Læs også:Odense og København deler i Champions League efter dramaOdense Håndbold har haft en forrygende sæson i HTL Ligaen indtil nu og topper rækken med 38 point efter 19 sejre ud af lige så mange mulige kampe.
Dermed er Odenses håndboldkvinder også ubesejret, inden det senere onsdag gælder mødet med bundholdet Ringkøbing Håndbold.
/ritzau/FacebookTwitterKopier linkEmner:Odense Håndbold|Odense|Håndbold|Ringkøbing Håndbold|Jan Pytlick (håndboldtræner)




https://www.dr.dk/nyheder/udland/trump-fik-bifald-af-modstandere-under-tale-i-kongressen-det-var-vist-ikke-meningen

UdlandTrump fik bifald af modstandere under tale i Kongressen: 'Det var vist ikke meningen'Demokraternes bifald under Trumps tale til Kongressen skaber opmærksomhed i USA.
Af Oliver Fruergaard og (Video) Benjamin Schildknecht Kodboel06.
feb.
2019 kl.
16.
56Bemærk: artiklen er mere end 30 dage gammelLæs opKvindelige hvidklædte demokrater vakte opsigt på tilskuerpladserne i Kongressen, da den amerikanske præsident Donald Trump i nat holdt sin årlige tale til nationen.
En tale, som mange vurderer, er præsidentens vigtigste i år.
Det er nemlig her, der bliver gjort årlig status over nationens tilstand.
Og det er traditionelt set også her, at fronterne bliver trukket op mellem Demokraterne og Republikanerne, der hver især medbringer gæster, som repræsenterer deres politiske mærkesager.
Det er kutyme, at præsidentens partifæller i det republikanske parti afbryder talen med klapsalver, mens de politiske modstandere bliver siddende - ofte med armene over kors.
Det skete også i nat.
Et tilbageskridt for kvinderDerfor overraskede det præsidenten, da de hvidklædte kvinder fra Demokraterne - og mange af partiets mandlige medlemmer i Kongressen - hyldede ham med stående bifald for at have skabt flere jobs til kvinder.
- Det var vist ikke meningen, jokede Trump om den positive reaktion fra oppositionen.
Men måske rettede kvinderne også mere bifaldet mod sig selv: For som præsidenten selv påpegede et øjeblik senere, har der historisk set aldrig siddet flere kvinder i Kongressen, end der gør nu.
Og de havde netop iført sig hvidt tøj for at protestere mod præsidentens politik, forklarer en af kvinderne, Pramila Jayapal, til New York Times.
Det er nemlig en reference til en kvindebevægelse fra 1800-tallet, der kæmpede for kvinders rettigheder og var kendt for at være klædt i hvidt:- Vores mål er at vise, hvordan præsidenten har ført politik, der har undermineret klima, immigranter, arbejderes forhold og selvfølgelig kvinders rettigheder.
Klappet, der gik viraltOgså andre klapsalver har efterfølgende fået omtale i amerikanske medier og er gået viralt på sociale medier verden over.
For da præsidenten gjorde sig til fortaler for, at Demokraterne og Republikanerne skal lægge stridsøksen væk og begynde et konstruktivt samarbejde, valgte Demokraternes formand, Nancy Pelosi, at give Trump det, der på de sociale medier er blevet døbt en "sarkastisk klapsalve".
Klappet, der på sociale medier bliver kaldt nedladende og sarkastisk.
Rørende gæsterMen selvom præsidenten traditionen tro delte vandene på emner som abort og kvinderettigheder, muren til Mexico og økonomi, formåede han alligevel at høste oprigtige bifald.
De faldt, da han talte om nogle af de gæster, han havde inviteret ind i Kongressen.
En af dem var den 11-årige Joshua, der har måttet skifte skole flere gange, efter han ifølge forældrene er blevet mobbet med sit efternavn.
Det er nemlig Trump.
Han sad side om side med den 10-årige Grace Eline, der har overlevet en aggressiv kræft i hjernen.
Og der var også plads til at anerkende 50-års jubilæet for USA's månelanding og astronauten Buzz Aldrin, der var ombord på rumskibet Apollo 11.
FacebookTwitterKopier linkEmner:Donald Trump (politiker)|Nancy Pelosi (politiker)|USA|New York Times|Ligebehandling




https://www.dr.dk/nyheder/penge/manden-bag-bios-kritisk-facebook-gruppe-afviser-vaere-styret-af-falck-og-pr-folk

Falck-Bios-sagenSe temaPengeManden bag Bios-kritisk Facebook-gruppe afviser at være styret af Falck og pr-folkKonkurrenten Bios blev kritiseret på Facebook, men stifter føler sig ikke spændt for en vogn af Falck.
Det var i forbindelse med overdragelsen af ambulancekørslen i Region Syddanmark i 2014, at Falck ifølge Konkurrencerådet forsøgte at presse konkurrenten af pinden med betalt spin, negativ pressedækning og en social medie-kampagne.
Af Maja Lærke Maach06.
feb.
2019 kl.
18.
55Bemærk: artiklen er mere end 30 dage gammelLæs opEn Facebook-gruppe, hvor ambulancefirmaet Bios blev kritiseret i skarpe vendinger, er en af årsagerne til, at konkurrenten Falck er endt med en politianmeldelse fra Konkurrencerådet for brud på konkurrencereglerne.
Manden bag Facebook-siden hedder Finn Andersen og er Falckredder, og han vælger nu at stå frem med sit syn på sagen.
Han afviser, at Falck stod bag gruppen, skriver han i et opslag på Facebook.
- At jeg skulle være spændt for en vogn, drevet af Falck og et PR-firma, kan jeg slet ikke genkende, skriver Finn Andersen på det sociale medie.
Gruppen 'Nej til ambulancekaos' var ifølge Konkurrencerådet en del af Falcks forsøg på at presse ambulancekonkurrenten Bios ud af markedet, efter Bios havde vundet udbuddet af ambulancekørsel i Region Syddanmark for næsen af Falck tilbage i 2014.
DR Nyheder ville gerne have stillet Finn Andersen nogle uddybende spørgsmål, men han afviser at stille op til interview.
Mit engagement i sagen var drevet af sund skepsis over for selve udbuddet og den efterfølgende implementering, som hollandske Bios stod for.
Finn Andersen, stifter af kritisk Bios-side på Facebook.
Han påpeger, at han er '100 procent loyal' over for sin arbejdsgiver, Falck.
- Mit engagement i sagen, i form af facebooksiden 'Nej til ambulancekaos' var drevet af sund skepsis over for selve udbuddet og den efterfølgende implementering, som hollandske Bios stod for.
'Skuffende og krænkende'Finn Andersen erkender, at Falcks ledelse og pr-folk hjalp ham med at oprette Facebook-siden.
Men han var ikke klar over, at ledelsen og pr-firmaet, der ifølge DR Nyheders oplysninger er kommunikationsbureuaet Advice, angiveligt valgte at beholde login-oplysningerne til Facebook-siden.
Et eksempel på et opslag, Finn Andersen lagde ud i facebook-gruppen 'Nej til ambulancekaos' , der på det tidspunkt havde ændret navn til 'abc'.
Om Advice eller Falck brugte login-oplysningerne til facebookgruppen til selv at skrive kritisk om Bios vides endnu ikke.
- Jeg får hjælp til teknisk oprettelse og drift af siden.
Det kræver over disse to møder et fælles log in.
Derefter er jeg af den klare opfattelse, at jeg alene er administrator af siden, altså at kun jeg har login.
Læs også:Sådan var Falcks skjulte 'masterplan': Fem metoder skulle få konkurrent ned med nakken- At man fra pr-firma og ledelsesside vælger at beholde login kommer i den grad bag på mig, og jeg finder det skuffende og krænkende.
At pr-firmaet og ledelsen senere i forløbet skulle have brugt dette login, er jeg ikke bekendt med, skriver Finn Andersen videre.
Anklagerne mod FalckIfølge Konkurrence- og Forbrugerstyrelsen brugte Falck disse metoder til at sværte Bios:Etablering og brug af en gruppe på et socialt medieFormidling af negative historier om BiosMobilisering af ambassadører for FalckBrug af interne nyhedsbreveBrugen af stationsledere og tillidsmænd m.
fl.
Kilde: Konkurrence- og ForbrugerstyrelsenI Facebook-gruppen blev der ifølge Konkurrencerådet argumenteret for, at 'Bios ikke var en virksomhed, man kunne stole på'.
Det har Jacob Schaumburg-Müller, der er vicedirektør for Konkurrence- og Forbrugerstyrelsen, tidligere fortalt til DR Nyheder.
Den var en del af en kampagne, som ikke måtte kunne spores tilbage til Falck, og derfor hyrede man ifølge Konkurrencerådet flere kommunikationsbureauer til at påvirke folkestemningen - blandt andet gennem FacebookFinn Andersen erkender, at debatten i Facebook-gruppen 'til tider var barsk', men han afviser, at der blev 'redigeret og optimeret på virkeligheden' for at sværte Bios' ageren på ambulancemarkedet mere til.
Det var i hans optik ikke nødvendigt, skriver han.
Falck har ikke ønsket at stille op til interview.
Tidligere har Falcks nuværende topchef, der overtog posten i 2017, dog undskyldt sagen, som virksomheden kalder 'pinlig'.
Sagen kort fortalt•Konkurrencerådet har politianmeldt Falck for at have misbrugt sin markedsposition til at presse ambulancekonkurrenten Bios fra Holland af det danske marked.
•Det skete, da Bios overtog ambulancedriften i Region Syddanmark i 2014 efter en udbudsrunde.
•Ifølge rådet forsøgte Falck at presse konkurrenten af pinden med betalt spin, negativ pressedækning og en social medie-kampagne.
•Bios blev erklæret konkurs i 2016.
Region Syddanmark har overtaget ambulancedriften og kræver erstatning fra Bios.
•Falck har ifølge Bios' advokat, Torkil Høg, lagt så mange forhindringer ud for ambulance-konkurrenten, at de kan løbe ind i erstatningskrav fra de hollandske ejere af selskabet, og samtidig overvejer konkursboet Bios i Danmark at søge om erstatning for tab.
•Bagmandspolitie skal nu i gang med at vurdere, om der kan rejses en strafferetlig sag mod Falck.
FacebookTwitterKopier linkEmner:BIOS Ambulance Service|Facebook|Holland|Redningsvirksomhed|Erhverv




https://www.dr.dk/nyheder/indland/youtubere-bliver-kontaktet-af-unge-i-noed-jeg-faar-relativt-tit-beskeder-fra

IndlandYoutubere bliver kontaktet af unge i nød: 'Jeg får relativt tit beskeder fra selvmordstruede'De populære influencere oplever ofte, at følgerne kontakter dem med private problemer.
Julie Melchiorsen fra DR-programmet 'De perfekte piger' har ofte oplevet at få beskeder fra selvmordstruede fans.
Billedet stammer fra programmet.
(© Monday Production)Af Julie Johanne Knudsen06.
feb.
2019 kl.
16.
25Bemærk: artiklen er mere end 30 dage gammelLæs opStadig flere instagrammere, bloggere og youtubere, modtager beskeder i indbakken fra unge mennesker, som ønsker deres hjælp til at komme ud af problemer med ensomhed eller selvmordstanker.
En af dem er den 22-årige instagrammer Julie Melchiorsen, der er kendt fra programmet 'De perfekte piger' på DR3.
Gode råd til influenceren1.
Ros følgeren for at åbne op.
2.
Vær dig selv og forsøg ikke at udfylde en rolle, du ikke har.
3.
Brug dine egne erfaringer (med måde).
Del gerne ud af dine egne erfaringer med lignende problemer.
Men vær opmærksom på, at den løsning, der virkede for dig, ikke nødvendigvis er den rigtige for andre.
4.
Fortæl følgeren, at han eller hun ikke er alene.
5.
Find den rigtige rådgivning.
Fortæl følgeren, at han eller hun kan finde et godt rådgivningstilbud på Rådgivningsportalen - raadgivningsportalen.
dk.
Kilde: RådgivningsDanmark- Jeg får relativt tit selvmordstruedes beskeder sendt på min Instagram, og det er en svær situation, siger hun.
På sin Instagram-profil forsøger hun at nå ud til de unge følgere ved at snakke om alt fra spiseforstyrrelse til det at have en skod-dag.
- Jeg taler om mine egne erfaringer og fortæller, at det er okay at have det svært.
Vi skal bryde tabuet og være ærlige omkring, hvordan vi har det, og dér er de sociale medier en god vej ind, siger hun.
Men den ærlige tone på de sociale medier har samtidig medført, at mange af Julie Melchiorsens følgere bruger hende som en slags rådgiver, de også går til med de mere alvorlige problemer.
Når det sker, er det ikke altid, at influenceren føler sig tilstrækkelig.
Jeg føler mig rigtig tit magtesløs.
Især i de her tilfælde med selvmordstruede.
Julie Melchiorsen, influencer- Jeg føler mig rigtig tit magtesløs.
Især i de her tilfælde med selvmordstruede.
Jeg har aldrig selv været i den situation, så jeg ved ikke, hvilke tanker, der går igennem hovedet.
Men når jeg får sådan en besked, forsøger jeg at være ærlig og sige, at jeg ikke er professionel, men at de mere skal se mig som en slags veninde, siger hun.
Guide til influencereTendensen med at unge mennesker opsøger youtubere og bloggere med psykiske problemer har fået rådgivningsbranchen til at gå sammen om at udarbejde en konkret guide til, hvordan influencerne kan håndtere de svære situationer.
- Vi vil gerne have, at de unge får den rigtige hjælp.
Men også at influencerne ved, hvad de skal gøre, hvis de står med et ungt menneske, der lige pludselig deler ting, der kan være svære, fortæller Maria Bergmann Nielsen, forkvinde for rådgivningstilbuddet Ventilen.
Hun tilføjer, at det er særlig vigtigt at få de gode råd ud til influencere, der selv er unge.
I samarbejde med RådgivningDanmark, Børns Vilkår og Girltalk har Ventilen været med til at udarbejde ti råd til, hvordan influencerne kan skabe dialog med deres følgere uden at træde ind i en rolle som professionel rådgiver.
Hvad er en influencer?
En influencer er en person, som har sin egen blog, kanal eller profil, og som har opbygget et følgeskab, der er stort nok til at give dem indflydelse.
De har deres egne hjemmesider eller kanaler på nye medier som Youtube, Instagram, Facebook eller Musical.
ly.
Opmærksomheden og deres indflydelse på deres følgere gør dem interessante for annoncører.
Forkvinden for Ventilen bekræfter, at der er en tendens til, at influencere i højere grad fortæller om bagsiden af medaljen og deler ud af deres personlige erfaringer med usikkerhed og dårlige dage.
Og dette skaber tillid hos de unge.
- Man får følelsen af, at her er et menneske, som har en lortedag ligesom jeg også har.
Og så får den unge måske lyst til at tage kontakt til den her influencer, siger Maria Bergmann Nielsen.
Derfor er det ifølge forkvinden vigtigt, at influenceren ved, at der er et bagland og et sted at gå hen, som man kan henvise de unge til.
Med det nye initiativ er det meningen, at influencernen fremover kan fortælle de unge om rådgivningsportalen og de tilbud, der følger med.
Disse råd vil Julie Melchiorsen huske til næste gang hun står i en svær situation med en af sine følgere.
- Det giver mig tryghed at have de her råd, når jeg ikke føler, at jeg har kompetencerne til at hjælpe mine følgere med deres probelmer, siger hun.
FacebookTwitterKopier linkEmner:Instagram|DR3|Sundhed og velvære|Børns Vilkår




https://www.dr.dk/nyheder/regionale/midtvest/faengselsforbund-om-haardere-straffe-til-udlaendinge-hvor-skal-betjentene

Midt- og VestjyllandFængselsforbund om hårdere straffe til udlændinge: 'Hvor skal betjentene komme fra?
'  Politikerne vil oftere sende udlændinge i fængsel, hvis de overtræder opholds- eller meldepligt.
Men fængslerne er i forvejen overbelagte.
Politikerne vil skærpe straffen markant for personer på tålt ophold og udlændinge udvist ved dom, som overtræder deres opholds-, melde- og underretningspligt på Udrejsecenter Kærshovedgård.
 Signe Heiredal)Af Jesper Ibfelt og Mette Skov-Jensen06.
feb.
2019 kl.
16.
00Bemærk: artiklen er mere end 30 dage gammelLæs opPersoner på tålt ophold og udlændinge udvist ved dom kommer til at fylde mindre på Udrejsecenter Kærshovedgård og mere i fængslerne.
Det bliver konsekvensen, når politikerne efter alt at dømme senere i denne måned vedtager at skærpe straffen markant for at overtræde opholds-, melde- og underretningspligten for disse to persongrupper.
Opholds-, melde- og underretningspligtOpholdspligt: Personen har pligt til at bo på Kærshovedgård og må kun overnatte andre steder efter tilladelse fra Udlændingestyrelsen.
Meldepligt: Personen skal melde sig til politiet på Kærshovedgård i et nærmere angivet tidsrum.
Underretningspligt: Personer på tålt ophold, som har opholdspligt på Kærshovedgård, skal underrette personalet, hvis vedkommende mellem kl.
23.
00 og 06.
00 opholder sig uden for Kærshovedgård.
Kilde: FolketingetMen hvor skal fængselsbetjentene til opgaven komme fra, spørger forbundssekretær i Fængselsforbundet, Bo Yde Sørensen.
- Som det ser ud i øjeblikket, har vi ikke engang personale til at drive det, vi allerede har, siger Bo Yde Sørensen.
Han konstaterer, at der i hele 2018 var overbelægning i fængslerne.
- Nogle uger væsentligt mere end andre.
Men når vi ser samlet på det, har vi kørt med overbelægning alle 52 uger, siger Bo Yde Sørensen.
Det kræver virkelig nytænkning fra Kriminalforsorgen, for den belægning, vi kører med lige nu, har sat fængselsbetjentene under et ganske alvorligt pres.
Bo Yde Sørensen, FængselsforbundetHvis en person på tålt ophold eller en udlænding udvist ved dom to dage i træk undlader at melde sig til politiet, ikke overnatter på centret og heller ikke opfylder sin underretningspligt, vil det ifølge de kommende skærpede strafregler tilsammen tælle for seks lovovertrædelser.
Det skal i førstegangstilfælde give 40 dages fængsel.
Tidligere kunne udlændingene slippe med en advarsel.
I andengangstilfælde giver samme forseelse 50 dages fængsel.
Om to år vil politikerne øge straffen yderligere til 60 dage.
DF: Vi indfaser stramninger gradvistHvis en udlænding i en længere periode bliver helt væk fra Udrejsecenter Kærshovedgård, vil politikerne i øvrigt hæve straframmen for overtrædelse af opholds-, melde- og underretningspligten fra halvandet til fire år.
© ScanpixUdrejsecenter KærshovedgårdÅbnede 21.
marts 2016Der bor 244 personer på centret (20.
januar 2019)155 beboere er afviste asylansøgere, der nægter at rejse hjem19 beboere er personer på tålt ophold, som myndighederne vurderer ikke kan sendes hjem, fordi de for eksempel risikerer tortur70 beboere er personer, som har afsonet deres straf og er udvist ved domKilde: UdlændingestyrelsenDet fremgår af et omfattende lovforslag fra regeringen og Dansk Folkeparti.
Det vil betyde, at flere af beboerne fra Kærshovedgård skal længere tid i fængsel end i dag.
- Det kræver virkelig nytænkning fra Kriminalforsorgen, for den belægning vi kører med lige nu, har sat fængselsbetjentene under et ganske alvorligt pres, siger forbundssekretær Bo Yde Sørensen fra Fængselsforbundet.
Udlændingeordfører for Dansk Folkeparti, Martin Henriksen, anerkender fængslernes udfordring.
- Vi forsøger at løse det ved, at vi indfaser de hårdere og længere straffe gradvis - og også ved, at der kommer til at være et ekstra uddannelsested, hvorfra vi kan rekruttere ansatte til Kriminalforsorgen, siger Martin Henriksen med henvisning til finanslovsaftalen med regeringen om, at der skal oprettes en uddannelse af fængselsbetjente i Vestdanmark.
Af finanslovsaftalen fremgår det også, at der skal oprettes 50 nye fængselspladser i Ringe.
Indtil da må Kriminalforsorgen nøjes med den eksisterende kapacitet.
Mange kritiske høringssvarDer er indkommet adskillige kritiske høringssvar til strafskærpelsen.
Blandt andre fra Dansk Flygtningehjælp, som mener, at skærpelserne er ude af proportion med forseelsernes karakter.
Foreningen af Offentlige Anklagere skriver, at de forventer, at der skal bruges yderligere ressourcer i anklagemyndigheden.
Foreningen af Udlændingeretsadvokater mener blandt andet, at dele af lovforslaget er i strid med Den Europæiske Menneskerettighedskonvention.
Og at det i øvrigt ikke vil have nogen virkning, fordi udlændingene i forvejen er udsat for ganske hårde restriktioner.
FacebookTwitterKopier linkEmner:Fængsler|Kriminalforsorgen|Fængselsforbundet|Jylland|Martin Henriksen (politiker)




https://www.dr.dk/sporten/oevrig/italiensk-fartdjaevel-snupper-vm-guld-i-super-g

Øvrig sportItaliensk fartdjævel snupper VM-guld i Super-GDominik Paris løb med guldet i mændenes Super-G, mens danske Christoffer Faarup blev nummer 26.
Dominik Paris jubler over VM-sejren.
06.
feb.
2019 kl.
15.
26Bemærk: artiklen er mere end 30 dage gammelLæs opDen italienske styrtløbsspecialist Dominik Paris stormede onsdag til guld i Super-G ved VM i svenske Åre.
Det er den 29-årige skiløbers første alpine VM-guldmedalje.
Han høvlede ned ad den svenske pist i et hæsblæsende tempo og kom i mål i tiden 1 minut og 24,20 sekunder.
Det var 0,09 sekunder hurtigere end Johan Clarey fra Frankrig og Vincent Kriechmayr fra Østrig.
De fik begge sølv.
Den 36-årige nordmand Aksel Lund Svindal stopper karrieren efter VM på grund af skader.
Han deltog også i onsdagens løb og måtte tage til takke med en slutplacering som nummer 16.
Dansker blev nummer 26Christoffer Faarup var eneste danske indslag i konkurrencen.
Han var 1,81 sekunder langsommere end Paris.
Det placerede danskeren på 26.
-pladsen.
Læs også:Dansk skiløber jagter top 20 på sin anden hjemmebaneFaarup deltager i tre discipliner ved VM og satser på en plads i top-20.
Han har stadig to skud i bøssen.
Lørdag er han på startlisten i styrtløb, inden han mandag deltager i den kombinerede konkurrence, som består af styrtløb og slalom.
Allerede tirsdag var danske Rasmus 'DJ' Jørgensen i aktion i mændenes kvalifikation til Big Air.
Her blev han nummer 40, og derfor kom han ikke med videre til finalen.
/ritzau/FacebookTwitterKopier linkEmner:Christoffer Faarup (skiløber)|Skisport|Frankrig|Østrig




https://www.dr.dk/nyheder/regionale/sjaelland/demonstration-mod-lindholm-saa-skal-min-datter-ikke-arbejde-i-brugsen

Udrejsecenter på LindholmSe temaSjællandDemonstration mod Lindholm: 'Så skal min datter ikke arbejde i brugsen'Folketingets udlændinge- og integrationsudvalg besøgte i dag Lindholm.
Det blev mødt af folkelige protester på havnen i Kalvehave.
Af Thor Malthe Andersen og Julie Würtz06.
feb.
2019 kl.
15.
53Bemærk: artiklen er mere end 30 dage gammelLæs opMellem 300 og 400 borgere, der alle kan se frem til at blive naboer til et udrejsecenter på øen Lindholm, trodsede i dag gråvejr og kulde for at demonstrere imod regeringen og DF's planer om at gøre øen til sidste stop for afviste eller udviste kriminelle udlændinge.
Folketingets udlændinge- og integrationsudvalg skulle i dag besøge Lindholm.
Herefter skulle det mødes med blandt andre Vordingborgs borgmester og en gruppe på fem lokale borgere, der ville prøve at overbevise politikerne om, at planerne for øen er katastrofale for lokalområdet.
Formanden for Folketingets udlændinge- og integrationsudvalg, DF's Martin Henriksen, sagde, han godt kan forstå, de lokale på Sydsjælland og Møn ikke er glade for fremtidsudsigterne på Lindholm.
Han blev da også mødt af råb som "buh for Lindholm" eller "bliv derovre", da han tog færgen over.
Martin Henriksen afviser, at planerne for Lindholm er symbolpolitik:  - Jeg kalder det meget konkret politik.
Men man kan selvfølgelig godt kalde det symbolpolitik, idet det sender et klart signal om, at de ikke er velkomne i Danmark, sagde han.
 Ritzau Scanpix)1 / 5Mellem 300-400 demonstranter havde fundet vej til havnen i Kalvehave, vurderer Sydsjællands og Lolland-Falsters Politi.
Mange havde medbragte skilte, hvor de havde skrevet slagord.
 Ritzau Scanpix)2 / 5Connie Hansen fra Kalvehave fik mulighed for at diskutere med Martin Henriksen fra DF, da han kom i land efter sit besøg på Lindholm.
Hun er ikke bange for fremmede, forklarede hun politikeren: - Men jeg er bange for fremmede, der får så dårlige betingelser, som de vil få på Lindholm, sagde hun.
Hun er blandt andet bange for, at et udrejsecenter vil komme til at koste den lokale brugs livet.
- Så skal jeg ti kilometer for at få en liter mælk, sagde hun.
3 / 5På øen Møn, der ligger mellem Sjælland og Falster, er der hvert år cirka 800 arbejdspladser i forbindelse med en meget stor turisme.
Mange er bange for, at et udrejsecenter vil komme til at påvirke turismen negativt, så centeret ikke bare kommer til at koste penge at anlægge og drive, men også vil fjerne indtægtsgrundlaget for lokale erhvervsdrivende.
4 / 5"Dyrt, dumt, dårligt".
Lokale borgere, der har udsigt til at blive naboer til et udrejsecenter på Lindholm er ikke vilde med ideen om, at deres nye naboer bliver dømte kriminelle.
De frygter, det vil gå ud over turismen i området.
5 / 5FacebookTwitterKopier linkEmner:Folketinget|Udlændingepolitik|Vordingborg




https://www.dr.dk/nyheder/kultur/hey-dit-dovendyr-230-nye-emojis-paa-vej-til-din-mobil

KulturHey, dit dovendyr!
230 nye emojis på vej til din mobilEn vaffel, et par underbukser og en mand med blindestok er også blandt de nye ikoner.
Blandt de nye emoji-ikoner finder man blandt andet et dovendyr, en vaffel med smørklat og et par underbukser.
(© Emojipedia)Af Marie Ravn Nielsen06.
feb.
2019 kl.
15.
01Bemærk: artiklen er mere end 30 dage gammelLæs opHar du savnet at kunne sende et gabende ansigt til dine venner?
Eller hvad med en vaffel, en banjo, et hvidt hjerte, en yo-yo eller et øre med et høreapparat?
Så er her godt nyt, for de er alle med på listen over godkendte, nye emoji-ikoner for 2019.
Det skriver hjemmesiden Emojipedia.
Den kommende opdatering af de farverige humørikoner kommer til at bidrage med hele 230 nye tegn til din Apple- eller Android-mobiltelefon i løbet af marts og de efterfølgende måneder.
Den største del af opdateringen bliver af to personer, der holder hinanden i hånden.
Her vil der nemlig være mulighed for at vælge hele 71 forskellige kombinationer af køn, hudfarve og hårfarve.
Førerhund, kørestol og blindestokDerudover kommer der også til at være mulighed for at vælge mænd og kvinder i forskellige typer kørestole eller med blindestok.
Man kan også sende en førerhund eller en døv mand eller kvinde i forskellige farver.
Det har længe været et ønske fra Apple, at borgere med handicap blev bedre repræsenteret, og det sker altså nu.
Emojipedia har foruden sin lange liste af nye humørikoner også offentliggjort billeder af dem, selvom de endelige versioner kan ende med at se en smule anderledes ud.
På billederne kan man i øvrigt se en række emojis, som man næsten kunne tro, allerede var opfundet.
Noget så banalt som en stol, en flamingo, et hvidløg, en isterning og en badedragt er i hvert fald også en del af den nye emoji-pakke.
Læs også:Her er skaberen af ægget, der har væltet Kylie Jenner af tronen på InstagramHer er de 230 nye emojis, der bliver lanceret i løbet af marts.
(© Emojipedia Sample Image Collection)FacebookTwitterKopier linkEmner:Handicaps




https://www.dr.dk/nyheder/politik/ekspertraad-har-hverken-haft-formand-eller-arbejde-i-aar-men-det-er-ikke-lukket

PolitikEkspertråd har hverken haft formand eller arbejde i to år: Men det er ikke lukket, lover PapeJustitsministeren kritiseres for at have forsøgt i det skjulte at lukke det knap 60 år gamle Straffelovråd - med risiko for lovsjusk til følge.
Efter kritik af, at Straffelovrådet de facto er blevet sat fra bestillingen, forsikrer justitsminister Søren Pape Poulsen (K), at rådet ikke er nedlagt - men derimod skal udvides.
Af Rikke Gjøl Mansø06.
feb.
2019 kl.
14.
23 | opdateret 06.
feb.
2019 kl.
17.
56Bemærk: artiklen er mere end 30 dage gammelLæs opSiden 1960 har skiftende højesteretsdommere, politidirektører, professorer og andre af rigets skarpeste strafferetlige eksperter gennem Straffelovrådet hjulpet Justitsministeriet og Folketinget med svære strafferetlige spørgsmål.
Men i knap to år - siden foråret 2017 - har det respekterede ekspertråd hverken haft en formand eller fået nogen nye opgaver fra Justitsministeriet.
Det går ud over kvaliteten i lovarbejdet, har kritikken lydt fra flere eksperter i Kristeligt Dagblad.
Også rådets seneste formand, præsident for Østre Landsret Bent Carlsen, har påpeget over for avisen, at det "selvfølgelig" har konsekvenser, at Justitsministeriet ikke gør brug af den sagkundskab, som Straffelovrådet har.
Hvad er Straffelovrådet?
Straffelovrådet blev nedsat af Justitsministeriet i 1960.
Rådet har til opgave at afgive betænkninger og udtalelser om strafferetlige lovgivningsspørgsmål og principielle spørgsmål for at give det bedst mulige grundlag for politiske beslutninger.
Rådet har været sammensat af forskellige eksperter i strafferet - blandt andre professorer, dommere, advokater og repræsentanter fra Kriminalforsorgen, politiet og Justitsministeriet.
Kilde: JustitsministerietMen Straffelovrådet er slet ikke blevet nedlagt, forsikrer justitsminister Søren Pape Poulsen (K).
Tværtimod arbejder hans ministerium lige nu på at udvide det, fortæller han.
- Det er vigtigt, at vores lovgivning ikke kun ses fra et juridisk perspektiv.
Juraen er jo midlet til at nå målet.
Derfor er det også vigtigt, at der kommer flere fagligheder ind, og det kigger vi på i øjeblikket.
- Udover juridiske eksperter skal der også være andre faggrupper, der skal se på andre problemstillinger i samfundet, som også kan betyde noget for de sager, rådet behandler, siger Søren Pape Poulsen og nævner en faggruppe som sociologer som eksempel.
Det lyder mest af alt som en søforklaring opfundet til lejligheden, mener Socialdemokratiets retsordfører, Trine Bramsen:- Det lyder som om, Pape har prøvet at luske Straffelovrådet ud under døren, og nu har han så fundet ud af, at der er politisk modstand imod det.
Det er godt, at han nu har ombestemt sig, men jeg synes, det er meget forkasteligt, at han har prøvet at luske det igennem.
Retsordføreren advarer samtidig mod at gøre Straffelovrådet til en "meningsudvekslings- og diskussionsgruppe" med alle mulige forskellige faggrupper:- Det, vi har brug for, det er hardcore jurister, som kan give os juridisk vejledning i rigtig komplicerede spørgsmål.
Der er masser af embedsfolk og andre faggrupper, som kan give deres besyv med – men Straffelovrådet er altså en juridisk enhed, og det synes jeg, at det skal blive ved med at være, siger Trine Bramsen.
Pape har ikke ønsket Straffelovrådets input i nogen sagerKritikerne peger på flere sager, som Straffelovrådet med fordel kunne have taget op i løbet af de seneste to år - blandt andet et lovforslag om at sidestille psykisk vold med fysisk vold.
Den seneste formand, Bent Carlsen, peger på lovgivningen om hjemmerøverier, som i hans optik ikke er ordentligt gennemarbejdet.
Den kritik vil Pape ikke forholde sig til:- Jeg tror ikke, det vil være rigtigt af mig at kommentere på.
Det er hans synspunkt.
Jeg har den opfattelse, at de meget, meget dygtige jurister, vi har i Justitsministeriet, godt kan finde ud af deres arbejde, siger ministeren.
Han betoner, at det langt fra er alle ændringer af straffeloven, som Straffelovrådet er involveret i.
- Det er mere de store, principielle ting, man hører Straffelovrådet om, siger han.
5 sager fra Straffelovrådet2017: Freds- og æreskrænkelserPå baggrund af Se og Hør-sagen blev Straffelovrådet bedt om at se på, om straffelovens regler for beskyttelsen af privatlivet stemmer overens med den digitale tid, vi lever i.
Rådet pegede blandt andet på, at reglerne om freds- og ærekrænkelser burde moderniseres og foreslog at gøre det strafbart, hvis man uberettiget overvåger en persons færden via GPS.
2016: Væbnede konflikter i udlandetEfter en række sager om fremmedkrigere, der drager til Syrien og Irak for at kæmpe for eksempelvis Islamisk Stat, blev Straffelovrådet bedt om at se på, om loven skulle skærpes.
Rådet pegede på fire forskellige modeller for, hvordan man kunne gennemføre en yderligere kriminalisering af fremmedkrigeres deltagelse i væbnede konflikter i udlandet – og derudover også to forskellige modeller for, hvordan man kunne indføre et indrejse- og opholdsforbud i visse konfliktområder.
Regeringens efterfølgende lovforslag tog afsæt i Straffelovrådets betænkning.
2014: SamfundstjenesteUnder Thorning-regeringen blev Straffelovrådet bedt om at gennemgå de gældende regler og praksis for domme med samfundstjeneste for at se på mulighederne for at øge brugen af samfundstjeneste.
Rådet pegede på, at en udvidet brug af samfundstjeneste i første omgang skulle vedrøre førstegangsovertrædelser af straffeloven – og ikke organiseret eller banderelateret kriminalitet.
Betænkningen førte til en lovændring.
2014: BlasfemiparagraffenEfter en gennemgang af de juridiske konsekvenser af en ophævelse af blasfemiparagraffen konkluderede Straffelovrådet i 2014, at paragraffen ikke er til hinder for skarp kritik af religion og religiøse dogmer.
På den baggrund besluttede Thorning-regeringen, at den ikke ville stille lovforslag om at ophæve forbuddet mod blasfemi.
Men i 2017 blev blasfemiparagraffen afskaffet, så man ikke længere kan dømmes for at krænke religioner.
2012: SeksualforbrydelserI 2009 anmodede Justitsministeriet Straffelovrådet om at lave en generel gennemgang af straffelovens bestemmelser om seksualforbrydelser.
I 2012 fremlagde rådet sin betænkning, der blandt andet foreslog at skærpe straffen for et udnytte en person seksuelt, hvis offeret er i en hjælpeløs tilstand – for eksempel på grund af bevidstløshed eller stærk beruselse.
Regeringens efterfølgende lovforslag tog afsæt i Straffelovrådets betænkning.
Når rådet hverken har haft nogen formand eller fået nogen nye opgaver de seneste par år, skyldes det, at der ikke har været nogen sager, Pape har ønsket Straffelovrådets vurdering af, fortæller han.
Før folketingsvalget i 2015 fremsatte de fire blå partier ellers et fælles beslutningsforslag om, at Straffelovrådet skulle anmodes om at afgive en udtalelse om fordele og ulemper ved en ophævelse af racismeparagraffen.
Hvorfor har du ikke anmodet rådet om det, efter du er blevet justitsminister?
- Vi har ikke haft den drøftelse i regeringen, for at være helt ærlig.
Man må nok sige, at Justitsministeriet har sprøjtet ud med resultater og lavet rigtig, rigtig mange ting – vi har virkelig været hængt op med et presset politi og bandekriminalitet.
Det er et prioriteringsspørgsmål om, hvad man skal kaste sig over.
Og det er så en af de sager, vi ikke er gået i gang med.
Men det her er en helt konkret sag, som I fire blå partier før valget var enige om, og Straffelovrådet har jo ikke været overbebyrdet med arbejde de seneste to år – så hvorfor har du ikke sat dem til at kigge på det?
- Jamen, det kunne de sikkert da også.
Det har bare ikke været på dagsordenen.
Det er ikke noget, vi politisk har prioriteret, fordi vi har haft så meget andet.
Men nu har du da givet mig en ide, så kan jeg da overveje det, siger Pape.
Uvist hvornår Straffelovrådet genoptager arbejdetDa Bent Carlsen i 2017 trådte tilbage efter knap et årti som formand for Straffelovrådet, følte han, at rådets fremtidige rolle var uklar.
Året før havde den nystiftede trekløverregering nemlig bebudet en ny straffelovkommission, der skulle sikre "en ny og mere tidssvarende straffelov".
I foråret 2017 deltog Søren Pape i en afskedsmiddag for Bent Carlsen og resten af Straffelovrådet, hvor han takkede for indsatsen.
Meddelte du de øvrige medlemmer, at rådet sluttede?
- Vi markerede Bent Carlsens afgang, og så har der været nogle samtaler om, hvornår rådet skal træde til igen – også holdt op mod, om der skulle komme en straffelovkommission eller ej, siger Pape.
Men sagde du til Straffelovrådets medlemmer, at de var afbeskikket?
- Så skal jeg i hvert fald have fat i min tale fra dengang, jeg sagde tak til Bent Carlsen for to år siden.
Kan du ikke huske, om du har afbeskikket Straffelovrådet eller ej?
- Det mener jeg bestemt ikke, jeg har.
Men man skal jo passe på i disse tider, om man nu har sagt noget, der kan forstås på den ene eller den anden måde.
Fordi nu var det her stykke arbejde jo færdigt, og Bent Carlsen stoppede.
Men jeg har spurgt her i ministeriet, om vi har sendt et brev ud om, at rådet er nedlagt – og det har vi ikke.
Men kan du forstå, hvis medlemmerne er af den opfattelse, at Straffelovrådet ikke længere eksisterer?
- Ja, hvis det er ud fra, at de ikke har fået nogen opgaver, så kan jeg godt forstå, at de tænker "skal der ikke ske mere"?
Det kan jeg sådan set godt.
Men så er det godt, at jeg kan få lejlighed til at sige: Vi skal fortsat have Straffelovrådet, men vi kigger på, om det skal sammensættes lidt bredere.
Søren Pape Poulsen kan endnu ikke svare på, hvornår Straffelovrådet vender tilbage i en ny og bredere sammensætning.
Opdateret kl.
17.
50: Siden interviewet med Søren Pape Poulsen har Justitsministeriet udsendt en pressemeddelelse, hvori det fremgår, at ministeriet forventer at udpege en ny formand og medlemmer af Straffelovrådet i løbet af foråret.
FacebookTwitterKopier linkEmner:Det Konservative Folkeparti|Justitsministeriet|Søren Pape Poulsen (politiker)|Kriminalitet|Sjælland




https://www.dr.dk/nyheder/udland/efter-haard-ekstremisme-dom-til-dansker-i-rusland-jehovas-vidne-vil-anke

UdlandEfter hård ekstremisme-dom til dansker i Rusland: Jehovas vidne vil ankeDennis Christensen fik straffens længde at vide, da DR's korrespondent talte med ham.
Af Andreas Lindqvist06.
feb.
2019 kl.
15.
22Bemærk: artiklen er mere end 30 dage gammelLæs opDanske Dennis Christensen, som i dag er blevet idømt seks års fængsel i Rusland, vil anke dommen til næste instans.
Det bekræfter hans advokat, Anton Bogdanov, til DR's Ruslands-korrespondent Matilde Kimer.
Hun har dagen igennem været til stede i retten i Orjol sydvest for Moskva, hvor sagen har stået.
Læs også:Amnesty efter hård russisk straf til dansker: Vi ser ham som en samvittighedsfangeDermed har hun også fulgt den timelange oplæsning af dommen, som i første omgang foregik på russisk.
Her har hun også oplevet den opbakning med klapsalver, som danskeren fik fra andre Jehovas vidner, da han blev ført ind og ud.
Korrespondent overbragte dommenRuslands-korrespondenten fortæller, at det blev hende, som overbragte Dennis Christensen nyheden om, at han var idømt seks års fængsel.
Godt nok forstår han russisk efter 15 år i landet.
Men han var placeret i et bur af glas i salen, hvor der ikke slap megen lyd igennem den sprække, han lagde øret til.
Og den danske tolk kunne ikke følge med dommerens tempo.
- Efter en time var der en kort pause, og der spørger jeg ham om hvad han tænker.
Han siger, at han kunne se på folks ansigter, at det ikke er gode nyheder, men at han endnu ikke kendte dommen, fortæller korrespondenten.
Dennis Christensens hustru, Irina Christensen, kort efter dagens domsafsigelse, hvor hendes mand fik seks års fængsel.
- Jeg signalerer til ham, at det er seks års fængsel, og så siger han, at det er han selvfølgelig ikke tilfreds med, og at det er urimeligt og uretfærdigt, siger hun.
- Men han forsøger at være tapper og siger, at kampen ikke stopper her, siger Matilde Kimer.
Dømt for at være lederBaggrunden for dommen er, at Rusland i 2017 afgjorde, at Jehovas Vidner er en ulovlig ekstremistisk bevægelse.
Imens det ikke blev ulovligt at være Jehovas vidne, skred myndighederne til gengæld ind over for juridiske enheder, formelle strukturer og ledelse.
Dermed stod Dennis Christensen for skud, fordi han var i centrum, da den russiske sikkerhedstjeneste, FSB, brasede ind til en gudstjeneste i det parcelhus, der tjente som menighedens mødested i Orjol.
På ham fandt FSB en nøgle til huset, hvilket anklageren mener beviser, at han var en lederskikkelse.
Forsvaret har påpeget, at stort set alle medlemmer har en nøgle.
Medier og støtter foran retten i Orjol i dag.
- Alle de lokale medlemmer har sagt i retten, at man efter tur fører an, og enten læser op af biblen eller leder bibeldebatter og snakke.
Det, at han var i centrum, betød altså ikke at han var leder, fortæller Matilde Kimer.
- De holder i øvrigt fast i, at det er en flad organisation, hvor Dennis Christensen altså ikke er leder.
Og det er jo ellers det, han er dømt for i dag, siger hun.
Tre et halvt års fængsel tilbageEfter at have fået dommens detaljer oversat til dansk af tolken, vurderer Dennis Christensen over for DR's korrespondent, at dommeren ikke har lyttet til forsvarets pointer.
- Han siger, at dommeren har truffet en beslutning, som er helt og aldeles lagt an på anklagerens ord, men ikke har taget hans (Dennis Christensens, red.
) forklaringer til indtægt, siger Matilde Kimer.
- Det er hans selvfølgelig ærgerlig over, siger hun.
Retten i Orjol svarer til en dansk byret.
Næste instans er en distriktsret, svarende til en dansk landsret, i Orjol-provinsen.
Dennis Christensen har været varetægtsfængslet i 20 måneder i sagen.
Den periode fratrækkes den endelige afsoning med faktor halvanden.
Dermed skal han afsone endnu cirka tre et halvt år, hvis højere retsinstanser fastholder dommen.
Udenrigsminister Anders Samuelsen skrev i dag på Twitter, at udenrigsministeriet vil bistå Dennis Christensen, hvis han vælger at anke.
Den officielle ankefrist er 10 dage.
FacebookTwitterKopier linkEmner:Anders Samuelsen (politiker)|Rusland|FSB|Jehovas Vidner|Tro, etik og filosofi




https://www.dr.dk/nyheder/indland/anklager-banden-ltf-har-overfoert-over-en-million-kroner-til-faengslede

BandekonfliktSe temaIndlandAnklager: Banden LTF har overført over en million kroner til fængslede bandemedlemmerOrganisationsdiagram, medlemsoversigt og regelsæt blev i dag lagt frem i retten.
LTF-medlemmer har flere gange vist sig i tøj med bandens navn på, når der har været sager for retten.
Arkivfoto.
Af Emma Toft06.
feb.
2019 kl.
15.
49Bemærk: artiklen er mere end 30 dage gammelLæs opDen Nørrebrobaserede bande Loyal to Familia har i løbet af fem år overført over en million kroner til bandens fængslede medlemmer.
Det har anklagemyndigheden løftet sløret for i Københavns Byret, som i dag har taget hul på en historisk retssag, hvor det skal afgøres, om et forbud mod Loyal to Familia, LTF, bør stå ved magt, selvom vi har foreningsfrihed i Danmark.
En lignende sag mod en rocker- eller bandegruppe er aldrig set før.
I alt har LTF-medlemmer overført 1.
137.
260 kroner til fængslede LTF-medlemmer ved 598 overførsler, viser et dokument, som anklagemyndigheden har lagt frem i retten.
- Samlet vurderer efterforskningsgruppen, at de fundne kvitteringer støtter hypotesen om, at LTF yder organiseret støtte til indsatte medlemmer, skriver politiets efterforskere i efterforskningsmaterialet.
Kvitteringer for pengeoverførslerne er fundet ved ransagninger.
Der er fem personer, der har stået for hovedparten af indbetalingerne.
Nogle beløb på for eksempel 1.
000 kroner er indbetalt kontant til fængslet, og politiet har kvitteringerne for indbetalingerne.
Andre pengeoverførsler på for eksempel 2.
000 kroner er sket gennem Danske Bank på Nørrebro.
Pengeoverførslerne underbygger påstanden om, at LTF er en forening, siger senioranklager Lasse Biehl.
- Det viser økonomisk sammenhold i LTF, lyder det.
OrganisationsdiagramEn lang række andre beviser er også lagt frem i retten, hvor anklagemyndigheden ønsker at bevise, at LTF ikke bare er et løst broderskab, men en forening, som har et ulovligt formål og virker ved vold og derfor bør endeligt forbydes.
Det drejer sig blandt andet om et organisationsdiagram, fundet ved en ransagning hos et formodet LTF-medlem på Nørrebro i 2013.
Her fremgår bandelederens dæknavn "Shebi", ifølge en af sagens to anklagere, øverst på den håndskrevne seddel, hvor der er tegnet streger ned til flere forskellige afdelinger med adskellige navne på personer under.
Medlemslister med tøjstørrelserFlere medlemslister, fundet ved ransagninger i 2014 og 2017, er også lagt frem.
Her fremgår folk med billeder og bokse til at anføre navn, cpr-nummer, afdeling, tøjstørrelse og adresse, ligesom der er plads til at sætte kryds under hangaround, prøve eller medlem.
Et sæt medlemslister er fundet ved ransagning på et LTF-tilholdssted på Nørrebro i 2014.
Ved dokumentet havde LTF ifølge anklagemyndigheden anført:- Nationen har adgang til alle afdelinger og medlemsmapper.
Afdelingen har kun adgang til egne medlemmer.
Nationen er efter anklagemyndighedens opfattelse det ledende organ i LTF, som træffer beslutninger på vegne af hele gruppen.
Trøjedesign og hierarkiPolitiet har også fundet skitser af trøjer og håndskrevne noter om, hvordan trøjedesignet kan laves.
- Jeg synes, vi skal lave tre andre trøjer for at gøre det mere hierarkisk.
For fremtiden, når man melder sig ind i LTF, starter man som hangaround, står der blandt andet.
Politiets observationer fra en stor fest, LTF holdt i sommeren 2017 for at fejre to nye afdelinger i Sverige, indgår også i sagen.
Her dukkede 152 personer ifølge myndighedernes opfattelse op, iført LTF-beklædning med titel, rang og tilhørsforhold - blandt andet Shuaib Khan, der bar en trøje med påskriften El Presidente.
Han vurderes stadig at være leder af banden, lød det i dag fra anklagerne.
Politiet har til sagen beslaglagt 109 veste samt mærker til påsyninger.
De blev fundet hos en virksomhed i Jylland, der producerer alt fra dåbskjoler til MC-rygmærker.
Men det er ikke kun beslaglæggelser, anklagerne fremhæver.
28 domme for personfarlig kriminalitet vil også komme til at indgå i sagen, ligesom op til 99 vidner skal afgive forklaring - heriblandt flere LTF'ere.
Læs også:Loyal to Familia: "Broderskab" blev til Danmarks største bandeLTF afviser at være en foreningLTF afviser, at de udgør en forening, oplyser bandens advokat, Michael Juul Eriksen.
­- Det foreløbige forbud bør erkendes ulovligt, og der skal ikke ske opløsning af LTF, lyder det fra ham i retten.
Ved hans side sad i løbet af formiddagen en repræsentant fra LTF, iført sort skjorte og blå jeans.
Han udtalte sig ikke.
Banden LTF blev dannet i 2013 og blev midlertidigt forbudt den 4.
september 2018.
LTF har ifølge anklagemyndigheden været involveret i mindst tre væbnede konflikter i løbet af de sidste fem år, der har ført til 63 skudepisoder, hvor 17 ofre er blevet såret af skud, og fem personer er blevet dræbt.
Desuden er det myndighedernes opfattelse, at 363 ud af 372 nuværende og tidligere LTF-medlemmer er straffet.
I dag findes der ifølge politiets oplysninger 107 LTF-medlemmer.
Sagen om opløsning af LTF kører over 35 retsdage.
Der forventes en afgørelse i slutningen af august.
Næste retsmøde er 4.
marts.
Eksempel på bevis i retten•I sagen indgår et LTF-regelsæt, som politiet har beslaglagt på en telefon fra et LTF-medlem.
Der står "gældende fra 1.
januar 2017":•Der skal trænes eller dyrkes anden form for aktivitet for eksempel kampsport•Ingen unødvendig snak med politiet•Alle mænd skal holde sig fra hinandens kærester, koner, ekskærester og ekskoner•Hver mand skal lægge et månedligt kontingent på 1.
500 kroner•Alt, hvad der sker og bliver sagt i familien, bliver i familien•Civile borgere skal respekteres, samt ordentlig og voksen opførsel i offentligt rum•Al hashrygning er forbudt i varme tider (konflikttider, red.
)•Der må under ingen omstændigheder begås kriminalitet med LTF-tøj•Alle skal være bekendte med deres rang•Al snak over telefon er forbudt•Ordre skal adlydes•SYLF skal bære trøje/kasket 4 gange ugentligt (SYLF står ifølge myndighederne for "support your local familia" – en form for supportere)•Overtrædelse af ovenstående regler kan medføre konsekvenser alt efter omstændighederne (denne sætning er understreget)FacebookTwitterKopier linkEmner:Anklagemyndigheden|Michael Juul Eriksen (advokat)|Kriminalitet|Loyal To Familia|Nørrebro




https://www.dr.dk/sporten/oevrig/skipraesident-med-kontroversiel-melding-det-er-nemmere-holde-vinter-ol-i

Øvrig sportSkipræsident med kontroversiel melding: ’Det er nemmere at holde vinter-OL i diktaturstater’Præsidenten for det internationale skiforbund mener ikke, at befolkningen skal spørges, før et vinter-OL afholdes.
Christoffer Faarup er Danmarks bedste skiløber.
Af Malte Nørgaard06.
feb.
2019 kl.
14.
19 | opdateret 06.
feb.
2019 kl.
16.
22Bemærk: artiklen er mere end 30 dage gammelLæs opI disse dage afholdes VM i alpint skiløb i den svenske by Åre.
Men de sportslige overskrifter er allerede blevet stjålet af præsidenten for Det Internationale Skiforbund, FIS.
Præsidenten har nemlig sat "ild til pisterne" med en række kontroversielle meldinger.
Til den schweiziske avis Tages Anzeiger siger Gian Franco Kasper blandt andet, at han ikke ser det store problem i at afholde OL i diktaturstater.
- Diktaturer kan lettere gennemføre den slags begivenheder, for de behøver ikke spørge deres befolkning om lov forinden, lyder det fra den schweiziske præsident, inden han fortsætter.
Læs også:Stockholm indsender officielt bud på vinter-OL i 2026- Det handler mest af alt om det sportslige.
Hvor det finder sted er sekundært, siger han og slår fast, at han dog ville være imod et vinter-OL i Qatar, da han mener, befolkningen sulter.
Møder kritik fra flere stederI Norge er kritikken af Det Internationale Skiforbunds udmelding kontant.
Præsidenten i det norske skiforbund, Erik Røste, er ikke begejstret over de flamboyante udtalelser fra Gian Franco Kasper.
Til det norske medie NRK siger han blandt andet.
Danmarks Skiforbund håber, at OL i 2026 kommer til Sverige.
- Jeg deler ikke Kaspers syn på fremtidige vinter-lege.
Det er helt afgørende, at vinter-legene i fremtiden bliver afholdt i vestlige lande.
Det samme gør sig gældende i vores naboland Tyskland, hvor præsidenten for ishockeyforbundet også tager afstand fra udtalelserne.
- Det er ikke sådan, verden fungerer – heller ikke i sportens verden.
Vi bliver nødt til at gøre det på en anden måde end at udelukke demokratiet, siger Franz Reindl til avisen Frankfurter Allgemeine.
OPDATERETGian Franco Kasper har senere beklaget sine udtalelser med følgende kommentar.
- Først og fremmest vil jeg gerne undskylde.
Kommentarerne var ikke ment bogstaveligt, men det fremstod ikke klart af teksten.
- Jeg tager fuldt ansvar for misforståelsen og beklager, at det stjal fokus fra vores VM-deltagere.
Rettelse: I en tidligere version af artiklen optrådte Anne Harboe Falkenberg, formand for Danmarks Skiforbund, med en kommentar.
Hun ønsker ikke længere at tage stilling til sagen efter Gian Franco Kaspers beklagelse.
FacebookTwitterKopier linkEmner:Skisport|De Olympiske Lege|Danmarks Skiforbund|NRK|Norge




https://www.dr.dk/nyheder/politik/samtlige-partier-til-debat-hos-aeldre-sagen-s-og-v-uenige-om-pensionsordning

Længere til pensionSe temaPolitikSamtlige partier til debat hos Ældre Sagen: S og V uenige om pensionsordningVenstre mener ikke, at det skal være en 'ret' at gå på pension, før andre, hvis dit job er hårdt.
Samtlige partier var mødt op til debat hos Ældre Sagen.
Blandt publikum sad 350 af Ældre Sagens medlemmer, og netop de ældre kan blive en meget vigtig vælgergruppe for partierne ved det kommende folketingsvalg.
Af sandra Meinecke06.
feb.
2019 kl.
13.
22Bemærk: artiklen er mere end 30 dage gammelLæs opSkal det være en rettighed eller en visitation, der afgør, hvornår ældre kan trække sig tilbage fra arbejdsmarkedet?
Det var et af de helt store spørgsmål, da samtlige partier var inviteret til debat hos Ældre Sagen, hvor blandt andet emnerne pension og sundhed var på dagsordenen.
De 11 partier kunne hurtigt blive enige om, at nedslidte skal have lov til at gå på pension, men hvornår, hvordan og hvem der skal afgøre, om man er slidt ned, var straks sværere for partierne at nå til enighed om.
- Jeg er ikke enig i, at vi skal lave en rettighed, der gælder for alle uanset, hvordan de er i stand til at kunne klare et arbejdsmarked.
Kristian Jensen (V)- Jeg vil i virkeligheden foreslå, at vi laver to ordninger på samme tid.
Og det vil sige en rettighedsbaseret tidligere folkepension til folk, som har været mange år på arbejdsmarkedet, og som er nedslidte, og så en ordning ved siden af, som kan samle dem op, der falder udenfor, sagde Mette Frederiksen (S) til de 350 fremmødte ældre i salen.
Men den ordning er finansminister Kristian Jensen ikke med på:- Jeg er ikke enig i, at vi skal lave en rettighed, der gælder for alle uanset, hvordan de er i stand til at kunne klare et arbejdsmarked.
Jeg mener, at vi skal lave noget, der er målrettet, sagde han.
DF og S: Det skal være en rettighedSocialdemokratiet præsenterede for nylig et udspil med en differentieret pensionsalder, der skal gøre det muligt for visse håndværkeren at gå på pension før akademikeren.
Forslaget bakkes op af blandt andre Dansk Folkeparti, som også gerne ser, at det er en ret, at man kan gå tidligere på folkepension, hvis ens job er særlig hårdt.
- Vi har en tanke om mellem 40 og 45 år på arbejdsmarkedet, men det skal også være branchespecifikt, hvor der skal være en definition af, inden for hvilke brancher man typisk er mere nedslidt end inden for andre brancher, sagde DF-formand Kristian Thulesen Dahl.
- Det, vi taler om, er nogle udvalgte grupper, som har nogle mere nedslidende job.
Folk vil gerne blive, hvis man kan, sagde han.
Mette Frederiksen ønskede derimod ikke at sætte en alder på.
- Der er en masse teknik, der skal på plads først.
Men hvis man har været mange år på arbejsmarkedet og har haft et hårdt nedslidende arbejde, så synes jeg som socialdemokrat, at man skal have lov til at gå på folkepension før andre.
- Jeg ønsker ikke, at vores ældre skal være syge, før de kan trække sig værdigt tilbage fra arbejdsmarkedet, sagde hun og understregede, at det skal kunne lade sige gøre uden nogen form for sagsbehandling.
Finansministeren: Hvad hvis man skifter branche?
Kristian Jensen (V) er enig i, at nedslidte skal kunne trække sig tilbage, men han mangler at se en lang række detajler i udspillet.
- Hvad hvis man skifter arbejde undervejs i sin karriere og både har været tømrer og arbejdet på kontor?
Skal man så kunne trække sig tilbage før pensionsalderen, spurgte Kristian Jensen.
Dog er han enig i, at den nuværende ordning ikke fungerer godt nok.
Læs også:Hvornår skal vi kunne gå på pension og hvordan?
Se hvor partierne står- Jeg tror, der er syv forskellige ordninger, der skal hjælpe folk, der er nedslidte enten midlertidigt eller længerevarende, men vi må konstatere, at de ikke er gode nok, sagde Kristian Jensen og nævnte, at mange slet ikke kender til den nuværende seniorførtidspension, som derfor ikke bliver brugt efter hensigten.
FacebookTwitterKopier linkEmner:Kristian Jensen (politiker)|Kristian Thulesen Dahl (politiker)|Socialdemokraterne|Venstre|Arbejdsmarked




https://www.dr.dk/nyheder/udland/amnesty-efter-haard-russisk-straf-til-dansker-vi-ser-ham-som-en-samvittighedsfange

UdlandAmnesty efter hård russisk straf til dansker: Vi ser ham som en samvittighedsfangeUdenrigsministeren udtrykker bekymring.
Jehovas Vidner slår fast at "man bør adlyde gud mere end mennesker".
Arkivbillede af Dennis Christensen, da han mødte i retten i januar.
Af Andreas Lindqvist06.
feb.
2019 kl.
13.
04Bemærk: artiklen er mere end 30 dage gammelLæs opDanske Dennis Christensen bør frigives omgående i stedet for at skulle i fængsel for at udøve sin religion.
Sådan lyder det fra menneskerettighedsorganisationen Amnesty, efter at danskeren i dag blev idømt seks års frihedsberøvelse af retten i den russiske by Orjol.
Ifølge dommeren har han "aktivt bidraget til fortsættelsen af aktiviteterne for den forbudte religiøse ekstremistiske organisation Jehovas Vidner".
Læs også:Dansk Jehovas vidne i Rusland er kendt skyldig i ekstremisme- Det er en meget hård dom, og det er dybt forstemmende, at man kan blive idømt seks års fængsel for at udøve sin religiøse frihed, siger generalsekretær Trine Christensen.
- Vi ser Dennis Christensen som en samvittighedsfange, og vi mener, at dommen skal annulleres, og alle anklager skal frafaldes.
Han bør løslades øjeblikkeligt, siger hun.
På tide at sige fra over for RuslandDet danske Jehovas vidne har boet i Rusland i 15 år.
I 2017 erklærede ny lovgivning Jehovas Vidner for at være en ekstremistisk organisation.
I maj samme år blev Dennis Christensen anholdt af den russiske sikkerhedstjeneste, FSB, under en gudstjeneste.
Siden har han siddet varetægtsfængslet.
Det er endnu uklart, hvor længe han skal afsone, når varetægtsfængslingen er trukket fra.
Men hver dag er en dag for længe, lyder det fra Amnesty.
Her opfordrer man det internationale samfund til at kritisere Rusland.
Og herhjemme skal udenrigsminister Anders Samuelsen (LA) forsvare danskeren.
- Det er meget vigtigt, at både de enkelte lande og det internationale samfund bringer det her op over for Rusland som noget, der er uacceptabelt, siger Trine Christensen.
Det er endnu ikke lykkes at få en kommentar fra udenrigsminister Anders Samuelsen.
Men på det sociale medie Twitter udtrykker han sin bekymring.
- Dybt bekymret over Dennis Christensens dom.
Jeg opfordrer igen Rusland til at respektere religionsfrihed.
Det danske udenrigsministerium vil fortsat følge sagen nøje og assistere Dennis Christensen, hvis han beslutter sig til at anke, skriver han.
Frihed under presAmnestys generalsekretær understreger, at sagen ikke kun vedrører danskeren, men også omkring 50 andre Jehovas Vidner-sager, som er på vej gennem systemet.
Her vil dommen i dag danne præcedens - være en rettesnor for kommende afgørelser.
Jehovas Vidner anslås at have knap 200.
000 medlemmer over hele Rusland.
Dertil kommer andre grupperinger og bevægelser, som også har fået en hård medfart i Rusland.
- Det her fortæller med alt tydelighed, hvor stort et pres ytringsfriheden, forsamlingsfrihed og religiøs frihed er under i Rusland lige nu, siger Trine Christensen.
- Det gælder ikke kun Jehovas Vidner.
Loven bliver også brugt mod politiske modstandere og dissidenter af enhver art, siger hun.
Jehovas Vidner: Imod al sund fornuftHos Jehovas Vidner i Danmark er der også bestyrtelse over dagens dom i Rusland.
- Vi synes, det er groft uretfærdigt.
Dennis er en mand, som altid har handlet godt over for sine medmennesker, altid har fulgt Jesus' ord om, at man skal elske sin næste som sig selv, han har deltaget i lokalt humanitært arbejde, og så har han derudover forkyndt bibelens budskab for andre, siger talsmand Erik Jørgensen.
- Nu har man dømt ham til seks års fængsel.
Det er helt uden for al sund fornuft, siger hanMen i Rusland er Jehovas Vidner ulovlige - dermed har han også brudt loven?
- Hvis religionsfrihed også skal gælde i Rusland, og det garanterer den russiske forfatning, hvordan kan man så fængsle nogen for at mødes for at studere biblen?
Vi mener, at dommen er forfatningsstridig, siger han.
Landet har lovgivet, at Jehovas Vidner er en ulovlig ekstremistisk bevægelse.
Så har han vel også brudt loven?
- Sådan var det også i det første århundrede for apostlene.
Dengang svarede de myndighederne, at man bør adlyde gud mere end mennesker, siger Erik Jørgensen.
FacebookTwitterKopier linkEmner:Anders Samuelsen (politiker)|Jehovas Vidner|Rusland|Religion|Twitter




https://www.dr.dk/sporten/tennis/polsk-underlag-forhindrer-wozniacki-i-spille-fed-cup

TennisPolsk underlag forhindrer Wozniacki i at spille Fed CupIfølge Piotr Wozniacki er Caroline Wozniacki ikke den samme som tidligere på grund af leddegigt.
Caroline Wozniacki var i første omgang udtaget til Fed Cup-holdet.
06.
feb.
2019 kl.
13.
07Bemærk: artiklen er mere end 30 dage gammelLæs opNår det danske kvindelandshold i tennis fra torsdag til lørdag spiller Fed Cup, bliver det uden topspilleren Caroline Wozniacki.
Ifølge hendes far og træner, Piotr Wozniacki, har tennisstjernen, der sidste år fik konstateret leddegigt, ikke reageret godt på et lignende underlag.
- Caroline trænede i Warszawa på et underlag magen til det, de spiller Fed Cup på.
Men det forløb ikke optimalt.
Det var ikke den Caroline, vi kender.
Læs også:OL-deltagelse i fare: Mærket Wozniacki melder afbud til Fed Cup- Hun kan ikke gøre det, hun gerne vil, når hun træner, siger han til Ekstra Bladet.
Kampene mod Rusland og Polen spilles på underlaget hardcourt, som der findes mange varianter af.
- Jeg vil ikke presse hende.
Hun presser sig selv, mere end jeg gør, men hun bliver hurtigere træt, siger Piotr Wozniacki.
OL-deltagelse kan være i fareMed afbuddet hænger tennisstjernens OL-deltagelse i 2020 i en tynd tråd.
Hendes deltagelse i Fed Cup var nødvendig, hvis hun skulle nå at opfylde kravene for at komme i betragtning til en plads ved OL i Tokyo i sommeren 2020.
Her skal man nemlig deltage i to Fed Cup-turneringer inden OL, og der er kun i år og næste år tilbage.
Dermed kan en dispensation være eneste vej til OL for Wozniacki.
Hun deltog i januar i Australian Open, hvor hun nåede tredje runde.
/ritzau/FacebookTwitterKopier linkEmner:Caroline Wozniacki (tennisspiller)|Piotr Wozniacki (tennistræner)|Fed Cup|Tennis|Polen




https://www.dr.dk/nyheder/penge/presseraadgiver-loej-om-skjult-rolle-i-falck-sag-jeg-har-handlet-uetisk

Falck-Bios-sagenSe temaPengePresserådgiver løj om skjult rolle i Falck-sag: 'Jeg har handlet uetisk'Presserådgiver gav hollandske journalister falske oplysninger om, hvem han arbejdede for i Falck-sag.
Presse- og kommunikationskonsu- lent Palle Smed fortalte ikke et hollandsk medie om, at hans egentlige arbejdsgiver var Falck, erkender han nu.
Af Alexander Hecklen, Søren Larsen og Jesper Knudsen06.
feb.
2019 kl.
14.
27Bemærk: artiklen er mere end 30 dage gammelLæs opForstå sagen om Falck og BiosI den seneste udvikling af det langstrakte forløb om ambulanceselskabet Bios' tid i Danmark oplyste Konkurrencerådet 30.
januar 2019, at man vil melde Falck til Bagmandspolitiet.
Den 4.
februar droppede Falck at anke sagen, der nu er sendt videre til politiet.
Anmeldelsen skyldes, at Falck ifølge Konkurrencerådet har misbrugt sin markedsposition til at presse konkurrenten Bios af markedet.
Ambulanceselskabet Bios overtog ambulancedrift i Region Syddanmark fra Falck i 2015, efter at opgaven var i udbud.
Bios blev i 2016 erklæret konkurs, da virksomheden ikke kunne skaffe nok ambulancereddere til at få vagtplanerne til at hænge sammen.
En af de centrale personer i sagen om Falcks påvirkningskampagne mod ambulance-konkurrenten Bios erkender nu, at han har løjet om sin rolle i sagen.
Presse- og kommunikationskonsulent Palle Smed fortalte ikke et hollandsk medie om, at hans egentlige arbejdsgiver var Falck, som ville have smuds om konkurrenten Bios.
I stedet hævdede han, at der var en tale om en journalistisk researchopgave til et fagblad.
- Den her sag giver naturligvis anledning til selvransagelse.
Jeg burde da have fortalt den hollandske researcher om min opdragsgiver, skriver Palle Smed til DR Nyheder.
Påstod at penge kom fra fagbladMandag blev Falck politianmeldt af Konkurrencerådet for at bruge skjulte kanaler til at tilsværte den hollandske konkurrent Bios, da selskabet i 2014 vandt et stort udbud om ambulancekørsel i Region Syddanmark.
Deriblandt skal redningskoncernen have forsøgt at grave detaljer frem om sin konkurrent.
Journalist Eric Smit fra det hollandske gravermedie 'Follow The Money' fortalte i går, hvordan han føler sig ført bag lyset.
I 2014 hyrede Palle Smed mediet for at finde kompromitterende oplysninger om det hollandske ambulanceselskab.
Palle Smed fortalte dog ikke, at opgaven skete på vegne af Falck.
I stedet skrev han i en mail til det hollandske gravermedie, at opgaven var betalt af fagbladet 3F.
- Min tidligere arbejdsgiver Fagbladet 3F betaler mig, og jeg betaler dig, står der i en mail dateret 29.
oktober 2014 med Palle Smed som afsender, som DR Nyheder har fået indsigt i.
Sådan lyder anklagerne mod FalckIfølge Konkurrence- og Forbrugerstyrelsen brugte Falck disse metoder til at sværte Bios:Etablering og brug af en gruppe på et socialt medieFormidling af negative historier om BiosMobilisering af ambassadører for FalckBrug af interne nyhedsbreveBrugen af stationsledere og tillidsmænd m.
fl.
Kilde: Konkurrence- og Forbrugerstyrelsen'Jeg har handlet uetisk'Palle Smed har tidligere været chefredaktør for fagbladet 3F, og det var ifølge hollandske Eric Smit i den rolle, han præsenterede sig.
Betalingen for opgaven lød på 5.
000 euro, og i januar 2015 sendte Eric Smit researchrapporten til Palle Smed i den tro, at 3F ville bruge researchen til at skrive en historie om Bios i deres medlemsmagasin, Fagbladet.
Igår afviste Palle Smed beskyldningerne.
I dag beklager han sine handlinger i sagen.
- Jeg har handlet uetisk, og det er stærkt beklageligt.
Det er vigtigt for mig at understrege, at jeg aldrig har leveret baggrundsinformation til noget dansk medie uden, at jeg har fortalt hvem, jeg har arbejdet for og at der har ligget en klar præmis for samarbejdet, skriver Palle Smed videre i sit svar til DR Nyheder.
Den hollandske journalist Eric Smit sidder, efter sagen er kommet frem, tilbage med følelsen af at være blevet groft snydt, siger han.
- Vi troede, vi var i dialog med en 'ægte' journalist.
Derfor er det et chok, at vi ultimativt var ansat af Falck til at grave skidt frem på konkurrenten.
Vi arbejder ikke for virksomheder og føler os virkelig snydt.
Jeg føler, at jeg er midt i en dårlig b-film, siger Eric Smit.
Palle Smed har tidligere været medlem af TV 2's bestyrrelse.
I 2006 modtog han Den Danske Publicistklubs jubilæumspris.
FacebookTwitterKopier linkEmner:Holland|BIOS Ambulance Service|3F|Bygge- og anlægsvirksomhed|Redningsvirksomhed




https://www.dr.dk/nyheder/indland/datatilsyn-undercover-aktioner-skal-aftales-i-faellesskab

IndlandDatatilsyn: Undercover-aktioner skal aftales i fællesskab Tilsynsmyndighed opfordrer kommuner og arbejdstagere til at lave fælles spilleregler for kontrol af it-sikkerhed.
Der skal bådes tages hensyn til medarbejdere og databeskyttelse, når man kontrollerer it-sikkerhed, lyder det fra Datatilsynet.
Af Mathias Friis og Astrid Fischer06.
feb.
2019 kl.
13.
00Bemærk: artiklen er mere end 30 dage gammelLæs opDatatilsynet opfordrer nu ledere og tillidsrepræsentanter i landets kommuner til sammen at finde ud af, hvordan man kan teste it-sikkerheden på offentlige arbejdspladser, uden det får personlige konsekvenser for de ansatte.
- Hvis man kan sætte sig ned og lave en løsning, der kan fungere for alle parter, ville det sådan set være det bedste.
Jesper Husmer Vang, kontorchef i Datatilsynet- Hvis man kan sætte sig ned og lave en løsning, der kan fungere for alle parter, ville det sådan set være det bedste, siger Jesper Husmer Vang, der er kontorchef i Datatilsynet.
Skjult kamera på folkeskoleOpfordringen kommer efter DR Nyheder tirsdag kunne fortælle, at Nyborg Kommune har sendt en mand undercover på en 4kløverskolen på Fyn med skjult kamera, falsk identitet og en opdigtet historie om en stor datalæk.
Målet var at undersøge, om man kunne manipulere de ansatte til at give adgang til personfølsomme oplysninger.
Men skolens leder oplevede undercover-aktionen som et så stort tillidsbrud, at han blev sygemeldt i fem uger.
Læs også:Kommune ville fuppe folkeskole: Gik undercover, løj om datalæk og lavede skjulte optagelser af ansatteUndercover-aktioner kan være nødvendigeIfølge Datatilsynet kan det være nødvendigt at lave undercover-aktioner for at undersøge, om offentligt ansatte er gode nok til at beskytte personfølsomme oplysninger.
Men aktionerne skal planlægges på en måde, så det bliver en god oplevelse for alle parter.
- Så tilgodeser man både de hensyn, der er til databeskyttelse, men selvfølgelig også de hensyn der er til, at de ansatte skal kunne holde ud at gå på arbejde.
Så en opfordring herfra vil være, at man sætter sig sammen og finder ud af, hvordan kan vi gøre det her på en god måde, siger Jesper Husmer Vang.
FacebookTwitterKopier linkEmner:Datatilsynet|IT-branchen|Folkeskolen (Danmark)|Personregistrering|Fyn




https://www.dr.dk/nyheder/politik/udrejsecenter-lindholm-politikere-moedt-af-vrede-borgere

Udrejsecenter på LindholmSe temaPolitikUdrejsecenter Lindholm: Politikere mødt af vrede borgereFolketingets Udlændinge- og Integrationsudvalg besøger i dag øen, der skal huse omstridt udrejsecenter.
Af Nis Kielgast06.
feb.
2019 kl.
12.
42 | opdateret 07.
feb.
2019 kl.
06.
33Bemærk: artiklen er mere end 30 dage gammelLæs opI den lille by Kalvehave på Sydsjælland har beboerne ikke opgivet kampen for at forhindre, at de bliver naboer til et center for udviste kriminelle.
En gruppe på omkring 400 borgere var her til formiddag mødt op på Kalvehave Havn, hvor der sejler en færge til øen Lindholm, der skal huse udrejsecenteret.
Det skete for at vise deres utilfredshed til en gruppe politikere fra Folketingets Udlændinge- og Integrationsudvalg, der i dag besøger øen.
LindholmØen Lindholm i Stege Bugt skal ifølge finanslovsaftalen fremover huse udlændinge på tålt ophold og udvisningsdømte kriminelle.
Øen er syv hektar og ligger mellem Sydsjælland og Møn.
Den hører under Vordingborg Kommune.
Lindholm blev i 1925 købt af den danske stat, og den blev hjemsted for Statens Veterinære Institut for Virusforskning.
Der blev blandt andet indrettet forsøgsstation for mund- og klovsyge.
I 2019 forventes Danmarks Tekniske Universitet at flytte fra de eksisterende bygninger, og i løbet af 2021 vil de første beboere blive overflyttet til øen.
Der er daglig færgefart til Lindholm.
Kilder: Finanslovsaftalen, Møn Kulturarvsatlas og denstoredanske.
dk.
- Jeg er her, fordi det er helt uhørt med Lindholm.
Det er både uforsvarligt økonomisk og en menneskeretslig skændsel.
Det gælder både lokalbefolkningen og de mennesker, man vil spærre inde på Lindholm, siger pensionisten Christian Rosdal, der er mødt op for at protestere.
Men hvor skulle de udviste ellers være?
- Det ved jeg ikke.
Jeg har set et forslag om, at hver kommune i landet tog sig kærligt af en af dem og overholdt menneskerettighederne.
Det kunne man måske gøre.
DF: I hele landets interesseRegeringen og Dansk Folkeparti aftalte i forbindelse med finansloven, at kriminelle udviste udlændinge på tålt ophold fra 2021 skal bo på Lindholm i Stege Bugt, indtil de kan sendes hjem.
Den beslutning er Dansk Folkepartis udlændingeordfører, Martin Henriksen, klar til at forsvare, når han i dag ved 14-tiden skal møde borgere og lokalpolitikere.
- Vi er her for at høre, hvad folk har på hjerte.
Jeg kan virkelig godt forstå, at der er folk i lokalområdet, der ikke synes, at det er verdens bedste idé.
Men når vi gør det, er det, fordi vi vurderer, at det samlet set er i hele landets interesse, siger Martin Henriksen.
Han tilføjer, at der vil komme ekstra politi til området.
- Og så håber vi på sigt, at de bliver frihedsberøvet ude på øen, så de slet ikke kommer ind på land, siger DF-ordføreren.
Øen Lindholm ligger mellem Møn og Sydsjælland.
Udvalget skal nu ud og besigtige øen, og derefter skal landspolitikerne mødes med en borgergruppe samt repræsentanter for Vordingborg Kommune og både politiets og fængselsbetjentenes fagforeninger.
FacebookTwitterKopier linkEmner:Dansk Folkeparti|Folketinget|Flygtninge og asylansøgere|Møn|Martin Henriksen (politiker)




https://www.dr.dk/nyheder/politik/kaempede-mod-et-salg-nu-er-enhedslisten-profil-valgt-ind-i-bestyrelsen

PolitikKæmpede mod et salg: Nu er Enhedslisten-profil valgt ind i bestyrelsenPolitisk fokus på salg af elselskabet Radius har mangedoblet interessen for at vælge bestyrelsesmedlemmer.
Pelle Dragsted, medlem af folketinget for Enhedslisten, er blevet valgt ind i bestyrelsen for elselskabet Radius.
06.
feb.
2019 kl.
15.
18 | opdateret 06.
feb.
2019 kl.
15.
52Bemærk: artiklen er mere end 30 dage gammelLæs opEnhedslistens erhvervsordfører, Pelle Dragsted, er blevet valgt til bestyrelsen i elselskabet Radius, som et politisk flertal for nylig blokerede for et salg af.
Der har været stor interesse for at stemme ved valget, og 17.
000 elkunder har sat et kryds blandt de 38 kandidater, som stillede op.
Det oplyser Radius, som har omkring en million elkunder på Sjælland.
Jeg står med et stærkt mandat i ryggen fra forbrugerne til at gå ind i den debat, der kommer om Radius.
Pelle Dragsted (E), bestyrelsesmedlem, RadiusTil sammenligning var der kun omkring 2000 stemmer ved det seneste valg til bestyrelsen.
Pelle Dragsted fik 9640 af stemmerne og vil bruge sin plads i bestyrelsen til at arbejde for, at Radius ikke bliver solgt til en udenlandsk kapitalfond- eller forvalter.
Dragsted: Et stærkt mandatDa Radius er ejet af energiselskabet Ørsted, har bestyrelsen i Radius dog ingen reel indflydelse på et eventuelt salg af selskabet.
- Jeg står med et stærkt mandat i ryggen fra forbrugerne til at gå ind i den debat, der kommer om Radius.
Det er forbrugerne, som Radius virker for.
- Som bestyrelsesmedlem får jeg en indsigt i, hvad der foregår, og så vil jeg i Folketinget arbejde videre med at finde en løsning, hvor Radius kommer til at blive ejet af det offentlige eller af forbrugerne, siger Pelle Dragsted.
Ørsted satte sidste sommer Radius til salg.
Det var tæt på at være på plads, og feltet af købere var afgrænset til et mindre antal, men Socialdemokratiet og SF skiftede holdning og satte bremsen i.
Dermed var der ikke længere flertal i Folketinget, og da staten ejer over halvdelen af Ørsted, løb salget ud i sandet.
Frygter kapitalfonds ejerskabSocialdemokratiet og SF har - på linje med Enhedslisten og Pelle Dragsted - været bekymret for, at en ny ejer som en udenlandsk kapitalfond ville hæve priserne og dermed gøre el dyrere for forbrugerne.
Ifølge Ørsted var feltet af mulige købere dog kun pensions- og forsyningsselskaber fra Danmark og vestlige lande.
Efter det kuldsejlede salg varslede Ørsted i slutningen af januar, at det arbejder videre med at udskille Radius.
Det kan for eksempel være gennem en børsnotering af Radius.
Læs også:Efter kuldsejlet salg: Ørsted venter salg af Radius i 2019Bestyrelsen i Radius består af tre til otte medlemmer valgt på generalforsamlingen og tre, der er valgt af forbrugerne i forsyningsområdet.
Ud over Pelle Dragsted er Flemming Strøm fra Charlottenlund og Anders Jensen fra København valgt ind med henholdsvis 3589 stemmer og 1055 stemmer.
/ritzau/FacebookTwitterKopier linkEmner:Pelle Dragsted (politiker)|Enhedslisten|Folketinget|Forbrug|København




https://www.dr.dk/nyheder/penge/vestager-afviser-fusion-af-store-togfirmaer

PengeVestager afviser fusion af to store togfirmaerSom ventet har EU-Kommissionen sagt nej til en togfusion mellem tyske Siemens og franske Alstom.
Konkurrencekommissær Margrethe Vestager  mener, at priserne på signalsystemer vil stige, hvis de to tog-firmaer bliver slået sammen, 06.
feb.
2019 kl.
12.
03Bemærk: artiklen er mere end 30 dage gammelLæs opPresset fra Tyskland og Frankrig har været stort og ret usædvanligt, men EU-Kommissionen har holdt fast.
Den tysk-franske drøm om at skabe en toggigant er blevet afvist, oplyser konkurrencekommissær Margrethe Vestager ifølge Reuters.
Ambitionen for tyske Siemens og franske Alstom har været at lægge arm på den globale scene med verdens største togproducent, kinesiske CRRC.
- Denne sammenlægning ville have resulteret i højere priser på signalsystemer, der skal skabe tryghed for passagererne, og den næste generation af højhastighedstog, siger Margrethe Vestager i afgørelsen.
Juncker har forsvaret nuværende reglerSiemens og Alstom har ikke været villige til at 'imødekomme bekymringer fra kommissionen', siger hun.
Afgørelsen er ventet.
Både Margrethe Vestager og EU-Kommissionens formand, Jean-Claude Juncker, har den seneste tid forsvaret de gældende regler for konkurrence.
Den franske finansminister, Bruno Le Maire, sagde tidligere i dag, at afgørelsen er en "økonomisk fejltagelse".
De to selskaber havde tilbudt at komme kommissionen i møde ved at foretage visse ændringer i planerne.
Men det var ikke tilstrækkeligt.
Kommissionen har derfor, hedder det, 'blokeret aftalen for at beskytte konkurrencen i den europæiske togindustri'.
/ritzau/FacebookTwitterKopier linkEmner:Europa-Kommissionen|Jean-Claude Juncker (politiker)|Margrethe Vestager (politiker)|Alstom|Frankrig




https://www.dr.dk/nyheder/viden/teknologi/usb-stik-med-video-af-saeler-fundet-i-frossen-sael-lort

TeknologiUSB-stik med video af sæler fundet - i frossen sæl-lortForskere har fundet et fungerende USB-stik i en nedfrosset afføringsprøve fra søleoparder - med video og billeder af sælerne på.
Der er god plads i gabet på sådan en søleopard - i hvert fald nok til at kunne sluge et USB-stick.
(© WikiMedia Commons)Af Søren Bjørn-Hansen06.
feb.
2019 kl.
12.
45Bemærk: artiklen er mere end 30 dage gammelLæs opAfføring fra søleoparder er guld værd for sælforskere, der analyserer indholdet for at blive klogere på sælernes adfærd.
For tre uger siden gjorde nogle forskere så en meget mærkelig opdagelse i netop sådan en prøve.
Da forskere ved New Zealands National Institute of Water and Atmospheric Research (NIWA) optøede en frossen sæl-lort, der havde ligget i fryseren i et år, fandt de noget hårdt af plastik dybt inde i lorten.
Det er ikke første gang, at forskere har fundet plastik i afføringen fra søleoparder.
Men denne gang var det et helt specielt stykke plastik.
Det viste sig nemlig at være et USB-stik - også kaldet en USB-nøgle - en hukommelsesenhed til at flytte data med, som lå gemt i den frosne lort.
Søleopard inceptionOg ikke nok med det.
Efter en tur igennem søleopardens tarmsystem og et år i en fryser, fungerede USB-stikket stadig.
Men nu bevæger vi os virkelig ind i "ufatteligt, men sandt"-territorium.
Indholdet på USB-stikket viste sig nemlig at være både billeder og video af netop søleoparderne i det område, hvor lorten blev indsamlet.
En af søleoparderne har altså spist et USB-stik, der måske indeholder optagelser af den.
Nu leder forskerne efter ejeren - for at finde ud af, hvordan det er endt i sælen - men også for at give USB-stikket tilbage.
Og de forventer mere sæl-lort i betaling.
Se videoen forskerne fandt på USB-stikket i dette tweet fra NIWA.
FacebookTwitterKopier linkEmner:Videnskab|Twitter|New Zealand




https://www.dr.dk/nyheder/indland/hojesteret-udviser-26-arigt-ltf-medlem

IndlandHøjesteret udviser 26-årigt LTF-medlemEn 26-årig mand er blevet udvist med indrejseforbud for bestandigt efter et overfald på fængselsbetjent.
Højesteret har af hensyn til den offentlige tryghed vurderet, at en 26-årig mand skal udvises for bestandigt for overfald på en fængselsbetjent.
06.
feb.
2019 kl.
12.
27Bemærk: artiklen er mere end 30 dage gammelLæs opHøjesteret har besluttet, at et nu 26-årigt medlem af banden Loyal To Familia (LTF) skal udvises for bestandigt.
Manden, der er pakistansk statsborger, er opvokset i Danmark.
Han har tre gange siden 2009 været i Pakistan, hvor han har besøgt familie.
Udvisningssagen kommer sammen med en dom på tre et halvt års fængsel, som han er idømt for et voldeligt overfald på en fængselsbetjent, forsøg på hæleri samt narkokriminalitet.
Overfaldet blev begået i juni 2015.
I maj samme år blev han ifølge retten medlem af banden LTF.
Læs også:Bandemedlem fængslet for drabsforsøg på fængselsbetjentVed overfaldet kastede den nu 26-årige mand sammen med ukendte medgerningsmænd sig over en betjent, som var på vej hjem fra arbejde i Vestre Fængsel.
De sparkede ham, slog ham med knyttede næver, slog ham i hovedet med en skiftenøgle og stak ham med en kniv i lår og balle.
Højesteret vurderede, at det var nødvendigt at udvise manden af hensyn til den offentlige tryghed.
Bandemedlemmet er tidligere straffet for at have truet nogen på livet, at have overtrådt våbenlovgivningen og alvorlige brud på færdselsloven.
I Landsretten blev manden idømt tre års fængsel og betinget udvisning.
/ritzau/FacebookTwitterKopier linkEmner:Højesteret|Kriminalitet|Vold|Vestre Fængsel|Pakistan




https://www.dr.dk/sporten/fodbold/kvindeligaen/dbu-ansaetter-erfaren-chef-der-skal-tage-kvindeligaen-til-nye-hoejder

KvindeligaenDBU ansætter erfaren chef, der skal tage kvindeligaen til nye højderNicolai Kaas Nordstrøm skal stå i spidsen for Den Ny Kvindeliga, der får premiere til august.
Dansk Boldspil-Union har fundet profilen, der skal stå i spidsen for den nye kvindeliga.
06.
feb.
2019 kl.
11.
19Bemærk: artiklen er mere end 30 dage gammelLæs opNicolai Kaas Nordstrøm er blevet ansat som ligachef for den bedste kvindelige fodboldrække i Danmark, Den Ny Kvindeliga.
Det skriver Dansk Boldspil-Union (DBU) i en pressemeddelelse.
© ScanpixDen nuværende stilling i 3F-ligaen 1.
Brøndby IF2.
Fortuna Hjørring3.
VSK Aarhus4.
BSF5.
Kolding Q6.
Thisted FCLæs også:DBU vil forbedre rammerne i ’utilfredsstillende’ kvindeligaNicolai Kaas Nordstrøm tiltræder 1.
marts og skal stå i spidsen for den sportslige og kommercielle udvikling af ligaen, der får premiere til august, når 2019/20-sæsonen sparkes i gang.
- Der er sat nogle ambitiøse mål for ligaen, men jeg tror bestemt på, at vi kan komme i mål med dem.
Kvindefodbolden er i fremdrift- Vi har et ufatteligt stærkt fundament, primært fordi både klubberne, DBU, Kvindedivisionsforeningen og Uefa (Det Europæiske Fodboldforbund, red.
) virkelig vil projektet, og fordi kvindefodbolden er i fremdrift over det meste af verden, siger Nicolai Kaas Nordstrøm i pressemeddelelsen.
Han kommer fra et job som kommerciel direktør i B 93 og har tidligere haft lignende stillinger i Nordsjælland Håndbold og Charlottenlund Travbane.
/ritzau/FacebookTwitterKopier linkEmner:DBU|Fodbold|UEFA|Charlottenlund Travbane|Nordsjælland Håndbold




https://www.dr.dk/nyheder/udland/paven-melder-sig-som-maegler-i-venezuela-konflikten

UdlandPaven melder sig som mægler i Venezuela-konflikten Venezuelas præsident Nicolás Maduro har bedt pave Frans om hjælp.
Pave Frans er villig til at gå ind i den humanitære krise i Venezuela.
Af Julie Johanne Knudsen06.
feb.
2019 kl.
11.
59Bemærk: artiklen er mere end 30 dage gammelLæs op- Vi er altid villige.
Sådan lød det tirsdag fra pave Frans til pressekorpset ombord på et fly på vej hjem fra de Forenede Arabiske Emirater.
Paven bekræfter, at Venezuelas præsident, Nicolás Maduro, har sendt ham et brev, hvori han beder om hjælp til at løse landets krise.
Det sker i kølvandet på en lang række nationers anerkendelse af Juan Guidó som leder for det venezuelanske folk.
- Lige før jeg rejste, fandt jeg ud af, at Maduro havde sendt mig et diplomatisk brev.
Jeg har endnu ikke selv læst brevet.
Vi må se, hvad der kan gøres, siger han ifølge New York Times.
Pave Frans fortæller samtidig, at det kræver en gensidig interesse fra den lige nu selvudråbte præsident Juan Guidó, hvis han skal træde ind i rollen som mægler.
- Det er små skridt, der er vigtige, og det sidste er mægling.
Parterne er nødt til at bevæge sig tættere på hinanden for at begynde muligheden for dialog.
Sådan udfører man diplomati, sagde pave Frans på vej hjem til Vatikanet.
Situationen i VenezuelaDen 23.
januar stillede den 35-årige Juan Guidó sig op i hovedstaden Caracas, og med henvisning til forfatningen erklærede han sig i kraft af sin position som formand af Nationalforsamlingen for landets retmæssige leder.
Han fik øjeblikkeligt støtte fra USA og har senere mandag den 4.
februar modtaget anerkendelse fra flere EU-lande, heriblandt Strobritannien, Tyskland og Danmark.
Tv.
ses leder af Nationalforsamlingen Juan Guaidó og th.
præsident Nicolás Maduro.
Det sker, efter flere EU-lande i sidste uge stillede landets præsident, Nicolas Maduro, et ultimatum om, at han inden for otte dage skulle udskrive nyt præsidentvalg, hvis ikke landene fremover skulle betragte Juan Guaidó som officiel leder af Venezuela.
Læs også:Danmark anerkender Guaidó som Venezuelas præsidentDette krav valgte Nicolás Maduros søndag valgte at afvise.
FacebookTwitterKopier linkEmner:Nicolas Maduro (politiker)|Pave Frans (religiøst overhoved)|Venezuela|EU|EU-forhold




https://www.dr.dk/nyheder/indland/venner-til-doemt-jehovas-vidne-det-er-dybt-beskaemmende

IndlandVenner til dømt Jehovas Vidne: Det er dybt beskæmmendeDansk Jehovas Vidne er blevet idømt seks års fængsel for religiøs ekstremisme i Rusland.
Hvordan kan man dømme en mand skyldig i ekstremisme, når han hjælper andre mennesker i lokalsamfundet, lyder det fra Dennis Christensens ven Jess Kjær Nielsen.
Af Nis Kielgast06.
feb.
2019 kl.
11.
26Bemærk: artiklen er mere end 30 dage gammelLæs opHos Jehovas Vidner i Danmark er der hovedrysten og forargelse over, at danskeren Dennis Christensen i dag er blevet idømt seks år fængsel for at være medlem af den religiøse gruppe.
Jeg tror, at han har fået en psykisk mavepuster, for det er selvfølgelig dybt uretfærdigt.
Jess Kjær Nielsen, ven til den dømte- Det er groft uretfærdigt.
Jehovas Vidner er mennesker, der lever i fred med andre.
Vi griber ikke til våben.
Vi prøver ikke at skade andre mennesker, og Dennis, som jeg har kendt i mange år, er et fornuftigt menneske, der vil gøre godt for andre.
At kende ham skyldig i ekstremisme, det er dybt beskæmmende, siger Erik Jørgensen, der er juridisk redaktør på Jehovas Vidners blad Vagttårnet.
Den 46-årige dansker har siddet fængslet, siden han i maj 2017 blev anholdt under en bibellæsning i den russiske by Orjol.
Læs også:Dansk Jehovas vidne i Rusland er kendt skyldig i ekstremismeDet skete som led i en aktion mod Jehovas Vidner, der ifølge russisk lovgivning er anset som værende en ekstremistisk bevægelse.
En psykisk mavepusterMen opfattelsen af Dennis Christensen som ekstremist forstår de mænd, der i dag var samlet på Jehovas Vidners kontor i Holbæk, ikke.
- Hvordan kan man dømme en mand skyldig i ekstremisme, når han hjælper andre mennesker i lokalsamfundet?
Han har aldrig slået nogen eller talt hårdt til dem.
Det er groft uretfærdigt, siger Jess Kjær Nielsen, der er venner med den dømte.
Anklagemyndigheden havde krævet 6,5 års fængsel, så dommen på seks år er meget tæt på det maksimale.
Dennis Christensen i retten i den russiske by Orjol.
- Det er meget alvorligt, og det må være dybt frustrerende for Dennis.
Han vil jo højest sandsynligt blive overført fra varetægtsfængsel til et almindeligt russisk fængsel med andre fanger og de konsekvenser, det vil have, siger Jess Kjær Nielsen.
I og med at Dennis Christensens har siddet varetægtsfængslet i over 600 dage i Rusland, er mændene ikke overraskede over, at han blev kendt skyldig.
Men en straf på seks års fængsel var hårdere end ventet.
- Jeg tror, at Dennis har forberedt sig på det værste.
Han har været i denne her juridiske kværn i over to år.
Jeg tror, at han har fået en psykisk mavepuster, for det er selvfølgelig dybt uretfærdigt.
FacebookTwitterKopier linkEmner:Jehovas Vidner|Rusland|Tro, etik og filosofi|Religion|Anklagemyndigheden




https://www.dr.dk/nyheder/udland/dansk-jehovas-vidne-i-rusland-er-kendt-skyldig-i-ekstremisme

UdlandDansk Jehovas vidne i Rusland er kendt skyldig i ekstremismeDennis Christensen blev anholdt i 2017, efter at den kristne bevægelse blev forbudt i Rusland.
Dennis Christensen bliver ført væk fra retten i håndjern i januar i år.
Af Andreas Lindqvist06.
feb.
2019 kl.
10.
08 | opdateret 06.
feb.
2019 kl.
10.
23Bemærk: artiklen er mere end 30 dage gammelLæs opEt dansk medlem af Jehovas vidner i Rusland er kendt skyldig i ekstremisme af retten i byen Orjol, syd for Moskva.
Han får seks års fængsel, hvilket ligger tæt op af anklagerens krav om seks et halvt års frihedsberøvelse.
Det fortæller DR's Ruslandskorrespondent, Matilde Kimer, fra retten i Orjol.
Ifølge dommeren har han "aktivt bidraget til fortsættelsen af aktiviteterne for den forbudte religiøse ekstremistiske organisation Jehovas Vidner".
Har siddet fængslet i 20 månederDennis Christensen, som har boet i Rusland i over 15 år, har allerede siddet varetægtsfængslet i 20 måneder.
Han blev anholdt af betjente fra den russiske sikkerhedstjeneste, FSB, under en gudstjeneste hos Jehovas Vidner i Orjol i maj 2017.
Baggrunden var ændret russisk lovgivning, som erklærer, at Jehovas Vidner er en ekstremistisk organisation, der udgør en trussel mod borgernes sikkerhed og mod offentlig ro og orden.
Enkeltpersoner kan ikke forfølges for deres tro, men formelle strukturer skulle opløses.
Dennis Christensen blev anholdt, fordi anklagemyndigheden mener, at han var leder af gruppen og udbredte ekstremistisk materiale.
- Retssagen mod mig er komplet latterlig.
Jeg er ikke ekstremist, jeg har ikke gjort noget kriminelt overhovedet, og jeg burde ikke sidde her, sagde han sidste år til dr.
dk.
Dom vil danne præcedensAmnestys talsperson i Rusland, Alexander Artemyev, sagde før dommen, at det er den første straf mod et medlem af Jehovas Vidner efter ændringen af lovgivningen.
Dagens dom vil derfor danne såkaldt præcedens - altså give en rettesnor for, hvordan straffen skal være i andre sager, som også er på vej gennem retssystemet i Rusland.
Sagen viser, hvordan den russiske stat behandler grupperinger, som anses som illoyale - det gælder også eksempelvis Scientology og nogle muslimske organisationer.
- Vi ser, at staten farer hårdere og hårdere frem mod grupper, som den helt grundlæggende bare ikke kan lide.
Sagen mod Dennis Christensen er del af det overordnede angreb på religionsfrihed og forsamlingsret, siger Alexander ArtemyevStrafferammen i sagen var op til 10 års fængsel.
FacebookTwitterKopier linkEmner:Rusland|Jehovas Vidner|Tro, etik og filosofi|Kriminalitet|FSB




https://www.dr.dk/nyheder/udland/italiensk-protestleder-sender-ny-stikpille-til-frankrigs-praesident

Valg til Europa-ParlamentetSe temaUdlandItaliensk protestleder sender ny stikpille til Frankrigs præsident Femstjernebevægelsens leder støtter medlemmer af ’De Gule Veste’, der stiller op til europaparlamentsvalget.
Italiens vicepremierminister, Luigi Di Maio, har fundet sit "perfekte skræmmebillede" i den franske præsident, Emmanuel Macron.
Af Per Bang Thomsen06.
feb.
2019 kl.
10.
55Bemærk: artiklen er mere end 30 dage gammelLæs op- Forandringens vinde har krydset Alperne.
Italiens vicepremierminister, Luigi Di Maio, lagde ikke skjul på sin begejstring, efter at han i går havde holdt møde i Paris med ledende skikkelser fra den franske protestbevægelse ’De Gule Veste’.
Og Luigi Di Maio, der også er leder af det italienske protestparti Femstjernebevægelsen, smilede tilfreds på det billede, som han efterfølgende delte på sin Facebook-profil.
Hvem er ’De Gule Veste’?
’De Gule Veste’ opstod i november sidste år, efter den franske præsident, Emmanuel Macron, havde annonceret en ny klimaskat på benzin og diesel.
Det faldt ikke i god jord hos alle franskmænd, og tusindvis gik efterfølgende gaden – iført de karakteristiske gule veste – for at vise deres utilfredshed.
’De Gule Veste’ udviklede sig hurtigt til at blive en mere bred, social protestbevægelse mod den politiske situation i landet - og ikke mindst magteliten med præsident Macron i spidsen.
Bevægelsen har favnet alt fra utilfredse franske arbejdere, som ønsker bedre levevilkår, til anarkister, der ønsker at omstyrte det politiske system.
Og det er blevet understreget, at bevægelsen ikke er partipolitisk, og at den ikke har nogen formel leder.
Udover 'Borgerinitiativets Samling" vil flere andre grene af bevægelsen også vil stille op til valget til Europa-Parlamentet.
Her stod han sammen med Christophe Chalençon, der er en af frontpersonerne i den regeringskritiske, franske protestbevægelse, og flere af de medlemmer, der vil stille op til det kommende europaparlamentsvalg i Frankrig under navnet ”Borgerinitiativets Samling”.
- Vi har mange holdninger og værdier tilfælles, heriblandt borgerbeskyttelse, sociale rettigheder, direkte demokrati og miljøet, meddelte den italienske politiker i en udtalelse.
- Vi er entusiastiske, og vi vil snart mødes igen i Rom.
Læs også:’De Gule Veste’ vil sprede protesten til resten af EuropaStikpiller til MacronDet er ikke første gang, at Luigi Di Maio bakker offentligt op om ’De Gule Veste’, der opstod sidste år i protest mod især den franske præsident, Emmanuel Macron og hans politiske projekt.
Men det er første gang, at Femstjernebevægelsens leder mødes med en række af de medlemmer, der vil stille op til europaparlamentsvalget i nabolandet.
Og det er blot den seneste af en række politiske stikpiller, som den italienske vicepremierminister har sendt i retning af Emmanuel Macron.
I sidste måned beskyldte Luigi Di Maio eksempelvis den franske præsident for at udpine det afrikanske kontinent og sende hundredtusindvis af afrikanere til Europa.
- Hvis folk vælger at forlade Afrika, skyldes det europæiske lande – Frankrig, frem for alt – som aldrig er holdt op med at kolonisere adskillige afrikanske lande, lød det fra vicepremierministeren.
Det førte til, at den italienske ambassadør i Frankrig efterfølgende måtte stå skoleret i det franske udenrigsministerium.
'De Gule Veste' opstod i november sidste år i protest over præsident Macrons nye klimaskat.
'Det perfekte skræmmebillede'Ifølge Gert Sørensen, der er seniorforsker ved Institut for Engelsk, Germansk og Romansk på Københavns Universitet og ekspert i italiensk politik, er præsident Macron blevet ”det perfekte skræmmebillede” for Femstjernebevægelsen.
Hvor den franske præsident bakker fuldt og helt op om det europæiske samarbejde, er Femstjernebevægelsen i den grad mere kritisk.
Og ifølge Gert Sørensen bruger protestbevægelsen den franske præsident ”som skræmmebillede på det, de mener, er forkert med EU”.
- Femstjernebevægelsen har spillet hårdt ud over for Frankrig for at etablere en mere synlig europæisk profil frem mod europaparlamentsvalget til maj, har han tidligere udtalt til DR Nyheder.
Den franske præsident har endnu ikke kommenteret gårsdagens møde.
Men Femstjernebevægelsens leder har sagt, a han er ”klar” til at give ’De Gule Veste’ ”den støtte, de har brug for”.
FacebookTwitterKopier linkEmner:Emmanuel Macron (politiker)|Frankrig|Europa-Parlamentet|Afrika|Valg og folkeafstemninger




https://www.dr.dk/nyheder/kultur/film/nationalmuseet-tager-kampen-op-mod-hbo-nordic-vil-lave-dramaserier-som-vikings

Film og serierNationalmuseet tager kampen op mod HBO Nordic: Vil lave dramaserier som 'Vikings'Nationalmuseet vil oprette eget mediehus og lave tv og dramaserier.
Rane Willerslev vil have Nationalmuseet til at lave dramaserier, der er lige så dramatiske som streamingtjenesternes, men de skal være mere historisk korrekte.
(© Scanpix og HBO Nordic)06.
feb.
2019 kl.
09.
39Bemærk: artiklen er mere end 30 dage gammelLæs opNationalmuseet vil oprette eget mediehus og producere børne-tv og fiktionsserier.
Desuden overvejer museet i samarbejde med en række specialmuseer at byde ind på den nye public service-kanal, der skal åbne i 2020.
Det siger Rane Willerslev, direktør i Nationalmuseet, i et interview med Altinget.
- Et af hovedformålene for os er at formidle danmarkshistorien.
- Men der står ikke noget i lovgivningen om, at vi kun skal gøre det gennem klassiske udstillinger, siger han til mediet.
Lige så dramatisk, men mere historisk korrektAmbitionerne for det såkaldte Nationalmuseets Mediehus er, at man i fremtiden både vil producere egne dokumentarserier, børneprogrammer med historiske temaer og fiktion.
- Vi vil gerne producere dramaserier som for eksempel 'Vikings' i stedet for HBO.
- Det skal være lige så dramatisk, men i modsætning til HBO baserer vi det på historiske facts, siger Rane Willerslev til Altinget og afviser, at det vil gå ud over troværdigheden.
Rane Willerslev (tv.
) åbnede sammen med bl.
a.
Alex Høgh Andersen (th.
) fra 'Vikings'-udstillingen 'Meet the Vikings' på Nationalmuseet.
(© Scanpix)- Fiktion er ikke modsætning til videnskab, det er derimod en forudsætning for videnskaben.
- Meget viden består af fragmenter, som man må banke sammen til et helhedsbillede, og det indebærer fortolkning, siger han til Altinget.
Finansiering fra bl.
a.
fondeNationalmuseet har endnu ikke fastlagt en økonomisk model.
Det er dog i gang med at se på forskellige finansieringsmuligheder, herunder fonde, private investorer og public service-midler.
En række specialmuseer har tidligere meldt ud, at de overvejer at byde ind på den nye tv-kanal, som følger af det seneste medieforlig.
Nu overvejer Nationalmuseet at gå med.
Kanalen skal ifølge medieaftalen indeholde kulturstof og folkeoplysning.
Desuden skal den modtage et årligt offentligt tilskud på 50 millioner kroner og have adgang til reklameindtægter.
/ritzau/FacebookTwitterKopier linkEmner:Nationalmuseet|Rane Willerslev (professor)|HBO|Museer|Videnskab




https://www.dr.dk/nyheder/politik/live-tv-toppolitikere-diskuterer-pension-og-sundhed






https://www.dr.dk/nyheder/indland/mettines-hjaelper-er-en-robot-den-skaaner-mig-tunge-og-gentagne-loeft

Længere til pensionSe temaIndlandMettines hjælper er en robot: 'Den skåner mig for tunge og gentagne løft'Flere arbejdspladser indfører teknologi, der kan slå ned på nedslidning og skader blandt medarbejderne.
Men vil det koste os job i fremtiden?
Af Christina Nordvang Jensen, Joshua Hollingdale og Lasse Lindegaard Pedersen     DR Nyheder06.
feb.
2019 kl.
09.
15Læs opEn hvid robotarm klikker sig fast til en skinne, der sidder monteret på 90-årige Grethes ben.
- Nu fører den benet op til dig, ned igen og ud til siden, forklarer fysioterapeut Mettine Black.
Dagens genoptræning er i gang på Vikærgården i Aarhus.
Men den ser ikke ud, som den plejer.
Siden januar har stedets fysioterapeuter haft en hjælpende hånd i form af robotten 'Robert', som de tester.
Før skulle 30-årige Mettine Black selv lave flere gentagne øvelser om dagen med at løfte patienternes ben.
Nu gør robotten det.
- Jeg skulle stå og lave omkring 40 bevægelser per patient før.
Det kan godt være ret tungt, fordi det for det første kan være et tungt ben i sig selv, og for det andet skal man lægge et pres på benet, for at det virker ordentligt.
Hvad betyder det for dig, at du kan slippe for det?
- Det skåner mig for de tunge løft og gentagelser, så forhåbentlig kan det aflaste min ryg og skuldre.
Det er alletiders.
Jeg har rigtig meget interesse i, at jeg passer på mit eget helbred.
Og så gør det, at jeg kan bruge mere tid på andet vigtig træning og være mere nærværende, siger hun.
Stigende antal robotterVikærgården er langt fra den eneste arbejdsplads, der arbejder med ny teknologi såsom robotter.
Stadig flere steder i både det offentlige og private benytter sig af det.
Tal fra Kommunernes Landsforening viser, at der de seneste år er sket en stigning i brugen af teknologi, der kan hjælpe borgere med at spise, blive vasket og løftet i kommunerne.
Hvis vi skal undgå massearbejdsløshed, kræver det at omskole folk hurtigt og bruge mange ressourcer på det, fordi kompetencekravene bliver større.
Ellers kan nogle ende med at blive tabt på gulvet.
Klaus Æ.
Mortensen, seniorforsker på Institut for Fremtidsforskning.
Og også i industrien er der kommet flere robotter og ny teknologi.
I 2009 blev der installeret 241 nye robotter i Danmark, og i 2017 var det tal steget til 774.
I alt var der 5.
198 industrirobotter i 2017, viser en optælling fra Dansk Robot Netværk, DIRA, der har 170 medlemsvirksomheder, som bruger robotter i industriproduktion eller selv er med til at udvikle dem.
Dels sker det for at effektivisere og at ruste sig til fremtidens konkurrenceforhold.
Men det er også for at forsøge at undgå nedslidning og skader hos medarbejderne.
Og måske er det dét, der skal til for, at vi kan holde til at arbejde længere, som politikerne har besluttet?
Det mener Mettine Black i hvert fald.
- Hvis denne her form for teknologi bliver ved med at være under udvikling, så tror jeg helt sikkert, at jeg kan arbejde til pensionen, fordi jeg bliver skånet, siger hun.
Teknologi i industri og velfærdI 2009 blev der installeret 241 nye robotter i Danmark, og i 2017 var det tal steget til 774.
I alt var der 5.
198 industrirobotter i 2017, viser en optælling fra Dansk Robot Netværk, DIRA.
Tal fra Kommunernes Landsforening viser, at der de seneste år er sket en stigning i brugen af teknologi især i sundheds- og ældreplejen.
I 2017 havde 78 kommuner implementeret eller var ved at implementere flytteteknologi som hjælpemiddel, for eksempel når borgere skal løftes fra en seng.
22 kommuner havde implementeret eller var ved at implementere spiserobotter til at made de ældre borgere.
Og 66 kommuner havde eller var ved at implementere vasketoiletter.
Kilde: Kommunernes Landsforening og DIRA, Dansk Robot Netværk.
Mettine Blacks kollega er kommet for at assistere med robotten.
Hun hedder Inger Oddershede og er 47 år.
Hun er enig i, at teknologien vil være nyttig i forhold til at undgå at blive slidt ned inden pensionen.
- Jeg begynder at kunne mærke det i mine knæ og hofter, når jeg er på arbejde, fordi vi har mange uhensigtsmæssige arbejdsstillinger, hvor vi skal ned og ligge på knæ og lave tunge løft.
Det kan godt gøre mig bekymret.
Så jeg er glad for den udvikling, der er i gang med alternative løsninger for at aflaste os, siger hun.
Forsvinder vores job i fremtiden?
Men hvad vil der ske med arbejdspladserne, når der i fremtiden kommer flere robotter og maskiner, der delvist eller helt kan overtage opgaver fra medarbejderne?
Det er det helt store spørgsmål, mener Klaus Æ.
Mortensen, der er seniorforsker på Institut for Fremtidsforskning.
- Vi kommer til at miste arbejdspladser.
Ingen tvivl om det.
Spørgsmålet er, om det vil føre til massearbejdsløshed, eller om der opstår job andre steder.
- Hvis vi skal undgå massearbejdsløshed, kræver det at omskole folk hurtigt og bruge mange ressourcer på det, fordi kompetencekravene bliver større.
Ellers kan nogle ende med at blive tabt på gulvet.
Især dem, der hverken har en faglig eller boglig uddannelse, siger han.
Men Søren Peter Johansen, der er sekretariatsleder for Dansk Robot Netværk, mener ikke, at der er fare for, at en stor gruppe vil stå uden arbejde.
- Det er ikke en bekymring, jeg ser.
Fremtidens arbejdsplads vil være en, hvor der er rigtig mange robotter, men jeg tror stadig, der er plads til mennesker i rigtig mange år fremover, fordi vi er meget mere kreative og fleksible end robotter, siger han.
Vikærgården i Aarhus har sagt ja til at teste robotarmen Robert i forbindelse med genoptræning af patienterne.
Fysioterapeut Mettine Black er glad for den hjælpende arm.
 Robotten Robert bliver testet af på flere sygehuse og plejehjem rundt om i landet.
 Den er ikke kun god for medarbejderne, men kan også hjælpe med, at de ældre kan komme hurtigere ud af sengen efter fald, blodpropper og andre skader.
1 / 3Vikærgården i Aarhus har sagt ja til at teste robotarmen Robert i forbindelse med genoptræning af patienterne.
Fysioterapeut Mettine Black er glad for den hjælpende arm.
1 / 3Robotten Robert bliver testet af på flere sygehuse og plejehjem rundt om i landet.
2 / 3Den er ikke kun god for medarbejderne, men kan også hjælpe med, at de ældre kan komme hurtigere ud af sengen efter fald, blodpropper og andre skader.
3 / 3'De kan ikke erstatte os'På Vikærgården er genoptræningen ved at være slut.
Robotarmen løsner grebet om Grethes ben og lader det slappe af på det grønne tæppe.
Indtil videre er robotarmen på Vikærgården en forsøgsordning, der kører i nogle uger.
Men Mettine Black og hendes kollega Inger Oddershede håber, at der vil blive investeret i at få den tilbage, så den kan blive en fast del af arbejdet i fremtiden.
Ingen af de to fysioterapeuter er bange for, at robotarmen i fremtiden vil gøre dem overflødige.
- Jeg tænker simpelthen ikke, at den kan erstatte os.
Den kan supplere os.
Men ikke erstatte os, siger Inger Oddershede.
FacebookTwitterKopier linkEmner:Teknologi|Instituttet for Fremtidsforskning|Kommunernes Landsforening|Arbejdsmarked|Aarhus




https://www.dr.dk/nyheder/udland/korrespondent-trump-og-kim-skal-levere-andet-end-paene-ord

UdlandKorrespondent: Trump og Kim skal levere andet end pæne ordEt kommende topmøde i Vietnam må ikke blive en gentagelse af de to lederes første møde.
Kim Jong-un og Donald Trump mødtes for første gang i Singapore i juni 2018.
Af Jakob Busk Olsen06.
feb.
2019 kl.
11.
14Bemærk: artiklen er mere end 30 dage gammelLæs opDet første topmøde mellem USA's præsident, Donald Trump, og Nordkoreas diktator, Kim Jong-un, i juni sidste år blev - ikke uden grund - kaldt historisk.
Men i realiteten var det meget begrænset, hvad de to statsledere leverede af konkrete resultater i Singapore, hvor topmødet fandt sted.
Trump afslørede i nat, at han skal mødes med Kim Jong-un i Vietnam i slutningen af måneden.
Og denne gang er man nødt til at præsentere noget mere håndfast, siger DR Nyheders Asien-korrespondent, Philip Khokhar:- Topmødet i Vietnam bliver nødt til at have noget mere substans end mødet i Singapore.
De mødtes og så glade ud, men de kom ikke frem til aftaler, der ændrede noget.
- Så der skal komme en nordkoreansk indrømmelse på det nye topmøde.
Trump skal kunne flyve hjem med noget andet end pæne ord på et stykke papir.
Donald Trump var til Apec-topmøde i Da Nang i Vietnam i 2017.
Læs også:USA til Nordkorea: Vis os hvor mange våben, I harBadeby favoritDet vides endnu ikke med sikkerhed, hvilken by der skal danne ramme om topmødet i Vietnam, men badebyen Da Nang regnes som favorit.
Der er flere grunde til, at Vietnam er valgt som mødested.
- Det er formentlig Nordkorea, som har presset på for, at det skulle være Vietnam.
Landet er på papiret kommunistisk, selvom det har haft en kapitalistisk markedsøkonomi i årtier.
Men nordkoreanerne kan bruge det som en facade, at det er et kommunistisk samfund, siger Philip Khokhar.
Han fortæller, at det formentlig også spiller en rolle, at Vietnam ligger tæt på Nordkorea, så Kim Jong-un ikke skal flyve alt for langt i sit bedagede fly, der kaldes "Duehøgen".
Deltager Xi?
Der har de seneste dage været forlydender om, at Kinas præsident, Xi Jinping, også vil være i Vietnam samtidig med Trump.
De to præsidenter skal primært forhandle om den handelskrig, som raser mellem USA og Kina.
Men Xis tilstedeværelse kan også få stor betydning for forhandlingerne med Nordkorea.
- Det kan være, at det ender med at have status af et regionalt topmøde, og så bliver det et langt mere tungt og substantielt møde, hvis Xi deltager, siger Philip Khokhar.
Kim Jong-un (tv) og Xi Jinping (th) har jævnligt holdt møder med hinanden i forbindelse med tøbruddet mellem USA og Nordkorea.
Efterretningstjeneste advarerKorrespondenten forventer, at Nordkorea på topmødet vil kræve, at nogle af de hårde økonomiske sanktioner mod landet bliver lettet.
En formel afslutning af Koreakrigen kan også komme på tale.
Som modydelse har analytikere peget på, at Nordkorea kunne tilbyde at lukke et stort område, hvor der i øjeblikket bliver produceret atomvåben.
For nylig skrev de amerikanske efterretningstjenester dog i en årlig trusselsvurdering, at Nordkorea efter alt at dømme ikke vil sløjfe landets atomvåben.
- Så vi står i en situation, hvor USA's præsident tror på, at han kan lave en aftale, mens hans egen efterretningstjeneste tvivler på det, siger DR Nyheders Asien-korrespondent.
Donald Trump annoncerede topmødet i Vietnam i sin tale om nationens tilstand:FacebookTwitterKopier linkEmner:Donald Trump (politiker)|Kim Jong-un (politiker)|Nordkorea|Vietnam|Efterretningstjenester




https://www.dr.dk/nyheder/politik/loekke-frederiksen-og-oestergaard-saadan-haandterer-vi-stress

PolitikLøkke, Frederiksen og Østergaard: Sådan håndterer vi stressLivet som toppolitiker er fyldt med uvished og til- og fravalg.
Hør hvordan tre af dem klarer en presset hverdag.
Af Sola Kruchov Sørensen06.
feb.
2019 kl.
09.
00 | opdateret 06.
feb.
2019 kl.
09.
23Bemærk: artiklen er mere end 30 dage gammelLæs opStress er et voksende problem for samfundet.
Se programmetSundhedsmagasinet handler i denne uge om folkesygdommen stress.
Hvordan klarer de tre toppolitikere Lars Løkke Rasmussen, Mette Frederiksen og Morten Østergaard en hektisk og til tider stresset hverdag?
Se 'Sundhedsmagasinet: Får Statsministeren stress?
' på DR1 tirsdag d.
5.
februar kl.
21.
55.
Se også programmet på DR TV.
Verdenssundhedsorganisationen WHO forudser, at stress vil blive en af de største årsager til sygdom i det næste årti.
Det er noget, som landets politikere har fokus på, men har de mon styr på deres egen sundhed, når det gælder stress?
Få Lars Løkke Rasmussens (V), Mette Frederiksens (S) og Morten Østergaards (R) bud på, hvordan de håndterer stress i deres egen hektiske hverdag.
Lars Løkke RasmussenFinanslov og folketingsvalg kan bare komme an.
Værre er det straks med indkøb og krøllede skjorter.
Lars Løkke Rasmussen har været i politik så længe, at der skal mere end arbejdsdage på 13 timer eller blot en enkelt friweekend på et halvt år til at stresse ham.
Det er i hvert fald ikke direkte de mange arbejdstimer, men mere den manglende tid i den anden ende, der presser ham.
- Det skaber nogle praktiske problemer, hvis jeg lige skal nå at stryge en skjorte eller handle.
Det, der i virkeligheden kan presse mig, er, hvis mine skjorter er ved at være slidte, og jeg skal finde tre timer til at komme hen til en butik og kigge på nye skjorter.
Når det gælder stress i ordets helt bogstavelige forstand, hvor det sætter fysisk og gør én syg, skal Lars Løkke tænke langt tilbage.
Helt tilbage til tiden fra 1998 til 2001, hvor han var folketingsmedlem, amtsborgmester i Frederiksborg Amt og blev næstformand for Venstre.
- Det var ikke, fordi jeg brugte flere timer, end jeg gør nu, men det var noget roderi.
Altså fordi så var jeg amtsborgmester, og så var jeg inde i Folketinget, og så var jeg folketingsmedlem, og så var jeg i Jylland og holde foredrag, og så var jeg Venstre-næstformand.
Og så havde jeg også lige små børn og en hustru.
Det var simpelthen 'too much'.
Der var simpelthen for mange kasketter, fortæller Lars Løkke.
- Der var jeg ved, for at sige det ærligt, at blive slidt op.
Og det kan man jo mærke i sin krop.
Så har man pludselig et eller andet, der sådan knager i nakken, eller man føler sig oppustet.
Man tænker, man er træt, men man kan alligevel ikke falde i søvn.
Det er jo sådan nogle signaler.
Jeg kan jo ikke være ked af det, hver gang folk skriver noget grimt om mig på Facebook, fordi så skulle jeg jo græde mig igennem hele min tilværelse.
Lars Løkke Rasmussen, StatsministerI dag har han som landets på papiret mest magtfulde politiker travlt, men på et andet plan.
- Jeg kan sagtens have masser af travle uger, hvor jeg overhovedet ikke føler noget, der minder om stress.
Min mor sagde altid til mig, at stress får man af det, man ikke når, siger Lars Løkke Rasmussen og erkender, at det dog ikke er alt, man kan styre i det politiske liv.
- Det stresser, hvis tingene ikke kører, som man har planlagt det, og det sker engang i mellem, fordi politik er jo en kontaktsport, og man er afhængig af andre.
Der er nogle forløb, hvor der lige pludselig er noget, der ikke flasker sig, som man troede.
Det er lidt ligesom at spille skak - så trækker de helt anderledes, og så kan det godt stresse tingene lidt op.
For at undgå stress gør statsministeren meget ud af ikke at tage for meget på sine skuldre.
- Jeg bilder mig selv ind - uden at være indbildsk - at jeg er sådan rimelig god til at koncentrere mig om det, jeg er midt i.
Hvis man ligesom hele tiden responderer på den efterspørgsel, der er på én, så tror jeg, at man bliver stresset.
Den rutinerede Christiansborg-ræv ved dog også, at det i høj grad gælder om ikke at tage alt for meget til sig rent mentalt.
- Jeg kan jo ikke være ked af det, hver gang folk skriver noget grimt om mig på Facebook, så skulle jeg jo græde mig igennem hele min tilværelse.
- Man kan ikke lægge under på den måde for andres bedømmelse af én.
Man er selvfølgelig nødt til at tage det alvorligt, fordi det er demokrati, og man skal vælges.
Så hvis alt for mange er sure på en, så kan man jo ikke være her længere.
Men det er sådan i politik, at der kan man kun blive populær, når man er holdt op, siger Lars Løkke Rasmussen.
Mette FrederiksenPå trods af sine blot 41 år har Mette Frederiksen været i dansk politik i næsten 20 år.
Så den socialdemokratiske partiformand og statsministerkandidat har også lært sig selv at begå sig i politikkens til tider stressende verden.
Og selvom hun som de fleste politikere arbejder rigtig mange timer i døgnet, så er det for hende heller ikke den fysiske arbejdstid, der stresser.
- Jeg tror egentlig sjældent, det er selve arbejdsbyrden, der kan stresse eller presse os.
Jeg tror, mange bliver ramt af krydspresset mellem at skulle være tilstede i det rigtige liv, og så også at levere arbejdsmæssigt eller sportsligt, eller hvor det nu er, man skal præstere henne, siger Mette Frederiksen og skynder sig at forklare, hvad hun mener med 'det rigtige liv':- Nu kalder jeg det for 'det rigtige liv'.
Politik er også rigtigt.
Men det rigtige liv er jo trods alt, at jeg er mor og er forpligtet over for min familie og har et ansvar for nogle mennesker.
Det er noget med at have modet til at være præcis i at prioritere.
Hvad skal jeg stå til rådighed for her og nu, og hvad kan godt vente.
Mette Frederiksen, formand for SocialdemokraterneMette Frederiksen har datteren Ida Feline på 16 og sønnen Magne på 12 fra et tidligere ægteskab.
Så for hende har det igennem mange år været nødvendigt at holde styr på prioriteringerne.
- Det handler om at få det delt ind i kasser.
En lille del er meget, meget vigtigt.
Alt det andet er vigtigt, men ikke det vigtigste.
Og alt det, der er vigtigt - men ikke det vigtigste, skal du på en eller anden måde få parkeret væk, når du skal være nærværende over for andre.
- Så jeg synes, det er noget med at have modet til at være præcis i at prioritere.
Hvad skal jeg stå til rådighed for her og nu, og hvad kan godt vente, forklarer statsministerkandidaten.
Sidste år var polikeren og moderen netop ude i en situation, hvor der skulle prioriteres benhårdt mellem arbejde og privatliv.
Da Socialdemokraterne meldte ud, at de ville danne en ren socialdemokratisk regering efter valget, brækkede hendes dreng kravebenet samme dag.
- Der skulle jeg jonglere mellem at få talt ordentligt med Morten Østergaard (politisk leder for Radikale Venstre, red), som er en rigtig god kollega, og være på Herlev sygehus.
- Jeg havde aftalt at mødes med Morten, og lige da han er på vej ind ad døren, bliver der ringet fra Magnes' skole, at han er kørt afsted i ambulance.
Og så er der simpelthen ikke andet for end at smide alt, hvad du har i hænderne.
Lige så snart man hører ordet ambulance, så.
.
.
et kraveben er ret let at håndtere for sundhedsvæsenet, til gengæld gør det mega ondt.
Som Mette Frederiksen siger, så var det en af de dage, hun ønskede, at der var nogle ekstra timer i livet.
Og i de situationer kender hun sin egen krop og de signaler, den sender.
- Jeg kan mærke det ved, at jeg vågner tidligere om morgenen og ikke kan falde i søvn igen.
Jeg kommer ligesom for hurtigt ud af søvnen, og det tror jeg simpelthen er fordi, der ligger en masse og kører rundt, fortæller Mette Frederiksen.
Morten ØstergaardLeder af Radikale Venstre Morten Østergaard er et omvandrende eksempel på, at det aldrig er for sent at lære.
Den 42-årige politiker øver sig nemlig til stadighed i at sige nej, så han får en mindre presset hverdag.
- Det stresser mig, hvis jeg har en liste med ti ting, jeg gerne vil nå, og så når man to, og der kommer fem nye til.
Det er sådan noget med, om man nu når det hele.
Der er hele tiden noget, der ligger og nager.
Uhh, de skulle også lige have et svar.
Og jeg skal også lige huske at skrive til folk, der har skrevet til mig, forklarer han.
Den der uforudsigelighed er jo både en del af charmen, men det er også den, som man nemt kan knække på.
For det er jo virkelig en stressfaktor.
Morten Østergaard, leder af Radikale VenstreNetop det med at holde fokus på én ting og få tænkt det igennem til bunds er der nemlig sjældent tid til, mener Morten Østergaard.
Han er godt klar over, at det er et arbejdsvilkår for ham og hans Christiansborg-kolleger, og derfor kalder han da også sig selv og sine medpolitikere for nogle 'adrenalinjunkies', der gerne helt tiden vil være på og med.
- Hvis der, mens vi sidder og snakker her, bliver lavet en stor politisk aftale, jamen så er det jo det, jeg skal bruge resten af dagen på.
Det kan også være, at det banker på døren om lidt, og vi får at vide, at nu har statsministeren udskrevet valg.
Den der uforudsigelighed er jo både en del af charmen, men det er også den, som man nemt kan knække på.
For det er jo virkelig en stressfaktor, forklarer den radikale leder.
Læs også:Morten Østergaard: Jeg er afhængig af min mobiltelefonSå selvom man er forberedt på lidt af hvert som toppolitiker, så kan tingene hurtigt komme ud af kontrol.
- Hvis jeg i et interview siger et eller andet balstyrisk, så ved jeg, at det jo kan blive spillet 1.
000 gange i de kommende dage og uger.
Der skal ikke ret meget udsving til, så er vi der, hvor det sker.
- Det pres må ikke blive en kappe, der holder én nede.
Så man bliver mere bange for at gøre noget forkert end ivrig for at gøre noget, der skubber fremad.
Og den følelse skal man kæmpe med, lyder det fra Morten Østergaard.
FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Radikale Venstre|Sygdomme og lidelser|Herlev




https://www.dr.dk/sporten/haandbold/dobbelt-dansk-ol-guldvinder-skal-traene-norsk-haandboldflagskib

HåndboldDobbelt dansk OL-guldvinder skal træne norsk håndboldflagskib50-årige Lene Rantala rykker frem på trænerbænken i norske Larvik, efter at cheftræneren tirsdag er stoppet.
Lene Rantala jubler her ved OL i Sydney i år 2000, hvor hun var med til at vinde guld.
06.
feb.
2019 kl.
08.
52Bemærk: artiklen er mere end 30 dage gammelLæs opDen tidligere danske landsholdsmålmand Lene Rantala er udpeget som midlertidig cheftræner i den norske storklub Larvik.
Lene Rantalas medaljer med Danmark1993 - VM-sølv1994 - EM-guld1995 - VM-bronze1996 - EM-guld1996 - OL-guld1997 - VM-guld1998 - EM-sølv2000 - OL-guld2002 - EM-guld50-årige Rantala var i forvejen assistenttræner, men i den kommende tid får hun hovedansvaret.
Det sker, efter at forgængeren Geir Oustorp tirsdag meddelte klubben, at han ønskede at stoppe efter sæsonen.
Det fik straks klubledelsen til at gøre en ende på samarbejdet.
Læs også:VIDEO Skør, skør redning!
Målmand blokerer skud med ryggen– Vi har bedt Lene Rantala gå ind og være konstitueret cheftræner, siger klubleder Pål Albertsen til klubbens hjemmeside.
Larvik sad på den norske håndboldtrone fra 2005 til 2017, hvor klubben vandt mesterskabet 12 gange i træk.
I 2011 vandt Larvik Champions League, og to år senere nåede holdet finalen, men tabte til ungarske Györ.
Siden de succesrige dage er det gået en anelse nedad bakke for Larvik, der i sidste sæson endte med at tage norsk sølv.
Holdet indtager en øjeblikkelig femteplads i den norske liga.
/ritzau/FacebookTwitterKopier linkEmner:Larvik|Norge




https://www.dr.dk/nyheder/penge/trods-23-milliarder-i-overskud-hos-nordea-resultatet-er-ikke-paa-det-niveau-vi-oensker

Den store skattelækSe temaPengeTrods 23 milliarder i overskud hos Nordea: 'Resultatet er ikke på det niveau, vi ønsker'På trods af overskud hos storbanken Nordea er topchef skuffet.
- Resultatet for 2018 er dog ikke på det niveau, vi ønsker, og afspejler udfordringer på indtægtssiden, siger Nordeas koncernchef, Casper von Koskull, om bankens regnskab.
Arkivfoto.
Af Alexander Hecklen og Jacob Munch06.
feb.
2019 kl.
09.
10Bemærk: artiklen er mere end 30 dage gammelLæs opSelvom renterne danser omkring nul, og aktierne dykker, formår bankerne alligevel at tjene milliard-overskud hjem til aktionærerne.
Den skandinaviske storbank Nordea har netop offentliggjort et regnskab med en milliard-fortjeneste.
Overskuddet efter skat for hele 2018 lyder på 3.
081 millioner euro, skriver Nordea.
Det svarer til næsten 23 milliarder kroner efter skat.
- 2018 var præget af vigtige leverancer i forbindelse med vores transformation.
Nordea er nu en mere fokuseret, enkel og robust bank, siger Nordeas koncernchef, Casper von Koskull.
Topchef er skuffetOverskuddet er dermed en anelse mere end forrige år, hvor banken efter skat endte på 3.
048 millioner euro i overskud, skriver banken.
- Kreditkvaliteten er fortsat stærk, og balancen er solid.
Vi er dermed rustet til at styre banken sikkert gennem konjunkturforløbet, siger Casper von Koskull.
Men på trods af at overskuddet holder sig nogenlunde i ro, er Nordeas topchef skuffet over bankens resultat.
- Resultatet for 2018 er dog ikke på det niveau, vi ønsker, og afspejler udfordringer på indtægtssiden som følge af pres på udlånsmarginaler på privatkundeområdet, siger han.
Aktier fik tæv i fjerde kvartalIndtægterne skrumper dermed for andet år i træk.
Faldet skyldes blandt andet, at nettoindtægterne fra renter faldt med syv procent og gebyr-indtægterne med 11 procent, skriver Nordea.
Og så var det især i månederne oktober til december, at de finansielle markeder gav banken udfordringer, skriver banken.
- Mod årets udgang stabiliseredes marginalerne, men svære markedsforhold i fjerde kvartal påvirkede yderligere indtægterne fra kapitalforvaltning og nettoresultatet af poster til dagsværdi negativt, siger Casper von Koskull.
I sidste uge præsenterede konkurrenten Danske Bank et resultat efter skat på 15 milliarder kroner mod 20,9 milliarder i 2017.
Også her lød forklaringen, at faldet primært skyldes vanskeligere forhold på de finansielle markeder.
FacebookTwitterKopier linkEmner:Casper von Koskull (erhvervsleder)|Nordea|Økonomi|Pengeinstitutter|Danske Bank




https://www.dr.dk/nyheder/udland/steffen-kretz-trump-truer-demokraterne-i-sin-store-tale

UdlandSteffen Kretz: Trump truer Demokraterne i sin store talePræsidenten advarer sine modstandere mod at lave undersøgelser og efterforskninger.
Af Jakob Busk Olsen06.
feb.
2019 kl.
08.
47Bemærk: artiklen er mere end 30 dage gammelLæs opPræsident Donald Trumps årlige tale i nat til Kongressen om nationens tilstand levede stort set op til forudsigelserne - og så alligevel ikke helt.
Talen indeholdt de forventede budskaber til kernevælgerne om immigration og grænsemuren til Mexico samt et løfte om at gøre sene aborter ulovlige.
Men allerede i første halvdel af talen kom en lidt underlig passage:- Vi har gang i et økonomisk mirakel i USA - og det eneste, der kan stoppe det, er fjollede krige, politik eller latterlige efterforskninger.
Hvis der skal være fred og lovgivning - så kan der ikke være krig og undersøgelser.
Sådan fungerer det ikke, sagde Trump.
Læs også:Trump angriber politiske undersøgelser i tale til nationen- Tilhørerne vidste tydeligvis ikke, hvordan de skulle reagere.
Man kunne se lederen af flertallet i Repræsentanternes Hus, demokraten Nancy Pelosi, vinke afværgende til demokraterne i salen for standse eventuelle udbrud, fortæller DR Nyheders USA-korrespondent Steffen Kretz.
Som traditionen foreskriver, sad formanden for Repræsentanternes Hus, Nancy Pelosi, bag ved Donald Trump under talen.
Ude af sammenhængSteffen Kretz siger, at afsnittet om "latterlige efterforskninger" virkede abrupt.
- Det var ude af sammenhæng med resten.
Men budskabet kan i hvert fald dårligt opfattes som andet end en trussel til Kongressens nye demokratiske flertal.
Præsidenten bliver allerede undersøgt af den særlige anklager Robert Mueller, som har iværksat en lang række efterforskninger i forlængelse af Ruslands indblanding i præsidentvalget i USA i 2016.
Og Demokraterne har tydeligt tilkendegivet, at de vil bruge deres genvundne flertal i Repræsentanternes Hus til at begynde egne undersøgelser af mistænkelige forhold i Trumps verden.
- Hertil siger Trump: Hvis de kaster sig over undersøgelser og efterforskninger af alle præsidentens forhold - og indkalder hans ministre og nærmeste rådgivere og måske familie til afhøringer under vidneansvar - ja, så har de selv bedt om krig, forklarer Steffen Kretz:- Og så kan de være sikre på, at der ikke bliver vedtaget nogen form for lovgivning i de næste to år frem mod næste præsidentvalg.
Det er jo reelt det, Donald Trump siger.
Demokratiske medlemmer af Kongressen havde valgt at klæde sig i hvidt for at støtte kvinderettigheder.
Brug for at skifte kursAnalytikere har omtalt talen til nationen i nat som Trumps første tale i forsøget på at blive genvalgt til næste år.
Præsidenten har netop nu kun opbakning fra fire ud af ti amerikanske vælgere, så han har brug for at vende udviklingen.
Og muligheden findes.
- Han er ikke den første præsident, som har en lav opbakning efter to år - både Nixon og Clinton lå også omkring 38 procent opbakning på det tidspunkt i deres første periode som præsident, påpeger Steffen Kretz:- Men de lagde begge kursen markant om og genopfandt sig selv politisk - og blev genvalgt to år efter.
Der var intet i talen i nat, som tyder på, at Trump vil lægge kursen om.
Det var en klassisk Trump-tale.
Der var showman-ship, der var overdrivelser og halve sandheder.
Der var trusler til demokraterne - men der var ikke noget afgørende nyt i forhold til den Trump, vi har set i Det Hvide Hus i de sidste to år.
Se højdepunkter fra talen:FacebookTwitterKopier linkEmner:Donald Trump (politiker)|Nancy Pelosi (politiker)|USA|Repræsentanternes Hus|Valg og folkeafstemninger




https://www.dr.dk/nyheder/indland/ni-gode-raad-saadan-gaar-du-paa-arbejde-med-et-smil-til-du-fylder-73-aar

Længere til pensionSe temaIndlandNi gode råd: Sådan går du på arbejde med et smil - til du fylder 73 årTræn to gange om ugen og 'bryd rammen, før du bryder sammen' er nogle af værktøjerne til et langtidsholdbart arbejdsliv.
Med et bevidst fokus på den mentale indstilling kan man tage arbejdstøj på med et smil langt ind i 70-års alderen.
Men det kræver en indsats, fortæller karriereekspert Stephen Bruyant-Langer.
(© Grafik: Emil Thorbjörnsson)Af Mads Korsager Nielsen06.
feb.
2019 kl.
09.
45Bemærk: artiklen er mere end 30 dage gammelLæs opHvis man er 29 år gammel i dag, så venter 44 år på arbejdsmarkedet forude, før det bliver muligt at gå på pension.
I fremtiden vil langt de fleste danskere skulle arbejde, indtil de er mere end 70 år gamle.
Det stiller store krav til krop og sind, hvis det skal blive en god oplevelse, helt indtil afskedsreceptionen.
Men du kan selv gøre noget for, at du ifører dig arbejdstøjet med et smil helt indtil da.
Det fortæller blandt andre Stephen Bruyant-Langer, der som forhenværende headhunter hos Korn Ferry har studeret et utal af karriereforløb.
I dag er han rådgiver for topledere og stifter af det personlige udviklingsprogram 'The Personal Business Plan'.
På linje med pensionsopsparingen kan du også 'sætte i banken' til en god alderdom nu, hvis du holder kroppen ved lige.
Det siger træningsfysiolog Henrik Duer.
Her får du eksperternes ni gode råd til et langtidsholdbart arbejdsliv.
1Tæl ikke ned til pensionenStephen Bruyant-Langer, rådgiver for topledere, tidligere headhunter og nu stifter af et karriereredskab, der handler om at finde ind til det i arbejdslivet, der giver energi og et godt liv.
- De fleste vil under normale omstændigheder have mange år tilbage i live efter pensionen.
Der er en tendens til, at man tæller ned til pensionen eller ser den som et mål.
Det er forkert.
- Der bør være et længere perspektiv.
Der er en fortsættelse, der er værd at se frem til.
Det medfører en begejstring, som man skal holde fast i til hverdag.
2De næste 20 år skal være bedre end de sidste 20 år- Vedtag med dig selv, at i de næste tyve år skal du lære mere og trives bedre end de foregående tyve år.
Kravet til dig selv betyder, at du er tvunget til at kaste dig over noget nyt, lære noget mere eller tage imod udfordringer, hvis du skal bibeholde en stejl læringskurve.
- Hvis du er 40 år gammel nu, skal du med andre ord yde en indsats, hvis du skal overgå det, du var igennem fra 20 til 40.
Du skal undgå det, man kalder ‘flatlining’.
Det vil sige, at der ikke sker noget.
At man kører den hjem på rutinen indtil den dag, man skal herfra.
3Vær opmærksom på livets faser- Ifølge teorierne er der faser i livet, hvor der opstår mæthed eller behov for, at man ryster sig ud af hverdags-trummerummen.
Det er ikke noget, man kan gøre noget ved.
Sådan er vi som mennesker indrettet.
Vær åben overfor, når det sker, så du kan handle derefter.
- Konkret betyder det, at du måske skal skifte spor i arbejdet i stedet for at købe en motorcykel, en båd eller blive skilt.
Sørg for, at dine faser i livet også afspejler sig i arbejdslivet i stedet for udelukkende kun i privatlivet.
4Bevar lysten til at lære- Accepter, at alle mennesker dybest set er inkompetente.
Indtil man har haft mulighed for at lære.
Vi er ikke mestre i alt og kan ikke alt til perfektion fra begyndelsen.
- Du skal turde at gøre dig selv til grin.
Hold fast i lysten til at kaste dig ud på dybt vand, lære noget nyt og udvikle dig - uanset hvilket fag, det handler om.
5Vær generøs- Både med at spørge om hjælp, men også at tilbyde din hjælp.
Vær ikke bange for at udstille dig selv, hvis du beder andre om hjælp i stort og småt.
Det er ikke en svaghed, men en styrke.
- Når du beder et andet menneske om hjælp, så giver du dem muligheden for at føle sig kompetente.
Vær også generøs med at tilbyde andre din hjælp.
Det opbygger en goodwill, som du får glæde af senere.
6Bryd rammen, før du bryder sammen- Hvis du føler, at du ikke kan holde dit arbejde ud én eneste dag mere, så vælg om.
Det er aldrig for sent, for Danmark er et samfund, hvor der er rig lejlighed til at uddanne sig, skifte spor eller prøve noget nyt.
- På dødslejet fortryder man aldrig, det man gjorde, men snarere det man ikke gjorde.
Når du skifter spor - eller beslutter dig for at skifte spor - åbner du samtidig øjne og sind for nye ting.
- Det er ikke spirituelt, men simpel fysik: Sådan er hjernen indrettet.
Når man skifter spor, er man samtidig mere modtagelig for nye ideer og inspiration.
7Tro på sikkerhedsnettet- Danmark er det land i verden med det største sikkerhedsnet.
Hvis man ikke har et misbrug, så er risikoen for at havne i rendestenen meget lille.
Det betyder, at du med ro i sindet kan frigøre dig fra frygten for afgrunden.
- Hvis du beslutter dig for at skifte spor eller forlade dit arbejde uden at have et nyt, så læg en økonomisk plan.
Når du har et budget for, hvor lang tid du kan holde uden at ændre noget, så hæver du sandsynligheden for at få et godt arbejde.
Når din indre usikkerhed er reduceret, og du ikke er bange for fremtiden, vil du fremstå mere attraktiv.
8Gør kroppen langtidsholdbarHenrik Duer er coach og træningsfysiolog.
Han råder alle til at styrke kroppen som en investering i alderdommen på linje med pensionsopsparingen.
- Du bør betragte en generelt sund livsstil som en langtidsinvestering på linje med pensionsopsparingen.
Jo mere du sætter i banken nu, jo bedre er du rustet til alderdommen.
- Når man styrker hele systemet - altså kroppen - vil hverdagen slide mindre i det lange løb.
Det svarer til en bil, der skal køre mange år på en ujævn vej.
En forstærket bil vil holde sig kørende længere.
- Ved hjælp af styrke- og konditionstræning kan du hæve kroppens loft.
Hvis din arbejdsbyrde er tæt på kroppens loft, kan du mindske byrden, hvis du hæver loftet.
9Træn to gange om ugen- Etabler en vane, så du to gange ugentligt styrketræner hele kroppen.
I samme omgang kan du snøre skoene og løbe en tur.
- Har du hårdt, fysisk arbejde så er korrekt løfteteknik og hjælpemidler vigtige.
Det får din krop til at holde længere i det lange løb.
- Lav noget træning, som du synes, er sjovt.
Det må aldrig blive en negativ oplevelse.
Så vinder de dårlige undskyldninger.
FacebookTwitterKopier linkEmner:Korn Ferry|Ansættelsesforhold|Privatøkonomi




https://www.dr.dk/nyheder/penge/salling-group-meldt-til-politiet-vildledende-tilbud-paa-black-friday

PengeSalling Group meldt til politiet for vildledende tilbud på Black FridayVarehuskæden Bilka har vildledt om tilbud på legetøj og en cykel, skriver Forbrugerombudsmanden.
Det var blandt andet i forbindelse med ”Black Friday” den 24.
november 2017, at Bilka ifølge Forbrugerombuds- manden solgte en cykel med en vildledende tilbudspris.
Af Alexander Hecklen06.
feb.
2019 kl.
09.
28 | opdateret 06.
feb.
2019 kl.
09.
52Bemærk: artiklen er mere end 30 dage gammelLæs opGule udsalgsskilte og vilde choktilbud hos varehuskæden Bilka var ikke, hvad de så ud til være.
Forbrugerombudsmanden har derfor valgt at politianmelde detailgiganten Salling Group, der står bag Bilka, for brud på markedsføringsloven.
Det skriver Forbrugerombudsmanden i en pressemeddelelse.
- Bilka har markedsført tilbud på en måde, der kunne give forbrugerne indtryk af, at tilbuddet var mere fordelagtigt, end det var, lyder det.
Vildledte på Black FridayDet var blandt andet i forbindelse med ”Black Friday” den 24.
november 2017, hvor Bilka ifølge Forbrugerombudsmanden solgte en cykel med en tilbudspris på 4.
999,5 kroner.
Det siger lovenIfølge markedsføringslovens § 5, sammenholdt med § 8, må erhvervsdrivende ikke anvende vildledende oplysninger, hvis de er egnet til at påvirke forbrugernes købsbeslutning.
Markedsføringslovens § 5 har følgende ordlyd:”§ 5.
En erhvervsdrivendes handelspraksis må ikke indeholde urigtige oplysninger eller i kraft af sin fremstillingsform eller på anden måde vildlede eller kunne forventes at vildlede gennemsnitsforbrugeren, uanset om oplysningerne er faktuelt korrekte.
Kilde: ForbrugerombudsmandenDet var ifølge tilbuddet en besparelse på 50 procent i forhold til en normalpris på 9.
999 kroner.
Men cyklen havde allerede været til salg til den oplyste tilbudspris på 4.
999,5 kr.
i halvanden måned forud for Black Friday-tilbuddet.
Det er ifølge Forbrugerombudsmanden ulovligt.
Derfor er Bilka anmeldt for at overtræde markedsføringslovens forbud mod vildledning.
- For, at man kan sammenligne en tilbudspris med en normalpris, kræver det, at der er en troværdig normalpris at sammenligne med.
Ellers kan man som forbruger blive vildledt til at tro, at tilbuddet er bedre, end det egentlig er, siger Forbrugerombudsmand Christina Toftegaard Nielsen.
Legetøj var ofte på tilbudMen også tilbud på legetøj i slutningen af 2017 og starten af 2018 hos varehuskæden var for gode til at være sande, skriver Forbrugerombudsmanden.
- I en periode på cirka to og en halv måned op til årsskiftet 2017/2018 markedsførte Bilka således syv gange et weekend-tilbud med en rabat på 25 procent på alt legetøj, og i januar 2018 markedsførte Bilka ad to omgange et tilbud på 35-50 procent rabat på udvalgt legetøj, skriver Forbrugerombudsmanden.
Ifølge Forbrugerombudsmanden har legetøjet været på tilbud så ofte, at varerne ikke længere havde en normalpris, der retfærdiggjorde, at Bilka brugte betegnelsen tilbud.
- Bilka havde løbende markedsført legetøjet med nedslag i prisen, og den markedsførte cykel havde ikke kostet den oplyste normalpris de sidste fire måneder op til tilbuddet.
Så kan der efter min overbevisning ikke være tale om en normalpris, siger Forbrugerombudsmand Christina Toftegaard Nielsen.
- Det var vildledende, og derfor har jeg anmeldt Salling Group til politiet, fortsætter hun.
FacebookTwitterKopier linkEmner:Bilka|Christina Toftegaard Nielsen (jurist)|Forbrugerombudsmanden|Forbrug|Detailhandel




https://www.dr.dk/sporten/cykling/par-nummer-7-overrumplet-af-snedige-belgiere-i-ballerup

CyklingPar nummer 7 overrumplet af snedige belgiere i BallerupMichael Mørkøv og Oliver Wulff måtte se sig slået af Moreno De Pauw og Kenny De Ketele i det københavnske seksdagesløb.
Par nummer 16, Kenny De Ketele og Moreno De Pauw, vinder det københavnske 6-dagesløb, i Ballerup Super Arena.
06.
feb.
2019 kl.
07.
56 | opdateret 06.
feb.
2019 kl.
09.
19Bemærk: artiklen er mere end 30 dage gammelLæs opPar nummer 7 med Michael Mørkøv og 18-årige Oliver Wulff formåede ikke at holde føringen hele vejen til slut i den 57.
udgave af det københavnske seksdagesløb.
I en intens og opslidende finale viste det belgiske par nummer 16 med Moreno De Pauw og Kenny De Ketele stor taktisk formåen og sikrede sig den omgang, som resulterede i sejren.
© ScanpixSeneste ti års vindere af seksdagesløbet i BallerupDe seneste ti års vindere af det københavnske seksdagesløb:2019: Kenny De Ketele og Moreno De Pauw (Belgien).
2018: Michael Mørkøv og Kenny De Ketele (Danmark/Belgien).
2017: Michael Mørkøv og Lasse Norman Hansen (Danmark).
2016: Alex Rasmussen og Jesper Mørkøv (Danmark).
2015: Alex Rasmussen og Michael Mørkøv (Danmark).
2014: Robert Bartko og Marcel Kalz (Tyskland).
2013: Michael Mørkøv og Lasse Norman Hansen (Danmark).
2012: Iljo Keisse og Marc Hester (Belgien/Danmark).
2011: Michael Mørkøv og Alex Rasmussen (Danmark).
2010: Michael Mørkøv og Alex Rasmussen (Danmark).
Det danske par nummer 7 gik ind til finaleaftenen i front, men også med den viden, at flere af de nærmeste konkurrenter lå til at få en bonusomgang inden længe.
Gennem alle seks dage havde parrene kørt point ind til kontoen, og for hver 100 point, et par nåede inden den altafgørende finalejagt tirsdag, fik de en bonusomgang til det samlede regnskab.
Fem par lå inden for en omgang inden sidstedagen, og med udsigt til, at flere af forfølgerne snart ville få en bonusomgang, gik par nummer 7 på hidsig pointjagt fra start.
53 point skulle der til.
Det er meget, men det lykkedes, og det sendte de danske publikumsdarlinge ind til de 60 minutters afsluttende finalejagt i føring på grund af de solide pointhøst.
Topstriden blev reduceretTidligt på finaleaftenen måtte par nummer 9 med den danske seksdagesspecialist Marc Hester udgå, fordi hans tyske makker Theo Reinhardt var blevet syg.
Dermed var topstriden reduceret fra en kvintet til en kvartet.
En tredjedel inde i den afsluttende jagt var fire par på omgangshøjde, og det gav en intens afslutning, hvor de fire par konstant overvågede og angreb hinanden.
Det blev en opslidende dyst, men et snedigt angreb fra Moreno De Pauw og Kenny De Ketele sendte belgierne i retning af sejren omkring indgangen til de sidste 50 omgange.
Alberte Mørkøv på 5 år forsøger at trøste sin far Michael Mørkøv efter afslutningen af det københavnske seksdagesløb, i Ballerup Super Arena.
Med omkring 25 omgange tilbage forsøgte 7'erne med et stort angreb på sejren, men par nummer 16 trak Mørkøv og Wulff tilbage til feltet, og så endte det i belgisk triumf.
Læs også:Par nummer 7 fastholder føringen før sidste dag i BallerupDe Ketele vandt også løbet sidste år.
Den gang var det sammen med Michael Mørkøv som en del af par nummer 7.
/ritzau/FacebookTwitterKopier linkEmner:Michael Mørkøv (cykelrytter)|Cykelsport|Ballerup




https://www.dr.dk/nyheder/penge/dansk-konsulent-naegter-have-foert-journalist-bag-lyset-i-bios-sag

Falck-Bios-sagenSe temaPengeDansk konsulent nægter at have ført journalist bag lyset i Bios-sagHollænder føler sig misbrugt af Falck, men det er en beklagelig misforståelse, lyder det.
Dansk konsulent afviser, at han under dække fik hollandske journalister til at skrive kritisk om Falck-konkurrenten Bios.
Af Mads Korsager Nielsen06.
feb.
2019 kl.
08.
23Bemærk: artiklen er mere end 30 dage gammelLæs opEn profileret, hollandsk journalist føler sig misbrugt af Falck, efter det er kommet frem, at han under falske forudsætninger blev hyret til at afdække smuds om konkurrenten Bios.
Men det har ikke noget på sig, skriver Palle Smed, der som kommunikationskonsulent i 2014 var med til at drage Eric Smit fra det hollandske medie ‘Follow the money’ ind i sagen.
- Jeg har aldrig henvendt mig til noget medie og drøftet Falck-sagen uden helt klare linjer.
Og jeg har ikke talt med journalister uden at præsentere mig og fortælle om mit ærinde og min opdragsgiver, skriver Palle Smed til DR Nyheder.
Henviste til 3FPalle Smed var i 2014 kommunikationskonsulent og arbejdede for Falck.
Men han har tidligere været redaktør for fagbladet 3F, og det var ifølge hollandske Eric Smit i den rolle, han præsenterede sig.
Smed præsenterede sig ifølge Smit som journalist med interesse for Bios, som netop havde vundet udbuddet i Syddanmark.
- Vi sagde ok, det er fint, men hvem betaler for vores researchrapport.
Palle Smed fortalte, at ‘3F betaler mig, og jeg betaler dig’.
Det lød plausibelt.
Så vi begyndte at grave i Bios Holland, vi kiggede på regnskaberne og på selskabets direktør og kunne blandt andet se, at egenkapitalen i Bios var meget svag, fortæller Eric Smit.
Tale om en misforståelseDet må bero på en beklagelig misforståelse, skriver Palle Smed, der ikke erindrer at have nævnt 3F.
- I Holland har jeg naturligvis fortalt om min baggrund, vi har talt om Falck, Bios, 3F og om de danske medier.
Men jeg erindrer ikke at have sagt, at 3F var min kunde.
Den misforståelse er naturligvis beklagelig.
3F har aldrig bedt mig om at løse opgaver relateret til Falck eller Bios, ligesom jeg overfor Falck har afvist at løse opgaver, der knytter sig til 3F, skriver Palle Smed, der i dag er direktør for fagbevægelsens selvstændige organisation for seniormedlemmer, Faglige Seniorer.
FacebookTwitterKopier linkEmner:3F|BIOS Ambulance Service|Holland|Bygge- og anlægsvirksomhed|Fagforeninger




https://www.dr.dk/nyheder/viden/kroppen/forskere-undersoeger-hvor-meget-ligner-vi-vores-hunde

KroppenForskere undersøger: Hvor meget ligner vi vores hunde?
DNA fra forhistoriske hunde og mennesker skal afsløre fælles træk og forskelle i de to arters udvikling.
Hunde og mennesker har levet side om side i mindst 15.
000 år.
De to arter har med stor sandsynlighed måttet tilpasse sig på samme måde i flere tilfælde, mener forskere.
(© Unsplash)Af Allan Nisgaard06.
feb.
2019 kl.
06.
32Bemærk: artiklen er mere end 30 dage gammelLæs opHunde ligner deres ejere, lyder et gammelt ordsprog.
Nu vil forskere fra Statens Naturhistoriske Museum på Københavns Universitet finde ud af, hvor meget der er om snakken - rent genetisk.
Forskerne vil analysere DNA-prøver fra hundredvis af skeletter af hunde og mennesker fra de seneste 15.
000 år.
Skeletterne er blevet samlet af arkæologer fra blandt andet University of Oxford og Queen Mary University of London.
Knogler afslører oldgamle jagthundeArkæologer fra blandt andet Københavns Universitet har analyseret 11.
500 år gamle dyrknogler fra det nordøstlige Jordan.
Knoglerne viser, at hunde og mennesker dengang levede sammen på den samme stenalderboplads.
Og en pludselig stigning i knogler fra mindre byttedyr er et tegn på, at hundene hjalp menneskerne med at jage, mener forskerne.
Formålet med analyserne er at finde lignende fællestræk i menneskers og hundens evolutionære udvikling.
- Der er meget få studier, der har sammenlignet gener fra oldgamle hunde med gener fra oldgamle mennesker, siger assisterende professor fra Statens Naturhistoriske Museum, Fernando Racimo, som leder projektet.
De to arter har levet side om side i mindst 15.
000 år.
Derfor mener forskerne, at de to arter med stor sandsynlighed har måttet tilpasse sig på samme måde i flere tilfælde.
- Det kan give os ny viden om evolutionen, og det kan gøre os klogere på, hvordan naturlig selektion har påvirket de her to arter.
Dermed kan vi blive klogere på, hvilke tilpasninger der har været vigtige for overlevelsen, siger Fernando Racimo.
Samme overlevelses-gen i TibetForskere har allerede fundet tegn på fællestræk hos de to arter.
Vi vil kigge på mennesker og hunde i mange forskellige miljøer verden over.
Lige fra den Sibiriske Tundra til de tropiske regioner i Sydøstasien,Fernando Racimo, assisterende professor fra Statens Naturhistoriske Museum.
For eksempel viser en undersøgelse fra blandt andet Kina, at den tibetanske mastiffhund og den tibetanske befolkning har gennemgået en af de samme evolutionære ændringer.
Undersøgelsen viser, at hundene og menneskerne deler den samme genetiske mutation, der gør, at de kan overleve i bjergene ved store højder.
Læs også:Ny menneskelignende art udvider vores stamtræ- Med vores projekt vil vi kigge på mennesker og hunde i mange forskellige miljøer verden over.
Lige fra den Sibiriske Tundra til de tropiske regioner i Sydøstasien, siger Fernando Racimo.
- Ud over at forstå processen, kan vi måske også blive klogere på, hvilke adaptioner, der kan have betydning for menneskers helbred i dag, fortsætter han.
Københavns Universitet laver undersøgelsen i samarbejde med University of Oxford og Queen Mary University of London.
De mange skeletter er fundet i både Europa og Asien.
FacebookTwitterKopier linkEmner:Københavns Universitet|Statens Naturhistoriske Museum|Videnskab|Dyr|London




https://www.dr.dk/nyheder/politik/hvornaar-skal-vi-kunne-gaa-paa-pension-og-hvordan-se-hvor-partierne-staar

Længere til pensionSe temaPolitikHvornår skal vi kunne gå på pension og hvordan?
Se hvor partierne stårPolitiske drøftelser om pensionsalder går snart i gang.
Partilederdebat i dag.
Politikerne på Christiansborg skal senere på ugen drøfte, om det danske pensionssystem skal ændres.
Af Theis Lange Olsen06.
feb.
2019 kl.
07.
03Bemærk: artiklen er mere end 30 dage gammelLæs opSocialdemokratiet vil lade håndværkeren gå på pension før akademikeren - og det er Dansk Folkeparti og en række andre partier enige i.
Så nu har statsminister Lars Løkke Rasmussen (V) indkaldt til drøftelser, selvom han betegner S-forslaget som "valgflæsk".
Men hvor står de enkelte partier i Folketinget helt konkret, når det handler om pensionsalder og muligheden for trække sig tidligere tilbage fra arbejdsmarkedet?
Få et overblik her:SocialdemokratietSocialdemokratiets formand, Mette Frederiksen præsenterer udspillet "De mest nedslidte fortjener også en værdig pension" på et pressemøde i januar.
Socialdemokratiet vil give nedslidte muligheden og retten til at gå på pension tidligere end den almindelige lønmodtager, der ikke har haft et tilsvarende hårdt job.
PARTILEDERDEBATOnsdag klokken 10 er der partilederdebat om pension og ældre hos Ældre Sagen.
Følg det på DR2 eller dr.
dk fra klokken 9:45.
Hvor længe før den officielle pensionsalder det skal ske, har partiet dog endnu ikke lagt sig fast på.
Partiformand Mette Frederiksen har nævnt to eller tre år som en mulighed.
Bliver det tre år før den officielle pensionsalder, forventer Socialdemokratiet, at der vil være tale om, at hver ottende lønmodtager vil kunne opnå retten.
Omregnet til tal vil det betyde, at godt 5.
000 lønmodtagere hvert år får mulighed for at gå på pension tidligere.
Ifølge oppositionspartiet skal det vurderes ud fra "objektive kriterier", om man har ret til pension før den gældende pensionsalder - det kan være antal år på arbejdsmarkedet, men Mette Frederiksen har heller ikke afvist, at det kan bero på, hvilken branche man arbejder i.
Socialdemokratiet vil i første omgang afsætte tre milliarder kroner til det, men afviser ikke, at det kan være nødvendigt at skaffe flere penge løbende.
I Socialdemokratiets øjne fungerer ordningen med seniorførtidspension ikke, og partiet er klar til justeringer, men vil indtil videre ikke være konkret om hvordan.
Dansk FolkepartiFormand for Dansk Folkeparti, Kristian Thulesen Dahl, vil have regeringen for bordenden i forhandlinger om differentieret pensionsalder.
Efter at have tøvet lidt kom Dansk Folkeparti i sidste uge ud af busken og bakkede op om Socialdemokratiets forslag om differentieret pensionsalder.
Der er dog forskel på de to partier i deres fremgangsmåde:DF vil forhandle om ændringerne inden for det eksisterende velfærdsforlig, der blev vedtaget af et bredt flertal inklusive S og R i 2006, og som betyder, at pensionsalderen gradvis hæves, i takt med at vi lever længere.
Ifølge partiformand Kristian Thulesen Dahl skal retten til tidligere folkepension målrettes folk, der arbejder i brancher, hvor der er stor sandsynlighed for nedslidning.
Og forhandlingerne skal vel at mærke ske med regeringen for bordenden.
Lykkes det ikke, vil DF gå efter en aftale efter folketingsvalget, uanset om blå blok vinder.
Socialdemokratiet vil derimod føre valgkamp på idéen om differentieret pensionsalder for sidenhen at forhandle med arbejdsmarkedets parter.
Det er dog fortsat uklart, hvordan de to partier helt konkret vil skrue en model for differentieret pensionsalder sammen.
Kristian Thulesen Dahl har ikke lagt skjul på, at han frygter, at det hele løber ud i sandet, hvis der ikke forhandles en model på plads før folketingsvalget.
Dansk Folkeparti vil også ændre på ordningen med seniorførtidspension og blandt andet lade det være op til en speciallæge at vurdere, om en person er nedslidt eller ej - i dag er det kommunen, der afgør det.
Meget lig et forslag fra Ældre Sagen.
VenstreStatsministeren er presset af S og DF's ønsker om differentieret pensionsalder og har indkaldt til drøftelser.
Efter Dansk Folkeparti meldte sig på banen og støttede Socialdemokratiets udspil, blev statsminister Lars Løkke Rasmussen tvunget ud af starthullerne.
Han har nu indkaldt til storpolitiske drøftelser om de to partiers forslag, men lægger på forhånd ikke skjul på, at han ikke er særlig venlig stemt over ændringer i pensionssystemet.
Så sent som søndag aften sagde han via sin Facebook-side, at han mest opfatter Socialdemokratiets udspil som “valgflæsk”.
- Mit eget udgangspunkt er, at det er fornuftigt, at i takt med at vi lever længere, at vi så også arbejder længere, hvis vi kan.
Og kan man ikke, skal man på en værdig måde have mulighed for at holde op.
Sådan var seniorførtidspensionsordningen jo også tænkt, lød det.
Lars Løkke Rasmussen foreslog selv for få år siden at sende danskerne et halvt år senere på folkepension, men måtte sande, at der ikke var flertal for det i Folketinget.
De KonservativeK-formand Søren Pape Poulsen vil have efterlønnen helt afskaffet.
De Konservative står vagt om velfærdsforliget fra 2006, der gradvist hæver folkepensionsalderen, i takt med at danskerne levere længere.
Partiet afviser en model med tidligere pension for nedslidte, som S og DF arbejder for, men er indforstået med, at statsministeren indkalder til drøftelser med udgangspunkt i de to partiers forslag.
De Konservative lægger heller ikke op til at ville ændre ordningen, hvor nedslidte kan søge om at få en seniorførtidspension, selvom tal viser, at kun 300 har modtaget den hvert år siden 2014, hvor den blev indført.
I 2011 regnede Løkke-regeringen med, at 1.
780 danskere hvert år ville få den tildelt.
Men partiet vil gerne have undersøgt, hvorfor der er så store regionale forskelle på, hvor mange der får tildelt en seniorførtidspension, lyder det.
I Vestjylland er det kun 55, der har fået seniorførtidspension mellem 2014 og 2018, mens det i Østjylland er 252.
Kort før jul præsenterede De Konservative en større skatteplan, hvor det blandt andet også fremgår, at tilgangen til efterløn helt skal stoppes fra 2021.
De RadikaleMorten Østergaard og Mette Frederiksen er langt fra enige, når det handler om folkepension og tilbagetrækning.
De Radikale er ikke tilhængere af at indføre differentieret pensionsalder.
Partiet mener, at tidligere pension kun skal være muligt for nedslidte.
Det går imod Socialdemokratiets ønske om, at det skal være muligt for folk, der har været længe på arbejdsmarkedet, at trække sig tilbage.
Og da DF-formand Kristian Thulesen Dahl i sidste uge erklærede sig parat til at forhandle med udgangspunkt i Socialdemokratiets plan, skrev Morten Østergaard på Twitter, at det var “et stilstudie i uansvarlighed”.
Med det mente han, at DF ifølge De Radikale kaster velfærdsaftalen fra 2006 op i luften.
- Hele grundlaget for de kommende års velfærd er på spil ved at true med opsigelse af pensionsaftalerne, fortsatte Morten Østergaard.
De Radikale vil i stedet ændre ordningen for seniorførtidspension og indføre en seniorpension uden krav om arbejdsprøvning.
Liberal AllianceLA-leder Anders Samuelsen og resten af partiet vil gerne målrette indsatsen mod nedslidning bedre.
Liberal Alliance arbejder for at fjerne efterlønnen helt og samtidig sætte pensionsalderen yderligere op.
I partiets egen logik giver det mening, hvis man samtidig sætter skatten ned - fordi det gør, at folk selv kan spare op til at gå tidligere på pension.
Da Lars Løkke Rasmussen præsenterede sin 2025-plan i efteråret 2016 ville han hæve pensionsalderen med et halvt år, mens LA mente, at der skulle lægges et helt år oven i.
Partiet drøfter gerne tidligere tilbagetrækning med udgangspunkt i udspillet fra Socialdemokratiet og har den indstilling, at systemet skal lægges om, så indsatsen i højere grad målrettes de nedslidte, samtidig med at der stilles større krav til de raske og rørige.
På forhånd frygter Liberal Alliance dog, at det kan blive svært at lave en skillelinje mellem, hvilke fag der er nedslidende, og hvilke der ikke er.
AlternativetAlternativet og Uffe Elbæk er inspireret af Tyskland, når det handler om tilbagetrækning.
Grundlæggende er Alternativet imod en forhøjelse af folkepensionsalderen og ønsker velfærdsaftalen fra 2006 annulleret.
I stedet vil partiet, inspireret af Tyskland, have indført en model, hvor man efter at have tilbragt 45 år på arbejdsmarkedet kan få mulighed for at få fuld udbetaling af pension.
I de 45 år kan der ligge almindeligt lønarbejde, læretid og visse former for efteruddannelse.
Ifølge Alternativet vil ny teknologi og øget brug af robotter reducere arbejdsstyrken i Danmark kraftigt, således at der vil forsvinde 800.
000 jobs i løbet af de næste 20 år.
Af den grund skal der også ifølge partiet langt mere fokus på bedre arbejdsmiljø, en 30 timers arbejdsuge og borgerløn, lyder det fra partiet, der har rost Socialdemokratiet for deres udspil om differentieret pensionsalder.
SFPia Olsen Dyhr (SF) vil lige som Socialdemokratiet forhandle med arbejdsmarkedets parter om tidligere pension for nedslidte.
SF bakker op om at indføre en model med differentieret pensionsalder, som den Socialdemokratiet har foreslået.
Men partiet ser også gerne, at der indføres en model, hvor folk ti år før deres folkepensionsalder får ret til, at deres arbejdsevne vurderes.
Altså en form for individuel screening, hvor det skal bestemmes, hvad der skal til for, at de kan holde til at arbejde frem til pensionsalderen.
Partiet har dog ikke lagt sig fuldstændig fast på en konkret model, men ønsker at inddrage arbejdsmarkedets parter ligesom Socialdemokratiet.
Derudover vil SF investere i bedre arbejdsmiljø og sammen med de andre røde partier styrke Arbejdstilsynet med 100 millioner kroner og mere faste bevillinger årligt.
EnhedslistenPernille Skipper og Enhedslisten vil gå meget længere end Socialdemokratiet, når det handler om tilbagetrækning.
Enhedslisten vil sætte en stopper for højere pensionsalder i Danmark.
Partiet er positiv over for Socialdemokratiets udspil, men ønsker at gå meget længere.
De arbejder blandt andet for det, de kalder “seniortid”.
Her skal det være muligt at trække sig tilbage fra arbejdsmarkedet på en ydelse svarende til dagpenge, indtil folkepensionsalderen sætter ind.
Kravet er mindst 40 år på arbejdsmarkedet og mindst 35 års medlemskab af en a-kasse.
Derudover arbejder Enhedslisten for en mere fleksibel tilbagetrækning, hvor nedsat arbejdstid til for eksempel 30 eller 20 timer kompenseres med dagpengesatsen, suppleret af overenskomstmæssige aftaler.
Kravet er 35 år på arbejdsmarkedet og 30 års medlemskab af en a-kasse.
I forhold til seniorførtidspension vil partiet gøre det langt nemmere at blive en del af ordningen.
FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Socialforhold|Alternativet (parti)|Jylland




https://www.dr.dk/nyheder/kultur/gaming/faerdig-med-fortnite-gigantisk-spilstudie-klar-med-konkurrent-til-det

GamingFærdig med 'Fortnite'?
Gigantisk spilstudie klar med konkurrent til det ultrapopulære spilSpillet 'Apex Legends' bliver udgivet af EA Games og skal tage kampen op mod 'Fortnite'.
Fans af 'Fortnite' vil se mange ligheder mellem dét og 'Apex Legends', der netop er udkommet og ligeledes er gratis at spille.
(© EA)Af Christian Mejdahl Buhl06.
feb.
2019 kl.
06.
30Bemærk: artiklen er mere end 30 dage gammelLæs op18 milliarder kroner.
Så meget tjente det ultrapopulære battle royale-spil 'Fortnite' i løbet af 2018 – der i øvrigt var det mest indbringende år nogensinde i spilindustrien.
Derfor er det også oplagt, at flere spilstudier vil have en bid af den lukrative kage, som spillere verden over udgør.
Én af de nye udfordrere i kampen om at sidde på toppen af spilmarkedet er netop blevet annonceret - og udgivet - på samme dag.
Det drejer sig om spillet 'Apex Legends', der er udviklet af Respawn Entertainment og bliver udgivet af mastodonten EA Games.
Konceptet i battle royale-genren er simpel: Et ordentligt læs spillere lander på et kort, der hele tiden bliver mindre.
Og så gælder ellers om at nakke hinanden, til den sidste mand tilbage har vundet.
(© Respawn Entertainment)Mere krævende end 'Fortnite'Umiddelbart ligner det en kopi af 'Fortnite'.
Men skal man tro spilekspert og chefredaktør på nordens største spilmedie, Gamereactor, Magnus Groth-Andersen, så er der dog alligevel forskel på, hvilken tilgang man som spiller skal have, når man spiller 'Apex Legends' i forhold til, når man spiller 'Fortnite'.
Læs også:Overlev blodbadet: Legendarisk skydespil hopper med på bølgen- Ud fra traileren til 'Apex Legends' står det klart, at du som ny spiller ikke bare kan dyppe tæerne og forvente succes fra start.
Man skal kende sin figur i dybden, for at man kan vinde.
- Så 'Apex Legends' går måske mere efter de spillere, der også spiller 'Overwatch' eller 'Call of Duty: Black Ops'.
Det henvender sig til entusiaster, som dedikerer tid til at mestre et bestemt spil, siger Magnus Groth-Andersen og fortsætter:- 'Fortnite' er omvendt en relativ åben oplevelse for spillere, som ikke har forhåndskendskab til genren.
Man dropper ned, skyder og vinder.
'Fortnite' er designet, så alle har en chance.
I 'Apex Legends' skal du vælge en klasse, du vil spille som.
Her er det en såkaldt 'Bloodhound', der er specialiseret i at spore modstanderne.
(© Respawn Entertainment)'Det er bare en dille'Selve battle royale-genren blev første gang kendt, da skydespillet 'PlayerUnknown Battlegrounds' udkom i 2017.
Men det var først, da det nu ultrapopulære spil 'Fortnite' nogle måneder senere kopierede 'PlayerUnknown Battlegrounds', at battle royale for alvor blev mainstream.
Sidste år fik flere andre spil også deres egne versioner af battle royale-formatet.
Det drejer sig om spil som 'Battlefield V', 'Call of Duty 4' og 'Red Dead Redemption 2', der alle har tilføjet en battle royale-del i stil med den, som mange kender fra 'Fortnite'.
Men som med alt andet her i verden, er der modediller, som kommer og går.
Magnus Groth-Andersen vurderer da også, at det populære battle royale-format, som 'Fortnite' bekender sig til, på et tidspunkt vil finde et mætningspunkt og blive erstattet af nye modeluner i fremtidens spillandskab.
Læs også:Du er ikke alene: 199.
999.
999 andre skyder nu løs i Fortnite- For 10-15 år siden så vi, hvordan alle lavede et MMO (massively multiplayer online game) i stil med 'World of Warcraft'.
Men i dag er der næsten ikke et eneste af dem tilbage, og der bliver heller ikke lavet nye, siger han og fortsætter:- Det var omkring samme tid, hvor man også så alle gå i Kawasaki-sko.
Dem er der heller ingen, der går i længere.
Og det samme vil ske med battle royale-fænomenet.
Selvfølgelig vil det eksistere i fremtiden, men den periode, vi er i nu, vil gå over.
Det er helt sikkert, siger Magnus Groth-Andersen.
FacebookTwitterKopier linkEmner:Computerspil|World of Warcraft




https://www.dr.dk/nyheder/politik/vilde-ulve-i-danmark-satte-sidste-aar-taenderne-i-faar-lam-og-kalve-28-gange

Ulve i DanmarkSe temaPolitikVilde ulve i Danmark satte sidste år tænderne i får, lam og kalve 28 gange I over 100 tilfælde har ulven været under mistanke for at stå bag angreb mod husdyr i 2018.
Vilde ulve er stadig på færde i den danske natur.
Denne ulv er dog fotograferet i Københavns Zoo.
Af Lasse Bastian Larsen06.
feb.
2019 kl.
06.
30Bemærk: artiklen er mere end 30 dage gammelLæs opDen vilde ulvs genkomst var sidste år et omdiskuteret emne i Danmark.
Der kom for alvor blus under debatten efter ulvedrabet ved Ulfborg i Vestjylland sidste forår.
Her blev en 66-årig landmand senere idømt 40 dages betinget fængsel for nedskydningen af det fredede dyr.
Læs også:66-årig mand skal 40 dage i fængsel for at skyde ulvBlandt ulvens modstandere findes netop mange landmænd, som frygter angreb mod deres husdyr.
I et nyt notat slår Miljøstyrelsen nu omfanget af ulveangreb fast i Danmark for 2018.
28 gange har en ulv med sikkerhed angrebet husdyr sidste år.
I 26 tilfælde var ofrene får og lam, mens rovdyret to gange havde appetit på kalve.
Med 22 angreb var de vestjyske husdyr hårdest ramt.
Notatet viser også, at 23 af de 28 angreb skete i det første halvår af 2018.
Nedgangen skyldes ifølge miljøplanlægger ved Miljøstyrelsen Lasse Jensen ikke nødvendigvis, at ulven er på retræte i Danmark.
- Når krondyr og rådyr begynder at sætte kalve og lam i løbet af maj og juni måned, ophører angrebene på husdyr stort set.
Det skyldes formentlig, at de naturlige fødekilder dermed er lettere tilgængelige for rovdyret.
Hele 104 gange har ulven været mistænkt for at stå bag angreb på husdyr, men den blev i de fleste tilfælde frikendt af Naturstyrelsens konsulenter, som har undersøgt sagerne.
De kunne konstatere, at de indhegnede dyr oftest var selvdøde eller angrebet af andre rovdyr som guldsjakaler og hunde.
Ulvebestand halveretI notatet konstaterer forskere fra Aarhus Universitet og Naturhistorisk Museum i Aarhus desuden en nedgang i antallet af ulve på dansk grund.
De overvåger området på vegne af Miljøstyrelsen.
Vurderingen lyder, at der ved slutningen af 2018 befandt sig fire til fem ulve inden for landets grænser – alle i Jylland.
Ved indgangen til sidste år lød estimatet derimod, at der var i omegnen af ni ulve i Danmark.
Ud over det meget omtalte ulvedrab forklarer Lasse Jensen udviklingen med udvandrede hvalpe.
- Fire af de otte ulve, som blev født af et vestjysk ulvepar i 2017, er i årets løb udvandret til Tyskland for at finde nye mager og territorier.
Miljøplanlæggeren ser det mindre antal ulve som et naturligt udsving.
- Man kan ikke sige, at det lakker mod enden for ulven i Danmark.
Forskerne på området forventer derimod, at bestanden vil stige i de kommende år.
FacebookTwitterKopier linkEmner:Dyr|Miljøstyrelsen|Jylland|Aarhus Universitet|Kriminalitet




https://www.dr.dk/nyheder/indland/loyal-familia-er-forbudt-her-faar-du-bandens-historie

BandekonfliktSe temaIndlandLoyal to Familia er forbudt: Her får du bandens historieBandens leder havde ét mål efter løsladelse i 2017: LTF skulle være størst.
Medlemmer af gruppen Loyal to Familia (LTF) var i stor stil mødt op ved Københavns Byret, da lederen Shuaib Khan sad tiltalt for trusler mod en politibetjent i oktober 2017.
Af Louise Dalsgaard og Emma Toft06.
feb.
2019 kl.
06.
30Bemærk: artiklen er mere end 30 dage gammelLæs opBandens 32-årige leder, Shuaib Khan, er udvist af Danmark.
Mere end 100 af bandens medlemmer sidder fængslet - flere af dem med historisk lange straffe på op til 20 års fængsel.
Og Loyal to Familia har de seneste fem år været involveret i adskillige store konflikter i det danske bandemiljø.
Det var en bande, der ville være og blev den største i Danmark, og som regeringen, politiet og anklagemyndigheden nu forsøger at forbyde.
I dag starter den historiske retssag.
Her er historien om banden:BandelederenBanden Loyal to Familia opstod i 2013.
Mottoet var "FFFF - Familia forever, forever familia.
" 32-årige Shuaib Khan er født i Danmark.
Han har det meste af sit liv boet sammen med sine pakistanske forældre og seks søskende ved Blågårds Plads på Nørrebro i København.
Området var i Shuaib Khans ungdom var styret af Blågårdspladsgruppen.
En af Danmarks første egentlige bander med et marrokansk brødrepar "Store A" og "Lille A" i spidsen.
De lå flere gange gennem 00'erne i konflikt med rockerne fra Hells Angels.
Shuaib Khan - der ofte bliver kaldt "Shebi" - var kun 17 år, da han fik sin første dom.
Han blev taget af politiet med en kniv.
Siden har han fået domme for våbenbesiddelse, trusler, vold og ikke mindst dødsvold, fordi han i 2007 sammen med en flok venner tævede en 21-årig mand til døde under en bytur i Aalborg.
Derfor har Shuaib Khan siddet i fængsel 12 af sine 32 år.
I 2018 blev han dømt for trusler mod en politibetjent, og Højesteret udviste ham af landet.
Familia Blågårds Plads – begyndelsenUnder en ransagning til en voldssag i 2013 fandt politiet dette organisationsdiagram over LTF's medlemmer og afdelinger.
Det er fund som dette, at anklagerne vil bruge i forbudssagen.
Spoler man tiden godt seks år tilbage til den 30.
november 2012, var Shuaib Khans planer om det kriminelle miljø i Danmark store.
Her blev han prøveløsladt fra dommen for dødsvold.
Noget af tiden havde han afsonet i Nyborg Statsfængsel, og det var ifølge flere kilder herinde, at han begyndte at tale om at etablere en ny bande - Loyal to Familia (LTF).
LTF skulle være "professionel", og den skulle ikke bare rumme unge fra hans lokalområde på Nørrebro, men have afdelinger flere steder i Danmark.
I 2013 blev Loyal to Familia en realitet.
Shuaib Khan fik titlen "presidente", og i offentligheden kaldte han dem et broderskab.
Familien fra Blågårdsplads.
Der gik ikke længe, før banden havde afdelinger i både Tingbjerg og Skovlunde uden for København og i Kokkedal i Nordsjælland.
- Så har vi en afdeling, som hedder National.
Men det er vigtigt at forstå, at vi er en samlet, uafhængig gruppe.
Vi er ikke en støttegruppe til noget som helst andet.
Den gamle Blågårds Plads-gruppe eksisterer ikke længere, fortalte han i 2013 til Politiken.
Hos politiet blev Loyal to Familia hurtigt et kendt navn.
I de første måneder af 2013 blev der affyret 50 skud i gaderne i København, fordi LTF var i konflikt med andre i bandemiljøet.
Banden forsøgte at overtage narkotikamarkeder fra rivalerne, og den blev kendt for at bruge vold, begå røverier eller afpresse folk.
I videoen nedenfor fortæller LTF-medlemmer om konflikten i 2013:Løsladelsen i 2017LTF har fejret åbningen af afdelinger i Sverige med kager.
Shuaib Khan nåede kun at være ude i friheden i to måneder af 2013, inden han igen blev anholdt og sigtet for vold.
Senere på året fik han en straf på tre år og seks måneders fængsel.
I de knap fire år, Shuaib Khan i denne omgang sad inde, var bandens medlemmer involveret i flere små konflikter, de tjente penge på kriminalitet, var synlige i gadebilledet, men medlemstallet stod i stampe.
Det ændrede sig efter bandelederens løsladelse i foråret 2017.
Her fik den danske befolkning for alvor kendskab til LTF.
Ved Shuaib Khans løsladelse frygtede politiet uro:- Hver gang, der løslades toneangivende personer, som kan skabe ny uro i miljøet, følger vi dem tæt, lød det fra Dannie Riise, Københavns Politi.
Og løsladelsen skabte uro.
Ifølge DR Nyheders oplysninger havde Shuaib Khan brugt meget af sin tid i fængslet på at lægge strategier.
Blandt andet læste han om Napoleon og studerede bogen "Kunsten at føre krig" for at gøre klar til at erobre nye territorier.
Han ville gøre LTF endnu større, indtage nye byer og endda nye lande.
Åbningen af to afdelinger i Sverige blev fejret med kage.
Shuaib Khan havde også brugt tiden i fængslet på at opbygge netværk til bander og bandemedlemmer fra andre lokalområder.
Han gjorde det interessant for unge i nærmiljøet og andre bandemedlemmer at hoppe med.
LTF holdt ungdomsfester, der var merchandise med bandens logo, en "familie" hvor dine brødre ville gå i krig for dig.
Og røg du i fængsel, betalte banden for dine omkostninger i fængslet - op til 2.
000 kroner hver måned.
Der gik heller ikke mere end tre måneder fra løsladelsen af Shuaib Khan, før en ung mand blev stukket ned på grænsen mellem Nørrebro og Frederiksberg.
Siden fulgte et skyderi.
Derfra tog det fart.
Bandekonflikten i 2017Tre blev dræbt under bandekonflikten i 2017.
Kun en sag menes opklaret.
Flere steder så politiet de sorte trøjer med de tre hvide bogstaver over brystet.
Først på den københavnske vestegn og på Midtsjælland, senere i Køge og Århus og så i Malmø og Helsinborg i Sverige.
Herhjemme blev flere skrevet op som medlem af LTF i politiets banderegister, og i sommeren 2017 talte banden 225 medlemmer ifølge Rigspolitiet.
LTF ville gerne have noget af narkotikamarkedet på Ydre Nørrebro, som banden Brothas og dens medsammensvorne kontrollerede.
Men det mødte markant modstand.
Derfra udviklede det sig til en konflikt med tre dræbte og over 40 skudepisoder i København.
I den periode hørte offentligheden om grove afpresningssager, dummebøder, voldsepisoder og voldsomme skyderier.
Eksemplerne er flere:Som da to medlemmer af LTF ifølge tiltalen skød og dræbte en 22-årig ung mand uden relation til en bande i midten af Mjølnerparkens boligkompleks.
Eller da et højtstående LTF-medlem på stoffer skød 11 gange på Ydre Nørrebro - blandt andet mod tilfældige forbipasserende på cykel.
”Det LTF – skal du fuck med os”Bandens medlemmer har vist bandens logo frem, når LTF'ere har siddet på anklagebænken.
Arkivfoto, Scanpix Anklagerne mod LTF's medlemmer er grove, og mere end 100 medlemmer af banden er enten dømt eller varetægtsfængslet for grov kriminalitet.
LTF's krigsminister - der står for afstraffelser i banden - er for eksempel tiltalt for drabsforsøg og for i begyndelsen af 2018 at afpresse to ofre for penge.
Han truede dem på sms'er med ordlyden "ved du, hvem du snakker med" - "Det LTF - skal du fuck med os".
Sammen med flere andre skal han ifølge anklagen også have straffet en mand for at have iført sig en af bandens trøjer og tage et foto, "selvom manden ikke var medlem af LTF".
Manden endte med at en brækket næse, brud på rygsøjlen og venstre øjenhule.
Anklageskrifterne og dommene mod flere LTF-medlemmer viser også, at det har været svært at forlade banden.
Da LTF's præsident fra Aarhus ville melde sig ud, blev han kaldt til København af flere ledende LTF'ere.
Her blev han overfaldet af i hvert fald to af sine kammerater og fik revet øret halvt af.
To andre er ifølge politiet blevet overfaldet og har fået besked på at betale 100.
000 kroner som straf for at melde sig ud af banden.
Da Shuaib Khan rejsteAdvokat Michael Juul Eriksen repræsenterer LTF i retten.
Arkivfoto, Scanpix I efteråret 2017 fik Shuaib Khan en dom på tre måneders fængsel for trusler mod en politibetjent.
Kort tid efter rejste han til Spanien, hvor han ifølge myndighederne har opholdt sig siden.
Imens meldte bandens medlemmer i københavnerforstaden Tingbjerg sig ud.
Efter juridiske overvejelser indførte politiet et foreløbigt forbud mod LTF i september 2018.
Siden har det været forbudt at være medlem af banden, støtte den eller gå i dens tøj.
Da sagen om bandelederens trusler nåede hele vejen til Højesteret i november 2018, blev han udvist af Danmark i seks år.
- Han rejste til Spanien i slutningen af november 2017, og det er politiets vurdering, at han fortsat er der, mens han fungerer som leder, sagde rigsadvokaten under sagen.
Hvad der siden er sket, vides ikke, men sikkert er det, at mange af bandens medlemmer for tiden sidder i fængsel.
Og nu kører der en sag i Københavns Byret, som over et halvt år skal vurdere, om et forbud mod LTF er på sin plads, selvom vi har foreningsfrihed i Danmark.
Den afgørelse kommer til august.
Under opløsningssagen mod LTF vil anklagemyndigheden trække en stor mængde beviser frem - blandt andet gamle og verserende straffesager Telefonaflytninger af enkeltpersoner Fund ved ransagninger - for eksempel beskrivelser af banden og dens medlemmer Vidner fra politiet Juridiske tekster om Grundloven, foreningsfrihed og ulovlige foreninger Pengeoverførsler Logoer på tøj1 / 7Under opløsningssagen mod LTF vil anklagemyndigheden trække en stor mængde beviser frem - blandt andet gamle og verserende straffesager1 / 7Telefonaflytninger af enkeltpersoner2 / 7Fund ved ransagninger - for eksempel beskrivelser af banden og dens medlemmer3 / 7Vidner fra politiet4 / 7Juridiske tekster om Grundloven, foreningsfrihed og ulovlige foreninger5 / 7Pengeoverførsler6 / 7Logoer på tøj7 / 7FacebookTwitterKopier linkEmner:København|Nørrebro|Vold|Politi|Organiseret kriminalitet




https://www.dr.dk/sporten/badminton/antonsen-jagter-dm-hattrick-ville-vaere-megafedt-hvis-jeg-vandt-tre-i-streg

BadmintonAntonsen jagter DM-hattrick: 'Ville være megafedt, hvis jeg vandt tre i streg'Badmintonspilleren Anders Antonsen kan vinde Danmarksmesterskabet i herresingle for tredje år i træk.
Der var stor jubel fra Anders Antonsens side, efter han vandt finalen i Indonesia Masters.
Af Kasper Heide Lund06.
feb.
2019 kl.
06.
41Bemærk: artiklen er mere end 30 dage gammelLæs opEt DM-hattrick på hjemmebane.
Det er, hvad den 21-årige herresingle Anders Antonsen er på jagt efter, når badminton-DM starter i Aarhus i dag.
Aarhusianeren har vundet DM-guld i herresingle de sidste to år.
Sidste år slog han Hans-Kristian Vittinghus i finalen, mens det i 2017 var Jan Ø.
Jørgensen, som måtte se Antonsen triumfere.
Jeg synes, det er fedt at kunne vise mig frem på den danske scene, og når det er i Aarhus, så er det ekstra fedt.
Anders Antonsen- Det er helt klart det, som tænder noget i mig, hvis jeg kan lave et hattrick.
Det kunne sgu være meget sjovt, siger Anders Antonsen til DR Sporten.
Verdens bedste blev nedkæmpetOg han kommer sprængfyldt med tro på, at han kan vinde for tredje gang i træk.
For knap to uger siden slog badmintonkometen nemlig nummer et i verden, japanske Kento Momota, i finalen i Indonesia Masters.
- Jeg er selvfølgelig på toppen oven på sejren i Indonesien.
Jeg har en masse selvtillid – mere end sædvanligt, siger han med et grin.
Med den imponerende sejr i den indonesiske turnering over verdens pt.
bedste herresingle har Anders Antonsen for alvor markeret sig på badmintonscenen.
På trods af succesen ude i verden, så betyder Danmarksmesterskabet fortsat meget for ham.
En glad Anders Antonsen sammen med nummer et i verden, japanske Kento Momota, som danskeren slog i finalen i Indonesia Masters.
 Anders Antonsen var jublende lykkelig efter sejren over Kento Momota.
 Anders Antonsen viste storspil i finalen i Indonesia Masters.
1 / 3En glad Anders Antonsen sammen med nummer et i verden, japanske Kento Momota, som danskeren slog i finalen i Indonesia Masters.
1 / 3Anders Antonsen var jublende lykkelig efter sejren over Kento Momota.
2 / 3Anders Antonsen viste storspil i finalen i Indonesia Masters.
3 / 3- Det kan godt være, det efterhånden er større at vinde en turnering ude i Indonesien.
Men jeg sætter en ære i at være dansk mester, og hvis jeg så kunne gøre det tre gange i streg, så ville det være megafedt.
Der er nogle store navne på den pokal, så der er også noget historie i det.
Så jeg går selvfølgelig benhårdt efter at nappe den tredje gang, siger han og tilføjer:- Jeg synes, det er fedt at kunne vise mig frem på den danske scene.
Og når det er i Aarhus, så er det ekstra fedt.
Det er min hjemby, og jeg spiller stadig for Aarhus Badmintonklub.
Jeg nyder altid at komme hjem og spille for Aarhus – hvad end det er til holdkampe eller til DM.
Flest DM-titler i herresinglePeter Gade - 10Morten Frost - 9Svend Pri - 8Tage Madsen - 7Poul-Erik Høyer Larsen - 6Drømmefinale i venteAarhus-drengens største konkurrent til DM-guldet bliver Danmarks bedste herresingle Viktor Axelsen.
Han er på jagt efter sit andet Danmarksmesterskab, efter Axelsen, siden han vandt i 2014, har misset DM de seneste fire år på grund af skader.
Læs også:MIN VERSION Antonsen slog verdens bedste: ’Har altid drømt om at være i centrum’Spiller Danmarks to stærkeste herresingler op til deres bedste, så bliver det også dem, der kommer til at slås om guldet i finalen.
Anders Antonsen og Viktor Axelsen er nemlig placeret i hver sin halvdel af turneringen, så de tidligst kan mødes i netop DM-finalen- Det virker som om, det er den rivalisering, folk gerne vil se.
Så derfor kunne det være virkelig fedt at give dem den kamp, og det kunne forhåbentlig også tiltrække en masse mennesker i hallen.
Så jeg vil bestemt ikke have noget imod, hvis Viktor og jeg skulle i finale mod hinanden.
Anders Antonsen og Viktor Axelsen har stået overfor hinanden tre gange.
Her er det blevet til to sejrer til Antonsen.
- Jeg har haft nogle gode sejre mod ham førhen, og jeg synes altid det er sjovt at møde Viktor – det er meget udfordrende, fordi han har nogle ting, som han er virkelig, virkelig god til, siger Antonsen.
Har ligget i konfliktUd over succesen i Indonesia Masters så har optakten til DM i Aarhus været turbulent for både Anders Antonsen og hans landsholdskolleger.
De har siden november ligger i konflikt med Badminton Danmark om en ny landsholdsaftale.
Det er helt klart det, som tænder noget i mig, hvis jeg kan lave et hattrick.
Det kunne sgu være meget sjovtAnders AntonsenDet kom der dog en afklaring på i slutningen af januar, hvor parterne blev enige om en ny aftale.
Den lange konflikt kan have skadet forholdet mellem badmintonforbundet og nogle af spillerne - men det gælder i hvert fald ikke for Anders Antonsen.
Læs også:Konflikten er afsluttet: Badminton Danmark og spillere indgår ny aftale- Jeg har ikke noget i klemme med nogen.
Det var måske lidt specielt den første og anden dag til træning efter konflikten, og det skulle man lige vænne sig til.
Men nu synes jeg, det kører, som det altid har gjort, siger Anders Antonsen.
Den forsvarende mester i herresingle spiller sin første kamp torsdag klokken 18.
30, hvor han enten møder Philip Illum Klindt, Mads Christophersen, Kim Bruun eller Jeppe Bruun Christensen.
FacebookTwitterKopier linkEmner:Anders Antonsen (badmintonspiller)|Hans-Kristian Vittinghus (badmintonspiller)|Aarhus|Badminton|Badminton Danmark




https://www.dr.dk/nyheder/indland/analyse-kan-en-dommer-bare-forbyde-en-kriminel-bande

BandekonfliktSe temaAf RetskorrespondentTrine Maria IlsøeIndlandANALYSE: Kan en dommer bare forbyde en kriminel bande?
Det handler om grundloven, når Københavns Byret fra i dag vurderer, om Loyal to Familia kan opløses.
Udefra virker det nemt nok at bevise, at LTF virker ved vold eller trusler om vold.
(Arkivfoto)06.
feb.
2019 kl.
06.
30Bemærk: artiklen er mere end 30 dage gammelLæs opDu skal ikke spørge nogen om lov, hvis du vil lave en forening.
Du kan bare gøre det.
Det står i grundloven.
Og uanset hvor irriterende din forening er, kan politikerne ikke lave en lov, der forbyder foreningen, bare fordi de ikke kan lide den.
Uanset om foreningen er modstander af abort, vil have religion væk fra skoleskemaet, eller ønsker kongehuset afskaffet.
Den eneste måde, din forening kan opløses, er ved dom.
Men heller ikke domstolene kan opløse din forening, bare fordi den er irriterende eller mener noget ekstremt.
Det kan kun lade sig gøre, hvis en forening virker ved vold eller trusler om vold, eller i øvrigt har et ulovligt formål, som der står i loven.
Skiftende justitsministre har ellers flere gange forsøgt at få opløst Hells Angels, deres støttegruppering AK81 og rockerklubben Bandidos.
Men hver gang er bestræbelserne strandet.
Trine Maria IlsøeHar forsøgt med HA og BandidosSelv hvis det er tilfældet, er et forbud ikke bare noget, der kommer af sig selv.
På trods af gentagne rockerkrige og bandekonflikter, har domstolene aldrig før skulle tage stilling til, om en rockerklub eller bande kan opløses ved dom.
Skiftende justitsministre har ellers flere gange forsøgt at få opløst Hells Angels, deres støttegruppering AK81 og rockerklubben Bandidos.
Men hver gang er bestræbelserne strandet hos landets øverste anklager, Rigsadvokaten, som ikke har ment, at sagen ville holde i retten.
Denne gang er det anderledes.
DR’s retskorrespondent Trine Maria IlsøeTrine Maria Ilsøe er DR Nyheders retskorrespondent og dækker alle aspekter af området, fra blå blink-historier over retssager til de mere retspolitiske historier.
Læs mereHer til morgen begynder en historisk sag mod den berygtede Nørrebrobande Loyal to Familia (LTF) i Københavns Byret.
Og selv om de fleste danskere ønsker LTF hen, hvor peberet gror, er det ikke givet, at banden bliver opløst.
Det handler nemlig om noget så centralt som principperne i grundlovens § 78 om foreningsfrihed.
Hvorfor er der ikke rejst sag om at opløse en rocker- eller bandegruppering før nu?
Fordi det er svært, og fordi myndighederne hidtil har ment, at det var nyttesløst.
Så sent som i 2010 har både Rigspolitiet og Rigsadvokaten vurderet, at et forbud mod rockere og bandegrupperinger ville være et slag i luften:'Et forbud vil næppe have afgørende indflydelse på risikoen for, at der anvendes voldelige midler i kampen om det kriminelle marked', hed det i 2010 i en fælles udtalelse fra Rigsadvokaten og Rigspolitiet til daværende justitsminister Lars Barfoed (Kons.
).
Men hvis man så vælger at gå efter et forbud, skal man gennem en større juridisk øvelse.
Så nu står vi her.
Over 36 retsmøder skal Københavns Byret nærlæse grundlovens forarbejder, se anklagemyndighedens beviser og tage stilling til, om LTF helt kan opløses.
Trine Maria IlsøeSket et holdningsskiftFor at opløse en forening ved dom skal det først slås fast, at der overhovedet er tale om en forening i grundlovens forstand.
Og så er det ikke nok, at foreningens medlemmer er kriminelle - den kriminalitet, de har begået, skal være begået på foreningens vegne.
Den slags kan være svært at bevise i retten.
Læs også:Straffe til bandemedlemmer er vokset med knap 50 procentNår domstolene alligevel tager hul på en sag om opløsning, skyldes det ikke, at der er lavet om på grundloven.
Til gengæld er der sket et skift i holdningen til, hvordan grundloven skal fortolkes.
I dag mener Justitsministeriet, at både ministeriets egne jurister og Rigsadvokaten i tidligere vurderinger 'har stillet for høje krav til, hvad der skal til for at opløse en forening'.
Det skrev ministeriet i et notat i efteråret 2017, da det stod klart, at justitsminister Søren Pape (kons.
) ville have LTF forbudt.
Så nu står vi her.
Over 36 retsmøder skal Københavns Byret nærlæse grundlovens forarbejder, se anklagemyndighedens beviser og tage stilling til, om LTF helt kan opløses.
Det betyder altså, at de først skal tage stilling til, om LTF overhovedet er en forening i grundlovens forstand.
Og dernæst om det er en forening, der virker ved vold.
Er LTF overhovedet en forening?
Det er åbenbart for de fleste, at LTF ikke er en typisk forening i stil med dem, mange af os kender fra Danmarks øvrige foreningsliv, for eksempel en håndboldklub.
LTF opererer eksempelvis næppe med vedtægter, formålsparagraffer og generalforsamlinger.
Derfor skal anklagemyndigheden på en anden måde forsøge at bevise, at LTF er mere end et uorganiseret sammenrend af kriminelle personer fra indre Nørrebro, der agerer gangstere iført LTF-tatoveringer og bandeattitude.
Vold på foreningens vegne?
Grundloven definerer ikke, hvad der mere præcist skal forstås ved en forening.
Men flere statsretseksperter har med forskellige ord sagt, at der skal være tale om en kreds af personer, de skal have et ’øjemed’ efter visse regler, og at deres indbyrdes forhold og forholdet til omverdenen skal være reguleret på en eller anden måde.
Læs også:Efter bandeforbud: 'Naivt at tro Loyal to Familia bliver lovlydige borgere'Da Rigsadvokaten sidst kiggede på rocker- og bandegrupperinger i 2010, mente man, at Hells Angels og deres støttegruppe AK81 var en forening i grundlovens forstand – til gengæld var det ikke muligt at bevise, at de virkede ved vold.
Det var til gengæld tvivlsomt, om man kunne bevise, at de bandegrupperinger, der dengang sloges med rockerne, havde karakter af foreninger i grundlovens forstand.
LTF – eller rettere deres advokat Michael Juul Eriksen – vil argumentere for, at heller ikke LTF er en forening.
Her mener anklagemyndigheden noget andet, og de vil eksempelvis fremlægge organisationsdiagrammer og logoer og pege på, at bandens leder Shuaib Khan, tidligere har sagt i retten, at han er leder af LTF.
Det, som anklagemyndigheden skal bevise, er nemlig, at den vold, foreningens medlemmer har begået, er sket på vegne af foreningen.
Og det er langt sværere.
Trine Maria IlsøeVirker LTF ved vold eller trusler om vold?
Udefra virker det nemt nok at bevise, at LTF virker ved vold eller trusler om vold.
Hvis bare anklagemyndigheden printer LTF-medlemmernes synderegister fra kriminalregistret, så har de et tydeligt bevis for, at mange af medlemmerne er dømt for vold.
Det vil anklagemyndigheden helt sikkert også gøre.
Det er bare ikke nok til at opfylde betingelserne i grundloven.
Det, som anklagemyndigheden skal bevise, er nemlig, at den vold, foreningens medlemmer har begået, er sket på vegne af foreningen.
Og det er langt sværere.
Men her har anklagemyndigheden fået en håndsrækning i de seneste bandepakker.
Domstolene har nemlig allerede i flere domme mod medlemmer af LTF taget stilling till, at et drabsforsøg for eksempel er begået som led i en konflikt mellem LTF og en anden gruppering.
Og det vil anklagemyndigheden bruge til at vise, at de dømte personer har begået kriminaliteten på vegne af LTF.
Omvendt vil advokat Michael Juul Eriksen argumentere med, at de domme alene er afsagt mod enkeltpersoner – ikke mod LTF som sådan.
Sådanne domme findes nemlig ikke.
Det er altså her, slaget skal slås, når domstolene for første gang skal afgøre, om en bandegruppering kan opløses ved dom.
Byretten er klar med en afgørelse i slutningen af august.
FacebookTwitterKopier linkEmner:Anklagemyndigheden|Det Konservative Folkeparti|Lars Barfoed (politiker)|Vold|Nørrebro




https://www.dr.dk/nyheder/udland/demokrater-giver-trump-ansvar-nedlukning-i-svar-pa-state-union-tale

UdlandDemokrater giver Trump ansvar for nedlukning i svar på State of the Union-taleDemokraternes Stacey Abrams beskylder Donald Trump for at sætte sine politiske mål over folkets velbefindende.
Demokraterne havde valgt den tidligere guvernørkandidat Stacey Abrams til at svare på præsident Donald Trumps State of the Union-tale.
)06.
feb.
2019 kl.
06.
34Bemærk: artiklen er mere end 30 dage gammelLæs opDen tidligere guvernørkandidat Stacey Abrams giver USA's præsident, Donald Trump, skylden for den delvise nedlukning af det amerikanske statsapparat.
- Nedlukningen var et stunt tilrettelagt af USA's præsident, et stunt, der udfordrede retfærdighedens principper og ikke blot svigtede vores folk, men også vores værdier.
I Det Demokratiske Partis svar til præsidentens State of the Union-tale i nat dansk tid siger hun, at præsidenten har sat sine politiske mål over det amerikanske folks velbefindende.
Stacey Abrams henviser til sine syv år som leder af Det Demokratiske Parti i delstaten Georgia, hvor hun ikke altid var enig med de republikanske ledere eller guvernøren.
- Men jeg forstod, at vælgerne ikke bekymrede sig om vores politiske partier - de bekymrede sig om deres liv.
Læs også:Trump angriber politiske undersøgelser i tale til nationenSå når der skulle indgås politiske forhandlinger, 'så lukkede de politiske ledere ikke ned - de holdt sammen', lød det fra Abrams.
- Sådan burde det også være i vores nations hovedstad.
Vi kommer måske fra forskellige sider af det politiske spektrum, men vores fælles forpligtelse til nationens idealer er ikke til diskussion.
Det amerikanske statsapparat blev ramt af en delvis nedlukning 22.
december 2018 efter flere måneders forhandlinger om Trumps krav om en grænsemur til Mexico til 5,7 milliarder dollar.
26.
januar blev politikerne enige om en midlertidig aftale.
Derfor åbnede statens institutioner igen, og de holder åben frem til 15.
februar.
/ritzau/FacebookTwitterKopier linkEmner:Donald Trump (politiker)|USA|Mexico




https://www.dr.dk/nyheder/udland/trump-angriber-politiske-undersogelser-i-tale-til-nationen

UdlandTrump angriber politiske undersøgelser i tale til nationenKun 'tåbelige krige og partipolitiske undersøgelser' kan true USA's økonomiske fremskridt, siger Trump i tale.
06.
feb.
2019 kl.
05.
43Bemærk: artiklen er mere end 30 dage gammelLæs opPræsident Donald Trump lagde ud i en forsonende tone, da han i nat dansk tid holdt sin State of the Union-tale.
Til stort bifald fra både Republikanere og Demokrater opfordrede han blandt andet Kongressen til at søge samarbejde og kompromiser.
En budgetstrid om Trumps krav om 5,7 milliarder dollar til en grænsemur til Mexico har lukket store dele af USA's offentlige sektor i over en måned.
Den 26.
januar kom der en midlertidig aftale på plads mellem Demokraterne og Trump, men den gælder kun frem til den 15.
februar.
Læs også:Trump udskyder sin årlige State of The Union-taleTrump skulle ikke mange minutter ind i talen, før han gav sin første stikpille til Demokraterne ved at sige, at kun 'tåbelige krige, politik og partipolitiske undersøgelser kan sætte en stopper for landets økonomiske fremskridt'.
I øjeblikket undersøger specialanklager Robert Mueller, hvorvidt medlemmer af Donald Trumps kampagnestab samarbejdede med russiske agenter frem mod præsidentvalget i 2016Når det gælder grænsemuren var præsidentens budskab klart:- Jeg vil få den mur bygget.
Hvor mure går op, går illegal indvandring ned.
Mure redder liv.
Videre lovede Trump at arbejde for blandt andet jobskabelse, handel og ny infrastruktur, ligesom han vil sætte en stopper for narkokriminalitet.
I talen bekræftede Donald Trump, at han deltager i et to dage langt møde med Nordkoreas leder, Kim Jong-un i Vietnam 27.
og 28.
februar.
Her vil han argumentere for færre atomvåben på Den Koreanske Halvø.
/ritzau/FacebookTwitterKopier linkEmner:Donald Trump (politiker)|Kim Jong-un (politiker)|Nordkorea|Anklagemyndigheden|Kriminalitet




https://www.dr.dk/nyheder/indland/nu-skal-domstol-vurdere-forbud-mod-bande-75000-siders-bilag-venter

BandekonfliktSe temaIndlandNu skal domstol vurdere forbud mod bande: 75.
000 siders bilag venterEn lang række vidner skal afhøres i speciel sag om forbud mod bande.
Advokat Michael Juul Eriksen var forsvarer for LTF-bandeleder Shuaib Khan, da Højesteret i slutningen af 2018 udviste bandelederen af Danmark i seks år.
Arkivfoto.
Af Emma Toft06.
feb.
2019 kl.
07.
30Bemærk: artiklen er mere end 30 dage gammelLæs opDet er en unik og omfattende sag, Københavns Byret tager hul på i dag, når det skal vurderes, om det midlertidige forbud mod Nørrebrobanden Loyal to Familia, LTF, er på sin plads.
Det fortæller advokat Michael Juul Eriksen, der repræsenterer LTF i retten.
- Sagen handler om noget, som ikke har været prøvet før.
Hvis det var en drabssag, så havde anklager og forsvarer prøvet det mange gange før.
Her er vi inde på ukendt farvand, siger han.
Det midlertidige forbud mod LTF blev indført for fem måneder siden, 4.
september sidste år, efter juridiske overvejelser hos Justitsministeriet, Rigsadvokaten, Københavns Politi og efter stor politisk debat.
I Danmark slår grundloven nemlig fast, at det står enhver frit for at være med i en forening.
Kun hvis foreningen virker ved vold, kan den forbydes, og det skal en domstol vurdere.
Det er ikke sket før.
75.
000 siders bilagSagen er mere omfattende end almindelige straffesager, hvor en eller flere personer sidder på anklagebænken.
Store straffesager fylder ifølge Michael Juul Eriksen mellem 5.
000 og 10.
000 sider, når det kommer til bilagene, som bliver inddraget undervejs.
I sagen om opløsning af banden LTF fylder bilagene 75.
000 sider.
- Juridisk set er der ikke noget, man kan genbruge fra andre sager.
Det hele skal laves fra bunden af.
Så den er enormt omfattende, lyder det fra Michael Juul Eriksen.
Læs også:ANALYSE: Kan en dommer bare forbyde en kriminel bande?
Advokat: LTF er ikke en foreningLTF-advokaten vil forsøge at overbevise dommerne i Københavns Byret om, at LTF langt fra er en forening.
- Anklagemyndigheden vil gøre gældende under sagen, at det er en forening.
Forsvaret vil anfægte det synspunkt, at det skal være en forening i grundlovens forstand, siger han.
Hvad LTF så er, ønsker advokaten ikke at forklare.
Han ønsker heller ikke at udtale sig om, hvorvidt LTF stadig findes for eksempel i udlandet, eller om den 32-årige nu udvisningsdømte Shuaib Khan stadig er bandens leder.
Er det her en sag, som LTF’erne selv går op i?
- Selvfølgelig går man op i sager, der kan have betydning for én selv, og jeg tror, at rigtig mange mennesker går op i det, for det er principielt: Hvor går grænserne for vores frihedsrettigheder, siger Michael Juul Eriksen.
Han mener, at forbuddet bør ophæves.
Mange vidnerOm den forbudte bandes medlemmer skal vidne under sagen, er uklart inden sagens opstart.
- Jeg kan ikke komme ind på den konkrete bevisførelse, men jeg kan sige, at der er indkaldt en meget lang række vidner – både fra anklagemyndighedens og forsvarets side, lyder det fra Michael Juul Eriksen.
Det står klart, at 75 vidner skal afhøres.
Københavns Byret skal bruge 35 retsdage på at vurdere, om LTF er en forening, og om den i så fald virker ved vold.
Sidste retsmøde om opløsning af LTF finder efter planen sted i slutningen af august.
Sigtelser•Politiet har oprettet 39 sager om overtrædelse af forbuddet siden 5.
september.
•Det har ført til 24 sigtelser.
•Hovedparten går på, at folk i strid med reglerne mistænkes for at have deltaget i en forbudt forening.
•Nogle er også sigtet for at have overtrådt forbuddet ved at have benyttet sig af LTF's kendetegn på offentligt sted.
•Enkelte sigtelser handler om, at folk mistænkes for at have overtrådt det opholdsforbud, som politiet kan give til folk i forbindelse med bandeforbuddet.
•Ifølge tal fra Kriminalforsorgen kommer en del af sagerne fra fængslerne.
Kriminalforsorgen har lavet 17 politianmeldelser af indsatte for at have videreført den forbudte forening.
•Den første dom forventes at falde i Københavns Byret 1.
marts, hvor en person sidder tiltalt for at have båret en kasket med et "F" på, som ifølge anklagemyndigheden er et symbol på Loyal to Familia.
FacebookTwitterKopier linkEmner:Michael Juul Eriksen (advokat)|Københavns Byret|Anklagemyndigheden|Kriminalitet|København




https://www.dr.dk/nyheder/regionale/hovedstadsomraadet/vrede-over-lukkeuger-sommerferielukket-faar-frustrerede

KøbenhavnVrede over lukkeuger: Sommerferielukket får frustrerede forældre til tasterneDet vrimler med vrede debatindlæg i avisen, frustrerede mails til politikerne og bekymrede henvendelser til forældreorganisationen fra forældre, der er vrede over udsigten til ferielukning.
I disse dage sidder opslag som dette på mange opslagstavler i københavnske institutioner.
Besparelser betyder nemlig, at der er lagt op til tre ugers sommerferielukket i halvdelen af kommunens daginstitutioner.
Af Kathrine Ejdum Kjølberg06.
feb.
2019 kl.
06.
05 | opdateret 07.
feb.
2019 kl.
09.
37Bemærk: artiklen er mere end 30 dage gammelLæs opArtiklen er opdateret med en kommentar fra Børne- og Ungeborgmester i København, Jesper Christensen (S).
’I bliver simpelthen nødt til at finde bedre løsninger’,’tag børnenes trivsel alvorligt og stop tvungne lukkeuger’.
Det er nogle af de protester, som københavnske småbørnsforældre kommer med i disse dage.
Protesterne tager form som underskriftsindsamling, debatindlæg, mails og åbne breve til politikerne.
Daginstitutionerne i Københavns Kommune skal spare omkring 30 millioner kroner, og det kan ske ved at samle børnene i færre institutioner i løbet af sommerferien.
Regnestykket går, ifølge kommunen, op, hvis halvdelen af institutionerne holder lukket i tre uger.
Vi får rigtig mange henvendelser, og forældrene er rigtig godt organiseredeJulie Kyndesgaard, Formand, Københavns Forældreorganisation KFOMen den beslutning møder stor modstand fra forældrene.
Hos KFO, Københavns Forældreorganisation modtager de massivt flere henvendelser fra bekymrede forældre, end de plejer.
- Vi får rigtig mange henvendelser, og forældrene er rigtig godt organiserede, snakker sammen og skriver breve, siger formanden for Københavns Forældreorganisation KFO, Julie Kyndesgaard.
En af dem, der sammen med andre forældre gør indsigelser, er Humaira Nasim, der har en datter på tre år.
Som formand for forældrebestyrelsen i institutionen Damperen har hun været med til at sende et åbent brev til de københavnske politikere for at give udtryk for sin utilfredshed.
- Jeg synes, det er rigtig ærgerligt, at der skal spares så mange penge på området.
Det kommer til at gå ud over rigtig mange familier inklusiv min egen, hvor vi risikerer ikke at skulle holde ferie sammen, siger Humaira Nasim.
Læs også:Vuggestuer og børnehaver lukker ned for sommeren: "Det er helt uacceptabelt"KFO: Det rammer børneneKøbenhavns Kommune lægger op til, at der skal være en af institutionerne i den klynge, som børnehaver og vuggestuer er organiserede i, som skal være åben.
Derfor er der mulighed for pasning af børnene i lukkeugerne, men bare ikke i de vante rammer.
- Jeg kender ikke det personale, min datter skal afleveres ved, og jeg kender ikke pædagogerne, så det har jeg ikke lyst til, siger Humaira Nasim.
Og hun bliver bakket op af Københavns Forældreorganisation, KFO, som godt kan forstå, at forældrene er utrygge.
- Det er et problem, at man skal aflevere sit barn i nye rammer.
Det kan være rigtig utrygt for et lille barn, siger Julie Kyndesgaard.
Hun anerkender, at politikerne har lagt vægt på, at der skal følge en pædagog med fra barnets institution, men det betyder ikke nødvendigvis, at det er en pædagog, barnet kender.
Derfor mener hun, at besparelsen kan få en social slagside:- Folk uden netværk, folk, der ikke selv kan vælge ferie, og folk uden flekstid bliver hårdere ramt her, siger Julie Kyndesgaard.
Det er både enkelte forældre og forældrebestyrelser, og det er meget, meget mere, end vi plejer at fåKnud Holt Nielsen, Enhedslisten, Københavns KommuneHos pædagogernes fagforening BUPL Hovedstaden hører man også om bekymrede pædagoger og forældre, der organiserer protester.
Og her tror de slet ikke, at regnestykket for besparelserne holder:- Hvis der skal være det tilstrækkelige antal kendte voksne, som børnene kender, så kommer økonomien ikke til at passe, siger formand for BUPL Hovedstaden Henriette Brockdorff.
Børne-politiker: Vi bliver begravet i mailsHos Børne-og ungeudvalget i København bekræfter flere politikere, at de modtager en del henvendelser fra frustrerede og bekymrede forældre.
- Det er både enkelte forældre og forældrebestyrelser, og det er meget, meget mere, end vi plejer at få, siger Knud Holt Nielsen fra Enhedslisten.
På trods af mængden af oprørte beskeder, der tikker ind i indboksen, så holder flere af politikerne fast i, at besparelserne, der fører til sommerferielukket i daginstitutionerne, er den rigtige måde at gøre det på.
- Jeg vil hellere indføre det her end skulle lave besparelser i løbet af året, siger Jens-Kristian Lütken fra Venstre.
Det samme mener Klaus Mygind fra SF:- Det er fornuftigt at bruge ressourcerne i hverdagen og sige, at så gør vi noget andet om sommeren, mener han.
Enhedslisten er ikke med i budgetaftalen, og Knud Holt Nielsen mener da også, at kommunen har prioriteret forkert.
- Det bliver byens børn, der betaler prisen for, at man vil have lavere parkeringsafgifter, gratis byggesagsbehandling og mange mange millioner til mega-events, mener Knud Holt Nielsen.
Børne - og ungeborgmester i København Jesper Christensen (S) forsvarer besparelserne med, at regeringens serviceloft holder kommunen fra at droppe dem samt øget udgifter til specialundervisning i kommunen.
- Når vi ikke må bruge flere penge, end vi må i kommunerne, så skal vi finde nye måder at løse opgaverne på og sikre, at vi bruger pengene mest effektivt, siger han.
Her har kommunen fundet det mest fornuftigt at skære på institutionerne i de uger om sommeren, hvor der er færrest børn, siger Jesper Christensen.
- Vi ved, at der i ferieperioderne er institutioner, som holder åbent med ganske få børn, og det er de børn, vi gerne vil bringe sammen, siger han.
FacebookTwitterKopier linkEmner:Jens-Kristian Lütken (politiker)|København|Københavns Kommune|Enhedslisten|Økonomi




https://www.dr.dk/sporten/cykling/moerkoev-regner-med-flere-rekordforsoeg-i-ballerup

CyklingMørkøv regner med flere rekordforsøg i BallerupTangeringen af sejrsrekorden i Ballerup udeblev i år for Michael Mørkøv, men han regner med flere forsøg.
Michael Mørkøv mangler stadig én sejr for at tangere rekorden i Ballerup.
06.
feb.
2019 kl.
09.
14Bemærk: artiklen er mere end 30 dage gammelLæs opMichael Mørkøv kunne tirsdag tangere rekorden for flest sejre i det københavnske seksdagesløb, hvis han sammen med 18-årige Oliver Wulff kunne triumfere som det ikoniske par nummer 7.
Flest sejre i det københavnske Seksdagesløb8 sejre, Danny Clark7 sejre, Michael Mørkøv5 sejre, Patrick Sercu, Alex Rasmussen4 sejre, Kay Werner Nielsen, Lucien Gillen, Bruno Risi, Jens Veggerby og Jimmi MadsenDet blev ved lige ved og næsten, så australieren Danny Clarks rekord på otte sejre får lov til at stå.
Men Michael Mørkøv regner bestemt med at få flere muligheder for at tangere rekorden - og måske endda slå den med tiden.
- Jeg gik ind til løbet med tanke på, at jeg kunne tangere rekorden.
Omvendt regner jeg også med, at jeg skal køre herude et par år endnu, så det var ikke alt eller intet for mig, siger han.
Læs også:VIDEO Sejrsrus og siddesår: 65 år med par nr.
7- Jeg vidste jo, at udfordringen var lidt større end de tidligere år, i og med jeg skulle køre med Oliver.
Men til slut var vi jo umådelig tæt på alligevel.
God debutTrods et hidsigt forsøg på at snuppe sejren til allersidst, måtte han sammen med den unge makker nøjes med andenpladsen.
Men Oliver Wulffs debut i Ballerup imponerede veteranen.
- Det var vanvittigt imponerende.
Men jeg havde også meget høje forventninger til Oliver.
Det var også derfor, jeg forud for løbet havde peget på ham som en makker, jeg gerne ville køre med, siger Mørkøv.
- Han er gået meget ydmygt og voksent ind til opgaven trods sin alder.
Jeg har på ingen måde kunnet mærke, at han blot er 18 år.
Fysisk, teknisk og taktisk har han levet fuldt op til forventningerne.
Tidligere valgte nogle ryttere efter karrierestoppet på landevejen at fortætte som seksdagesryttere.
Den vej forventer Michael Mørkøv ikke at gå.
- Nej, det tror jeg ikke.
I og med der ikke er så mange seksdagesløb mere, så er der ikke så meget at slå sig løs med, siger han.
Til gengæld håber han på at køre flere år endnu på landevejen, mens han det kommende halvandet år også vil have fokus på banecyklingen.
Han drømmer nemlig om at blive udtaget til det danske banehold til OL i Tokyo i 2020.
/ritzau/FacebookTwitterKopier linkEmner:Michael Mørkøv (cykelrytter)|Cykelsport|Ballerup




