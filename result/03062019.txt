https://www.dr.dk/nyheder/udland/flere-lande-henter-krigerboern-hjem-fra-syriske-flygtningelejre

UdlandFlere lande henter krigerbørn hjem fra syriske flygtningelejreI Norge, Sverige og Tyskland arbejdes der på at hente børn af IS-krigere hjem fra Syrien.
Der befinder sig mange børn i flygtningelejren  al-Hol nær grænsen mellem Syrien og Irak.
Af Louise Brodthagen Jensen03.
juni 2019 kl.
23.
09Bemærk: artiklen er mere end 30 dage gammelLæs opDer er formentlig travlt hos udenrigsministerierne rundt om i Europa.
For lige nu foregår der tilsyneladende adskillige forhandlinger om hjemtagelse af nogle af de børn af IS-krigere, der har tilknytning til de nordeuropæiske lande og som i øjeblikket befinder sig i flygtningelejre i det nordøstlige Syrien.
Ifølge TV2 gælder det blandt andet også en 12-årig dreng, der befandt sig i landsbyen Baghouz, terrororganisationen Islamisk Stats sidste bastion i Syrien, da kurdiskledede styrker overtog kontrollen med byen i marts.
De kurdiske myndigheder forhandler ifølge TV2 med de danske myndigheder om at hjemtage drengen af humanitære årsager.
Danmark er som sagt ikke det eneste land, der i øjeblikket forsøger at finde ud af, hvad der skal ske med børn af IS-krigere, der har forladt deres hjemland for at tilslutte sig IS i Syrien.
Læs også:Danmark prøver at få såret barn i Syrien hjem1NorgeI Norge har statsminister Erna Solberg åbnet for, at både forældreløse børn og børn, hvis forældre stadig er i live også skal hentes hjem.
Statsminister Erna Solberg bekræftede, at der er udpeget en værge for de fem norske børn, der er hentet hjem fra Syrien.
Både det norske udenrigsminsterium og de kurdiske myndigheder bekræfter, at der til de norske myndigheder er blevet udleveret fem forældreløse børn, som har opholdt sig blandt de omkring 75.
000 i al-Hol-lejren, skriver NRK.
Allerede tilbage i april fandt den norske avis Aftenposten de fem børn, som er alle er mellem 1-7 år gamle.
Børnenes far skulle være død, mens moderen, som forlod Norge i 2015, er forsvundet.
Begge var IS-medlemmer.
- Vi arbejder aktivt med at finde løsninger for forældreløse, norske børn i Syrien.
De er i en særdeles sårbar situation, fordi de er helt uden omsorgspersoner også i lejrene, sagde Norges viceudenrigsminister, Audun Halvorsen i går til NRK.
Der er ifølge NRK omkring 40 børn med tilknytning til Norge i flygtningelejren, og flere organisationer som blandt andet Unicef og Røde Kors i Norge har kritiseret myndighederne for ikke at rykke hurtigt nok.
- Jeg oplever, at norske myndigheder er meget passive sammenlignet med andre regeringer.
Andre regeringer er meget mere aktive, når det handler om at hente sine egne statsborgere hjem, siger generalsekretær i Norges Røde Kors, Bernt Gudmund Apeland.
2SverigeTre af Patricio Galvez' børnebørn er født i Syrien, efter forældrene sluttede sig til IS.
Allerede i sidste uge kunne SVT da også berette, at svenske Patricio Galvez var tilbage i landet efter at have været i Syrien og med sig hjem havde han sine syv forældreløse børnebørn.
Børnenes far er Sveriges mest kendte IS-terrorist, den norsk-svenske Michael Skråmo, og moderen, Patricio Galvez' datter, Amanda, formodes omkommet i december, mens Skråmo menes at være blevet dræbt i foråret.
Siden april har Patricio Galvez forsøgt at få hentet børnebørnene hjem til Gøteborg.
Efter længere tids forhandlinger mellem Sverige og repræsentanter for det kurdiske selvstyre i Syrien lykkedes det i begyndelsen af maj at få flyttet børnene fra flygtningelejren i Syrien til Erbil i Irak, hvorfra de har taget turen til Sverige.
Ifølge SVT sidder der stadig omkring 80 svenske statsborgere i flygtningelejre i Syrien, heraf er mange af dem børn.
- Vores fokus er nu at hjælpe børnene på bedste vis, siger pressetalsmand for udenrigsministeriet Buster Mirow Emitslöf, til SVT, da børnene blev flyttet til Erbil.
3TysklandOgså i Tyskland har regeringen indvilliget i at hjemtage børn af IS-krigere til Tyskland.
Ifølge NDR og avisen Süddeutsche Zeitung har det tyske udenrigsministerium indvilliget i helt specifikt at få hentet i alt fire børn, hvoraf to af børnene befinder sig i flygtningelejren al-Hol nær grænsen mellem Syrien og Irak.
Børnenes mor formodes omkommet under et af de sidste angreb mod Baghouz.
Også i Kosovo har man hentet både børn og kvinder hjem fra Syrien, skriver NRK.
FacebookTwitterKopier linkEmner:Erna Solberg (politiker)|Islamisk Stat|Norge|Syrien|Flygtninge og asylansøgere




https://www.dr.dk/nyheder/politik/folketingsvalg/efter-partilederrunde-udsigt-til-klimaindsats-kvoteflygtninge-og

FolketingsvalgEfter partilederrunde: Udsigt til klimaindsats, kvoteflygtninge og dyrere cigaretterDer var meget fløjene kunne blive enige om til mandagens partilederrunde i DR's Koncerthus.
Af Nis Kielgast03.
juni 2019 kl.
23.
18Bemærk: artiklen er mere end 30 dage gammelLæs opPå de store linjer var der samarbejdsvilje på tværs af fløjene, da partilederne var til Demokratiets Aften i Koncerthuset i DR Byen; den næstsidste partilederrunde før folketingsvalget på onsdag.
I hvert fald så længe, det ikke handlede om, hvor pengene skulle komme fra.
Både dyrere cigaretter, en markant styrket klimaindsats og en åbning for igen at tage kvoteflygtninge fik opbakning fra de fleste af de 13 partiledere.
Aftenens første emne var priserne på cigaretter, og Liberal Alliances Anders Samuelsen begyndte med en forudsigelse, der skulle vise sig at ramme ret godt.
- Jeg er sikker på, at prisen på smøger kommer op efter dette her valg.
Det er der et kæmpe flertal for, lød det fra Samuelsen.
Frederiksen ville ikke give cigaretprisSpørgsmålet er så, hvor dyre de skal være – og hvordan.
Langt de fleste partier har i løbet af valgkampen givet et bud på en pris, men der er ikke kommet et klart tal fra Socialdemokratiet, selvom partiformand Mette Frederiksen medgiver, at S vil støtte prisstigninger i en eller anden form.
- Det er ikke en blomst, der er groet i vores have, for der er nogle dilemmaer i det her.
Vi skal have dødeligheden ned, og jeg ved godt, at prisen har en betydning for hvor mange, der starter med at ryge, sagde Frederiksen.
- Jeg kender også mange, der er rygere, der ikke har ret mange penge.
Derfor er jeg optaget af, at vi gør det her på en måde, så vi ikke rammer for eksempel pensionister for hårdt, sagde Frederiksen.
Men de andre partiledere var til gengæld klar.
For eksempel Dansk Folkeparti med en lille stigning til 48 kroner, Konservative med 60 kroner for en pakke eller De Radikale med helt op til 90 kroner pakken.
Venstre stillede sig midt imellem.
- Hvis vi for alvor skal have et gennembrud, skal vi have folk til at holde op med at ryge.
Vi foreslår 60 kroner, fordi hvis man gør det endnu dyrere, så koster det penge i grænsehandel, sagde Lars Løkke Rasmussen og langede ud efter sin rival om statsministerposten.
- Det er tankevækkende at Mette Frederiksen, som vil være statsminister, ikke kan sige, hvad en pakke cigaretter skal koste, lød det fra Løkke.
Hvad med et dansk systembolag?
Klaus Riskær Pedersen var til gengæld klar med en helt anden og svenskinspireret løsning.
- Kunne det tænkes, at det var tilgængeligheden, man skulle gøre noget ved, lød det fra Klaus Riskær, der foreslog en slags dansk udgave af det svenske Systembolaget.
Altså, at cigaretter og alkohol kun skal kunne købes i særlige butikker.
I Riskærs version også med hash på hylderne.
Den tankegang var Mette Frederiksen med på:- Det er rigtigt.
Det er et spørgsmål om pris, men det er også et spørgsmål om tilgængelighed.
Det er meget let at købe cigaretter i Danmark.
Ingen respekt for børn, der klimastrejkerSå skulle det handle om klimapolitikken – og især hvor hurtigt Danmarks grønne omstilling skal gå.
- Det er de næste fire år, vi skal levere.
Ikke i 2030, lød det fra SF’s Pia Olsen Dyhr.
Og det var både Socialdemokratiets og Venstres leder med på.
- Vi skal handle nu, for vi har travlt.
Danmarks CO2-udledning steg sidste år, og vi har tabt den grønne førertrøje, sagde Mette Frederiksen.
- Noget af det, der har gjort størst indtryk på mig i denne her valgkamp er børn, der er kommet op til mig og sagt, at de er bange for det her, sagde Lars Løkke Rasmussen.
I Dansk Folkeparti har børnene dog ikke haft helt samme effekt.
- Der er gået overbudspolitik i klimaområdet.
Man bliver grebet af stemningen, lød det fra Thulesen Dahl, som også lod det skinne igennem, at han ikke er blevet særlig rørt af de mange skoleelever, der har strejket for klimaet.
- Jeg har mere respekt for de skoleelever som demonstrerer i fritiden, sagde Thulesen Dahl.
De Radikale havde til gengæld mere respekt for klimasagen end Dansk Folkepartis mærkesag.
- Når der kommer en ny regering i Danmark, så taler vi CO2-reduktion i stedet for udlændingestramninger, sagde Morten Østergaard, mens Uffe Elbæk lovede, at Alternativet vil være klimaet ”mest bidske vagthund”.
På vej mod kvoteflygtningeDa aftenens tredje emne kom på banen, var der til gengæld mere uenighed at føle på.
Spørgsmålet var, om Danmark igen skal tage imod kvoteflygtninge fra FN-systemet.
Det har vi ikke gjort siden 2016, men for især en række venstrefløjspartier er det en mærkesag at begynde igen.
- Mette Frederiksen skal lave en ny flygtninge- og integrationspolitik, for det duer ikke at vende ryggen til verden, sagde De Radikales leder, Morten Østergaard.
Og det vil hun til en vis grad gerne.
Men først på den lidt længere bane.
- Vores mål er et nyt flygtningesystem, hvor vi giver en større humanitær bistand, hjælper mere i nærområderne og så tage kvoteflygtninge, så vi kan styre, hvor mange, der kommer, sagde Mette Frederiksen.
Selv Dansk Folkepartis formand var i princippet åben for at begynde at tage kvoteflygtninge igen.
- Jeg synes, det starter med, at vi får et asylstop, så man ikke kan vandre gennem 6-7 sikre lande og få asyl.
Hvis vi får stoppet det, så giver det mening at man tager en andel af en kvote, man bliver enige om på internationalt plan, sagde Thulesen Dahl.
Du kan se hele Demokratiets Aften på DR TV lige her.
Eller genopleve den i vores liveblog her.
FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Flygtninge og asylansøgere|Alternativet (parti)|Ørestad




https://www.dr.dk/sporten/tennis/djokovic-skriver-french-open-historie-mens-halep-goer-kort-proces

TennisDjokovic skriver French Open-historie mens Halep gør kort procesNovak Djokovic præsterede mandag noget i French Open, som selv ikke gruskongen Rafael Nadal har klaret.
Novak Djokovic har fortsat ikke tabt et eneste sæt ved French Open.
Mandag vandt serberen i tre sæt over tyske Jan-Lennard Struff.
03.
juni 2019 kl.
21.
15Bemærk: artiklen er mere end 30 dage gammelLæs opNovak Djokovic er den første mandlige tennisspiller til at nå blandt de otte bedste i French Open i ti sæsoner i træk.
Mandag eftermiddag vandt den serbiske verdensetter med 6-3, 6-2, 6-2 over tyske Jan-Lennard Struff og er videre til kvartfinalen i grand slam-turneringen.
Det er 13.
gang i alt, at 32-årige Djokovic når det stadie i Paris.
Med sejren har Djokovic fortsat chancen for at blive forsvarende mester i alle fire grand slam-turneringer på samme tid.
Det har han præsteret en gang tidligere i karrieren.
Kun den australske tennislegende Rod Laver har været forsvarende mester i alle fire grand slam-turneringer to gange.
Det skete tilmed for Laver i samme kalenderår - i 1962 og 1969.
Novak Djokovic i hopla mod Jan-Lennard Struff.
I mandagens kamp var der klasseforskel fra start til slut, og Struff, der er nummer 45 i verden, virkede også hæmmet af regnen over Roland Garros-anlægget.
Den lette regn betød, at banen blev lidt tungere og en anelse mudret, og det lukrerede Djokovic på.
- Det var tricky med regnen, men sådan er Paris.
Banen blev tung at spille på, og den var også ret mudret.
Jeg fik mange server tilbage.
- Jeg var taknemmelig for at spille under de forhold, siger Djokovic i et interview på banen lige efter kampen.
Djokovic har endnu ikke tabt et sæt i dette års French Open.
I kvartfinalen skal Djokovic, som vandt French Open i 2016, møde enten Fabio Fognini eller Alexander Zverev.
Halep lammetæver polsk teenagerDer var store klø til Iga Swiatek i French Open mandag, da den 18-årige polak mødte selveste den forsvarende mester i grand slam-turneringen French Open.
På den anden side af nettet stod således Simona Halep, og den rumænske favorit gjorde kort proces og vandt kampen 6-0, 6-1.
Verdens nummer 104, der for kort tid siden fyldte 18 år, erkendte bagefter, at hun fik lidt af en lektion i tennis.
- Det var mangel på erfaring, og jeg kunne ikke få styr på bolden på banen, men jeg vil huske kampen.
Jeg var overrasket over hendes evne til at spille bolden derhen, hvor jeg ikke ventede det.
Rumænske Simona Halep delte stryg ud.
- Jeg er glad for, at jeg fik lov at opleve hendes spil.
Det er mærkeligt at spille mod en person, man har set på tv hele sin barndom.
Jeg var der nok ikke mentalt, og jeg lavede fejl, jeg aldrig laver til træning, siger Iga Swiatek ifølge AFP.
Med sejren er Simona Halep klar til kvartfinalen i turneringen, som verdensranglistens nummer tre altså forsøger at genvinde i denne sæson.
Simona Halep spillede stort set fejlfrit mod Iga Swiatek, og i kvartfinalen venter endnu en teenager i form af Amanda Anisimova.
Den 17-årige amerikaner besejrede på sin vej til kvartfinalen besejrede spanske Aliona Bolsova 6-3, 6-0.
Det tog Halep 45 minutter at booke billetten til kvartfinalen, og hun virkede på toppen, efter at hun tidligere i turneringen har følt sig småsyg.
- Jeg har en god fornemmelse.
Jeg føler mig godt tilpas på banen, og jeg stresser ikke mig selv over at skulle levere et resultat, siger Simona Halep efter sejren ifølge Reuters.
/ritzau/FacebookTwitterKopier linkEmner:Novak Djokovic (tennisspiller)|Rafael Nadal (tennisspiller)|Simona Halep (tennisspiller)|Tennis|Paris




https://www.dr.dk/nyheder/regionale/hovedstadsomraadet/kobenhavns-kommune-saetter-graenser-ellobehjul-i-gaderne

KøbenhavnKøbenhavns Kommune sætter grænser for elløbehjul i gaderneGrænsen skal forsøgsvis gå ved 200 elektriske løbehjul i Indre By og 3000 i brokvartererne.
Teknik- og Miljøudvalget i København har mandag vedtaget en prøveordning, der begrænser antallet ag elektriske løbehjul og udlejningscykler.
03.
juni 2019 kl.
21.
19Bemærk: artiklen er mere end 30 dage gammelLæs opSiden 17.
januar har det været lovligt at køre på cykelstierne på elektriske løbehjul.
Men ikke alle er begejstrede for elløbehjulene, der må køre op til 20 kilometer i timen ved egen kraft.
Som en del af en forsøgsordning sætter Københavns Kommune nu et loft på 200 elektriske løbehjul og 200 udlejningscykler i Københavns Indre By.
Det har et flertal i Teknik- og Miljøudvalget mandag vedtaget på et møde.
I brokvartererne i København bliver grænsen på 3000 elektriske løbehjul og 3000 cykler.
Borgmester: Sikrer borgerne mod kaosIfølge fungerende teknik- og miljøborgmester Karina Vestergård Madsen (EL) handler det om at skabe et orden i det kaos, som de elektriske løbehjul er ved at skabe:- Vi skal sørger for, at der er de løbehjul i byen, som rigtig mange københavnere er blevet glade for at transportere sig på, siger hun og fortsætter:- På den anden side skal vi sikre, at der ikke opstår kaos i byen, hvor det er løbehjulene, der gør livet usikkert for fodgængere, andre cyklister og biler.
Den vedtagede model er en forsøgsordning, der skal afprøves hen over sommeren og det tidlige efterår.
Forvaltningen og udvalget vil herefter evaluere og eventuelt tilpasse modellen, oplyser Vestergård Madsen:- Det har noget at gøre med, om vi ligger på det rigtige niveau.
Der kan også være, at der kommer til at ske lovændringer, som giver os andre værktøjer til at kunne justere på det her.
Firmaer skal ansøge om placeringDe elektriske løbehjul og udlejningscyklerne skal placeres på udvalgte steder i Indre By, hvor forvaltningen har vurderet, at de ikke er til gene.
Forvaltningen vil tage kontakt til de virksomheder, som har vist interesse for at få opstillet deres køretøjer.
Virksomhederne skal anmode om, hvor de vil opstille dem, hvorefter forvaltningen vil behandle ansøgningerne.
Et af de kriterier, som kommunen vil se på, er firmaernes bæredygtige profil.
Ærgrelse hos udlejeren LimeUdlejningsvirksomheden af elektriske løbehjul Lime anslår, at den har "flere hundrede løbehjul" i København.
Limes danske landechef, Niklas Jensen, ærgrer sig over kommunens beslutning:- Løbehjulets popularitet viser, at der er stor efterspørgsel på grøn transport i København.
Vi synes, det er ærgerligt, at det nu kan blive sværere for københavnerne at vælge en grøn løsning, når de skal rundt i byen.
Han havde gerne set, at operatørerne var blevet mere involveret i processen omkring kommunens beslutning.
- Det er efter vores opfattelse gået meget stærkt, men vi håber på, at kommunen fortsat er interesseret i en konstruktiv dialog om reguleringer på området.
Det har ikke været muligt at få uddybet, hvordan Københavns Kommune i praksis vil håndhæve forsøgsordningen.
/ritzau/FacebookTwitterKopier linkEmner:København|Fritidsaktiviteter|Københavns Kommune|Erhverv|Lokalpolitik




https://www.dr.dk/nyheder/politik/folketingsvalg/valgkampens-dag-28-loekke-naer-ramt-af-tagsten-og-mette-f-cyklede

FolketingsvalgValgkampens dag 28: Løkke nær ramt af tagsten, og Mette F.
cyklede over for rødtTo dage til valg.
Se højdepunkterne fra valgkampens 28.
dag.
Af Signe Mai Vilsbøll og Victor Schrøder Friis (video)03.
juni 2019 kl.
22.
15Bemærk: artiklen er mere end 30 dage gammelLæs opDet var tæt på at gå galt for Lars Løkke Rasmussen (V), da han i dag blev interviewet foran Nationalmuseet i København.
En tagsten forlod taget og landede ved statsministerens fødder, kun få timer inden han skulle mødes i debat med de andre partiledere til Demokratiets Aften i DR Byen.
Socialdemokratiets formand og statsministerkandidat Mette Frederiksen var på cykel for at fejre verdens cykeldag, og hun nåede ikke langt, før den socialdemokratiske ladcykel spænede over for rødt lys.
Begge partiledere nåede frem i god behold, og de dramatiske begivenheder på valgkampens 28.
dag blev afløst af heftige diskussioner om cigaretpriser, klima og flygtningepolitik i den sidste store debat på DR før valget, der skydes i gang om mindre end to døgn.
Se videoen med nogle af valgdagens højdepunkter ovenfor.
FacebookTwitterKopier linkEmner:Lars Løkke Rasmussen (politiker)|Venstre|Valg og folkeafstemninger|København|Mette Frederiksen (politiker)




https://www.dr.dk/nyheder/politik/folketingsvalg/live-tv-demokratiets-aften






https://www.dr.dk/sporten/atletik/caster-semenya-faar-medhold-domstol-i-schweiz-suspenderer-hormonregel

AtletikCaster Semenya får medhold: Domstol i Schweiz suspenderer hormonregelForbundsdomstol i Schweiz suspenderer midlertidigt IAAF-regel om testosteronniveau hos kvindelige atleter.
Sydafrikanske Caster Semenya fik mandag opbakning fra Den Schweiziske Forbundsdomstol i sagen om højt testosteronniveau.
(Arkivfoto) 03.
juni 2019 kl.
19.
32Bemærk: artiklen er mere end 30 dage gammelLæs opDen sydafrikanske atlet Caster Semenya fik sammen med Sydafrikas Atletikforbund (ASA) medhold mandag.
Her besluttede Den Schweiziske Forbundsdomstol midlertidigt at suspendere beslutningen i Det Internationale Atletikforbund (IAAF) om kvindelige atleter med et højt niveau af mandlige kønshormoner.
Det sker, efter at IAAF lancerede en regel om, at kvindelige atleter med et højt niveau af testosteron skal sænke niveauet, hvis de vil konkurrere på eliteplan i distancerne fra 400 meter til 1 mil.
Det skriver nyhedsbureauet AFP.
28-årige Caster Semenya, der tre gange har vundet VM-guld i 800 meter, kommenterede hurtigt beslutningen fra Den Schweiziske Forbundsdomstol.
- Jeg er taknemmelig over de schweiziske dommere.
Jeg håber, at jeg i henhold til min appel igen vil få lov at løbe frit, siger den sydafrikanske atlet i en udtalelse fra sit juridiske hold af advokater.
Caster Semanya, der vandt OL-guld på 800 meter i 2012 og 2016, har været stærkt omdiskuteret for sit høje niveau i kroppen af testosteron.
Talsmanden Peter Josi fra Den Schweiziske Forbundsdomstol siger til AFP, at der er tale om en meget midlertidig afgørelse indtil en høring i sagen kan gennemføres.
Diskriminerende reglerSagen handler om Caster Semenya, som fik problemer med regelændringen hos IAAF.
De betød, at hun med et højt niveau af testosteron i kroppen skulle sænke det med medicin for at deltage på sine favoritdistancer.
Sammen med ASA indbragte Caster Semenya sagen for Den Internationale Sportsdomstol (CAS) i Lausanne i Schweiz.
I begyndelsen af maj besluttede CAS at give IAAF tilladelse til at benytte den omdiskuterede regel.
CAS slog dog i domsafsigelsen fast, at sådanne regler er diskriminerende.
Men man tillod reglen for at sikre fair konkurrence.
- Panelet fandt, at reglerne er diskriminerende, men et flertal af panelet finder på baggrund af bevismaterialet, at sådan en diskrimination er nødvendig og retfærdig for at sikre kvindelige atleters integritet i specifikke konkurrencer, skrev CAS i sin afgørelse.
Francine Niyonsaba fra Burundi.
ASA og Semenya ville dog ikke acceptere CAS-afgørelsen.
De indbragte den for domstolen i Schweiz, som altså på sin vis har fløjtet det hele til timeout, inden der dykkes yderligere ned i sagen.
- Vi føler, at de videnskabelige oplysninger, der er blevet bragt frem, er blevet fuldstændig ignoreret, sagde talsmand for sportsministeriet i Sydafrika Vuyo Mhaga til AFP, da afgørelsen blev appelleret.
Missede Diamond League i SverigeSemenya, der vandt OL-guld på 800 meter i 2012 og 2016, har været stærkt omdiskuteret for sit høje niveau i kroppen af testosteron.
Hun var senest ikke i stand til at konkurrere ved et Diamond League-stævne i Stockholm i 800 meter.
Også atleterne Francine Niyonsaba fra Burundi og Margaret Wambui fra Kenya er ramt af CAS-afgørelsen, og de får dermed også gavn af den midlertidige suspendering.
Hos IAAF havde man ingen kommentarer mandag.
Forbundet meddelte ifølge AFP, at man intet har hørt om beslutningen fra Den Schweiziske Forbundsdomstol.
Beslutningen menes at have et ganske kort liv, og advokaterne bag Caster Semenya skal nu levere mere materiale til domstolen, som derefter vil afgøre, om suspensionen skal forlænges.
Ifølge AFP forventes en ny beslutning fra Den Schweiziske Domstol i løbet af de næste uger.
AFP vurderer, at en endelig afgørelse fra domstolen kan tage flere år.
Ifølge Dorothee Schramm, der er advokat for Caster Semenya, er der tale om en sag af stor principiel betydning.
- Det er en vigtig sag, som vil have afgørende konsekvenser for kvindelige atleters menneskerettigheder, siger Dorothee Schramm ifølge AFP.
/ritzau/FacebookTwitterKopier linkEmner:Den Internationale Sportsdomstol|International Association af Athletics Federation|Schweiz|Sydafrika|Ligebehandling




https://www.dr.dk/nyheder/udland/italiens-premierminister-stiller-ultimatum-til-stridende-regeringspartnere

UdlandItaliens premierminister stiller ultimatum til stridende regeringspartnereGiuseppe Conte er klar til at gå af, hvis ikke Lega og Femstjernebevægelsen vil lægge uenigheder bag sig.
Den italienske premierminister, Giuseppe Conte, har fået nok af de to stridende regeringspartnere, Lega og Femstjernebevægelsen.
Af Louise Brodthagen Jensen03.
juni 2019 kl.
20.
14Bemærk: artiklen er mere end 30 dage gammelLæs opDen italienske premierminister, Giuseppe Conte, er klar til at gå af, hvis ikke de to regeringspartier, det højrenationalistiske Lega og protest-partiet Femstjernebevægelsen, tager ansvar og får samarbejdet til at fungere.
Så klart var budskabet, da han her til aften holdt sin første pressekonference efter europaparlamentsvalget fra ministerboligen Palazzo Chigi.
Det var forventet, at Giuseppe Conte ville tale specifikt om de spændinger, som længe har været mellem de to regeringspartier ledet af henholdsvis Matteo Salvini og Luigi Di Maio.
Giuseppe Conte, der blev indsat som premierminister sidste år, understregede, at han er klar til at gå af, og at de to regeringspartier hurtigst muligt skal finde ud af, om de fortsat vil sidde i regering, eller om det bliver nødvendigt at udskrive et tidligt valg.
- Jeg beder om et hurtigt og klart svar.
Landet kan ikke vente, lød det blandt andet fra Conte.
Der var glæde hos både Luigi Di Maio og Matteo Salvini, da de blev indsat som ministre for et år siden, men siden har samarbejdet holdt hårdt.
Lederen af det EU-kritiske Lega, indenrigsminister Matteo Salvini, hvis parti nød stor opbakning ved det netop overståede europaparlamentsvalg med 33 procent af stemmerne, var hurtigt ude med en melding på Twitter om, at partiet er klar til at forsætte:- Vi er klar, vi vil fremad, og der er ingen tid at spilde, skriver Salvini blandt andet.
Læs også:Sejrherren Salvini: Hver tredje italiener har sat sin stemme på det højrenationale LegaStyrkeforhold ændret efter valgEuropaparlamentsvalget viste et styrkeforhold mellem de to regeringspartier, som er vendt på hovedet i forhold til parlamentsvalget sidste forår.
Her fik Femstjernebevægelsen 32 procent af stemmerne, mens Lega måtte nøjes med 17 procent, men ved valget i søndags var det stort set omvendt.
Og undervejs i valgkampen har det ikke skortet på spydige ordvekslinger mellem de to ministre omhandlende alt fra korruption til økonomi.
Vi kan ikke udføre vores arbejde, hvis vi giver efter for provokationer, der underminerer regeringens arbejdeGiuseppe Conte, Italiens premierministerDet snævre flertal, de to partier mønstrede efter parlamentsvalget, gjorde dem i stand til efter tre måneders kaos at danne regering, hvor begge partiledere endte med at pege på Giuseppe Conte som premierminister.
Conte understregede her til aften, at han har undervurderet den splittelse i regeringen, som de seneste måneders valgkampagne har skabt.
- Vi kan ikke udføre vores arbejde, hvis vi giver efter for provokationer, der underminerer regeringens arbejde, sagde han.
Selvom samarbejdet mellem partierne har holdt hårdt, afviste Conte alligevel samtidig, at regeringen er gået i stå og fremhævede nogle af de mål, den har nået i sit første år.
Udmeldingen fra premierministeren kommer oven i, at Italien afventer en afgørelse fra EU-Kommissionen, der kan føre til en disciplinærbøde på 3,5 miliarder euro, fordi landet ikke har sænket sin gæld tilpas meget.
Den italienske premierminister understregede, at regeringen vil respektere EU's regel om at holde underskuddet på under tre procent af bruttonationalproduktet.
FacebookTwitterKopier linkEmner:Matteo Salvini (politiker)|Europa-Kommissionen|EU|Italien|Valg og folkeafstemninger




https://www.dr.dk/nyheder/udland/trump-moeder-dronning-elizabeth-paa-buckingham-palace

UdlandTrump møder Dronning Elizabeth på Buckingham PalaceDonald Trump er på tre dages statsbesøg i Storbritannien.
I dag besøger han den kongelige familie.
Storbritanniens dronning Elizabeth II tager imod den amerikanske præsident, Donald Trump, på Buckingham Palace.
Af Sarah Munk Jørgensen (video)03.
juni 2019 kl.
19.
06Bemærk: artiklen er mere end 30 dage gammelLæs opDonald Trump ankom med sin hustru ved middagstid til Buckingham Palace i en stor, mørkegrøn helikopter.
På græsplænen, hvor helikopteren landede, blev han modtaget af den britiske prins Charles og hertuginden af Cornwall, Camilla.
Sammen gik de alle fire op til den vestlige terrasse på Buckingham Palace, hvor dronning Elizabeth II hilste førsteparret velkommen.
Fra terrassen blev Donald Trump også modtaget af 82 kanonskud - 41 til ære for præsidenten og 41 for at markere jubilæet for kroningen af dronning Elizabeth II, der fandt sted den 2.
juni 1953.
Derudover fik præsidenten også en ceremoniel velkomst af den kongelige livgarde.
Præsidenten ankommer til Buckingham Palace i helikopteren Marine One.
Donald Trump og Melania Trump bliver modtaget af prins Charles og hertuginden af Cornwall, Camilla.
 Præsident Donald Trump sammen med prins Charles.
I baggrunden ses førstedamen, Melania Trump (venstre) og hertuginden af Cornwall, Camilla.
 82 kanonskud der markerer starten af præsident Donald Trumps besøg hos dronning Elizabeth.
 Præsident Donald Trump under velkomstceremonien udført af den kongelige livgarde.
 Dronning Elizabeth, Melania Trump (venstre) og Donald Trump (højre) under velkomstceremonien på Buckingham Palace.
1 / 5Præsidenten ankommer til Buckingham Palace i helikopteren Marine One.
Donald Trump og Melania Trump bliver modtaget af prins Charles og hertuginden af Cornwall, Camilla.
1 / 5Præsident Donald Trump sammen med prins Charles.
I baggrunden ses førstedamen, Melania Trump (venstre) og hertuginden af Cornwall, Camilla.
2 / 582 kanonskud der markerer starten af præsident Donald Trumps besøg hos dronning Elizabeth.
3 / 5Præsident Donald Trump under velkomstceremonien udført af den kongelige livgarde.
4 / 5Dronning Elizabeth, Melania Trump (venstre) og Donald Trump (højre) under velkomstceremonien på Buckingham Palace.
5 / 5Til middag hos Dronning Elizabeth IIEfter velkomsten gik Donald Trump indenfor, hvor han spiste frokost med flere medlemmer af det britiske kongehus.
Blandt andet deltog prins Harry, der for knap en måned siden blev far.
Hans kone, Meghan Markel, hertuginden af Sussex, var dog ikke med, da hun er på barselsorlov med sønnen Archie - og måske var det faktisk heldigt nok.
Læs også:Trump lander i London og skælder ud på borgmesterenFor nyligt kaldte Trump nemlig hertuginden for "ækel", da han i et interview med den britiske tabloidavis, The Sun, blev spurgt ind til kommentarer, som amerikanske Meghan Markel kom med i forbindelse med præsidentvalgkampen tilbage i 2016.
Her havde hun kaldt Donald Trump for "kvindefjendsk" og "splittende" i et amerikansk talkshow.
Donald Trump afviste i går på sin twitterprofil at have kaldt Meghan Markel for "ækel".
The Sun hævder dog at have lydfiler, der dokumenterer, at Trump har brugt voldsomme tillægsord.
På rundtur på Buckingham PalaceEfter middagen fik Donald Trump en rundvisning af dronning Elizabeth på Buckingham Palace.
Her blev han vist artefakter, især dem der relaterer sig til USA.
Desuden fik han vist reklivier fra Skotland, da præsidenten har skotsk herkomst.
Dronningen medbragte også en gave til præsidenten - hun gav Donald Trump en førsteudgave af bogen "Anden Verdenskrig" af Winston Churchill.
Læs også:Trump besøger London: Har helikoptere, blod og en hær af medarbejdere medTrump-parrets besøg hos den britiske kongefamilie slutter her til aften med en overdådig middag, hvor 170 gæster er inviteret - det har taget seks måneder at planlægge middagen og tre dage at dække op til den.
I morgen fortsætter præsidentens tredages statsbesøg i Storbritannien.
Han begynder tirsdagen med at besøge den afgående premierminister, Theresa May.
FacebookTwitterKopier linkEmner:Donald Trump (politiker)|Storbritannien|Theresa May (politiker)|Royalt|Den Kongelige Livgarde




https://www.dr.dk/nyheder/politik/folketingsvalg/midaldrende-maend-dominerer-stemmesedlen-tjek-hvilke-partier-der-har

Folketingsvalg Midaldrende mænd dominerer stemmesedlen: Tjek hvilke partier, der har glemt de unge kvinderHvert tredje parti har ingen unge kvinder eller kun én enkelt på stemmesedlen.
Af Jens Holm, Kåre Kildall Rysgaard, Udvikler: Ruben Engrob Nielsen og Signe Heiredal (grafik)03.
juni 2019 kl.
18.
36Bemærk: artiklen er mere end 30 dage gammelLæs opPå stemmesedlen til folketingsvalget er der færrest unge kvinder under 30 år.
40 af de 900 kandidater er yngre kvinder, mens flest midaldrende mænd kæmper om at komme på tinge.
160 mænd i alderen 40-49 år er kandidater, viser en analyse af kandidatlisten, som DR har foretaget.
DR har talt med de fire yngste kvinder, som kæmper for en plads i folketingssalen.
De ærgrer sig alle over, at få unge kvinder stiller op.
- Det er sørgeligt, at jeg er en af de yngste kandidater.
Vi har brug for langt flere yngre kandidater og flere yngre mennesker i Folketinget, siger Rikke-Marie Jørgensen, 19 år og kandidat for Radikale Venstre i Nordjyllands Storkreds.
De fire kvinder mener, det er vigtigt for demokratiet, at unge også stiller op til Folketinget.
19-årige Camille Hvillum fra Enhedslisten mener, det kan give politikerlede, hvis man som ung ikke kan spejle sig i dem, der sidder på Christiansborg.
- Det er vigtigt, at alle får en mulighed for at stemme på personer, der repræsenterer det sted, de selv er i livet og kan tage ens holdninger og synspunkter videre, mener kandidaten, der stiller op på Fyn.
Laura Emilie Hollænder Jensen fra Alternativet er med 18 år landets yngste kvindelige kandidat.
Hun oplever, at folk synes, det er 'sejt' og 'vildt', at hun stiller op i Vestjylland.
- Mange har været overrasket over, at det overhovedet kan lade sig gøre at blive kandidat som 18-årig.
Der er tit folk, der undrer sig over, om man overhovedet må det, fortæller hun.
Træk i cirklen og se, hvor mange kandidater der er lige så gammel som dig.
Artiklen fortsætter under.
Kandidat: Ældre politikere har svært ved at forstå ungeDe unge kvinder mener, at det er vigtigt med unge kandidater, som netop kan tale om de ting, som interesserer unge.
Anna Ockelmann på 19 år fra SF har fokus på uddannelser.
Her er det en fordel, at hun selv går på gymnasiet, mener hun.
- Man kan lettere forholde sig til uddannelse, hvis man lige har prøvet det.
Hvorfor kan mænd på 50-59 år ikke repræsentere yngre mennesker lige så godt, som I selv kan?
- Jeg tror ikke, at de i samme grad er inde i de problematikker, vi står over for som ungt menneske eller kvinde.
Jeg er feminist og synes, at ligestillingskampen er vigtig.
Når man kigger på sådan noget som præstationskultur, så tror jeg heller ikke, at de har oplevet det i samme grad, fortæller Anna Ockelmann.
Hun mener, det er vigtigt at have unge i Folketinget, når der for eksempel skal laves samtykkelov i forhold til voldtægter.
Sådan er de unge kvindelige folketingskandidater fordeltUnge kvinder holder sig fra konkurrence og kampDer er flere grunde til, at unge kvinder afholder sig fra at stille op til Folketinget, fortæller Karina Kosiara-Pedersen, lektor på Institut for Statskundskab ved Københavns Universitet.
Kvinder er ikke så selvsikre på, at de kan magte at sidde i Folketinget, fortæller hun.
- Der skal flere kompetencer til, før kvinder føler sig kompetente til at påtage sig et politisk hverv, end der skal for mænd, siger hun.
Forskningen viser også, at kvinder ikke er så glade for at konkurrere som mænd, og det kan få dem til at fravælge en hård valgkamp, mener Karina Kosiara-Pedersen.
- Mange kvinder er ikke så begejstrede for den hårde tone, der kan være i politik.
Dele af privatlivet bliver udstillet som politiker, og her har kvinderne et større beskyttergen over for familien, siger hun.
Sådan er folketingskandidaterne fordelt efter alderHvis partierne gerne vil have flere unge kvinder til at stille op, handler det om at prikke og skubbe til dem, mener valgforskeren.
Forskningen viser, at det har betydning, om der er kvindelige rollemodeller i partiet.
Er partiet totalt mandsdomineret, kan det betyde, at kvinderne ikke kan se sig selv i partiet, fortæller Karina Kosiara-Pedersen.
Hun mener dog ikke, at det nødvendigvis er et demokratisk problem at få unge kvinder stiller op til folketingsvalget.
Det afgørende er ikke, hvem der er kandidater, men hvem der bliver valgt.
- Om det lige er en kvinde i 20´erne eller 30´erne, der bliver valgt, gør måske ikke den store forskel i forhold til den politik, der bliver ført, siger hun.
Vov at stille opDe fire yngste kvindelige kandidater til Folketinget ville ikke have fundet på at stille op, hvis ikke de var blevet opfordret til det af partierne.
- Var jeg ikke blevet opfordret, havde jeg ikke turdet gøre det, fordi man tænker altid, at der er andre, der er bedre.
Man har altid en form for usikkerhed, siger Camille Hvillum fra Enhedslisten, som opfordrer kvinder til at være mindre tilbageholdende.
FacebookTwitterKopier linkEmner:Alternativet (parti)|Folketinget|Valg og folkeafstemninger|Fyn|Jylland




https://www.dr.dk/sporten/oevrig/foerste-gang-i-over-et-aar-er-astralis-ikke-laengere-nummer-et-i-verden

Øvrig sportFor første gang i over et år er Astralis ikke længere nummer et i verdenEn opdatering af verdensranglisten har sendt det danske Counter Strike hold Astralis ned på en andenplads.
Nicolai 'Device' Reedtz fra Astralis, der i 2018 blev kåret til verdens næstbedste Counter Strike-spiller.
Af Michael Sten Jensen i Lyon og Toke Twistmann Gripping03.
juni 2019 kl.
21.
03Bemærk: artiklen er mere end 30 dage gammelLæs opSiden 23.
april 2018 har Astralis siddet på tronen, når det gælder international Counter-Strike.
406 dage i alt som verdens bedste hold.
Men mandag aften sluttede enegangen på toppen af verdensranglisten, da hltv.
org satte resultaterne fra den seneste periode ind i den ligning, som udregner det samlede pointantal på ranglisten.
Tronranerne er det amerikanske hold Team Liquid, der søndag aften vandt turneringen DreamHack Masters Dallas.
En turnering, som Astralis ikke deltog i.
Vigtigst at præstereSpørger man Astralis, så er verdensranglisten ikke det vigtigste pejlemærke for holdets succes.
Danny 'Zonic' Sørensen, træner i Astralis, vil hellere fokusere på at præstere, når de spiller turneringer, og i 2019 har Astralis ikke spillet særligt mange af den slags - modsat Team Liquid.
AstralisLukas 'Gla1ve' Rossander (24 år)Nicolai 'Device' Reedtz (23 år)Peter 'Dupreeh' Rasmussen (26 år)Andreas 'Xyp9x' Højsleth (23 år)Emil 'Magisk' Reif (21 år)Træner: Danny 'Zonic' Sørensen- Det er vigtigst for os at præstere det bedste, vi kan, for det er på den måde, vi opnår de mål, vi har sat os.
Vi ville vinde den første Major i år, og det gjorde vi.
- Vi kan selvfølgelig ikke afsløre alle vores mål og drømme, men jeg tør godt afsløre, at både den kommende Major i Berlin og ESL Cologne, som vi aldrig har vundet før, står højt på listen.
Først og fremmest gælder det dog ECS-finalerne i London, som vi lægger al energi i, siger Danny 'Zonic' Sørensen.
Møder kritik for fravalgAt Astralis ikke længere topper verdensranglisten, hænger også sammen med holdets turneringsaktiviteter i 2019.
Dem har der nemlig ikke været lige så mange af, hvis man sammenligner med andre af de resterende hold i verdensranglistens top ti, og det har affødt kritik fra fans verden over.
Sådan så det ud, da Astralis vandt ECS Season 6.
Over weekenden har danskerne muligheden for at genvinde trofæet.
Kritikken har dog ikke påvirket spillerne i Astralis, der i 2018 blev det første hold nogensinde til at vinde en Intel Grand Slam efter hele ni turneringssejre i løbet af året.
- Det har overhovedet ikke påvirket os.
Hvis folk vil diskutere det, skal de selvfølgelig være velkomne til det, men det er ikke noget, vi forholder os til.
- Vi har været i så gunstig en position, at vi frit har kunnet vælge, hvilke turneringer vi ville deltage i.
Det betyder, at vi har sammensat vores program så optimalt som muligt, så vi kan se os selv i øjnene og ved, at vi er på 100 procent, hver eneste gang vi spiller.
Det er jo ikke noget nyt for Astralis ikke at deltage i alt.
Det er flere år siden, vi begyndte at vælge turneringer fra, og det har vi fortsat med, fordi vi kan se, det virker, siger Danny 'Zonic' Sørensen.
Næste gang Astralis er i aktion er på torsdag, hvor ECS Season 7 løber af stablen i London.
Du kan se finalerne af ECS Season 7 live på DR3 og DRTV fra torsdag d.
6.
juni kl.
10.
45.
FacebookTwitterKopier linkEmner:Astralis Esport|DR3|London|eSport|Berlin




https://www.dr.dk/mitliv/tvaers/23-aarige-katrine-blev-sygepasser-sin-kraeftsyge-kaereste-jeg-foelte-mig-saa-alene

Tværs23-årige Katrine blev sygepasser for sin kræftsyge kæreste: 'Jeg følte mig så alene'Som nyforelsket oplevede Katrine, at døden kom helt tæt på.
I dag kæmper hun stadig med angsten for at miste sin kæreste.
Fortalt til Anders Holm Nielsen03.
juni 2019 kl.
19.
00Læs opI julen fik jeg en kæreste efter næsten tre år, hvor jeg har været single.
Simon er det mest unikke menneske, jeg kender, og han er det mest fantastiske, jeg har mødt.
I starten var vi bare venner.
Vi hyggede og lagde ikke så meget i det.
Men det udviklede sig til mere end bare venskab.
Han var ret nørdet – gamer-typen, der gik til 'Counter Strike'-events i Forum – slet ikke typen, jeg normalt ville gå efter.
Men han fik mig til at grine, og jeg kunne inderligt mærke, at han kunne lide mig for min personlighed.
© drTværsI Tværs er heltene dem, der tør fortælle deres historier til inspiration for andre.
Tværs bliver sendt hver mandag aften på P3 og udgivet som podcast.
På DR TV kan du se Tværs-dokumentarerne fra DR3, og her på dr.
dk kan du bl.
a.
læse artikler med de medvirkende.
Hvis du har en historie, du gerne vil fortælle, så kan du kontakte Tværs på Facebook.
På et tidspunkt ringede han og sagde, at der var noget, han skulle fortælle mig.
Han havde været ved lægen, de havde fundet en knude og det så ikke godt ud.
Han blev ved med at sige, at jeg ikke behøvede at være sammen med ham, og at han ikke ville udsætte mig for det, så han gav mig sådan set en udvej.
Og på det tidspunkt havde vi ikke flirtet i mere end et par uger.
Jeg blev sur og sagde, at jeg ikke ville gå nogen steder.
Jeg sagde til ham, at jeg elskede ham, og han sagde det samme tilbage til mig.
Lægerne fjernede en omkring 20 centimeter lang knude, som var forbundet med den ene testikel og sad og trykkede bag på nyren.
Simon havde kræft, og det havde spredt sig til bughulen.
Vi nåde at fejre min fødselsdag og nytår, før Simon 4.
januar startede sin første kemobehandling.
Han flyttede praktisk talt ind på mit værelse, og i stedet for at være kæreste, blev jeg en plejer og tog mig af ham hver dag, skiftede hans drop og tog med ham på Riget, så ofte jeg kunne.
Det var en meget struktureret hverdag: Jeg tog på arbejde, kom hjem, fandt ud af, hvordan han havde det, hvad han skulle have at spise, og hvad han havde lyst til.
Lægerne var meget opmærksomme på, at han ikke måtte få feber eller infektioner, for han havde ikke noget immunforsvar.
Jeg måtte heller ikke blive syg, for så kunne jeg jo smitte ham, så jeg var meget påpasselig.
Simon havde det så dårligt og havde brug for min hjælp.
Han var konstant bange, og han kunne ikke lide at være alene med sine tanker, og jeg var også bange for at lade ham være alene.
Jeg tænkte ikke på andet end ham.
Alt andet var ligegyldigt, og det var ligegyldigt, hvordan jeg havde det.
Jeg gik bare rundt i min egen lille boble og tænkte, at nu skulle han bare blive rask.
Vi var nyforelskede, men på en anden måde – jeg var bange for at miste ham, og han var bange for, at jeg ville gå.
Jeg turde ikke at fortælle ham, at jeg var bange for, at han døde, for jeg ville heller ikke gøre ham bange.
Men det var jo de tanker, jeg gik med hele tiden.
KatrineEn dag rodede jeg i hans hår, som jeg plejede, og pludselig sad jeg med en stor tot hår i min hånd.
Så begyndte det langsomt at drysse, og hans hår, skæg og hårene på brystet og benene faldt af.
På trods af det, så jeg ikke en syg person, når jeg kiggede på ham – jeg så bare en person, som jeg elskede virkelig højt, og jeg syntes bare, at han var virkelig smuk.
Han kunne ikke spise, og jeg kunne blive meget frustreret og lade det gå lidt ud over ham.
Det var ekstremt tarveligt, men jeg havde svært ved at placere mine følelser, og jeg var vred over, at han ikke var rask.
Jeg følte aldrig rigtig, at jeg havde noget frirum.
Jeg havde min træning nogle gange, men jeg skulle jo stadig være tilbage, når han var færdig med sin kemobehandling.
Nogle gange trak han sig og tvang mig til at tage ned og træne og være sammen med mine veninder.
Jeg følte mig så alene.
Jeg følte ikke, at jeg havde nogen at snakke med, og jeg havde egentlig heller ikke lyst til at tale med nogen om det.
Da det var ved at være forbi, gav min krop fuldstændig efter, og jeg begyndte at få angstanfald.
- Døden var bare kommet så tæt på, det var helt uvirkeligt.
 DR)En dag, da jeg var på arbejde, fik jeg et opkald fra min mor.
Min mormor var død.
Hun var min bedste ven, og jeg brugte hende som kæmpe støtte i alt.
Jeg fik det største angstanfald nogensinde.
Jeg kan slet ikke huske, hvad der skete, jeg ved bare, at jeg blev slæbt ud i en taxa, og lige pludselig var jeg på Gentofte Hospital.
Jeg rystede vildt meget, græd hysterisk, og jeg fik det psykisk dårligt og fik kvalme.
Jeg kunne ikke overskue noget, og jeg var ked af det hele tiden og fik angstanfald igen, og jeg måtte sygemelde mig.
Jeg gik så meget på kompromis med mig selv, og det viser mit angstanfald også.
Simon blev konstateret rask for omkring fire uger siden, men jeg skal godt nok arbejde med min angst for at miste ham.
Jeg er i en proces, hvor jeg skal finde mig selv og finde ud af, hvem jeg var før alt det her.
Døden kom så tæt på mig i en periode på fire måneder, og nogle dage kan jeg grave mig helt ned i et hul, fordi jeg stadig er psykisk udmattet.
Læs også:Stine på 25 led af kærestesorg i næsten to år: Jeg overvejede selvmord flere gangePå en måde har det hele givet os rigtig meget.
Vi er blevet så tætte, og vi taler om at flytte sammen og alle de ting, man måske ville snakke om efter flere år sammen, og det virker bare naturligt.
Jeg har aldrig følt mig så heldig, selvom det har været helt forfærdeligt, og jeg er virkelig taknemmelig for ham.
Men jeg kunne godt have haft brug for at få at vide, at det var ok at være ked af det.
Okay at være vred og sårbar.
At det var normalt at være mærket på den måde som pårørende, når jeg jo er den, der står first hand og ser alt.
Nogle gange er jeg imponeret over, at jeg har overlevet det her.
Til tider var jeg virkelig ved at give op.
Jeg ved, at andre også går igennem det, og det er vigtigt at sige, at man ikke er alene.
Og jeg var ikke alene, selvom jeg tit følte det.
FacebookTwitterKopier linkEmner:Psykiske lidelser|Sygdomme og lidelser|Kræft|Gentofte Hospital|Gentofte




https://www.dr.dk/nyheder/regionale/sjaelland/kommuner-underskriver-tour-de-france-aftale-koster-over-en-halv-million

Tour de France til DanmarkSe temaSjællandKommuner underskriver Tour de France-aftale: Koster over en halv million at få feltet på besøg600.
000 kroner, afspærringer, vejforbedringer og terrorsikring.
Det er prisen for at få Tour de France igennem kommunen.
Der er officielt afsat et budget på 88 millioner kroner til at få Tour de France til Danmark.
Af Mathilde Nordenlund og Thor Malthe Andersen03.
juni 2019 kl.
19.
07Bemærk: artiklen er mere end 30 dage gammelLæs opDet kommer til at koste kommunerne, hvis de vil lægge asfalt til Tour-feltet, når cykelløbet Tour de France om to år kommer til Danmark.
Den danske Tour-komité kræver nemlig, at kommunerne sikrer minimum 600.
000 kroner til lokal markedsføring af løbet, hvis etapen skal gå forbi dem.
Derudover skal de blandt andet love at stå for afspærring, vejforbedringer og eventuel terrorsikring samt stille med minimum 200 frivillige.
De vilkår har kommunalbestyrelsen i Kalundborg netop nikket ja til - uden så meget diskussion, siger borgmester Martin Damm (V).
- Det er vi stort set enige om allesammen.
Kalundborg Kommune vil selvfølgelig gerne have, Tour de France kører igennem kommunen; det er verdens største sportsbegivenhed, og den siger man ikke nej tak til, forklarer borgmesteren.
Det får kommunerne for deres pengeTitlen som officiel Tour de France-samarbejdskommuneEksponering på live-TVAt ruten går igennem kommunenMulighed for at afholde en Tour de France-diktat i folkeskolerneBudgettet for den danske del af cykelløbet er officielt sat til at være 88 millioner kroner.
Til det bidrager staten med 17 millioner og regionerne med 15 millioner.
Startbyerne forventes at bidrage med fem millioner og målbyer med ti millioner kroner.
Men kommuner, der blot får etapen på gennemfart, skal også bidrage.
En aftale, Slagelse Kommune for nylig har besluttet at indgå med den danske Tour-komité.
Slagelse er den eneste kommune, der allerede nu kan være sikker på, at etapen fra Roskilde til Nyborg kommer forbi, fordi feltet skal over Storebæltsbroen.
Og her har man valgt at fordoble beløbet og afsætte to gange 600.
000 kroner i 2020 og 2021.
Pengene skal blandt andet også gå til sportsaktiviteter i samarbejde med kommunens foreninger op til cykelløbet, siger borgmester John Dyrby (S).
- Alle de her aktiviteter er med til at bidrage til fællesskabet.
Så de her penge er ikke kun en udgift.
Jeg tror, at det, vi får ud af det, er meget mere værd, siger han.
Kommunalforsker: Det kommer til at gå fra velfærdMen det kan komme til at gå fra områder som folkeskole eller hjemmepleje, når kommuner forpligter sig på en lang række opgaver for at få Tour de France-feltet på besøg i 2021.
I kommunernes trange økonomi er det en prioritering, borgerne vil mærke, mener Roger Buch, kommunalforsker ved Danmarks Medie- og Journalisthøjskole, der har kigget samarbejdsaftalen igennem.
- Lidt løst udregnet vil det betyde, at man har to skolelærere eller sosu'er mindre, fordi man afholder de her udgifter.
De andre dele af kontrakten vil borgerne primært mærke ved, at man bliver forsinket med andre projekter, siger han.
Læs kommunernes aftale med Tour de France her:Tour de France samarbejdsaftaleMen i Kalundborg mener borgmester Martin Damm ikke, at det behøver koste kommunens borgere.
- Vi har allerede haft virksomheder, som har spurgt, hvordan de kan være med til det her.
Så hvis cykelløbet kommer forbi, vil Kalundborg blive malet gul af mange andre kanaler end kommunale kroner alene, siger borgmesteren.
Også i Slagelse mener borgmester John Dyrby Paulsen (A), at kritikken er helt uberettiget.
- Man kan altid sige, at pengene kan bruges til noget andet.
Men hvis vi som kommune med en omsætning på lidt over fem milliarder kroner ikke kan løfte denne her opgave, så har vi misforstået vores opgave.
Hvis vi som kommune lukker øjnene for verdens største sportsbegivenhed, så er vi ikke vores opgave voksen, siger John Dyrby Paulsen.
Turismeforsker kalder det billigtMan skal huske, at der faktisk ikke skal mange turister til at skabe omsætning for 600.
000 kroner.
Det siger professor i samfundsgeografi og turismeforsker ved Roskilde Universitet Jørgen Ole Bærenholdt.
Han mener, at med TV-eksponering til 190 lande vil udgifterne til cykelløbet tjene sig ind i øget turisme.
- Beløbsstørrelsen skal ikke være det, der afholder en kommune fra at gøre det.
Der er ingen tvivl om, at det giver eksponering af global karakter, siger han.
Og når cykelløbet kører gennem landskabet, får de vestsjællandske kommuner rig mulighed for at vise deres bedste sider frem.
- Det at få vores sjællandske morænelandskaber frem på nethinden med de muligheder, de giver for en aktiv ferie - det er der værdi i, siger turismeforskeren.
De endelige Tour de France-ruter i Danmark offentliggøres i begyndelsen af 2020.
FacebookTwitterKopier linkEmner:Frankrig|John Dyrby (politiker)|Martin Damm (politiker)|Venstre|Cykelsport




https://www.dr.dk/nyheder/politik/folketingsvalg/soeren-er-hjerneskadet-og-parkeret-paa-et-ressourceforloeb-det-er

FolketingsvalgSøren er hjerneskadet og parkeret på et ressourceforløb: 'Det er frustrerende'Folk i ressourceforløb får ikke det nødvendige afsæt videre ud på arbejdsmarkedet, mener lektor.
I hjemmet i Mejdal er der masser af mapper med oplysninger om Søren Riis Christiansens forløb.
Af Monica Jørgensen og Asta Pil Heltborg03.
juni 2019 kl.
17.
10Bemærk: artiklen er mere end 30 dage gammelLæs opPå væggen lige inden for døren hos Søren Riis Christiansen og Lise Nielsen står der: "Formår du at være positiv selv i negative situationer, så vinder du.
"Sådan forsøger ægteparret fra Mejdal ved Holstebro at leve, selvom det indimellem er svært.
Søren Riis Christiansen er hjerneskadet efter et cykelstyrt, og sidste år faldt han om med et epileptisk anfald.
Det er frustrerende.
Jeg har altid været vant til at klare mig selv.
Søren Riis ChristiansenHan har brugt sine 22 uger på sygedagpenge og er derfor kommet på ressourceforløbsydelse, hvilket er den laveste ydelse, kommunerne kan udbetale.
Men det er ikke kun bekymringerne om penge, der er hårde for ham og konen.
Alene papirarbejdet for at få pengene udbetalt er ved at tage pusten fra dem.
Parret vurderer, at de hver uge bruger i hvert fald et par timer på at sikre, at der er styr på alle papirerne mellem dem og de forskellige grene af systemet.
RessourceforløbRessourceforløb er en del af reformen af førtidspension og fleksjob, som trådte i kraft i 2013.
Målet med forløbene er at få ledige i arbejde eller i gang med en uddannelse.
Kommunen skal lave ressourceforløbene, der skal passe til den enkelte ledige.
Forløbene kan for eksempel bestå af et mentorforløb, fysisk træning eller praktik i en virksomhed.
Ressourceforløb giver ret til en ydelse, der svarer til kontanthjælp.
På trods af grundigheden er der alligevel ting, der smutter.
Alle papirer skal nemlig sendes til Søren Riis Christiansen selv, og på grund af hjerneskaden er det ikke alt, han forstår eller formår at give videre til sin kone.
- Det er frustrerende.
Jeg har altid været vant til at klare mig selv, siger Søren Riis Christiansen.
Når han glemmer at give besked til sin kone om, at der er post, som skal besvares, kommer der reprimander med posten.
- Hvis der er noget, som er glippet, er tonen i brevene ofte rigtig hård, siger Lise Nielsen og uddyber:- Vi får, hvad jeg vil kalde en trussel, hvis vi ikke har reageret inden for få dage.
En trussel om, at vi mister en ydelse.
Lektor: Man parkerer borgerneDet er seks år siden, området vedrørende jobafklaring, ressourceforløb, fleksjob og sygedagpenge blev reformeret af et bredt flertal i Folketinget.
Man kan kritisere nogle af de her forløb for at være en parkering af borgere, der burde få afklaret deres situation på en anden måde.
Iben Nørup, lektorIfølge Iben Nørup, der er lektor ved Institut for Sociologi og Socialt Arbejde på Aalborg Universitet, faldt antallet af førtidspensioner ret markant efter reformen, fordi man gjorde det sværere at tilkende pension.
I samme periode er flere og flere kommet i ressourceforløb.
Men nu er kurven knækket, og det er ifølge hende kun mellem en og tre procent, der ender i varig beskæftigelse.
- I de senere år er der igen sket en stigning i antallet af folk på førstidspension, fordi flere af de her ressourceforløb ikke fører noget med sig, siger Iben Nørup.
- Man kan kritisere nogle af de her forløb for at være en parkering af borgere, der burde få afklaret deres situation på en anden måde.
Hun mener derfor, ressourceforløbsydelsen kan være en stopklods frem for en fremdrift i at få personerne i arbejde.
- Hvis man ser det fra et borgerperspektiv, er den lave ydelse et problem.
Det er ikke noget, der for målgruppen har en effekt i forhold til deres mulighed for at få job, siger Iben Nørup.
Reformen er blevet evalueretFinansminister Kristian Jensen, der også er folketingskandidat for Venstre, mener, at reformen har været til gavn.
Tidligere blev alt for mange nemlig parkeret på førtidspension uden at komme videre igen, mener han.
Vi skal se på, om der er andre familiemedlemmer, der har mulighed for at modtage oplysningerne, så man ikke risikerer, at tingene falder ned, hvis ikke man får svaret på det.
Kristian Jensen, finansminister- Man kan se, at en lang række personer, der har været gennem ressourceforløbsydelsen, er kommet ud på den anden side og kommet i beskæftigelse eller videre uddannelse, siger han og uddyber:- Jeg prøver ikke at sige, at der ikke er problemer, men vi kan se, der har været en effekt.
Sidste år blev reformen evalueret, og for få måneder siden vedtog et enigt folketing en ændring, der gør, at man kan gå direkte til førtidspension, hvis man ikke har udsigt til, at ressourceforløbet bringer en frem til arbejde.
Men folketingsmedlem Karin Gaardsted, der igen stiller op for Socialdemokratiet, mener ikke, den nuværende regering har kigget evalueringen nok efter i sømmene.
- Vi skal stadig se på, hvor det ikke fungerer godt nok for borgerne og samfundet.
Vi skal have alle dem ud på arbejdsmarkedet, vi kan få, også selvom det er på færre arbejdstimer, siger hun.
Kristian Jensen er også enig i, at der stadig bør laves ændringer på området.
Han mener eksempelvis ikke, det er fair, at Søren Riis Christiansen selv har ansvar for at læse og besvare de breve, der sikrer, at han får penge ind på kontoen hver måned.
- Vi skal se på, om der er andre familiemedlemmer, der har mulighed for at modtage oplysningerne, så man ikke risikerer, at tingene falder ned, hvis ikke man får svaret på det, siger finansministeren.
Vil helst i arbejde igenDet står klart, at familien i Mejdal gerne vil ud af systemet.
Men det er svært, når det hænger sammen, som det gør nu.
- Det er skræmmeeksemplet for min mand at skulle på førtidspension.
Han vil gerne arbejde, siger Lise Nielsen og uddyber:- Men jeg oplever, at ydelsen er blevet kassetænkning.
Man bliver placeret der uden udsigt til noget andet.
FacebookTwitterKopier linkEmner:Førtidspension|Venstre|Folketinget|Holstebro|Karin Gaardsted (politiker)




https://www.dr.dk/sporten/fodbold/landsholdet/sprudlende-wass-har-begravet-problemer-med-hareide-tror-jeg-har

LandsholdetSprudlende Wass har begravet problemer med Hareide: 'Tror jeg har fortrængt det'Daniel Wass har haft en forrygende sæson i Valencia, og det har kastet en landsholdsudtagelse af sig.
Landstræner Åge Hareide og Daniel Wass under fodboldlandsholdets træning i Helsingør.
Af Michael Sten Jensen i Lyon og Henrik Fallesen03.
juni 2019 kl.
18.
51Bemærk: artiklen er mere end 30 dage gammelLæs opVand under broen.
Sådan lyder det fra de implicerede parter, når Daniel Wass' genkomst blandt Åge Hareides udvalgte skal forklares.
Wass, der i sidste uge vandt den spanske pokalturnering efter en direkte duel med FC Barcelona, kan nu se frem til at spille Champions League-fodbold fra næste sæson med Valencia.
Inden da får danskeren dog med stor sandsynlighed brudt sin landskampstørke, der begyndte helt tilbage i efteråret 2016.
Daniel Wass på banen under venskabskampen Tjekkiet den 15.
november 2016.
Danskerens seneste landskamp.
Siden har landstræner Åge Hareide ikke sendt bud efter Wass, og man skal ikke mere end præcis ét år tilbage i annalerne, før de interne stridigheder mellem parterne blev luftet i pressen.
I en lang periode var der kun røg, men da Daniel Wass op til VM sidste år tog bladet fra munden, spredte ilden sig godt ind i landsholdslejren, hvor Åge Hareide følte sig nødsaget til at kommentere på kritikken fra Wass.
Læs også:Hareide: Vi dækkede over Wass' personlige problemerIkke et problem længereBrandslukkeren har dog i den grad været på arbejde mellem begge parter, nu hvor Daniel Wass er tilbage blandt Åge Hareides udvalgte.
Der er heller ingen grund til at lede efter gnister, for den 30-årige landsholdsspiller vil hellere glæde sig over at være tilbage.
- Det har ikke påvirket mig på nogen måde, og det synes jeg heller ikke, at jeg har vist.
For mig handler det om at se fremad, og det tror jeg også, det gør for Åge.
- Det har ikke krævet så meget samtale mellem os.
Jeg er med igen, og det er det, jeg koncentrerer mig om.
Jeg ved ikke, hvad der gik galt dengang, det er der nok mange svar på.
Det er et par år siden nu, så jeg tror, jeg har fortrængt det.
Jeg har bevist, at jeg har lagt det til side, og jeg er utrolig glad og stolt over at være tilbage, siger Daniel Wass.
Daniel Wass glæder sig over at være tilbage i landsholdslejren.
Har store kvaliteterFor Åge Hareide handler udtagelsen af Daniel Wass især om de spidskompetencer, som danskeren kan bringe i spil.
Der har været meget snak om jeres forhold og jeres uoverensstemmelser.
Hvad har du at sige til det nu?
- Vi har haft gode spillere, som har leveret godt i en lang periode, og der har ikke været plads til Daniel før nu.
Nu har han spillet på et endnu højere niveau, end han gjorde i Celta de Vigo, og vi har brug for hans kompetencer.
- Daniel har haft en god sæson for Valencia, hvor han har spillet mange store kampe.
Han har en god indlægsfod, og han kan spille på kant og back.
Jeg er glad for, at han er tilbage, og Danmark skal altid forsøge at have de bedste spillere med, siger Åge Hareide.
FacebookTwitterKopier linkEmner:Åge Hareide (fodboldtræner)|Daniel Wass (fodboldspiller)|Spanien|FC Barcelona|Fodbold




https://www.dr.dk/nyheder/politik/folketingsvalg/iluuna-william-og-anna-frygter-fremtiden-politikerne-skal-tage

FolketingsvalgIluuna, William og Anna frygter fremtiden: Politikerne skal tage klimakrisen alvorligt nuPolitikerne taler og planlægger for meget og handler for lidt, mener klimabekymrede unge.
© drAf Kevin Ahrens03.
juni 2019 kl.
18.
17Læs opKlima mig her, klima mig der, klima alle vegne.
Valgkampen har i høj grad stået i klimaets tegn.
Størstedelen af forskerne er enige om, der skal gøres noget nu, hvis ikke klimaforandringerne skal løbe løbsk.
Demokratiets AftenI aften har partilederne én af de sidste muligheder for at få danskerne til at give dem en stemme til folketingsvalget.
Til Demokratiets Aften, der sendes klokken 20-21.
45 på DR1, styrer Kim Bildsøe Lassen debatten, der kommer til at omhandle nogle af valgets helt store emner: klima, flygtninge og migranter og sundhed.
Og størstedelen af politikerne på Christiansborg er da også enige om, at vi skal udlede færre drivhusgasser og bruge mere vedvarende energi.
Hvordan og hvor meget er der dog forskellige holdninger til.
Et emne de også får rig mulighed for at debattere, når partilederne mødes til Demokratiets Aften i aften klokken 20-21.
45 på DR1.
Imens går unge på gaden i stedet for at sidde på skolebænken.
De råber på forandring.
Ikke kun i Danmark, men verden over.
Læs også:Opråb til politikerne: Kom i gang med at løse klimakrisen!
Men hvad er det, de er så bekymrede for og utilfredse med?
Og hvad er det, som de ønsker, at politikere og andre magthavere skal gøre?
Vi har spurgt tre unge, der alle på hver sin måde og fra hvert sit sted kæmper i klimakampen.
Anna på 19 år - Vi står ved et vendepunkt Anna Raadshøj går i 3.
g på Rosborg Gymnasium i Vejle.
Den seneste tid har hun planlagt klimastrejker og skrevet et debatindlæg om klimakrisen.
(© dr) Anna Raadshøj går i 3.
g på Rosborg Gymnasium i Vejle.
Den seneste tid har hun planlagt klimastrejker og skrevet et debatindlæg om klimakrisen.
(© dr) Anna Raadshøj går i 3.
g på Rosborg Gymnasium i Vejle.
Den seneste tid har hun planlagt klimastrejker og skrevet et debatindlæg om klimakrisen.
(© dr)1 / 3Anna Raadshøj går i 3.
g på Rosborg Gymnasium i Vejle.
Den seneste tid har hun planlagt klimastrejker og skrevet et debatindlæg om klimakrisen.
(© dr)1 / 3Anna Raadshøj går i 3.
g på Rosborg Gymnasium i Vejle.
Den seneste tid har hun planlagt klimastrejker og skrevet et debatindlæg om klimakrisen.
(© dr)2 / 3Anna Raadshøj går i 3.
g på Rosborg Gymnasium i Vejle.
Den seneste tid har hun planlagt klimastrejker og skrevet et debatindlæg om klimakrisen.
(© dr)3 / 3- Sidste sommer var et rimelig stort wake up-call for mig og hele Danmark og Europa med al den tørke, vi oplevede.
- Vi er i gang med at ødelægge dyrelivet, plantelivet, økosystemet og civilisationen, og det skræmmer mig.
- Vi står ved et vendepunkt.
Der er kun to veje, det kan gå nu.
Det kan gå af "h" til eller blive bedre.
Og politikerne gør ikke nok.
Når jeg sidder til eksamen, kan jeg undre mig over, hvorfor jeg sidder der, når klimakampen kan virke så meget mere vigtig.
Anna på 18 år- Befolkningen er jo begyndt at være opmærksom på, at klimaforandringerne er et problem.
Alligevel lytter politikerne ikke til os danskere og resten af verden.
- Jeg ser en masse mennesker, der allerede flygter fra klimaforandringerne, og jeg ser temperaturen stige.
Det skræmmer mig.
- Måden, vi producerer mad på, er ikke god for klimaet.
Jeg ville ønske, at folk var mere villige til at tage imod alternativer til kød - i det mindste bare en gang om ugen.
Vi har virkelig brug for at spise mere klimavenlig kost.
- Når jeg sidder til eksamen, kan jeg undre mig over, hvorfor jeg sidder der, når klimakampen kan virke så meget mere vigtig.
- Jeg føler, at vores generation og de tidligere generationer har spist måltidet, men at det er de fremtidige generationer, der kommer til at betale for det.
- Jeg føler en magtesløshed, fordi jeg ikke mener, jeg kan gøre lige så meget som politikerne.
Det er min generation, der kæmper for den fremtid, som vi mener ikke er der lige nu.
- Jeg frygter, at vi mennesker bliver vores egen undergang.
William på 22 år - Træt af at høre om trediveårsløfter William Aske Høyer Christensen er 22 år gammel.
Til daglig er han i praktik som landbrugsstuderende på en økologisk gård ved Farum.
(© dr) William Aske Høyer Christensen er 22 år gammel.
Til daglig er han i praktik som landbrugsstuderende på en økologisk gård ved Farum.
(© dr) William Aske Høyer Christensen er 22 år gammel.
Til daglig er han i praktik som landbrugsstuderende på en økologisk gård ved Farum.
(© dr)1 / 3William Aske Høyer Christensen er 22 år gammel.
Til daglig er han i praktik som landbrugsstuderende på en økologisk gård ved Farum.
(© dr)1 / 3William Aske Høyer Christensen er 22 år gammel.
Til daglig er han i praktik som landbrugsstuderende på en økologisk gård ved Farum.
(© dr)2 / 3William Aske Høyer Christensen er 22 år gammel.
Til daglig er han i praktik som landbrugsstuderende på en økologisk gård ved Farum.
(© dr)3 / 3- Jeg drømmer om en fremtid med et grønnere landbrug, hvor der er plads til naturen og vores naturlige ressourcer.
- Det skal give mening at tage sig af det komplekse system af organismer, der hver dag tager sig af os og danner fundamentet for vores samfund.
Og der skal være større konsekvenser ved miljøforurening.
Jeg mener, politikerne er useriøse, fordi alle deres planer ligger så langt ude i fremtiden.
Jeg ser masser af planer, men ser ingen ændring.
William på 22 år- Vi skal være klar på en omstilling.
Klar på at gøre landbruget mere levende og mindre industrielt og kemisk.
Der skal være mere fokus på miljø og bæredygtighed i vores uddannelser.
- Jeg er frustreret over at se en sløsethed og useriøsitet omkring et emne, der måske er det mest essentielle for hele vores samfund.
- Alle skal løfte deres eget læs, og i Danmark skal vi måske endda gå forrest i kampen mod klimakrisen og vise resten af EU, hvordan det skal gøres.
- Politikerne skal tage miljøkrisen alvorligt nu, men også efter valget.
Politikerne skal med ind i kampen.
Det skal ikke kun være os unge, der løber forrest.
- Jeg mener, politikerne er useriøse, fordi alle deres planer ligger så langt ude i fremtiden.
Jeg ser masser af planer, men ser ingen ændring.
- Der skal ske noget nu.
Der skal investeres voldsomt i landbruget.
Vi har ikke råd til at lade være.
Iluuna - Vi ødelægger vores eget hjem Iluuna Sørensen på 18 år går i gymnasiet i Nuuk i Grønland, hvor hun også laver klimademonstrationer.
(© dr) Iluuna Sørensen på 18 år går i gymnasiet i Nuuk i Grønland, hvor hun også laver klimademonstrationer.
(© dr) Iluuna Sørensen på 18 år går i gymnasiet i Nuuk i Grønland, hvor hun også laver klimademonstrationer.
(© dr)1 / 3Iluuna Sørensen på 18 år går i gymnasiet i Nuuk i Grønland, hvor hun også laver klimademonstrationer.
(© dr)1 / 3Iluuna Sørensen på 18 år går i gymnasiet i Nuuk i Grønland, hvor hun også laver klimademonstrationer.
(© dr)2 / 3Iluuna Sørensen på 18 år går i gymnasiet i Nuuk i Grønland, hvor hun også laver klimademonstrationer.
(© dr)3 / 3- Når man ser på klimaforandringerne, kan man se, at vi er i gang med at ødelægge vores eget hjem – det eneste hjem, vi har.
- Alle gør alt for lidt, når det kommer til klimakrisen.
Vi bliver nødt til at lave store ændringer, og alle skal gøre det – også politikerne, der skal sætte klimapolitik først.
Læs også:18-årige Iluuna kæmper for klimaet i Grønland- Jeg kan se, at klimaforandringerne allerede er i gang.
Man kan se det i hele verden, og det er også tydeligt i Grønland, hvor vejret er ustablit.
Det er alvorligt, så store forandringer der kan ske på så kort tid.
Hvis vi ikke gør noget nu, så frygter jeg, at jeg ikke længere har en fremtid, eller en fremtid jeg kan give til mine børn og børnebørn.
Iluuna på 18 år- Da jeg var lille, var det sommer, da det var sommer, og vinter når det var vinter.
- Vi lever meget af fangst og fiskeri, og når vejret er så ustabilt, er det svært at forudsige, hvordan det kommer til at være i fremtiden.
- Jeg planlægger klimastrejke, fordi jeg kan se, at unge i hele verden er i gang, og de inspirerer mig.
Vi har brug for det, fordi de voksne ikke gør nok.
- Men jeg er ikke forsker eller politiker.
Det er dem i toppen, der har mulighed for at handle og lave de største forandringer.
- Hvis vi ikke gør noget nu, så frygter jeg, at jeg ikke længere har en fremtid, eller en fremtid jeg kan give til mine børn og børnebørn.
- Det kan godt være, det kommer til at koste mange penge.
Men vi bliver nødt til at betale for det, som vi har bestilt - nemlig klimakrisen.
- Vi kan ikke vente på, at et mirakel redder os.
Vi kan ikke vente på ny teknologi.
Vi har ikke tid.
FacebookTwitterKopier linkEmner:Klimaændringer|DR1|Miljø og natur|Grønland|EU




https://www.dr.dk/nyheder/politik/folketingsvalg/stil-spoergsmaal-dage-til-valget-hvordan-vil-partilederne-forsoege






https://www.dr.dk/nyheder/politik/folketingsvalg/christian-kom-til-danmark-som-en-af-de-sidste-kvoteflygtninge-jeg

FolketingsvalgChristian kom til Danmark som en af de sidste kvoteflygtninge: ’Jeg kunne ikke se en fremtid for 3 år siden’I 2016 suspenderede Danmark modtagelse af kvoteflygtninge på ubestemt tid.
Kort inden kom Christian hertil.
© drAf Kevin Ahrens03.
juni 2019 kl.
17.
01Læs opFor 22 år siden blev Iradukunda Alain Christian født i en flygtningelejr i Congo.
Hans forældre blev ligesom millioner af andre tvunget til at flygte fra folkedrabet i Rwanda.
Da han var fire måneder gammel, blev hans far slået ihjel i flygtningelejren og et år senere måtte de flygte tilbage til Rwanda.
Det er forfærdeligt at bo i flygtningelejr.
Man bliver diskrimineret og har ikke noget at spise og går ofte ikke i skole.
Man lever et meningsløst liv.
Christian på 22 årDa de vendte tilbage, var mange af naboerne, der ikke havde haft mulighed for at flygte, blevet dræbt.
Her kom familien stille og roligt på benene, men i 2012 måtte familien igen forlade Rwanda – denne gang til en flygtningelejr i Malawi.
- Jeg gik ikke i skole i Malawi, jeg kendte ingen i lejren og de talte et helt andet sprog.
Min mor plejede at have penge, men nu skulle hun spørge om mad.
Vores ”hus” i flygtningelejren var et telt med græs på, som det regnede igennem.
I Rwanda havde vi et godt hus, fortæller Iradukunda Alain Christian.
Der var ingen elektricitet, så når der skulle laves mad, skulle de få penge bruges på brænde til bål.
Efter et halvt år i FN-flygtningelejren i Malawi flyttede familien til endnu en flygtningelejr i Swaziland i det sydlige Afrika - her boede de i tre år.
- Det er forfærdeligt at bo i flygtningelejr.
Man bliver diskrimineret og har ikke noget at spise og går ofte ikke i skole.
Man lever et meningsløst liv, siger han.
Christians mor er uddannet sygeplejerske, men har svært ved at finde et arbejde.
(© dr)En af de sidste kvoteflygtningeI 2016 ændrede Iradukunda Alain Christians og familiens liv sig dog drastisk.
Familien, der nu også talte en stedfar og tre søskende, kom til Danmark som kvoteflygtninge, hvor de slog sig ned i den lille by Assens i Nordjylland.
Demokratiets AftenI aften har partilederne én af de sidste muligheder for at få danskerne til at give dem en stemme til folketingsvalget.
Til Demokratiets Aften, der sendes klokken 20-21.
45 på DR1, styrer Kim Bildsøe Lassen debatten, der kommer til at omhandle nogle af valgets helt store emner: klima, flygtninge og migranter og sundhed.
De var dermed nogle af de allersidste kvoteflygtninge, der kom til Danmark, inden Folketinget senere på året besluttede ikke at modtage nye kvoteflygtninge, hvilket Danmark fortsat ikke gør.
- For tre år siden kunne jeg ikke se en fremtid.
Jeg gik i skole i flygtningelejren i Swaziland, men jeg kunne ikke se, hvad jeg skulle bruge det til, for man får jo ikke arbejde i en flygtningelejr, fortæller han.
Iradukunda Alain Christian, der blandt vennerne nu bare hedder Christian, bliver HF-student fra Mariagerfjord Gymnasium til sommer, bor alene på kollegium i Hobro, skriver digte og spiller guitar.
Et noget andet liv end det, mange af hans venner fra flygtningelejrene lever.
- Det var heldigt, men også underligt, fordi mange af mine venner, som jeg elsker, ikke fik den samme chance.
Og jeg ved ikke, om jeg ser dem igen, siger Christian.
Christian går til daglig på Mariagerfjord Gymnasium, hvor han bliver student til sommer.
(© dr)KvoteflygtningeEn kvoteflygtning er en flygtning, der bliver genbosat i Danmark efter aftale med FN.
De fordeles ud fra, at de oprindeligt kommer fra udvalgte geografiske områder, har særligt krævende sygdomme, risikerer at blive sendt tilbage til hjemlandet eller blive udsat for overgreb.
Siden 1978 har regeringen og Folketinget hvert år afsat et beløb på finansloven til en flygtningekvote.
Fra 1989 til 2005 var den kvote 500 flygtninge om året.
I 2005 blev ordningen gjort mere fleksibel, så Danmark inden for en treårig periode skulle fordele 1.
500 kvoteflygtninge.
Danmark modtog ingen kvoteflygtninge i det meste af 2016 og i hele 2017 - og derfor stod vi til at skulle tage imod 1.
500 kvoteflygtninge i år.
Men det ændrede Folketinget med en lovændring i slutningen af 2017.
Med lovændringen er det nu i stedet op til den til enhver tid siddende udlændingeminister at bestemme, hvor mange kvoteflygtninge Danmark skal tage imod hvert år.
I 2018 afviste udlændinge- og integrationsminister Inger Støjberg (V) at modtage kvoteflygtninge.
KIlde: Nyidanmark.
dk og FN.
Ikke noget vende hjem tilEfter flere år med asylstop og uden modtagelse af kvoteflygtninge, er partierne på Christiansborg under valgkampen igen begyndt at åbne for at modtage kvoteflygtninge.
- Vi har fået så meget styr på den spontane tilstrømning, at vi nærmer os en situation, hvor vi igen kan tage kvoteflygtninge, sagde statsminister Lars Løkke Rasmussen (V), der dog ikke vil garantere, at det sker i år.
Læs også:Løkke: Vi kan snart tage imod kvoteflygtninge igenOgså Socialdemokratiet ser muligheder for igen at kunne modtage kvoteflygtninge som Christian og hans familie.
- Vi vil tage imod de mest skrøbelige kvoteflygtninge.
Men de resterende flygtninge er vi ikke sikre på, at der er plads til at tage imod i 2019, konstaterede partiets udlændingeordfører, Mattias Tesfaye.
Det meget omtalte paradigmeskifte i dansk udlændingepolitik betyder dog, at flygtninge som Christian kan risikere at blive sendt hjem igen, hvilket bekymrer ham.
- Jeg kan ikke tage tilbage, for jeg er født i en flygtningelejr.
Der er sådan set ikke noget at tage tilbage til.
Man ved ikke, om der er fred.
Det kan man ikke vide.
Det ved man kun, hvis man er der og kan tolke situationen.
Ikke bare fordi de siger, der er fred, fortæller Christian.
Netop flygtninge og migranter bliver også diskuteret i Demokratiets Aften i aften klokken 20-21.
45 på DR1, hvor partilederne får mulighed for at høre Christians historie.
Christian bor alene på kollegieværelse i Hobro, men har familien stående på kommoden.
(© dr)Vil leve et stille og roligtSelvom Christian føler sig heldig over, at hans familie fik muligheden for at komme til Danmark, lægger han ikke skjul på, at den første tid i Danmark var udfordrende.
- Det er ikke så nemt at starte i skole.
Hvis du er ny og ikke kan tale dansk, er det meget svært, men man lærer det.
Du kommer også med en anden kultur, så du skal lære meget, så du kan interagere med andre.
Så der sker mange akavede ting, siger han.
Når Christian ser mod fremtiden, har han et meget enkelt ønske og håb.
Han håber, at han kan leve et stille og roligt liv, hvor han ikke bliver tvunget til at flytte hele tiden og forlade sine venner.
- Når jeg bliver student til sommer, vil jeg måske holde et sabbatår og arbejde, fordi jeg er lidt skoletræt.
Og så fortsætte på universitetet, hvor jeg vil læse litteraturvidenskab.
Eller læse til sygeplejerske eller noget helt andet.
Der er mange muligheder.
(© dr)FacebookTwitterKopier linkEmner:Flygtninge og asylansøgere|Lars Løkke Rasmussen (politiker)|Mattias Tesfaye (politiker)|Venstre|Rwanda




https://www.dr.dk/nyheder/udland/svensk-domstol-afviser-kraeve-julian-assange-faengslet

UdlandSvensk domstol afviser at kræve Julian Assange fængsletWikiLeaks-stifteren skal muligvis afhøres i britisk fængsel i forbindelse med voldtægtssag.
Svenske og internationale medier er talstærkt til stede i Uppsala for at dække mandagens afgørelse om Assange.
)03.
juni 2019 kl.
17.
07Bemærk: artiklen er mere end 30 dage gammelLæs opByretten i Uppsala afviser, at stifteren af WikiLeaks, Julian Assange, skal fængsles in absentia i forbindelse med to sexanklager.
Det betyder efter alt at dømme, at den svenske domstol ikke vil begære ham udleveret fra Storbritannien.
Men domstolen mener, at der stadig er basis for at mistænke Assange for voldtægt, skriver det svenske nyhedsbureau TT.
Byret: Fængsling kan ikke begrundesAnklagen om sexovergreb på to svenske kvinder går tilbage til 2010.
Her opholdt Assange sig i Sverige på et tidspunkt, hvor WikiLeaks offentliggjorde store mængder hemmeligstemplede oplysninger om USA's krige i Irak og Afghanistan.
Assange blev senere samme år tilbageholdt i Storbritannien, efter at han var blevet efterlyst af svensk politi.
Ifølge byretten i Uppsala vil en fængsling af Assange ikke kunne begrundes.
Men der kan gennemføres afhøring af ham på grundlag af en europæisk forordning om efterforskning i kriminalsager.
Et sådan forhør ville kunne gennemføres i London, hvor Assange er fængslet.
USA vil have Assange udleveretDen svenske anklagemyndighed besluttede i sidste måned at genåbne sagen mod ham om sexovergreb.
Mere presserende for Storbritannien er en anmodning fra USA om at få udleveret Assange.
Her er der rejst et antal sigtelser mod ham for blandt andet spionage.
Assange søgte i 2012 beskyttelse på Ecuadors ambassade i London.
Her opholdt han sig indtil 11.
april i år.
Efter ønske fra Ecuadors regering rykkede britiske politi ind i ambassaden og anholdt den 47-årige australier.
/ritzau/FacebookTwitterKopier linkEmner:Storbritannien|Wikileaks|USA|Sædelighedsforbrydelser|Julian Assange (erhvervsleder)




https://www.dr.dk/sporten/fodbold/superliga/skraldespandskast-hjoernemaal-og-telefonsnyd-se-10-skoere-hoejdepunkter

SuperligaSkraldespandskast, hjørnemål og telefonsnyd: Se 10 skøre højdepunkter fra årets SuperligaDR Sporten giver dig en række af de bedste og mest mærkværdige øjeblikke fra sæsonen, der netop er slut.
Af Anders Rud og Grafik: Vibeke Kjær Lund03.
juni 2019 kl.
17.
27Bemærk: artiklen er mere end 30 dage gammelLæs opHusker du, da en Vejle-fan kastede en skraldespand på banen mod AGF, eller da rekordmageren Robert Skov scorede på straffespark med begge ben mod Brøndby IF?
Søndag blev sæsonens sidste superligakampe spillet, og dermed blev punktum sat for en storslået superligasæson med mange mærkværdige momenter.
Se 10 af dem herunder.
1Tina fra Vendsyssel: "De skal flækkes"Vendsyssel FF-fan Tina Andersen blev et viralt hit, da hun før og efter sejren over rivalerne AaB blev interviewet til Fodboldmagasinet på DR1.
2Vejle-keeper droppede i overtidenEsbjerg var på vej ud af slutspillet, men i overtiden fik de en uventet gave af Vejles indskiftede målmand Thomas Hagelskjær.
3Ung komet var Neymar for en dagFC Nordsjællands målsluger Andreas Skov Olsen havde nærstuderet verdensstjernen Neymar, da han tæmmede bolden bagom støttebenet og efterfølgende bankede bolden i kassen.
4Kusk og Vito scorede direkte på hjørnesparkHvem husker, da Jan Heintze scorede direkte på hjørnespark i EM-kvalifikationskampen mod Hviderusland grundlovsdag 1999?
Det gør Kasper Kusk fra Aab og Vito Hammershøy-Mistrati fra Hobro, der begge efterlignede bedriften.
5Skraldespand på banen og mål på dommerkastEn af superliga-historiens skøreste fodboldkampe blev spillet påskedag, da AGF slog Vejle 4-2.
Vanviddet vil især blive husket for et usportsligt mål efter dommerkast og en skraldespand, der blev kastet på banen.
Den 65-årige skraldespandskaster blev meldt til politiet.
6Karantæneramt træner blev fanget på tvSelv om Vejle-træner Adolfo Sormani mod AC Horsens var henvist til tribunen på grund af en karantæne, kommunikerede han med en af sine assistenter, der skjult under hue og halsedisse modtog beskeder.
Det gav efterfølgende yderligere fem dages karantæne til den iltre italiener.
7Sana viste Bundu, hvordan man aflevererAGF's Mustapha Bundu kunne spille Patrick Mortensen fri foran tomt mål, men valgte at brænde selv.
Kort efter blev han udskiftet med Tobias Sana, der modstat Bundu spillede sin holdkammerat fri til scoring.
8Johnny Thomsen scorede komisk selvmålJohnny Thomsen har ikke scoret i Randers FC-trøjen i sine syv år i klubben.
Mod Sønderjyske fik højrebacken endelig kuglen i nettet.
Det var desværre bare i den forkerte ende.
9Skov sparkede straffe med begge benDer var drama i Parken, da Robert Skov ramte bolden med både højre og venstre ben på straffesparket mod ærkerivalerne Brøndby IF.
10FCK-keeper droppede og blev skadetFor en sjælden gangs skyld var Stephan Andersen mellem stængerne, da FC København mødte FC Midtjylland.
Det blev dog kun til 27 minutter på banen, da den tidligere landsholdsmålmand først droppede og senere sprang akillessenen.
FacebookTwitterKopier linkEmner:Neymar (fodboldspiller)|Fodbold|Vejle|FC København|FC Midtjylland




https://www.dr.dk/nyheder/udland/danmark-tager-foerstepladsen-i-ligestilling-men-der-er-stadig-lang-vej-endnu

UdlandDanmark tager førstepladsen i ligestilling - men der er stadig lang vej endnuNy rapport giver Danmark toppoint i ligestilling.
Kønsforsker undrer sig over, at vi slår vores nordiske naboer.
Ingen lande står til at nå målet om ligestilling inden 2030.
Af Oliver Fruergaard03.
juni 2019 kl.
15.
16Bemærk: artiklen er mere end 30 dage gammelLæs opI Danmark har kvinderne det lidt bedre end i resten af verden.
Sådan er konklusionen i en ny undersøgelse over kvinders rettigheder i 129 lande, hvor Danmark tager førstepladsen.
Målingen, der blev offentliggjort mandag, rangerer hvert enkelt land på en skala mellem 0 og 100 i forhold til, hvor langt de hver især er kommet med at implementere ligestilling mellem kønnene - 100 er komplet ligestilling.
Her topper Danmark med en score på 89,3 efterfulgt af de øvrige nordiske lande Finland, Sverige og Norge.
Målingen er lavet ud fra FN's verdensmål om lighed mellem kønnene, der måler på alt fra, hvorvidt et land har lovgivning, der fremmer ligestilling, til lige muligheder på arbejdsmarkedet og beskyttelse mod vold og tvangsægteskaber.
Topplaceringen skyldes blandt andet, at Danmark, i modsætning til mange andre lande, er et godt sted at gøre karriere som kvinde, siger kønsforsker og lektor ved Roskilde Universitet, Kenneth Reinicke.
- Her er god mulighed for, at kvinder kan være på arbejdsmarkedet, fordi vi har børnehaver og vuggestuer, så mødre ikke behøver at gå hjemme og passe børn, siger han.
- Man skal ikke længere end til Tyskland, før det ikke er en realitet.
Og selvom Danmark stadig ikke er helt i mål, er der en "positiv mentalitet" omkring ligestilling i Danmark, siger han.
I modsætning til andre nordiske lande er Danmark meget tilbageholdene med at tage instrumenter i brug, som vi ved fremmer ligestillingen.
Kenneth Reinicke, kønsforsker ved Roskilde Universitet- Her er det en selvfølge, at kvinder kan have en karriere, og at mænd godt må tage del i børnepasningen.
Danmark er blandt de blot 21 ud af 129 lande på listen, der scorer over 80 point.
Hvordan har man målt?
Målingen, der er lavet af organisationen Equal Measure 2030, vurderer, i hvor høj grad de enkelte lande lever op til det internationalt vedtagede verdensmål fra FN, der handler om ligestilling mellem køn.
Verdensmålet er et ud af 17, som FN's medlemslande har aftalt at opnå inden 2030.
Det omfatter blandt andet punkterne:Kvinder skal sikres fuld og effektiv deltagelse og lige muligheder for lederskab på alle niveauer af beslutningstagning inden for politik, økonomi og det offentlige liv.
Der skal sikres universel adgang til seksuel og reproduktiv sundhed og reproduktive rettigheder i overensstemmelse med handlingsprogrammet fra den Internationale Konference om Befolkning og Udvikling og Beijing-handlingsplanen samt slutdokumenterne fra deres opfølgningskonferencer.
Ulønnet omsorg og husarbejde skal anerkendes og værdisættes gennem tilgængelighed af offentlige serviceydelser, infrastruktur og politikker for social beskyttelse samt ved at fremme delt ansvar i hjemmet og i forhold til familien, som nationalt passende.
Equal Measures 2030, der står bag rapporten, er et uafhængigt partnerskab mellem flere parter i den private sektor, heriblandt Bill & Melinda Gates Foundation.
Kilde: www.
verdensmaalene.
dkIngen lande står til at nå ligestilling inden 2030Trods den høje score har Danmark dog ikke tid til at hvile på laurbærrene, hvis man skal tro folkene bag rapporten, der påpeger, at ikke et eneste land kan se sig fri for problemer på ligestillingsfronten.
Ingen af de 129 lande, der indgår i målingen, står til at nå komplet ligestilling inden 2030, sådan som FN's verdensmål ellers dikterer det, lyder konklusionen.
Danmark halter for eksempel bagefter både Georgien, Kazakhstan og Litauen i forhold til, hvor mange kvinder der er i uddannelse.
I Danmark sidder også færre kvinder i Folketinget end i Senegal og Rwandas parlamenter, selvom Danmark er væsentligt mere velstillet - en faktor, der som regel kædes sammen med bedre kvinderettigheder, påpeges det i rapporten.
- Jeg ser ikke nogle lande tage den ambitiøse handling, der er brug for, siger direktør i organisationen bag rapporten Alison Holder.
Den gennemsnitlige score for de 129 lande, der indgår i målingen, er 65,7 ud af 100, hvilket ikke er godt, påpeger rapporten, der kalder en score på over 90 point god, mens en score under 59 er meget dårlig.
- Tæt på 40 procent af verdens piger og kvinder - 1,4 milliarder - bor i lande, der fejler på ligestillingen, og yderligere 1,4 milliarder bor i lande, der kun lige består.
Kønsforsker: Overraskende, at Danmark ligger i topKønsforsker Kenneth Reinicke er enig i kritikken fra organisationen.
Og på trods af, at han anerkender, at Danmark ligger højt placeret, er han forbavset over, at vi slår vores nordiske naboer, som ifølge ham arbejder væsentligt mere systematisk med at fremme ligestilling.
- Vi har ikke vedtaget øremærket barsel til mænd, vi vil ikke kriminalisere sexkunder, og vi tøver generelt med at indføre kvindekvoter, ligesom man for eksempel har gjort det i Norge.
- I modsætning til andre nordiske lande er Danmark meget tilbageholdende med at tage instrumenter i brug, som vi ved fremmer ligestillingen, siger han og kalder det "meget symptomatisk", at der ikke har været nogen tale om ligestilling i den nuværende valgkamp.
Han ville selv give Danmark en score på mellem 70-80 på ranglisten.
FacebookTwitterKopier linkEmner:Arbejdsmarked|Ligebehandling|Forenede Nationer|Roskilde Universitet|Norge




https://www.dr.dk/nyheder/indland/hovedstaden-naermer-sig-forbud-mod-fadoelskrus

IndlandHovedstaden nærmer sig forbud mod fadølskrusNæste år kan det være slut med de knitrende plastikkrus i Københavns parker og gader.
Weekendens Distortion-festival efterlod blandt andet større mængder plastbægre i Københavns gader.
Af Mads Korsager Nielsen03.
juni 2019 kl.
16.
45Bemærk: artiklen er mere end 30 dage gammelLæs opTil næste sommer er det slut med at nyde kolde fadøl i tynde fadølskrus af plastik i hovedstaden.
Hvis alt forløber efter planen, så godkender Københavns Kommunes Teknik- og Miljøudvalg mandag et forbud mod engangsplastbægre til drikkevarer, der skal gælde ved større arrangementer i byen, og som skal medvirke til at skære ned på CO2-belastningen.
- Man skal aldrig tage forskud på glæderne, for alt kan ske i politik.
Men jeg tror, der er opbakning bag forslaget, der kan få en kæmpe positiv betydning for klimaet, siger fungerende teknik- og miljøborgmester Karina Vestergård Madsen (EL).
Træder i kraft fra 2020Efter planen skal forslaget træde i kraft ved årsskiftet og gælde for arrangementer, hvor der udskænkes større mængder af drikkevarer i engangsbægre af plast.
Det gælder eksempelvis gadefestivalen Distortion, der fandt sted i den forgangne weekend samt andre arrangementer i og omkring hovedstadens offentlige områder.
Som eksempler nævner teknik- og miljøborgmesteren blandt andet 1.
maj-arrangementer i Fælledparken, koncerter i Kongens Have samt Copenhagen Jazz Festivals største udendørs scener.
- Til næste år bliver 1.
maj ikke alene rød, den bliver også grøn.
Plastik fra engangsbægre er skadeligt for både dyre- og planteliv, det er skadeligt for vandet i havnen, og selv hvis det smides ud, så udleder det meget CO2, når det brændes.
Det er ikke bare et spørgsmål om at samle krusene sammen.
Vi skal anvende tingene mere end én gang, siger Karina Vestergård Madsen.
Pantkrus af hård plastDet er meningen, at arrangørerne i stedet skal servere drikkevarer i pantbelagte bægre af plastik, der kan vaskes og genbruges mange gange.
Det samme system benyttes i Tivoli, to områder af Distortions gadefest samt blandt andet på dette års Roskilde Festival og Grøn Koncert.
Et forsøg sidste år viste, at genbrugsbægrene i gennemsnit blev brugt mere end 24 gange, oplyser Københavns Kommune.
Forslaget vil ifølge beregninger spare klimaet for 2.
000 tons CO2 ved de store arrangementer.
Hvis genbrugsbægeret benyttes mere end 2,7 gange, har det en positiv effekt.
Kommunens beregninger viser, at et eventuelt forbud dog risikerer at koste de mindre arrangører penge, når de skal håndtere genbrugsbægrene.
Derfor lægger borgmesteren op til, at mindre arrangører skal friholdes i begyndelsen.
- Jeg er særligt bekymret for de frivillige og mindre organisationer.
Det er endnu ikke nemt og billigt at leje glas og vaskeanlæg.
Indtil det bliver kørt ind, kan man automatisk få dispensation, hvis man serverer under et vist antal glas, siger Karina Vestergård Madsen.
Små arrangementer går friForvaltningen godkender årligt omkring 150 arrangementer på offentlige områder.
Af dem vil en del skulle droppe engangsbægre af plast.
Forvaltningen lægger op til, at arrangementer med over 2.
000 serveringer skal omfattes af forbuddet, men Enhedslisten ønsker at hæve grænsen til 5.
000.
Lovteknisk fungerer det på den måde, at kommunen stiller krav om, at der ikke må benyttes engangsplastbægre, når arrangørerne søger tilladelse til at benytte offentlige områder.
Før årsskiftet blev forslaget sendt i høring, men forvaltningen er nu klar til at tage det sidste skridt i kampen mod plast-bægrene.
Private arrangementer på privat grund vil ikke være omfattet af kravet.
Undtaget er også maraton i København, hvor deltagerne får sportsdrik i engangsbægre.
FacebookTwitterKopier linkEmner:København|Distortion|Københavns Kommune|Drikkevarer|Lokalpolitik




https://www.dr.dk/nyheder/regionale/syd/designermoebler-kunst-og-dyre-biler-skyld-i-milliontab-saadan-skal-skole-i

VUC SydSe temaSyd- og SønderjyllandDesignermøbler, kunst og dyre biler skyld i milliontab: Sådan skal skole i krise få succes igenLærere skal undervise mere, og bygninger skal sælges, fremgår det af VUC Syds redningsplan.
VUC Syd rykker ud af de nye store bygninger i Haderslev og flytter i stedet ind på byens handelskole.
 DR)Af Louise Mandrup (interview)03.
juni 2019 kl.
13.
50Bemærk: artiklen er mere end 30 dage gammelLæs op30 millioner kroner i underskud og bygninger, der har tabt værdi for 312 millioner kroner.
Det er resultatet, uddannelsesinstitutionen VUC Syd kommer ud af 2018 med.
Det oplyser VUC Syds midlertidige styre i dag, hvor også skolens længe ventede genopretningsplan er blevet præsenteret.
Sagen kortMassivt brug af offentlige midler, fusk med medarbejdertilfredshedsundersøgelser og mundkurv til de ansatte er bare nogle af en lang række skandalesager, VUC Syd er blevet kritiseret for.
Det er Styrelsen for Undervisning og Kvalitet, der tidligere har fremsat alvorlig kritik af skolen.
Skolen er blandt andet blevet kritiseret for ødsel brug af offentlige midler efter en række dyre studieture for medarbejdere, bestyrelsen og den øverste ledelse.
Skolen er også blevet kritiseret for leasing af seks BMW'er til medarbejdere, køb af dyre Apple-armbåndsure og køb af designermøbler.
Skolen har oplevet elevflugt, og sidenhen har skolen været ude i store fyringsrunder.
Cirka 2/3 af organisationen er skåret væk siden 2018.
I 2018 blev bestyrelsen smidt ud af skolen, og Styrelsen for Undervisning og Kvalitet indsatte et midlertidigt styre.
Undervisningsministeren vil bevare skolen, men har pålagt VUC Syd at spare fem millioner kroner i år og 27 millioner kroner i 2020.
I løbet af de næste to år skal VUC Syd skære drastisk ned på udgifterne i forsøget på at stabilisere økonomien og tilbagebetale sine lån.
I Haderslev rykker skolen derfor ud af de nye og store bygninger langs vandet midt i byen.
Bygninger skal sælges, og i stedet lejer skolen sig ind på handelsskolen i Haderslev.
- Vi er nødt til at sætte tæring efter næring, og det kræver også, at vi kommer ud af de alt for store og dyre bygninger, siger Laus Joen Jakobsen, der er formand for skolens midlertidige styre.
Ud over den økonomiske gevinst ved at flytte VUC Syds kursister ind på Haderslev Handelskole tror VUC Syds direktør Asbjørn Nielsen, at det er sundt at komme væk fra de bygninger, skoler holder til i nu.
Jeg tror, at der er brug for, at vi flytter ud af de nuværende bygninger, som den meget negative medieomtale har klæbet sig til.
Asbjørn Nielsen, direktør, VUC Syd- Vi kan få en ny start i nye rammer, hvor der er andre studerende.
Jeg tror, at der er brug for, at vi flytter ud af de nuværende bygninger, som den meget negative medieomtale har klæbet sig til.
I Aabenraa skal VUC Syd dele lokaler med UC Syd.
Og i Tønder bliver de tilbud, VUC Syd har i byen i dag, udlagt til andre uddannelsesinstitutioner – det samme gælder administrationen.
Flere skal have et eksamensbevisMen man kan ikke spare sig til overlevelse, forklarer formanden.
Derfor sætter styret årligt to millioner kroner af til at få flere til at tage en uddannelse og gennemføre den.
- Vi skal være klar til at hjælpe dem, som får brug for omkvalificering, når for eksempel den stigende pensionsalder begynder at kunne mærkes i kroppen.
Og så skal det være en topprioritet, at flere af vores kursister går ud af døren med et eksamensbevis i hånden.
VUC Syds økonomi er fortsat skrøbelig, og det midlertidige styre vil derfor løbende følge udviklingen og igangsætte tiltag, hvis planen ikke ser ud til at virke.
Ifølge det midlertidige styre er økonomien så dårlig, at små udsving i optaget af elever eller hvis salget af bygninger trækker ud kan vælte genopretningsplanen.
Seks indsatser, der skal redde VUC Syd:•Nedbringe udgifter til bygninger ved at sælge og udleje dem.
•Udlægge undervisningen i Tønder til andre uddannelsesinstitutioner.
•Prioritere to millioner kroner hvert år til at få flere kursister til at gennemføre en uddannelse.
•Omlægge den pædagogiske it-platform.
•Effektivisere skolen ved at lærere bruger mere af deres arbejdstid på undervisning.
•Løse den administrative opgave i samarbejde med andre skoler.
•Kilde: VUC SydFacebookTwitterKopier linkEmner:VUC Syd|Økonomi|Uddannelse|Haderslev|Tønder




https://www.dr.dk/nyheder/udland/video-mindst-13-civile-draebt-af-sudans-militaer-tyskland-fordoemmer-angreb

UdlandVIDEO: Mindst 13 civile dræbt af Sudans militær: Tyskland fordømmer angreb Sammenstødet sker midt i forhandlinger om regeringsmagten, som militæret tiltvang sig i april.
Af Oliver Fruergaard og Jakob Skov Jakobsen (video)03.
juni 2019 kl.
16.
00Bemærk: artiklen er mere end 30 dage gammelLæs opMindst 13 civile er dræbt og hundredevis såret, efter soldater mandag rykkede ind i protestlejre i Sudans hovedstad Khartoum, hvor flere demonstrerer imod den siddende militærmagt.
Det melder øjenvidner ifølge nyhedsbureauet AP.
Soldaterne skal have affyret skud mod demonstranterne i et forsøg på at rydde protestlejrene, efter en flere uger lang forhandlingsproces mellem de to parter er gået i hårdknude.
Den blodige udvikling vækker "dyb bekymring" i Tyskland, siger talsperson for landets udenrigsministerium Christofer Burger.
- Intet retfærdiggør volden, og det skal stoppe omgående.
Den voldelige rydning af demonstrantlejrene står i vejen for at forhandle en civilledet regering på plads.
Også Egypten blander sig i konflikten og opfordrer i en åben erklæring både demonstranter og militær til at "forholde sig i ro" og gå tilbage til forhandlingsbordet.
Demonstranter brænder dæk og bygger barrikader af sten i Sudans hovedstad Khartoum, hvor militæret er rykket ind for at rydde en protestlejr.
 Demonstranter brænder dæk og bygger barrikader af sten i Sudans hovedstad Khartoum, hvor militæret er rykket ind for at rydde en protestlejr.
 Demonstranter brænder dæk og bygger barrikader af sten i Sudans hovedstad Khartoum, hvor militæret er rykket ind for at rydde en protestlejr.
 Demonstranter brænder dæk og bygger barrikader af sten i Sudans hovedstad Khartoum, hvor militæret er rykket ind for at rydde en protestlejr.
 Demonstranter brænder dæk og bygger barrikader af sten i Sudans hovedstad Khartoum, hvor militæret er rykket ind for at rydde en protestlejr.
1 / 5Demonstranter brænder dæk og bygger barrikader af sten i Sudans hovedstad Khartoum, hvor militæret er rykket ind for at rydde en protestlejr.
1 / 5Demonstranter brænder dæk og bygger barrikader af sten i Sudans hovedstad Khartoum, hvor militæret er rykket ind for at rydde en protestlejr.
2 / 5Demonstranter brænder dæk og bygger barrikader af sten i Sudans hovedstad Khartoum, hvor militæret er rykket ind for at rydde en protestlejr.
3 / 5Demonstranter brænder dæk og bygger barrikader af sten i Sudans hovedstad Khartoum, hvor militæret er rykket ind for at rydde en protestlejr.
4 / 5Demonstranter brænder dæk og bygger barrikader af sten i Sudans hovedstad Khartoum, hvor militæret er rykket ind for at rydde en protestlejr.
5 / 5I videoer, der cirkulerer på internettet, kan man blandt andet se demonstranter løbe gennem gaderne til skudsalver, ligesom en video viser politiet omringe en liggende demonstrant og slå ham med kæppe, skriver AP.
Omkring middagstid havde militæret efter sigende taget kontrol med næsten hele lejren.
Forhandlinger gået i ståSudans militær afsatte i april landets mangeårige præsident Omar al-Bashir efter omfattende folkelige protester.
Siden har en paraplyorganisation for Sudans protestbevægelser forhandlet med et midlertidigt militærråd, der har sat sig på magten i landet, om en overgang til demokrati.
Parterne blev i maj enige om en treårig overgangsperiode fra militært til civilt styre, men siden da er forhandlinger om et overgangsråd gået i stå, og demonstranter har opretholdt en protestlejr udenfor militærets hovedkvarter i Khartoum.
Tv-billeder fra stedet viste, at flere af demonstranternes telte i lejren i dag står i flammer.
Demonstranternes ledere har opfordret til civil strejke og ulydighed, og til at resten af verden ikke anerkender militærkuppet.
- Det her er et kritisk punkt i vores revolution.
Militærrådet har valgt at eskalere konfrontationen, siger Yousef al-Mustafa, en fremtrædende talsperson for en af protestbevægelserne.
- De er kriminelle, der skulle være blevet behandlet som al-Bashir, sagde han.
- Nu er det enten dem eller os, der er ingen anden udvej.
FacebookTwitterKopier linkEmner:Sudan|Militær|Omar al-Bashir (politiker)|Khartoum|Tyskland




https://www.dr.dk/nyheder/regionale/sjaelland/mystiske-brag-over-sydsjaelland-fly-broed-gennem-lydmuren

SjællandMystiske brag over Sydsjælland: Fly brød gennem lydmurenF16 fly var årsagen til to mystiske brag, der rystede det meste af Sydsjælland og Lolland-Falster.
Sydsjællands og Lolland-Falsters Politi bekræfter, at fly fra Flyvevåbnet stod bag de høje brag.
Her er det et arkivbillede af to F-16 fly.
Af Thor Malthe Andersen03.
juni 2019 kl.
14.
07 | opdateret 03.
juni 2019 kl.
14.
33Bemærk: artiklen er mere end 30 dage gammelLæs opMed mellem fem og ti minutters mellemrum kunne man høre to høje brag og mærke ruderne klirre over hele Sydsjælland i eftermiddags klokken lidt over 13.
Men det var ikke en ulykke eller en eksplosion, som bekymrede borgere ellers ringede til politiet for at spørge om.
Det var fly fra Flyvevåbnet, som brød igennem lydmuren.
Det skriver Sydsjællands og Lolland-Falsters Politi på Twitter.
Ifølge Hans Peter Michaelsen, militæranalytiker ved Center for Militære studier på Københavns Universitet med en fortid i flyvevåbnet, så skyldes bragene, at flyene skulle skynde sig fra basen i Skrydstrup og ud mod Østersøen.
- Med størst sandsynlighed er det afvisningsberedskabet, der skulle skynde sig ud og kigge på nogle russiske fly, der nærmede sig dansk luftrum.
Det kan næsten kun være tidsfaktoren, som gør, at man skal flyve hurtigt for at komme ud og identificere flyene inden de forlader dansk luftrum igen, siger han.
Forsvarets pressetjeneste bekræfter over for DR Sjælland, at det var to F16 fly fra afvisningsberedskabet, som var årsag til bragene.
De kan ikke sige mere om sagen.
Ifølge militæranalytikeren har russerne de seneste år været mere aktive i Østersøen, hvor de flere gange er blevet passet op af danske fly.
Læs også:Fortsætter luftprovokationer: Danske F16-fly afviser i stigende grad russiske fly- Nogle gange vil man gerne have billeder og se, hvilke type fly det er.
Så har man bevis på, hvad de har lavet i nærheden af dansk luftrum, forklarer han.
Men at det har kunnet høres over hele Sydsjælland er meget usædvanligt, forklarer Hans Peter Michaelsen.
Men det kan have noget med vejret at gøre.
- Når vi har sådan noget lummer tordenluft, så bliver lyden reflekteret og udbredes noget længere.
Og det kan meget vel være grunden til, at man kan høre det over større dele af Sjælland end på en tør dag med høj blå himmel, forklarer Hans Peter Michaelsen.
Opdateret klokken 14:21 med en kommentar fra militæranalytiker Hans Peter Michaelsen.
Opdateret klokken 14:33 med bekræftelse fra Forsvarets pressetjeneste.
FacebookTwitterKopier linkEmner:Sjælland|Københavns Universitet|Sydsjællands og Lolland-Falsters Politi|Lolland-Falster|Militær




https://www.dr.dk/nyheder/politik/folketingsvalg/mette-frederiksen-om-provins-loefter-selvfoelgelig-saetter-jeg-ikke

FolketingsvalgMette Frederiksen om provins-løfter: 'Selvfølgelig sætter jeg ikke postnummer på'Borgere får ikke svar på, hvor nærhospitaler og politistationer skal ligge.
S-fomand Mette Frederiksen vil ikke være mere konkret om, hvor de lovede nærhospitaler og nye politistationer skal ligge i landet.
Af Theis Lange Olsen og Rasmus Lindegård Hansen03.
juni 2019 kl.
15.
55Bemærk: artiklen er mere end 30 dage gammelLæs opDet forbliver uklart, hvor i landet borgerne får glæde af socialdemokratiske løfter om nye nærhospitaler, politistationer og tusinder af studiepladser.
S-formand Mette Frederiksen vil trods kritik ikke svare konkret og henviser til, at placeringen skal være fagligt funderet og foretages ud fra en geografisk afvejning.
- Selvfølgelig står jeg ikke og sætter postnummer på i en valgkamp.
Det synes jeg ikke vil være substantielt seriøst, siger Mette Frederiksen på et pressemøde på Christiansborg.
Socialdemokratiet lancerede for snart et år siden et løfte om at oprette mindst ti nye nærhospitaler, 20 politistationer, fire skattecentre, lokale erhvervsskoler og 1.
000 studiepladser.
Alt sammen som led i et opgør med centraliseringen, som ifølge partiet er gået for vidt.
Det står blandt andet klart, at antallet af politistationer i Danmark er dykket fra 147 ved udgangen af 2015 til 108 sidste år.
Flere stemmer savner dog, at Socialdemokratiet, der rækker ud efter regeringsmagten, giver borgerne et klart svar om placeringen før folketingsvalget på onsdag.
- Det ville have været noget kønnere, hvis de havde været mere konkrete, så vi kunne få en debat på et oplyst grundlag.
Lige nu er der mange ubesvarede spørgsmål, siger bestyrelsesformand i Balance Danmark Kim Ruberg, der repræsenterer 22 kommuner samt en række virksomheder fra provinsen, til Jyllands-Posten.
Den socialdemokratiske Hjørring-borgmester Arne Boelt forudser, at borgerne i Hirtshals, der mistede deres lokale politistation i 2016, bliver slemt skuffede, hvis de ikke får en af de nye stationer, som Socialdemokratiet har lovet.
- Det er klart, at borgerne vil blive skuffede, hvis de ikke får en.
Borgerne i Hirtshals - og det er jo dem, Mette (Frederiksen, red.
) skal have stemmer fra - vil helt klart sige, at vi skal have en nærpolitistation, for vi ligger så langt ude, siger Arne Boelt til Jyllands-Posten.
Mette F: Hvor er behovet størst?
Men det får ikke Mette Frederiksen til at give en garanti om en ny politistation i Hirtshals.
Socialdemokratiske løfterNærhospitaler: Mette Frederiksen har sagt, at hun forestiller sig, at der etableres flere end ti nye nærhospitaler.
Her skal mindre komplicerede sygehusbehandlinger finde sted, eksempelvis knæoperationer, gigtbehandlinger og scanninger.
Politistationer: Partiet vil have 20 nye nærpoliti-enheder fordelt med 10 enheder på hver side af Storebælt.
Flere studiepladser: Socialdemokratiet vil med en udflytningsplan sikre en mere ligelig geografisk fordeling af pladser, når det handler om velfærdsuddannelser.
Fire nye skattecentre: Socialdemokratiet vil styrke Skattestyrelsen med fire nye skattecentre og 1.
000 nye medarbejdere.
To i Jylland, et på Fyn og på Sjælland eller Lolland-Falster.
Kilde: Udspillet Nærheden tilbage fra september 2018.
- Selvfølgelig står jeg ikke og lover en politistation til den ene eller anden by.
Jeg tror mest, borgmesterens ord er et udtryk for, at mange mennesker, når du kommer lidt væk fra byerne, oplever en kraftig centralisering.
- Mange steder er vigtige ting taget ud af lokalsamfundet.
Derfor vil vi sætte os ned og finde ud af, hvilke områder der har været hårdest ramt af centraliseringen.
Hvor giver det god mening af placere politi og nærhospitaler og velfærdsuddannelser, siger Mette Frederiksen.
Men skylder du ikke vælgerne et svar på, hvor der præcist skal ligge et nærhospital eller en politistation?
- Danskerne skal stemme ud fra et politisk valg.
Ønsker man flere hospitaler tæt på eller ej?
Ønsker man en decentralisering af dansk politi eller ej?
Ønsker man, at der udflyttes velfærdsuddannelser eller ej?
- Her vælger vi fuldstændig samme fremgangsmåde, som den nuværende regering gjorde, da man ville udflytte statslige arbejdspladser.
Der sad man heller ikke i valgkampen og satte en konkret adresse på.
For det kræver selvfølgelig en ordentlig faglig tilgang, hvor vi ser på, hvor behovet er størst.
Er der ikke bare ét tilsagn, du kan give om den geografiske placering?
- Det kunne man godt, hvis det er sådan, man synes, man skal drive dansk politik.
Men det synes jeg ikke.
Jeg sætter den politiske retning.
Det håber jeg at få opbakning til.
Og så skal arbejdet derfra foregå på en ordentlig og seriøs måde.
Og gerne i tæt dialog med borgmestrene, siger Mette Frederiksen.
Færre sygehuse og politistationerAntal politistationer:2018:12 hovedpolitistationer, 108 øvrige politistationer2015: 12 hovedpolitistationer, 147 øvrige politistationer2011: 12 hovedpolitistationer, 154 øvrige politistationerAntallet af ansatte i politiet er nogenlunde det samme som i 2007, hvor den store politireform blev gennemført.
Antal sygehuse:Ifølge Danske Regioners seneste opgørelse fra 2017 er antallet af sygehusmatrikler siden 2007 faldet fra 128 til 90.
Sygehuse er lukket i Kjellerup, Odder, Hørsholm, Amager, Esbønderup, Fredericia, Ringe, Fåborg, Haderslev, Give, Nykøbing Mors, Brovst, Dronninglund, Terndrup, Korsør, Vordingborg, Nakskov og Kalundborg.
V: Det er taktikDe manglende svar fra Socialdemokratiet får beskæftigelsesminister Troels Lund Poulsen (V) til at levere barsk kritik.
- For mig minder det her om et tomt slag i luften.
Det er jo ikke noget, Socialdemokratiet mener, når det kommer til stykket.
Man er nødt til at forlange, at de bliver konkrete.
Der er ikke noget, der minder om økonomi bag forslaget eller ide om placering.
Men I var jo heller ikke konkrete i 2015, før I præsenterede en endelig plan for udflytning af statslige arbejdspladser.
Så du kritiserer S for noget, I selv har gjort, altså været ukonkrete?
- Nej, det mener jeg bestemt ikke.
Da vi holdt vores pressemøde og fremlagde vores politik, sagde vi helt præcist, hvor vi ville placere de statslige arbejdspladser, og vi satte også økonomi bag.
Derfor er det en mærkelig sammenligning.
Indtil videre er det tomme løfter fra Mette Frederiksen.
Kan det ikke give mening at placere de her steder ud fra faglighed, som Mette Frederiksen siger, hun vil?
- Nu er det jo ikke et nyt forslag, de er kommet med.
Derfor burde de have konkretiseret her frem mod valget, hvad de vil.
Det ønsker man ikke at gøre.
Det må være, fordi de ikke vil fortælle, hvad indholdet egentlig er.
Og højst sandsynligt også fordi det ikke kommer til at ske.
- Da Socialdemokratiet sidst havde magten, var de slet ikke optaget af et Danmark i balance.
Der blev flyttet flere arbejdspladser til København, end der blev sendt ud i landet.
Så jeg anser alt det her for taktik uden noget politisk indhold, siger Troels Lund Poulsen.
Han vil ikke afvise, at der kommer en ny runde med udflytninger af statslige arbejdspladser, hvis regeringen kan fortsætte efter valget.
FacebookTwitterKopier linkEmner:Arne Boelt (politiker)|Mette Frederiksen (politiker)|Socialdemokraterne|Politi|Hirtshals




https://www.dr.dk/nyheder/udland/korrespondent-den-afgoerende-styrkeproeve-om-magten-er-i-gang-i-sudan

UdlandKorrespondent: Den afgørende styrkeprøve om magten er i gang i SudanMilitæret er rykket ind i en protestlejr og har dræbt mindst ni demonstranter.
Demonstranter i Khartoum bygger barrikader og brænder dæk.
Af Jakob Busk Olsen03.
juni 2019 kl.
14.
55Bemærk: artiklen er mere end 30 dage gammelLæs opHåb og optimisme er afløst af frygt og usikkerhed i Sudan.
To måneder efter landets generaler stillede sig bag et folkeligt krav om at vælte landets diktator gennem 30 år, Omar al-Bashir, står folket og militæret igen stejlt over for hinanden.
I de tidlige morgentimer rykkede soldater og sikkerhedsstyrker frem mod en protestlejr i hovedstaden Khartoum.
Protestlejren ved militærets hovedkvarter er blevet et symbol på det folkelige oprør i Sudan, men nu er stedet under belejring, skriver internationale nyhedsbureauer.
Soldater og politifolk skød med skarpt under aktionen.
En lægeorganisation, der støtter demonstranterne, siger ifølge AP og Reuters, at mindst ni personer er blevet dræbt, mens mange er såret.
Sudanesiske tropper har nu belejret et område ved landets militære hovedkvarter.
Uenige om magtfordelingFor lidt over to uger siden indgik militæret og demonstranterne ellers en aftale om en treårig overgangsperiode fra militært til civilt styre.
Men parterne har helt åbenlyst ikke haft samme opfattelse af, hvad aftalen gik ud på.
- Militæret havde tydeligvis ingen intention om at afgive magten i overgangsrådet.
Demonstranterne har heller ikke været villige til at bøje sig.
De ville have en større del af magten end det, der lå på bordet, fortæller Afrika-korrespondent i DR Nyheder, Søren Bendixen.
Han fortæller, at måden Omar al-Bashir blev væltet på, skabte et håb, som nu kan vise sig at have været naivt.
Demonstranter flygter fra skarpe skud i videoen:Den brutale side- Protestlejren i Khartoum blev slutningen på Bashirs styre.
Man lavede simpelthen en menneskering rundt om det militære hovedkvarter og præsidentens bolig.
Efter fem dage lykkedes det dem at vælte en af verdens værste diktatorer – en helt formidabel bedrift og nærmest uden tab af menneskeliv.
Men efter uger med konstruktive forhandlinger, viser militæret sig altså nu fra en mere brutal side.
- Militæret ved godt, at det ikke er i deres interesse at give magten til befolkningen.
For mange af de mænd, som sidder og leder landet nu, var med under Bashir og er skyldige i mange af de samme forbrydelser som præsidenten.
De ønsker ikke, at det, der overgik Bashir, skal overgå dem, siger Søren Bendixen.
Demonstranter bygger barrikader rundt om i hovedstaden.
Hvem blinker først?
Han siger, at en afgørende styrkeprøve mellem militæret og demonstranterne nu er begyndt.
- Militæret er oppe mod rigtig mange mennesker, og det kan vise sig nødvendigt at være meget brutale, hvis de skal trumfe deres vilje igennem.
- Det handler om, hvem der blinker først: Går folket på gaden, eller bliver de hjemme, fordi de simpelthen er for bange for militæret.
Hvis det samme antal mennesker går på gaden i morgen som i dag, så kan det blive vanskeligt for militæret at slå ned.
FacebookTwitterKopier linkEmner:Militær|Sudan|Omar al-Bashir (politiker)|Khartoum|Demonstrationer




https://www.dr.dk/sporten/fodbold/misset-superligaoprykning-koster-viborg-traener-jobbet

FodboldMisset superligaoprykning koster Viborg-træner jobbetViborg FF har opsagt samarbejdet med cheftræner Steffen Højer og assistenttræner Ralf Pedersen.
Steffen Højer er sammen med assistenttræner Ralf Pedersen blevet fyret i Viborg.
03.
juni 2019 kl.
16.
30Bemærk: artiklen er mere end 30 dage gammelLæs opViborg FF har mandag valgt at fyre Steffen Højer som træner.
1.
divisionsklubben oplyser på sin hjemmeside, at den stopper samarbejdet med cheftræner Steffen Højer samt assistenttræner Ralf Pedersen.
Trænerduoen overtog Viborg i august 2017 og har stået i spidsen for holdet i næsten to sæsoner.
I de to sæsoner har Viborg været tæt på oprykning til Superligaen, men misset billetten til den bedste række til slut.
Viborg-sportschef Jesper Fredberg forklarer, at ledelsen efter sæsonafslutningen har evalueret på situationen.
- Vi må desværre konstatere, at vi i to sæsoner ikke har levet op til vores forventninger og målsætning, og derfor mener vi i bestyrelsen og ledelsen, at det er tid til at gå i en ny sportslig retning.
Steffen Højer under søndagens playoff-kampen mod Hobro.
- Det er aldrig nemt at sige farvel, og det gør det ekstra svært, når vi har at gøre med to store klubpersonligheder, siger Jesper Fredberg til klubbens hjemmeside.
- Vi ønsker Steffen og Ralf alt det bedste, og takker dem for deres indsats, lyder det fra sportschefen.
Steffen Højer ser tilbage på de to afgørende playoffkampe mod Hobro med skuffelse.
Kampene endte med to sejre til Hobro.
- Jeg er selvfølgelig enormt ærgerlig over beslutningen.
Jeg synes, vi har rykket klubben i en professionel retning, og at der langt hen ad vejen er blevet leveret et godt stykke arbejde.
- Det var små marginaler, der gjorde, at vi ikke nåede målsætningen, men jeg kender også godt vilkårene som træner i denne branche, siger Steffen Højer.
/ritzau/FacebookTwitterKopier linkEmner:Viborg|Hobro




https://www.dr.dk/sporten/oevrig/frederiksen-med-suveraen-generalproeve-inden-em-paa-hjemmebane-jeg-gaar-benhaardt

Øvrig sportFrederiksen med suveræn generalprøve inden EM på hjemmebane: ’Jeg går benhårdt efter at vinde’En af Danmarks bedste triatleter Helle Frederiksen løb søndag med sejren ved en konkurrence i Tyskland.
Helle Frederiksen vil vinde EM på hjemmebane i Helsingør i juni.
Af Anne Hedegaard Petersen03.
juni 2019 kl.
13.
37Bemærk: artiklen er mere end 30 dage gammelLæs op- Det findes jo ikke noget, der er bedre end en sejr.
Sådan lyder det fra en meget glad Helle Frederiksen, efter hun søndag krydsede målstregen som første kvinde ved et ræs i Kraichgau i Sydtyskland i tiden 4 timer, 31 minutter og 26 sekunder.
Sejren er Frederiksens tiende i karrieren på den korte triatlon-distance, og selv om hun altså har gjort det mange gange før, så var søndagens sejr ekstra vigtig efter en noget skuffende sæsonstart.
Distancer70.
3-distance: 1,9 km.
svømning, 90 km.
på cykel og 21 km.
løb.
Den lange distance: 3 km.
svømning, 120 km.
på cykel og 30 km.
løbIronman: 3,8 km.
svømning, 180 km.
på cykel og 42 km.
løb.
- Jeg stillede til start ved en konkurrence i Spanien for to måneder siden, hvor jeg ikke kunne gennemføre på grund af problemer med mit ene ben.
Kroppen ville ikke, som hovedet ville, og at fortsætte ville muligvis sætte mig ud resten af sæsonen, så vi valgte at trække stikket inde i konkurrencen.
Læs også:Et liv i smerte: Helle Frederiksen vil være verdens stærkeste jernkvinde- Det var helt vildt træls, men den helt rigtige beslutning.
Det var en start på sæsonen, som jeg på ingen måder ønskede.
Men nu vidner træningen og resultaterne heldigvis om, at jeg er ved at komme i god form, siger triatleten.
- Hvis jeg skal til Hawaii, kræver det, at jeg vinder i København.
Så det er lidt af en satsning at lægge alle æg i en konkurrence.
Helle Frederiksen, triatletEn drøm at vinde EMEfter søndagens sejr i Sydtyskland er Helle Frederiksens formkurve altså støt stigende, og det har den også bare at være.
For om tre uger stiller hun til start ved EM, der afholdes i Helsingør, og hendes ambition er ikke til at misforstå.
- Jeg går benhårdt efter at vinde, for det er et stort mål og ikke mindst en stor drøm.
Jeg er blevet nummer to de sidste to år, så det vil være fantastisk at kunne slutte øverst på podiet, siger Helle Frederiksen.
At stå øverst på podiet er dog ikke noget uvant for Frederiksen.
I 2014 og 2015 vandt hun alt, hvad hun meldte sig til og lavede hurtigste tid ved IRONMAN 70.
3.
Nu er næste mål guld ved EM på hjemmebane, og hvis hun skulle gå hen og gøre det, så vil det ikke være første gang, hun vinder et mesterskab indenfor de danske grænser.
- Jeg vandt VM sidste år på en lidt længere distance.
Det blev afholdt i Odense, og at vinde et mesterskab på hjemmebane er fuldstændig fantastisk.
Det ligger i minderne for altid, og så kan jeg trække dem frem, når jeg vil, siger hun.
Koncentration inder konkurrencen i Sydtyskland bliver sat i gang.
Helle Frederiksen inden hun hopper i vandet og er klar til at svømme 1,9 km.
Afsted på 90 km.
cykeltur i smukke omgivelser.
Efter godt og vel 21 km.
løb er det ved at gå op for Helle Frederiksen, at hun vinder løbet.
Frederiksen passerer målstregen i bedste tid.
4:31:261 / 4Koncentration inder konkurrencen i Sydtyskland bliver sat i gang.
Helle Frederiksen inden hun hopper i vandet og er klar til at svømme 1,9 km.
1 / 4Afsted på 90 km.
cykeltur i smukke omgivelser.
2 / 4Efter godt og vel 21 km.
løb er det ved at gå op for Helle Frederiksen, at hun vinder løbet.
3 / 4Frederiksen passerer målstregen i bedste tid.
4:31:264 / 4Krydser af på sin ’bucket-list’Helle Frederiksen drømmer stort, men det er der også grund til.
Hun er verdensrekordholder på den halve ironman-distance, og så er hun verdensmester på den lange triatlon-distance.
Og når man er en atlet i den kaliber, så stiller man sig naturligvis aldrig tilfreds.
- Jeg regner med at have et par år tilbage i sporten.
Jeg mærker ikke noget i kroppen rent fysiologisk.
Jeg kan til gengæld mærke, at jeg er meget mere afbalanceret, og at jeg hviler i mig selvHelle Frederiksen, triatletDerfor sætter Helle Frederiksen også alt på spidsen, når hun senere på sommeren deltager ved Copenhagen IRONMAN.
Konkurrencen er nemlig Frederiksens eneste mulighed for at kvalificere sig til det mest prestigefyldte og altoverskyggende ræs i triatlon-verdenen, VM på Hawaii.
- Hvis jeg skal til Hawaii, kræver det, at jeg vinder i København.
Så det er lidt af en satsning at lægge alle æg i en konkurrence.
Men det er den sidste dag med mulighed for at kvalificere sig til Hawaii, fortæller hun.
Læs også:Verdensmester på trods: Tørsten efter succes knækkede Helle Frederiksens kropHelle FrederiksenFødt den 5.
marts 1981 og er 38 år.
Bor i Silkeborg med sin mand efter at have boet i USA i fire år.
Blev færdig med sin kandidat i Human Ernæring i 2008 ved Københavns Universitet.
Repræsenterede Danmark ved OL i London i 2012.
Fik andenpladsen ved IRONMAN VM Arizona 2017 og slog dansk rekord.
Fik andenpladsen til de sidste to Europamesterskaber i triatlon i 2017 og 2018.
Har verdensrekorden på IRONMAN 70.
3-distancen (halv distance).
Udover muligheden for at kvalificere sig til VM på Hawaii, så bliver løbet i København også noget særligt, fordi Frederiksen hidtil kun har deltaget som tilskuer.
- København har altid været et ’bucket-list’-ræs for mig.
Så det er også derfor, det skal prøves og samtidig bliver et utrolig vigtig løb for mig.
Med et EM på hjemmebane, en debut til ironman i København og et muligt VM på Hawaii, får Helle Frederiksen nok at se til henover sommeren, og med en alder på 38 år er hun udmærket klar over, at hun er i sin karrieres efterår, men det er ikke noget, der presser hende.
- Jeg regner med at have et par år tilbage i sporten.
Jeg mærker ikke noget i kroppen rent fysiologisk.
Jeg kan til gengæld mærke, at jeg er meget mere afbalanceret, og at jeg hviler i mig selv.
En erfaring og en ro jeg tager med mig, fordi jeg har prøvet meget, siger Helle Frederiksen.
Se dokumentaren om Helle Frederiksens deltagelse ved VM på Hawaii i 2018 her.
FacebookTwitterKopier linkEmner:København|Hawaii|Triathlon|Tyskland|Helsingør




https://www.dr.dk/sporten/fodbold/landsholdet/hareide-skaaner-eriksen-faar-et-par-fridage-fra-landsholdet

LandsholdetHareide skåner Eriksen: Får et par fridage fra landsholdetChristian Eriksen støder til landsholdslejren onsdag, hvor holdet træner forud for EM-kvalifikationskampene.
Der går lige et par dage, før Christian Eriksen er tilbage på træningsbanen med det danske landshold.
03.
juni 2019 kl.
12.
57Bemærk: artiklen er mere end 30 dage gammelLæs opDet danske fodboldlandshold mangler en af dets helt store stjerner, når det mandag samles i landsholdslejren i Helsingør for at træne forud for EM-kvalifikationskampene.
Christian Eriksen har nemlig fået et par fridage fra landsholdet, efter at han lørdag spillede Champions League-finale med Tottenham.
Læs også:Hareide indkalder to spillere til landsholdslejrenEriksen støder til lejren onsdag, skriver Dansk Boldspil-Union (DBU) på Twitter.
- Vi glæder os til at se ham i lejren frem mod nogle spændende kvalifikationskampe, står der blandt andet i opslaget fra DBU.
Christian Eriksen og Tottenham tabte lørdag Champions League-finalen med 0-2 til Liverpool.
Eriksen og Tottenham tabte lørdag Champions League-finalen med 0-2 til Liverpool.
Danmark skal spille EM-kvalifikationskampe i Parken mod Irland på fredag og mod Georgien 10.
juni.
Det er Danmarks anden og tredje kamp i kvalifikationen, der blev indledt med en vild kamp mod Schweiz.
Kampen sluttede 3-3, selv om danskerne var bagud 0-3 og først fik reduceret til 1-3 i det 84.
minut.
Danmark har derfor et enkelt point på tredjepladsen i kvalifikationsgruppe D.
/ritzau/FacebookTwitterKopier linkEmner:DBU|Tottenham Hotspur FC|England|Fodbold|Christian Eriksen (fodboldspiller)




https://www.dr.dk/nyheder/regionale/oestjylland/aktivister-spaerrede-trafik-til-oliehavn-i-aarhus-lad-olien-blive-i

ØstjyllandAktivister spærrede for trafik til oliehavn i Aarhus: 'Lad olien blive i jorden'22 aktivister fra gruppen Extinction Rebellion blev anholdt, og 11 er i politiets varetægt.
Aktionen var ikke en demonstration, da den ikke var lovligt varslet.
Den foregik på oliehavnen i Aarhus.
Af Signe Haugaard Simonsen og Sarah Friis Elkjær03.
juni 2019 kl.
13.
01Bemærk: artiklen er mere end 30 dage gammelLæs opEn klimaaktion på oliehavnen i Aarhus tidligt mandag morgen har ført til, at Østjyllands Politi har anholdt 22 aktivister.
De kommer fra gruppen Extinction Rebellion, som lavede en blokade og spærrede for trafikken, så tankbilerne ikke kunne køre ind og ud.
De protesterede i håb om at få Danmark til at skære i forbruget af fossile brændstoffer og ønskede at råbe politikerne op.
Politiet stoppede blokaden og satte aktivisterne i futtog på jorden.
Aktivisterne oplevede, at de først ikke blev anholdt, men fik at vide, at de ville blive det, hvis de gik i blokade igen, forklarer Esben Rude fra Extinction Rebellion.
- De (aktivisterne, red.
) besluttede sig for, at de vil gerne ville ud igen for at fortsætte og komme igennem med budskabet om, at vi skal sørge for, at de her fossile brændstoffer bliver i jorden, siger han.
Politiet flyttede aktivisterne igen og satte dem i et nyt futtog.
Aktionen skabte lange bilkøer, da aktivisterne spærrede for trafikken til oliehavnen.
11 i politiets varetægtØstjyllands Politi er dog uenig i, at aktivisterne ikke blev anholdt i første omgang.
Politiet forklarer, at de fik en anmeldelse tidligt i morges, og klokken 06.
14 blev 22 personer kortvarigt anholdt og sigtet, da de havde bevæget sig ud på kørebanen.
Det blev senere til flere anholdelser.
- Klokken 08.
40 foretog politiet anholdelse igen.
Denne gang blev 11 personer anholdt, og de er nu på vej ind til politistationen, sagde Martin Løye, der er politiinspektør for borger- og forebyggelsescenteret hos Østjyllands Politi, efter anholdelserne.
De 11 anholdte kan være aktivister, der igen valgte at løbe ud på vejen og derfor blev anholdt igen.
Politiet er ved at få et overblik over sigtelserne.
Alle aktivister er sigtet for overtrædelse af ordensbekendtgørelsen for ikke at efterkomme politiets anvisninger.
Aktivisterne blev sat i futtog af to omgange.
Stadig folk på havnenIfølge Martin Løye var der omkring 25 personer på havnen, men nu er aktionen blevet stoppet.
- De blev anholdt, fordi de ikke respekterede de anvisninger, de havde fået fra politiet.
Derfor er vi nu blevet nødt til at stoppe aktionen.
Klokken 09.
30 var der dog stadig folk på havnen.
- Der står stadig folk, som støtter og viser deres support på sidelinjen gennem bannere og slagsange, siger Esben Rude fra Extinction Rebellion.
Politiet blev på havnen for at sørge for, at trafikken gled uforstyrret.
11 af aktivisterne er nu i politiets varetægt.
Aktionen var ikke en demonstration, da den ikke var varslet lovligt.
11 aktivister er nu i politiets varetægt.
FacebookTwitterKopier linkEmner:Østjyllands Politi|Politi|Kriminalitet|Jylland|Aarhus




https://www.dr.dk/nyheder/vejret/det-lune-sommervejr-kommer-med-en-pris-kraftige-byger-med-torden-paa-vej

VejretDet lune sommervejr kommer med en pris: Kraftige byger med torden på vej På med shortsene, men tag en paraply med under armen, lyder det fra DR's vejrvært.
Der er risiko for skybrud på hele Fyn, Sjælland, Lolland Falster og Møn i tidsrummet fra klokken 14.
00 til 22.
00 i dag, oplyser DR's vejrvært.
Af Marie Louise Hagemeister03.
juni 2019 kl.
13.
23Bemærk: artiklen er mere end 30 dage gammelLæs opDet har ladet vente lidt på sig i år.
Sommervejret.
På samme tid sidste år havde der allerede været 20 sommerdage, og den første sommerdag faldt så tidligt som 19.
april.
I år har sommervejret fulgt med kalenderåret, og det var først i går, at årets første meteorologiske sommerdag blev målt.
Klokken 14.
50 ved Langø på Lolland blev der målt hele 26,9 grader.
Og vi bliver heller ikke snydt for det varme vejr i dag.
I store dele af landet bliver det nemlig mellem 20-25 grader, og på Bornholm bliver det helt op til 28 grader.
Risiko for skybrudMen det lune vejr kommer ikke uden en pris.
Det er nemlig et ”interessant meteorologisk misk mask vejr”, som DR’s vejrvært Louise Gade Sig udtrykker det.
- Der vil være bragende solskin, men også perioder med byger.
Lige nu ligger der en stribe af regn fra Langeland, over dele af Fyn og Kronjylland.
Det område trækker længere mod øst i løbet af dagen.
Fyn og det vestlige Sjælland får kraftige byger med torden, og sidst på eftermiddagen breder bygerne sig til Lolland, Møn og resten af Sjælland.
- Det bliver intensiveret, så der er risiko for skybrud på hele Fyn, Sjælland, Lolland Falster og Møn i tidsrummet fra klokken 14.
00 til 22.
00.
Frygten for skybrud har fået arrangører af koncerten for Prins Joachim på Sølyst til at skufte lokation til Bellevue Teatret.
Publikum har fået besked om ændringen.
Et brag af en valgaftenDet varme vejr fortsætter de næste par dage og topper på onsdag, hvor danskerne skal af sted for at sætte deres kryds i stemmeboksene.
Men her kommer det lune vejr heller ikke uden en pris.
- Det kan blive et brag af en valgaften.
Det bliver op til 28 grader, men kan kulminere med regn og tordenbyger.
Det våde vejr bliver dog mest mod vest, mens det mod øst kan blive mere tørt.
Så det bliver en uge med lune temperaturer, men fredag og lørdag bliver det lidt køligere med maksimalt 22 grader.
- Et dejligt lunt, men ustadigt vejr i vente, siger Louise Gade Sig.
FacebookTwitterKopier linkEmner:Vejret|Sjælland|Fyn|Lolland|Bellevue Teatret




https://www.dr.dk/nyheder/udland/trump-besoeger-london-har-helikoptere-blod-og-en-haer-af-medarbejdere-med

UdlandTrump besøger London: Har helikoptere, blod og en hær af medarbejdere medDen amerikanske præsident er på statsbesøg i Storbritannien, og det betyder et enormt sikkerhedsopbud.
Præsidenten og førstedame, Melania Trump, mødes her med dronning Elizabeth.
Af Sean Coogan03.
juni 2019 kl.
14.
25Bemærk: artiklen er mere end 30 dage gammelLæs opPræsident Trump landede for kort tid siden i London og starter nu et tre dage langt officielt statsbesøg i Storbritannien.
Transporten foregik som sædvanligt i den berømte Air Force One, som er en ombygget Boeing 747-200B, der er konstrueret til at kunne modstå luftangreb.
Læs også:Trump lander i London og skælder ud på borgmesterenForud for besøget har sikkerhedsfolk de seneste uger inspiceret lokationerne, som præsidenten skal besøge og gennemgået præsidentkortegens ruter på de britiske veje.
For når USA's præsident tager på udlandsvisit, er der tale om en enorm logistisk øvelse.
Donald Trumps statsbesøg i Storbritannien er ingen undtagelse.
Har helikoptere og bilkaravane med hjemmefraPræsidentens egne helikoptere stod klar til ham ved ankomsten til Stansted Lufthavn uden for London i dag.
Inden Air Force Ones hjul ramte landingsbanen i Londons Stansted Lufthavn her til formiddag, stod præsidentens to VH-3D Sea King-helikoptere klar på asfalten.
For når præsidenten er på besøg, nøjes man ikke med at låne lokale luftfartøjer og køretøjer.
I dagene op til et besøg bliver køretøjerne fløjet ind på destinationen ombord på adskillige transportfly.
Det gælder blandt andet præsidentens Cadillac limousine kendt som ”The Beast”.
Dem er der to af.
I 2018 fik præsident Trump en ny udgave af "The Beast".
Limousinen er bygget til at kunne modstå skud, eksplosioner og gasangreb.
Den ene transporterer præsidenten, mens den anden er til afledning.
Den 5,5 meter lange og ni tons tunge limousine er pansret og har ifølge BBC armerede dæk såvel som stålfælge, så den kan køre, selv om dækkene punkterer.
Et eksempel på en typisk kortege for præsidenten.
Formationen og antallet af køretøjer kan variere.
Et eksempel på en typisk kortege for præsidenten.
Formationen og antallet af køretøjer kan variere.
Transporten fra Stansted Lufthavn til centrum af London her til morgen foregik dog i helikopter, hvorved man undgik at skulle lukke veje ind mod London.
Kæmpe sikkerhedsopbudDer er varslet protester i Londons gader i anledning af præsidentens besøg.
Derfor er der indkaldt tusindvis af politibetjente for at sørge for orden i gaderne.
Ved sidste Trump-besøg sidste sommer blev knap 10.
000 betjente hentet ind fra hele landet.
Det fire dage lange besøg efterlod dengang en regning på mere end 120 millioner kroner i udgifter til politiopbuddet, skriver BBC.
Politi og sikkerhedsfolk er på plads ombord ved den amerikanske ambassadørs bolig i London, hvor præsidenten skal på besøg.
 Præsidenten skal også besøge Buckingham Palace, hvor dronning Elizabeth er vært.
 Skarpskytter var på plads i Stansted Lufthavn her til morgen.
1 / 3Politi og sikkerhedsfolk er på plads ombord ved den amerikanske ambassadørs bolig i London, hvor præsidenten skal på besøg.
1 / 3Præsidenten skal også besøge Buckingham Palace, hvor dronning Elizabeth er vært.
2 / 3Skarpskytter var på plads i Stansted Lufthavn her til morgen.
3 / 3Mens politibetjente skal sørge for orden i gaderne, forventes præsident Trump at have selskab af omkring 150 secret serviceagenter, der skal sørge for hans sikkerhed.
Præsidenten og førstedamen, Melania Trump, mødes i dag med blandt andet med dronning Elizabeth, mens det i morgen er premierminister Theresa Mays tur til at få besøg.
På onsdag skal præsidenten så til det sydlige England, hvor han skal deltage i markeringen af 75-året for D-Day.
I den anledning har man bygget en jernmur, der skal afskærme præsidenten.
En mur kan dog ikke afskærme et gentagende indslag fra nogle af de mange briter, der vil markere deres utilfredshed med præsident Trump.
Den såkaldte 'Trump Baby" fik debut ved præsident Trumps besøg i London sidste år.
De har igen sørget for, at deres seks meter høje protestballon - Trump Baby - flyver over London ved flere lejligheder i de kommende dage.
Læger og blod klarPræsidenten har dog også andre med i sit følge end førstedamen og sine mange sikkerhedsfolk.
Ifølge BBC bestod præsident Trumps følge af omkring 1000 personer i forbindelse med sit sidste besøg i Storbritannien, hvilket ifølge The Times krævede 750 hotelværelser.
Det store følge indbefatter blandt andet embedsmænd, der beskæftiger sig med de store udenrigspolitiske emner samt kommunikationsfolk, fortæller Ben Rhodes, der var præsident Obamas nationale sikkerhedsrådgiver, til The Guardian.
Der er en lang række køretøjer involveret, når præsidenten skal fra A til B.
Her ses præsidentens kortege i Tokyo forrige weekend.
 I den anledning havde man blandt andet sørget for lukkede veje.
1 / 2Der er en lang række køretøjer involveret, når præsidenten skal fra A til B.
Her ses præsidentens kortege i Tokyo forrige weekend.
1 / 2I den anledning havde man blandt andet sørget for lukkede veje.
2 / 2Derudover har præsidenten ifølge Washington Post altid en særlig militærrådgiver i nærheden, der er i besiddelse af ”the football”.
Det er en sagnomspundet taske, der indeholder koderne, der skal til, hvis præsidenten skal beordre et atomangreb.
Attentatforsøg mod amerikanske præsidenter er desværre ikke uhørt.
Derfor består præsidentens kortege af blandt andet en lægestab, mens man ifølge blandt andre NBC News har et køleskab med præsidentens blodtype klar i et køleskab ombord på "The Beast".
Ved et eventuelt angreb er der både en ambulance og et lægehold klar såvel som et hold af elitesoldater, der har til opgave at gå til modangreb, mens fortroppen evakuerer præsidenten, beretter The Washington Post.
Derudover sørger et særligt køretøj følge bilmediet The Drive for at blokere signaler, der kan bruges til at udløse vejsidebomber.
FacebookTwitterKopier linkEmner:Barack Obama (politiker)|Donald Trump (politiker)|Storbritannien|BBC|Biler




https://www.dr.dk/nyheder/politik/danmark-prover-fa-saret-barn-i-syrien-hjem

PolitikDanmark prøver at få såret barn i Syrien hjemBåde Danmark og Norge forsøger at få børn hjem fra syriske flygtningelejre, skriver danske og norske medier.
IS-krigere og deres familier forlod Baghouz, da de kurdiskledede styrker nedkæmpede dem tidligere i år.
03.
juni 2019 kl.
13.
27Bemærk: artiklen er mere end 30 dage gammelLæs opDanske myndigheder har taget kontakt til kurdiske myndigheder i Syrien med henblik på at få en såret dansk statsborger i en flygtningelejr i Syrien til Danmark.
Det fortæller Abdul Kareem Omar, der er udenrigskoordinator for de kurdiske myndigheder.
Han siger til TV2, at der forhandles om, hvorvidt den sårede kan komme til Danmark for at få behandling.
Ifølge TV2 er der tale om en dreng, der befandt sig i landsbyen Baghouz, som var Islamisk Stats sidste bastion i Syrien, da byen i marts faldt til de kurdiskledede styrker.
Her blev drengen ramt af skud i ryggen, da han flygtede fra byen.
- Jeg har ikke konkrete detaljer om hans situation, men efter hvad jeg hører, er han ikke i livsfare.
Han meldes i stabil tilstand, men har brug for langvarig behandling, siger Abdul Kareem Omar til TV2.
Moderen har givet tilladelseIfølge koordinatoren henvendte danske myndigheder sig for at få drengen til Danmark.
Det nægtede kurderne oprindeligt, medmindre barnets mor gav sin tilladelse.
Moderen har siden givet tilladelse til, at drengen udleveres til Danmark.
- Nu venter vi på dem (de danske myndigheder, red.
), siger Abdul Kareem Omar til TV2.
Udenrigsministeriet ønsker ikke at kommentere sagen, skriver TV2.
Også Norge forsøger at få statsborgere hjem.
Ifølge flere norske medier, heriblandt VG og NRK, har "flere uafhængige" kilder, der dog ikke navngives af avisen, bekræftet, at det norske udenrigsministerium har en delegation i Syrien for at få fem forældreløse børn med norsk statsborgerskab til Norge.
/ritzau/FacebookTwitterKopier linkEmner:TV 2 (tv-kanal)|Syrien|Norge|Islamisk Stat|NRK




https://www.dr.dk/nyheder/politik/folketingsvalg/loekke-naer-ramt-af-tagsten-under-interview

FolketingsvalgLøkke nær ramt af tagsten under interviewPolitiet har afspærret område foran Nationalmuseet i København, efter at statsministeren nær var kommet helt galt afsted.
Statsministerens presserådgiver, Magnus Ulvedal, fangede episoden på kamera.
Af Anne Klit Øllgaard03.
juni 2019 kl.
12.
56 | opdateret 03.
juni 2019 kl.
13.
34Bemærk: artiklen er mere end 30 dage gammelLæs opStatsminister Lars Løkke Rasmussen var kun en meter fra at blive ramt, da en tagsten faldt fra 12 meters højde under et interview med TV2.
Lige et splitsekund står man da også og tænker "you never know".
Statsminister Lars Løkke RasmussenPå en lydoptagelse af interviewet høres et lille brag, da tagstenen lander, efterfulgt af et chokeret "shit" fra en af de personer, der stod nær statsministeren.
Statsministerens presserådgiver fangede episoden på kamera.
Her ses det tydeligt, at statsministeren lige når at opdage, at noget er på vej ned, før tagstenen rammer jorden nær ham.
Ifølge TV2 var det en meget rystet Løkke, der blev ført i sikkerhed af sine PET-folk med det samme.
Chokket var dog ikke større, end at der var overskud til at joke med situationen, da statsministeren havde sundet sig et øjeblik.
- Nu har vi så meget styr på det, at hvis jeg havde fået en tagsten i hovedet, så ved vi godt, hvad der skal ske i Venstre, lød det fra statsministeren med henvisning til en kommentar fra 2014.
- Det ligger i næstformandsrollen i Venstre, at man skal være klar, hvis jeg får en tagsten i hovedet, når jeg går tilbage til Christiansborg, sagde han dengang til Berlingske.
Berlingske-journalist Cathrine Bloch, der også var til stede, skriver på Twitter, at "det så seriøst vanvittigt ud".
Lars Løkke Rasmussen erkender da også, at han blev skræmt.
- Lige et splitsekund står man da også og tænker "you never know".
Det er da en lille påmindelse om, at man ikke skal tage nogen ting i livet for givet.
Ingen kom til skade ved uheldet.
Nationalmuseet har efterfølgende haft en brandinspektør og en af deres egne folk oppe for at inspicere taget fra ydersiden, ligesom en drone har taget billeder oppefra.
- Ud fra det kan vi konstatere, at det er en tagsten, der er knækket.
Det er så den halve tagsten, der er rutsjet ned på et meget uheldigt tidspunkt, fortæller museets kommunikationschef, Jacob Frische, til DR Nyheder.
Også Københavns Politi bekræfter, at der ikke er noget, der tyder på, at der ligger noget kriminelt bag uheldet.
- Vi betragter det som et hændeligt uheld med en lykkelig udgang, siger vagtchef Leif Hansen.
Nationalmuseet skal nu have udbedret skaden og desuden have undersøgt resten af taget.
Derfor vil der stadig være afspærring sat op, så museets gæster trygt kan komme ind og ud.
- Vi priser os lykkelige for, at ingen kom til skade.
Nu vil vi undersøge næmere, hvad der er årsagen bag uheldet, for man skal gerne kunne føle sig sikker, når man besøger Nationalmuseet, lyder det fra Jacob Frische.
FacebookTwitterKopier linkEmner:Lars Løkke Rasmussen (politiker)|Nationalmuseet|TV 2 (tv-kanal)|København|Museer




https://www.dr.dk/nyheder/politik/folketingsvalg/klappen-gik-ned-mette-frederiksen-i-tv-duel-alle-kan-proeve-tabe

FolketingsvalgKlappen gik ned for Mette Frederiksen i tv-duel: '- Alle kan prøve at tabe tråden.
Selv en statsministerkandidat'Mange studerende frygter det, Mette Frederiksen kom ud for i tv-duellen mod Lars Løkke.
Af Mads Korsager Nielsen03.
juni 2019 kl.
12.
51 | opdateret 03.
juni 2019 kl.
14.
36Bemærk: artiklen er mere end 30 dage gammelLæs opMette Frederiksen er langt fra den eneste, der prøver at 'klappen går ned'.
Netop nu oplever tusindvis af studerende, hvordan mundtlige eksaminationer får det samme til at ske, som S-partiformanden kom ud for i tv-duellen mod Lars Løkke Rasmussen (V).
Det fortæller psykolog Anna Stelvig, der er stifter af firmaet Studymind, der blandt andet hjælper studerende med at minimere pres og stress i eksamens-situationer.
- Mange frygter netop det, som Mette Frederiksen kom ud for.
At stå i en situation og tabe tråden.
Men for mange er forestillingen langt værre end selve situationen, siger Anna Stelvig, der forklarer, at metoden til at overvinde klappen blandt andet er, at trække på skulderen og tænke ‘skidt med det’.
- Alle kan prøve at tabe tråden.
Selv en statsministerkandidat.
Men det afgørende er, hvordan man forholder sig i selve situationen.
Det handler om at bevare roen, trække vejret dybt og afmontere situationen.
Måske sige ‘hov, der tabte jeg lige tråden, jeg begynder lige igen’, siger Anna Stelvig.
Tabte tråd med bilpæreI tv-debatten søndag aften fremdrog Mette Frederiksen en bilpære, men gik lidt i stå, da hun skulle aflevere pointen om, at afgiften kun vil stige marginalt.
- Det her er, for dem der ikke lige kører bil, sådan en lille pære, der skal i - i øhm, altså i bilen, når man skal kunne lyse på vejen,sagde Mette Frederiksen.
Det afgørende i den situation er netop at tage det roligt og ikke give efter for ‘frygtens spiral’, der kan gøre det hele værre, siger Anna Stelvig.
Hvis man gør det, udløses en række hormoner i hjernen, der blandt andet lukker ned for den logiske tænkning, som gør det endnu sværere at komme videre.
Her handler det om at gøre forarbejdet hjemme og på forhånd afmontere frygten for, at det skal ske.
Det er mere frygten for klappen end selve klappen, der er problemet, siger hun.
- Men kan man inde i sig selv sige ‘herregud’ og på forhånd afdramatisere situationen, så udvikler det sig ikke.
Det er ens indstilling til at komme på glatis, der er afgørende, siger Anna Stylsvig.
Stræber efter det perfekteSom eksamens-psykolog oplever hun, at mange studerende slider og slæber for at opnå den perfekte præstation.
De lærer ting uden ad og forbereder replikker til alle tænkelige spørgsmål.
- Hvis der så opstår noget uforudset, så kan panikken brede sig, fordi kun det bedste er godt nok.
Derfor plejer jeg at sige, at de skal øve sig i at komme på glatis og efterfølgende komme tilbage på kursen, lyder rådet fra Anna Stelvig og Studymind.
Trine Lind er medejer af psykologpraksissen Lind & Karmark.
Ifølge hende kan Mette Frederiksens optræden være en hjælp til de mange perfektionistiske unge.
- Det skal ikke forstås som en hån mod Mette Frederiksen, men mere et udtryk for glæde over den normalisering, det viser og bevægelse væk fra den perfektionistiske forestilling som mange unge kan have til dem selv i præstationssammenhænge.
- Kun det perfekte og fejlfrie dur.
De frygter 'at klappen går ned', at deres stemme dirrer, at de begynder at svede, ryste eller blive røde i hovedet – og kobler sådanne kropslige reaktioner til svaghed, fiasko og ikke have styr på sine ting.
Det klippet viser er, at alle – unge studerende og garvede politikere reagerer på det at være på og præstere, siger psykolog Trine Lind.
Selv trækker Mette Frederiksen på smilebåndet over episoden.
- Jeg griner også lidt ad mig selv i dag, skriver hun på Facebook.
Ekspert: Ingen skade sketIfølge kommunikations- og ledelsesrådgiver Kresten Schultz-Jørgensen er der heller ikke andet at gøre, end at trække på skulderen og smilebåndet.
Episoden har ikke potentiale til at skubbe vælgere væk.
- Det var en betydningsløs brøler forstået på den måde, at der ikke skete nogen skade.
Det var ikke en episode, der ødelagde fortællingen om Mette Frederiksens person, for der er ingen, der mistænker hende for ikke at have styr på detaljerne, siger Kresten Schultz-Jørgensen, direktør for kommunikationsbureauet Oxymoroncom.
- Omvendt er det heller ikke godt fundet på, selvom det skulle virke.
For en elpære har ikke noget som helst med fortællingen om Mette Frederiksen at gøre, så derfor bliver det bare akavet.
Den blev tabt på gulvet, men der er ingen skade sket, siger Kresten Schultz-Jørgensen.
Opdateret: Citater fra psykolog Trine Lind tilføjet.
FacebookTwitterKopier linkEmner:Lars Løkke Rasmussen (politiker)|Venstre|Uddannelse|Mette Frederiksen (politiker)|Facebook




https://www.dr.dk/nyheder/penge/diskoteker-politianmeldt-ulovlige-alkoholreklamer

PengeDiskoteker politianmeldt for ulovlige alkoholreklamerForbrugerombudsmanden politianmelder seks diskoteker, der målrettede reklamer til unge under 18 år.
Dr.
Emils i Marielyst er et af de anmeldte diskoteker.
03.
juni 2019 kl.
12.
25Bemærk: artiklen er mere end 30 dage gammelLæs op"Fik du ikke nok om onsdagen?
Eller er du bare til gratis fadøl?
Fri fadøl den første time.
16+ medmindre du er 15 og har sidste skoledag.
"Sådan lød ordene i et Facebook-opslag fra et diskotek, men det er ifølge Forbrugerombudsmanden ulovligt at reklamere for alkohol til unge 18 år.
Derfor er seks diskoteker rundt i landet blevet meldt til politiet af Forbrugerombudsmanden.
- Retter diskotekerne deres reklamer mod unge under 18 år, må alkohol ikke indgå i markedsføringen, siger forbrugerombudsmand Christina Toftegaard Nielsen i en pressemeddelelse.
- Overtrædelse af forbuddet politianmelder vi, fordi hensigten med forbuddet er at beskytte de unge, siger hun.
Seks diskoteker i provinsenDe seks diskoteker er Retro i Helsingør med 22 ulovlige opslag på Facebook, Temabar i Vejle med fem, Temabar i Viborg med to, One i Fredericia med tre, mens Dr.
Emils i Marielyst og Mona i Maribo er anmeldt for et ulovligt opslag.
Det er foreningen Alkohol & Samfund og Alkoholreklamenævnet, der har klaget over diskotekerne til Forbrugerombudsmanden.
Klagerne blev rejst i 2017 og var rettet mod 15 diskoteker.
Læs også:- Det er virkelig stigmatiserende for unge at sige, at man ikke har styr på alkoholenHos Alkohol & Samfund er direktør Peter Konow tilfreds med, at det er endt med politianmeldelser, fordi han mener, at diskotekernes markedsføring skaber nogle forkerte forestillinger om alkohol hos de unge.
- Det er problem, fordi de her reklamer er med til at tegne et billede af, at man skal drikke sig helt i hegnet for at have det sjovt i byen.
Det skaber et usundt drikkepres.
- Unge kan slet ikke tåle at drikke så meget alkohol.
Hjernen bliver ved at udvikle sig, til man er i midten af 20'erne.
- Reklamer, der opfordrer til, at unge drikker igennem, er sundhedsskadelige og derfor forbudt, siger han.
Har anmeldt yderligere 30 diskotekerPeter Konow ærgrer sig til gengæld over, at der er gået halvandet år fra, at foreningen sendte klagerne, til at diskotekerne er blevet anmeldt.
I 2018 og 2019 har Alkohol & Samfund anmeldt yderligere 30 diskoteker.
Peter Konow mener derfor, at der bør afsættes flere penge til Forbrugerombudsmanden for at få sat mere skub på sagerne.
/ritzau/FacebookTwitterKopier linkEmner:Christina Toftegaard Nielsen (jurist)|Peter Konow (organisationsleder)|Forbrugerombudsmanden|Caféer og barer|Fredericia




https://www.dr.dk/nyheder/udland/trump-kraever-stop-syriens-og-ruslands-nedslagtning-i-idlib

UdlandTrump kræver stop for Syriens og Ruslands 'nedslagtning' i IdlibFN vurderer, at mindst 130 børn er blevet dræbt den sidste måned i provinsen.
Af Jakob Skov Jakobsen03.
juni 2019 kl.
12.
45Bemærk: artiklen er mere end 30 dage gammelLæs opI et nyt tweet kræver den amerikanske præsident, at der bliver sat en stopper for 'nedslagtningen' i Idlib.
Samtidig anklager han både Rusland, Syrien og Iran for at stå bag de mange voldsomme angreb, der har ramt Idlib-provinsen siden slutningen af april.
Her påbegyndte syriske regeringsstyrker - med hjælp russerne - luftangreb i den folkerige provins, som er den sidste del af landet, hvor oppositionsstyrkerne stadig har kontrollen.
Læs også:Rusland og Assad bombarderer skoler og flygtningelejre: 140.
000 drevet på flugtMindst 130 børn dræbtDonald Trumps udmelding kommer efter, at syriske NGO'er i fredags fordømte det internationale samfunds manglende involvering i konflikten.
Ifølge FN er omkring 30 hospitaler blevet angrebet og mindst 130 børn blevet dræbt den sidste måned.
Rusland kalder i et modsvar til Trump landets militære aktioner i Idlib for berettiget.
En talsmand for Kreml siger til Reuters, at militante bruger Idlib som base til at angribe både cicile og militære mål.
Læs også:VIDEO Tv-hold beskudt af syriske og russiske styrkerI videoen øverst kan du se klip fra nogle af angrebene i Idlib.
De er filmet af den syriske organisation White Helmet, og er vurderet som ægte af nyhedsbureauet AP.
FacebookTwitterKopier linkEmner:Donald Trump (politiker)|Syrien|Rusland|Forenede Nationer|Krige og væbnede konflikter




https://www.dr.dk/nyheder/politik/regeringens-farvel-til-2020-mal-har-saenket-gron-omstilling

PolitikRegeringens farvel til 2020-mål har sænket grøn omstillingDet havde fatale følger for den grønne omstilling, at Venstre i 2015 skrottede 2020-mål, mener organisation.
03.
juni 2019 kl.
10.
40 | opdateret 03.
juni 2019 kl.
15.
06Bemærk: artiklen er mere end 30 dage gammelLæs opEfter at Venstreregeringen sløjfede 2020-målene i 2015, er tempoet i den grønne omstilling dalet.
Det viser en graf, som organisationen Care har lavet på baggrund af tal fra Energistyrelsen, som er myndigheden på området.
Det skriver Information.
Avisen har sendt grafen forbi Klimarådet, der er regeringens uafhængige ekspertorgan, som bekræfter tallene bag figuren frem til 2018.
- Det har haft fatal betydning for dansk klimaindsats, at man annullerede 2020-målet, siger klimarådgiver John Nordbo fra Care til Information.
Målet om, at Danmark i 2020 skulle reducere klimabelastningen med 40 procent, var en del af regeringsgrundlaget for SRSF-regeringen og blev aftalt med Enhedslisten og De Konservative.
Men kort efter regeringsskiftet i 2015 valgte V-regeringen at droppe målet.
Ifølge klimaminister Lars Christian Lilleholt (V) ville det blive "rigtig dyrt for det danske samfund" at nå målene.
Allerede dengang advarede eksperter imod at sænke de grønne ambitioner og påpegede, at basisfremskrivninger på daværende tidspunkt viste, at Danmark så ud til at leve op til målet.
For fra 2010 til 2015 så klimaindsatsen ud til at kunne leve op til 2020-målet om, at udslippet af drivhusgasser i 2020 skulle være reduceret med 40 procent i forhold til 1990, som er FN’s basisår.
- Men efter at målet blev afskaffet, har det tilsyneladende haft en ret stort indvirkning på viljen og indsatsen til at gøre noget på det grønne, siger John Nordbo til Information.
Han mener, at udviklingen understreger behovet for ikke kun at have langsigtede klimamål frem mod eksempelvis 2045 eller 2050, men også kortsigtede mål.
Den holdning bakker Peter Møllgaard, der er formand for Klimarådet, op om.
Ligeså understreger han, at der er behov for en langsigtet og bred klimaaftale i Folketinget, som ligger nogle stabile rammevilkår for den grønne omstilling.
Til DR Nyheder forklarer energi-, forsynings- og klimaminister Lars Christian Lilleholt (V) dog, at han ikke fortryder, at regeringen droppede 2020-målsætningen.
- Nej, det gør jeg ikke, for vi er faktisk på rette vej.
- Med de fremskrivninger der er så når vi en 40 procents Co2-reduktion i 2020, siger han og henviser til Energistyrelsens basisfremskrivning 2018.
/ritzau/Opdateret klokken 15 med citat fra energi-, forsynings- og klimaminister Lars Christian Lilleholt (V).
FacebookTwitterKopier linkEmner:Lars Christian Lilleholt (politiker)|Venstre|Det Konservative Folkeparti|Miljøpolitik|Klimaændringer




https://www.dr.dk/nyheder/indland/justitsminister-kraever-svar-fra-bagmandspolitiet-i-braendstofsag

Sagen om Dan-BunkeringSe temaIndlandJustitsminister kræver svar fra Bagmandspolitiet i brændstofsag Søren Pape Poulsen (K) har ventet over en måned på redegørelse i sag om Dan-Bunkering.
Justitsminister Søren Pape Poulsen bad i slutningen af april om en orientering i sagen om Dan-Bunkerings mulige brud på EU-sanktioner mod Syrien.
Af Mathias Friis, Astrid Fischer og Line Gertsen03.
juni 2019 kl.
12.
04Bemærk: artiklen er mere end 30 dage gammelLæs opStatsadvokaten for Særlig Økonomisk og International Kriminalitet (SØIK) arbejder i øjeblikket på en redegørelse til justitsminister Søren Pape Poulsen (K).
Redegørelsen omhandler sagen om bunkerfirmaet Dan-Bunkering, som flere gange er blevet anmeldt til SØIK for muligt brud på EU’s sanktioner mod Syrien.
Det oplyser SØIK – også kendt som Bagmandspolitiet - til DR.
DR afslørede i april, at Dan-Bunkering er involveret i en sag om leverancer af 30.
000 ton jetbrændstof til russiske bombetogter i Syrien.
Bunkerfirmaet har hovedsæde i Middelfart på Fyn og er ejet af oliemilliardæren Torben Østergaard Nielsen.
Læs også:OVERBLIK Sagen om Dan-Bunkering og jetbrændstof punkt for punkt30.
april oplyste Søren Pape Poulsen til DR, at han havde bedt om en orientering i sagen.
I dag - over en måned senere - siger ministeren i en skriftlig kommentar til DR, at:- Der er tale om en meget alvorlig sag, som der er brug for at få klarhed over.
Siden valgudskrivelsen den 7.
maj har jeg ikke haft mulighed for at stille spørgsmål og rejse sager i ministeriet.
Men det ændrer ikke ved, at jeg forventer en redegørelse hurtigst muligt.
Retsordfører for Det Konservative Folkeparti, Naser Khader, finder det "dybt problematisk", at der er gået over en måned, hvor SØIK ikke har afleveret redegørelsen til justitsministeren.
- Når justitsministeren beder om en redegørelse, og man endnu ikke har reageret, så har man altså et problem, siger han.
SØIK sendte sagen videreErhvervsstyrelsen anmeldte for over to år siden - i februar 2017 - Dan-Bunkering til Bagmandspolitiet for muligt brud på EU’s Syrien-sanktioner.
Sanktioner, som gør det forbudt for europæiske virksomheder at sælge, levere, overføre eller eksportere jetbrændstof eller til anvendelse i Syrien.
Bagmandspolitiet sendte dengang sagen videre til Fyns Politi.
Som DR i dag kan fortælle, modtog SØIK i 2018 en ny anmeldelse om Dan-Bunkerings mulige brud på sanktionerne fra virksomhedens egen bank – Danske Bank.
Også herefter blev sagen liggende hos Fyns Politi.
Fyns Politi betegner sagen som ”større og kompliceret med forgreninger til udlandet.
” Og flere retspolitikere kræver i dag, at efterforskningen bliver overtaget af Statsadvokaten for Særlig Økonomisk og International Kriminalitet, som ifølge politikerne har kompetencerne til at efterforske den type internationale sager.
Bagmandspolitiet aflyste bekræftet tv-interviewSiden mandag i sidste uge har DR haft aftale om tv-interview med SØIK for at få deres svar på, hvorfor de sendte sagen om Dan-Bunkering videre til Fyns Politi, og hvorfor den trods endnu en anmeldelse til SØIK stadig ligger der.
Men halvanden time inden det bekræftede interview onsdag, aflyste SØIK aftalen.
Begrundelsen lød, at Bagmandspolitiet ikke vil udtale sig til pressen, før redegørelsen til justitsministeren er færdig.
Dan-Bunkering afviser sanktionsbrudDR har spurgt Dan-Bunkering om en kommentar til, at deres egen bank i august anmeldte virksomheden for muligt brud på EU’s jetbrændstof-forbud.
Men bunkerfirmaet har ikke kommenteret de nye oplysninger.
Dan-Bunkering har tidligere afvist over for DR, at de har overtrådt EU’s Syrien-sanktioner, og virksomheden er hverken sigtet eller tiltalt i sagenIfølge DR’s oplysninger har Dan-Bunkering blandt andet fået betaling for at overføre jetbrændstof til russiske tankskibe, som derefter har sejlet det til en regimekontrolleret havn i Syrien.
Overførslerne er sket på åbent hav i Middelhavet, og betalingerne kom fra en kunde, som repræsenterede russisk militær.
TIP OSHar du oplysninger i sagen?
Så skriv til DR’s journalist Mathias Friis på mafh@dr.
dk.
Alle henvendelser behandles fortroligt.
DR har kortlagt sagen på baggrund af amerikanske retsdokumenter, centrale kilder og fortrolige oplysninger hos danske myndigheder.
Dan-Bunkering har erkendt at have leveret brændstof til de russiske tankskibe, men i en mail til DR har virksomhedens advokaten skrevet, at ingen af Dan-Bunkerings leveringsdokumenter havde angivet Syrien som ende-destination.
Læs også:OVERBLIK Dan-Bunkerings svar i sagen om jetbrændstofVirksomheden ønsker ikke at oplyse til DR, hvilke leveringsdokumenter de henviser til eller hvilke destinationer, der stod på dokumenterne.
Brud på EU’s sanktioner kan straffes med op til fire års fængsel.
FacebookTwitterKopier linkEmner:Det Konservative Folkeparti|Naser Khader (politiker)|Søren Pape Poulsen (politiker)|Syrien|Erhverv




https://www.dr.dk/nyheder/penge/soeren-har-ejet-en-af-de-1200-skattefrie-boliger-jeg-har-koebt-aktier-pengene

PengeSøren har ejet en af de 1.
200 'skattefrie' boliger: 'Jeg har købt aktier for pengene'Boligejer har i flere år kæmpet for at få lov til at betale den boligskat, han skylder.
Søren Wamsler er i en årrække ikke blevet opkrævet ejendomsskat.
I stedet har han selv hvert år sat beløbet på selvangivelsen og betalt sin skat.
Af Alexander Hecklen, Søren Nielsen og Mikkel Jensen03.
juni 2019 kl.
11.
02Bemærk: artiklen er mere end 30 dage gammelLæs op- Det er lidt fjollet.
Sådan beskriver Søren Wamsler Kristiansen sin flereårige kamp med skattemyndigheder om at få lov til at betale den skat, han skylder staten.
Om de manglende betalingerSagen om de ubetalte boligskatter omfatter potentielt set både manglende skat til staten og kommunerne.
Vurderingsstyrelsen har oven i de omkring 1.
200 ejendomme, som ikke har betalt ejendomsværdiskat til staten, også fundet omkring 950 boliger, som muligvis ikke har betalt boligskat til kommunen - den såkaldte grundskyld.
Skønnet for den manglende ejendomsværdiskat er et øjebliksbillede, der af skatteministeren foreløbigt er opgjort til cirka 10 millioner kroner årligt.
Tallet er derfor endnu behæftet med væsentlig usikkerhed, da den manglende betaling for de enkelte ejendomme kan ændre sig, i takt med at sagerne behandles.
Vurderingsstyrelsen har endnu ikke kunnet opgøre, hvor meget den manglende grundskyld kommer til at løbe op i.
Sagerne om både ejendomsværdiskat og grundskyld fordeler sig over næsten hele landet.
Kilde: VurderingsstyrelsenHan er en af de omkring 1.
200 berørte boligejere, som i en årrække hvert år på selvangivelsen er blevet opkrævet nul kroner i boligskat.
- Det er da frustrerende.
Jeg er ikke blevet oplyst noget som helst om, hvorfor jeg ikke kunne indtaste min skat, og hvorfor min ejendomsvurdering ikke var okay, siger han.
Taster selv skatten indFor Søren Wamsler Kristiansen begyndte problemerne, da han købte hus i 2012.
Da han tjekker sin selvangivelse, kan han se, at der ikke bliver opkrævet ejendomsskat for den nye bolig.
I første omgang troede han dog, at det var på grund af købet, og han opgav derfor manuelt det skattepligtige beløb på sin selvangivelse.
- Det kunne være fordi, at ejendommen var handlet, at vi ikke havde fået den nødvendige info.
Så jeg tastede selv beløbene ind, siger han.
Men året efter er den gal igen.
Søren Wamsler Kristiansen ringer til Skat, men de kan ikke hjælpe.
- Så gør jeg ikke mere ved det.
Så taster jeg egentlig bare selv min ejendomsværdi ind, siger han.
Her er der flest bekræftede fejl med ejendomsværdiskat•Aarhus: 90•København: 74•Kalundborg: 51•Odense: 48•Guldborgsund: 29•Kolding: 24•Sønderborg: 24•Aalborg: 20•Viborg: 20•Slagelse: 18•Kilde: VurderingsstyrelsenHar sat pengene i aktierSådan fortsætter det de følgende år.
I mellemtiden finder Søren Wamsler Kristiansen dog ud af, at den manglende opkrævning skyldes en fejl i ejendomsvurderingen.
Han kontakter uden held Skat flere gange.
Men problemet med den manglende skat bliver ved med at være der år efter år.
Selvom Søren Wamsler Kristiansen ikke bliver opkrævet noget i ejendomsskat, angiver han selv hvert år beløbet på selvangivelsen, så han sikrer sig, at pengene bliver betalt.
- Hvis Skat finder ud af, at man ikke betaler, så skal man jo nok komme til at betale, siger han.
I år var den dog helt gal i skattesystemet, fortæller han.
- I år kan jeg slet ikke få lov til selv at taste ind.
Feltet på selvangivelsen melder fejl.
Siden da har Søren Wamsler Kristiansen valgt at sælge huset med en note i købskontrakten om fejlen.
På den måde er den nye ejer også klar over, at der et problem med ejendommen.
BoligskatI Danmark betaler boligejere to typer af boligskat:Ejendomsværdiskat til statenGrundskyld til kommunenSkatterne beregnes ud fra de offentlige ejendomsvurderinger, som foretages af det tidligere Skat, der i dag er overgået til at omfatte syv forskellige styrelser under Skatteministeriet.
Kilde: SkatteministerietSelvom boligen er solgt, hænger han dog fortsat på skatteregningen for det sidste år i huset, hvor han ikke kunne få lov til at taste beløbet ind i selvangivelsen.
Trods flere henvendelser til Skat har han endnu ikke fået lov at betale de 17.
000 kroner, han skylder i ejendomsskat.
I stedet sætter Søren Wamsler Kristiansen nu pengene til side på anden vis.
- Jeg har købt aktier for pengene.
Så må vi bare håbe.
Enten går det op, eller også går det ned, siger han.
TIP OS•Bor du i en af de fejlramte boliger, hører vi gerne fra dig.
Skriv til ahec@dr.
dkFacebookTwitterKopier linkEmner:Skatter og afgifter|Skat|Boligøkonomi|København|Vurderingsstyrelsen




https://www.dr.dk/nyheder/udland/trump-lander-i-london-og-skaelder-ud-pa-borgmesteren

UdlandTrump lander i London og skælder ud på borgmesterenKort før USA's præsident landede i London på statsbesøg affyrede han en Twitter-tirade mod byens borgmester.
03.
juni 2019 kl.
10.
34 | opdateret 03.
juni 2019 kl.
14.
25Bemærk: artiklen er mere end 30 dage gammelLæs opLige inden hjulene på Air Force One ramte asfalten i Stansted Lufthavn i London, åbnede USA's præsident, Donald Trump, sit statsbesøg i Storbritannien med et opslag på Twitter, hvor han kalder Londons borgmester for en "taber".
Donald Trump skal de næste dage på statsbesøg i Storbritannien.
Han starter med mandag at besøge dronning Elizabeth, inden han tirsdag skal mødes med Storbritanniens afgående premierminister, Theresa May.
Omkring klokken 10 dansk tid mandag landede Air Force One med præsidenten i London.
Men inden Donald Trump satte sine fødder på britisk jord, kunne han fra luften se en grøn mark, hvor der i græsset var tegnet en penis, en isbjørn og teksten "klimaforandringer er virkelighed".
Det er en 18-årig ung mand, Ollie Nancarrow, der står bag og håber på, at Donald Trump ser hans værk.
Til den engelske avis The Independent siger Ollie Na,carrow:- Donald Trump og hans benægtelse af klimaforandringer er ikke velkommen, og det vil jeg gerne gøre ham opmærksom på, når han lander i Stansted mandag.
Kort forinden Donald Trump landede, havde han sat sig til tasterne og skrevet på det sociale medie Twitter:- Sadiq Khan (Londons borgmester, red.
), som efter alt at dømme har gjort et forfærdeligt stykke arbejde som borgmester i London, har været tåbelig "ondskabsfuld" over for den besøgende amerikanske præsident - den klart vigtigste allierede for Storbritannien.
- Han er en iskold taber, der burde fokusere mere på kriminalitet i London end på mig.
- Khan minder mig meget om vores egen meget dumme og inkompetente borgmester i New York, (Bill, red.
) de Blasio, som også har udført et forfærdeligt arbejde - kun halvt hans højde.
- I al fald ser jeg frem til at være en god ven for Storbritannien, og jeg ser meget frem til mit besøg.
Nu lander jeg.
Tv-billeder viser, at Trump og hans hustru Melania siden har forladt Air Force One og er draget mod USA's ambassade i London, inden han møder dronningen.
Donald Trumps besøg i hovedstaden bliver tirsdag fulgt op af en protest gennem det centrale London.
Her vil en kæmpe Trump-baby, der er seks meter høj, kunne ses langt væk fra.
Det er en gruppe kaldet ”Sammen Mod Trump”, der er imod besøget, som arrangerer protesten.
/ritzau/Opdateret med flere detaljer om Trumps besøg.
FacebookTwitterKopier linkEmner:Donald Trump (politiker)|London|Sadiq Khan (politiker)|Twitter|Lokalpolitik




https://www.dr.dk/nyheder/politik/folketingsvalg/hannah-paa-19-skal-stemme-foerste-gang-test-siger-hun-skal-stemme-paa

ValgbarSe temaFolketingsvalgHannah på 19 skal stemme for første gang: Test siger, hun skal stemme på Alternativet, men det ved hun ikke om hun kommer til19-årige Hannah tvivler stadig, men er blevet mere afklaret få dage før valget.
Førstegangsvælgeren Hannah Palm står to dage inden folketingsvalget og vakler mellem SF og Enhedslisten.
Af Michael Ørtz Christiansen03.
juni 2019 kl.
08.
48Bemærk: artiklen er mere end 30 dage gammelLæs opDet bliver formentlig et parti i rød blok, der får en stemme fra 19-årige Hannah Palm på onsdag.
- Jeg kan godt se en ide i at stemme på et af venstrefløjspartierne, siger førstegangsvælgeren.
Mød førstegangsvælgerneP3 og DR Nyheder Unge følger førstegangsvælgeres vej til stemmeboksen:Hannah Palm, 19 år.
Bor på Nørrebro i København og læser enkeltfag på Det Frie Gymnasium.
Hun elsker at danse og spiller meget teater.
Mads Nissen Hvid, 18 år.
Bor på Langeland og pendler til 2.
g på Svendborg Gymnasium.
Dyrker landevejscykling med sine venner.
Wasan El-Hallak Kharoubi, 21 år.
Bor i Frederikssund og læser erhvervsøkonomi og sociologi på CBS.
Hun er deltidsbestyrer på en restaurant.
Jonas Stiller, 20 år.
Kommer fra Brovst og går på EUX på Nordjyllands Landbrugsskole for at blive landmand.
Er pjattet med maskiner.
Vi er med, fra valgkampen begynder, til de sætter deres første kryds.
Hannah Palm har blandt andet forsøgt at klæde sig på til folketingsvalget ved at høre radioavis med de seneste opdateringer fra det politiske liv og ved at samle foldere fra de forskellige partier.
Læs også:Tvivler til det sidste: Mads står mellem to kandidater - Løkke-udmelding har forvirret JonasOg så har hun matchet sine egne holdninger med folketingskandidaterne.
- Jeg tog en kandidattest, der sagde, at jeg burde stemme på Alternativet.
Men det ved jeg ikke, om jeg kommer til at gøre, for de har et ret dårligt ry, siger Hannah Palm.
Du kan tage DR's kandidattest lige HER.
Mental sundhedEn af de helt store dagsordener i valgkampen har også fyldt meget for Hannah Palm.
- De har alle sammen dækket klimaet ind, og jeg synes, at psykiatrien er rigtig vigtig.
Det er alt for tabubelagt at være psykisk syg, siger førstegangsvælgeren.
Læs også:Førstegangsvælgeren Hannah vil have billigere boliger: Jeg føler, at jeg bliver smidt ud af byenDerfor er hun begyndt at kigge mod SF og Enhedslisten - og hælder mest til det sidste.
- De har altid stået for, at der skal være en god normering i børnehaverne, og de går også ind for gratis tandlæge- og psykologhjælp.
Det er mega vigtigt, at dårligt stillede mennesker også kan få gode tænder og en god psyke, siger Hannah Palm.
Hør Hannah Palm fortælle, hvad der er vigtigt for hende, når hun skal beslutte sig for, hvor hun skal sætte sit kryds ved folketingsvalget den 5.
juni:Hannah Palm i Go Morgen P3Hvor mange førstegangsvælgere er der i Danmark?
Danmarks Statistik har beregnet antallet af vælgere, der skal stemme til folketingsvalget for første gang med udgangspunkt i befolkningen i Danmark 1.
januar 2019.
Ved folketingsvalget den 5.
juni 2019 er der 276.
263 danskere, der skal stemme for første gang.
De kan godt have stemt ved en anden type valg før.
I alt er der 4.
238.
913 stemmeberettigede i Danmark.
Mangler en folderMen politisk leder Pernille Skipper og resten af folketingskandidaterne fra Enhedslisten skal endnu ikke føle sig helt sikre på, at de får Hannah Palms stemme.
- Jeg fik en folder fra Enhedslisten og så, at de vil en masse gode ting, men jeg mangler lige at få fat i en fra SF, så jeg kan være helt sikker på, at jeg ikke skal stemme på dem, siger hun.
Læs også:Mads skal stemme for første gang: Jeg prøver at lukke mine forældres holdninger udeFacebookTwitterKopier linkEmner:Pernille Skipper (politiker)|Valg og folkeafstemninger|Enhedslisten|Folketinget|Psykiske lidelser




https://www.dr.dk/nyheder/viden/teknologi/et-gen-afgoer-hvordan-sneglehuset-vender-nu-har-forskere-klippet-det-vaek

TeknologiÉt gen afgør, hvordan sneglehuset vender: Nu har forskere klippet det væk Med gen-saksen Crispr har forskere fået snegles hus til at dreje mod venstre i stedet for højre, som det bør.
Sneglen Jeremy (anden fra højre) blev internet-berømt i 2016, da forskere forsøgte at finde ham en mage, der ligesom ham selv havde et ventredrejet hus.
De fire andre snegle er potentielle partnere, som blev importeret til England fra en spansk snegle-farm.
Af Maria Lise Behrendt03.
juni 2019 kl.
11.
33Bemærk: artiklen er mere end 30 dage gammelLæs opI 2016 blev sneglen Jeremy verdenskendt.
Det stakkels bløddyr var i den uheldige situation, at det var født med et hus, der var venstredrejet i stedet for højredrejet, som sneglehuse normalt er.
Det betød, at Jeremy havde urimeligt svært ved at finde en mage.
En sådan venstredrejning medfører nemlig også, at organerne sidder i den forkerte side.
Og det gør det umuligt at parre sig med et ‘normalt’ snegle-eksemplar.
Hvordan Jeremys kærlighedshistorie endte, kan du læse lidt længere nede i denne artikel.
© DR NyhederCrispr klipper uønskede gener bort  Gen-saks er en populært navn for teknologien Cripsr, som meget forenklet sagt kan klippe og klistre i gener.
Crispr fungerer ved hjælp af et enzym kaldet Cas9 og et guide-molekyle, som sammen finder vej til et specifikt gen - i fx en snegls eller et menneskes arvemasse - og ‘klipper’ det væk.
Teknologien kan bruges til at fjerne et uønsket gen, men den kan også bruges til at reparere et ødelagt gen eller erstatte det med et raskt.
Kilder: Jacob Giehm Mikkelsen, professor i biomedicin, dr.
dkInden da skal vi en tur til Japan, hvor forskere fra Tokyo University of Science har fundet netop det gen, som styrer, at snegles huse drejer til højre.
Deres forskning er udgivet i tidsskriftet Development.
Lignende lidelse rammer menneskerGenet hedder Lsdia1, og de japanske forskere mener, at genet koder for et protein, som regulerer cellernes form.
En snegl uden genet vil have et hus, der drejer mod venstre.
Det har de japanske forskere fundet ud af ved at ‘klippe’ Lsdia1 ud af DNA’et på snegle af arten ‘Stor Mosesnegl’ (en ganske almindelig snegleart, som også findes i ferskvand herhjemme) ved hjælp af genteknologien Crispr.
Efterfølgende er sneglenes afkom, afkommets afkom (og så videre) født med venstredrejede huse frem for at dreje mod højre, som de burde.
Bortset fra det har snegle-afkommet været sundt og raskt og fuldt ud i stand til at formere sig med andre venstredrejede eksemplarer.
De japanske forskere håber, at deres opdagelse kan være med til at lede videnskaben til en bedre forståelse af en lignende tilstand hos mennesker: Situs invertus - en sjælden genetisk sygdom, hvor organer er placeret spejlvendt i kroppen.
Jeremys søgen efter kærlighed gik verden rundtDe fleste snegle er født med højredrejning.
Men omkring 10 procent af alle sneglearter har naturligt et hus, der drejer mod venstre.
Jeremy var ikke en af de arter med et naturligt venstredrejet hus.
Han var en plettet voldsnegl med et hus, der havde den helt forkerte drejning.
Jeremys afkom med hus, der drejer mod højre.
Derfor efterlyste forskere fra Nottinghams University i England i 2016 en mage til Jeremy, som havde en anatomi magen til hans.
Efterlysningen gik verden rundt på de sociale medier under hashtagget #snaillove (snegle-kærlighed, red).
I 2017 fandt nogle godhjertede menneske så to potentielle mager til Jeremy.
En blev, ifølge BBC, spottet i et træ i den vest-engelske by Ipswich.
Den anden på en sneglefarm på Mallorca.
De to blev sendt til Nottingham, hvor de besluttede at parre sig - dog uden Jeremy.
Sammen fik de 170 snegle-unger.
Senere kom andre spanske, venstredrejede snegle til Nottingham, og i oktober 2017 blev Jeremy far.
Få dage senere døde han af naturlige årsager.
FacebookTwitterKopier linkEmner:Videnskab|England|Nottingham|BBC|Japan




https://www.dr.dk/nyheder/penge/minister-aergrer-sig-over-stor-skatteregning-til-boligejere-jeg-synes-ikke-det-er

PengeMinister ærgrer sig over stor skatteregning til boligejere: 'Jeg synes ikke, det er rimeligt'1.
200 boligejere skal betale op mod 100 millioner kroner tilbage.
En fejl hos skattemyndighederne har i en årrække betydet, at omkring 1.
200 boligejere har betalt nul kroner i skat.
Af Signe Mai Vilsbøll og Alexander Hecklen03.
juni 2019 kl.
10.
30Bemærk: artiklen er mere end 30 dage gammelLæs op1.
200 boligejere har på grund af en fejl hos skattevæsenet ikke betalt boligskat, og nu ser regningen ud til at falde.
Hvis partierne i forligskredsen ikke når til enighed om en anden løsning på problemet, vil boligejerne samlet set blive opkrævet op mod 10 millioner årligt i 10 år begyndende allerede fra august måned.
Om de manglende betalingerSagen om de ubetalte boligskatter omfatter potentielt set både manglende skat til staten og kommunerne.
Vurderingsstyrelsen har oven i de omkring 1.
200 ejendomme, som ikke har betalt ejendomsværdiskat til staten, også fundet omkring 950 boliger, som muligvis ikke har betalt boligskat til kommunen - den såkaldte grundskyld.
Skønnet for den manglende ejendomsværdiskat er et øjebliksbillede, der af skatteministeren foreløbigt er opgjort til cirka 10 millioner kroner årligt.
Tallet er derfor endnu behæftet med væsentlig usikkerhed, da den manglende betaling for de enkelte ejendomme kan ændre sig, i takt med at sagerne behandles.
Vurderingsstyrelsen har endnu ikke kunnet opgøre, hvor meget den manglende grundskyld kommer til at løbe op i.
Sagerne om både ejendomsværdiskat og grundskyld fordeler sig over næsten hele landet.
Kilde: VurderingsstyrelsenDertil kommer renter på otte procent i tre år, fortæller skatteminister Karsten Lauritzen (V).
- Det er svært at finde et politisk kompromis, som man ikke bliver udsat for kritik for i den her sag.
Jeg har været fleksibel i forhandlingerne, men jeg har ikke oplevet det samme fra andre parter, og derfor er vi indtil videre ikke nået til enighed, lyder det fra ministeren.
Han understreger, at han går til valg på at finde et alternativ.
- Jeg synes ikke, det er rimeligt at gå ti år tilbage og kræve renter, fordi myndighederne har begået fejl.
Vi skal have lavet loven om.
Skattevæsen forsømte opkrævningRegningen til boligejerne kommer som svar på, at skattemyndighederne i flere år har forsømt at opkræve de mange millioner, boligejerne ellers hvert år skal betale i skat.
Og selvom Karsten Lauritzen forsøgte at finde en politisk løsning lige inden valget, blev det såkaldte ”nulskattekompleks” skudt til hjørne i sidste øjeblik.
Ifølge skatteordfører Jesper Petersen (S) var Socialdemokratiet klar til at lave en aftale, hvor der opkræves skat tre eller fem år tilbage i tiden.
Han ærgrer sig over, at det ikke blev en realitet inden folketingsvalget.
Her er der flest bekræftede fejl med ejendomsværdiskat•Aarhus: 90•København: 74•Kalundborg: 51•Odense: 48•Guldborgsund: 29•Kolding: 24•Sønderborg: 24•Aalborg: 20•Viborg: 20•Slagelse: 18•Kilde: VurderingsstyrelsenDansk Folkepartis Dennis Flydtkjær mener, det er ministerens skyld, fordi han først i sidste øjeblik indkaldte partierne til forhandling.
- Det er en problemstilling, man har kendt i ti år uden at gøre noget, og så kommer man til forligspartierne kort før et valg og siger, at nu haster det.
Vi har ikke været klar til at løse det med pistolen for panden lige op til et valg, siger skatteordføreren.
Minister kendte til problemetBerlingske påpegede fredag også, at ministeren har kendt til problemet i flere år uden at orientere forligskredsen.
Spørger man Karsten Lauritzen, var der dog ikke noget at orientere om.
Ministeren blev ifølge eget udsagn først opmærksom på, at den rigtige løsning ikke var fundet, da Kammeradvokaten kom med sin endelige vurdering af retstilstanden i december 2018.
- Vi troede også, løsningen var der.
Den var så ikke lovlig, og det fandt vi ud af, da Kammeradvokaten oplyste, at det kræver ændringer i lovgivningen, hvis vi for eksempel skal nøjes med at gå tre år tilbage, siger ministeren og tilføjer:- Jeg ville ønske, der havde været klarhed over, hvad problemet gik ud på tidligere, så vi kunne have haft forhandlinger om sagen før.
Det har ikke været muligt, og vi kan først lave det om, når der er enighed i forligskredsen.
950 mangler at betale grundskyldUden en aftale står de omtrent 1.
200 boligejere til at skulle starte afbetalingen af 10 års gæld plus tre års renter på den anden side af sommerferien.
- Den melding, jeg har fået, er, at der bliver sendt nye vurderinger ud.
I de kommende måneder bliver sagerne sendt til skatteforvaltnigen, og derfor vil der være borgere, der i august eller september måned bliver opkrævet boligskat ti år tilbage med renter, siger skatteminister Karsten Lauritzen.
De manglende skatteopkrævninger skyldes blandt andet forkerte registreringer, som knytter sig til det fejlbehæftede vurderingssystem for ejendomme.
Fejlene kan gå helt tilbage til 2001 og 2002.
BoligskatI Danmark betaler boligejere to typer af boligskat:Ejendomsværdiskat til statenGrundskyld til kommunenSkatterne beregnes ud fra de offentlige ejendomsvurderinger, som foretages af det tidligere Skat, der i dag er overgået til at omfatte syv forskellige styrelser under Skatteministeriet.
Kilde: SkatteministerietNogle ejendomme står registreret som ubebyggede grunde, selvom der er huse på grundene.
I andre sager har ejendoms- og grundværdien været sat til nul kroner.
Den samlede efterregning kan dog vise sig at blive langt større end 100 millioner kroner.
Vurderingsstyrelsen har oven i de omkring 1.
200 ejendomme, som ikke har betalt ejendomsværdiskat til staten, også fundet omkring 950 boliger, som muligvis ikke har betalt boligskat til kommunen - den såkaldte grundskyld.
Men den del af sagskomplekset er der endnu ikke lavet økonomisk skøn for, oplyser vurderingsstyrelsen til DR Nyheder.
TIP OS•Bor du i en af de fejlramte boliger, hører vi gerne fra dig.
Skriv til ahec@dr.
dkFacebookTwitterKopier linkEmner:Jesper Petersen (politiker)|Skatter og afgifter|Boligøkonomi|København|Folketinget




https://www.dr.dk/nyheder/regionale/fyn/somalisk-familie-fik-frataget-alle-deres-rettigheder-nu-maa-boernene-igen-gaa

FynSomalisk familie fik frataget alle deres rettigheder - nu må børnene igen gå i daginstitutionFamilien har både fået penge og undervisning af lokalsamfundet i Nyborg.
Familiens otte børn taler dansk og drømmer om at kunne blive i Danmark.
Af Sine Skott og Henrik Mikaelsen03.
juni 2019 kl.
10.
20 | opdateret 03.
juni 2019 kl.
10.
55Bemærk: artiklen er mere end 30 dage gammelLæs opVelkommen.
I må ikke blive.
I må ikke gå i skole og vuggestue.
I må gerne få undervisning.
I må måske blive.
Familien Husseins otte børn har fået den helt store rutschebanetur i det danske system.
Og nu må Nyborg Kommune igen sende brev ud med en ny melding til familien.
Kommunen vil nemlig igen tilbyde økonomisk hjælp til den somalisk familie, som ellers har levet af lokale indsamlinger.
Familien Hussein mistede opholdstilladelsen i oktober 2018, og derfor stoppede Nyborg Kommune integrationsydelsen og meldte familiens børn ud af skoler, vuggestue og børnehave.
Forældrene måtte heller ikke arbejde.
Sagen kortDen somaliske Hussein-familie mistede deres opholdstilladelse i oktober 2018.
Børnene søgte efterfølgende asyl.
Nyborg Kommune sagde, at de otte børn skulle meldes ud af gymnasiet, folkeskolen og daginstitutionerne.
Rektoren på Nyborg Gymnasium, Henrik Stokholm, lod de to ældste døtre fortsætte på gymnasiet og åbnede dørene for de andre børn, som kom i "nødskole"og blev undervist af frivillige.
Sagen blev fulgt nøje i medierne, og integrationsminister Inger Støjberg (V) og andre politikere udtalte kritik af rektorens beslutninger.
For et par måneder siden fandt Nyborg Kommune ud af, at børnene har ret til at gå i skole.
Nu genoptager Flygtningenævnet familiens sag om opholdstilladelseSiden har de ældste børn fået lov til at gå i skole igen, fordi det var ulovligt ikke at tilbyde dem undervisning.
Lykkelig storesøsterMen nu er der både socialhjælp og institutionspladser på vej til de mindste børn, viser brevet fra Nyborg Kommune, som DR Fyn er i besiddelse af.
- Jeg er glad, for nu kan mine mindre søskende starte i daginstitutioner igen, siger familiens ældste datter, Ruwayda Hussein.
Den nye udmelding fra Nyborg Kommune skyldes, at Flygtningenævnet har genoptaget familiens sag om opholdstilladelse.
Dermed har familien igen - i juridisk forstand - lovligt ophold i Danmark, og så kan de sociale ydelser genoptages.
- Det har en enorm betydning for familien, at de nu får den tryghed, siger Niels Erik Hansen, som er familiens advokat.
Han kalder afgørelsen principiel.
Den yngste lillesøster Maida er tre år.
Udviklingen i sagen glæder rektor på Nyborg Gymnasium Henrik Stokholm, der aktivt har kæmpet for at sikre uddannelse til familiens børn - herunder de to ældste piger, der går på gymnasiet.
- De har fået deres rettigheder tilbage og er nu fuldstændig almindelige borgere i samfundet.
Det er kun godt for familien.
Det er fantastisk, fortæller den omdiskuterede rektor.
Men ikke alle er gladeNyheden om, at familien nu lovligt må opholde sig i Danmark vækker ikke glæde hos Dansk Folkeparti.
For systemet bryder sammen, hvis det er mediernes bevågenhed, der skal afgøre, hvilke enkeltsager, der sniger sig igennem, mener Alex Ahrendtsen (DF):- Vi bliver nødt til efter valget at få lavet et enstrenget system.
Både i forhold til systemet selv, men også i forhold til familien, så de er sikre på, at de bliver sendt ud, når Flygtningenævnet har frataget deres opholdstilladelse, forklarer han.
Familiens advokat forventer, at der vil gå over et halvt år, før Flygtningenævnet igen er klar med en afgørelse.
FacebookTwitterKopier linkEmner:Alex Ahrendtsen (politiker)|Nyborg Kommune|Flygtningenævnet|Udlændingepolitik|Nyborg




https://www.dr.dk/nyheder/udland/udrenset-nordkoreaner-dukker-op-ved-kims-side

Udland'Udrenset' nordkoreaner dukker op ved Kims sideEn sydkoreansk avis skrev, at atomforhandler var sendt i arbejdslejr som straf.
Kim Yong-chol havde et tæt parløb med den amerikanske udenrigsminister, Mike Pompeo, under atomforhandlingerne.
Af Jakob Busk Olsen03.
juni 2019 kl.
09.
10Bemærk: artiklen er mere end 30 dage gammelLæs opEn sydkoreansk avis skrev i sidste uge, at Nordkoreas chef for atomforhandlingerne med USA, Kim Yong-chol, var blevet sendt i arbejdslejr.
Men i dag har lokale medier i Nordkorea bragt billeder af chefforhandleren i selskab med diktator Kim Jong-un til en koncert i går.
Avisen Chosun Ilbo skrev på baggrund af en unavngiven kilde, at Kim Yong-chol var sendt på ideologisk genopdragelse og hårdt arbejde som straf for det fejlslagne topmøde mellem Kim Jong-un og USA's præsident, Donald Trump, i Hanoi i Vietnam i februar.
Andre nordkoreanske topfolk var blevet henrettet i en decideret udrensning efter fiaskoen, skrev avisen.
Det nye billede beviser ikke, at Kim Yong-chol, der er tidligere spionchef, aldrig har været sendt i arbejdslejr, skriver BBC.
Men han er der i hvert fald tilsyneladende ikke mere.
Læs også:Avis: Nordkorea henrettede rådgivere efter fiasko-møde med TrumpSydkoreanske medier og myndigheder har en lang tradition for unøjagtige rapporter om tilstanden i det ekstremt lukkede naboland.
I 2013 rapporterede avisen bag det seneste scoop, Chosun Ilbo, at en kvindelig kunstner, Hyon Song Wol, der blev beskrevet som Kim Jong-uns ekskæreste, var blevet henrettet offentligt sammen med adskillige andre kunstnere på grund af en sexskandale.
Senere viste det sig, at Hyon Song Wol i høj grad var i live.
Hun blev senere indsat på en fremtrædende stilling i Kim Jong-uns regering.
FacebookTwitterKopier linkEmner:Donald Trump (politiker)|Kim Jong-un (politiker)|Nordkorea|USA|BBC




https://www.dr.dk/nyheder/kultur/grammy-nomineret-sanger-anklager-butikskaede-racisme-nu-lukker-alle-butikker-i-en-dag

KulturGrammy-nomineret sanger anklager butikskæde for racisme: Nu lukker alle butikker i én dagDen populære R&B-sanger SZA mener, hun er blevet udsat for racisme af kosmetikkæden Sephora.
Kosmetikkæden Sephora har valgt at lukke alle sine amerikanske butikker i en hel dag for at afholde 'diversity training'.
Det kommer i kølvandet på en hændelse i foråret, hvor R&B-stjernen SZA følte sig udsat for racisme i en af kædens butikker.
Af Kasper Madsbøll Christensen03.
juni 2019 kl.
11.
04Bemærk: artiklen er mere end 30 dage gammelLæs opForestil dig, at du står i Matas og ikke kan beslutte dig for, hvilken creme du skal købe.
Forestil dig så, at en ansat i butikken pludselig ringer til sikkerhedsvagten for at sikre sig, at du ikke er ved at stjæle.
Det lyder måske som noget, der kun sker i film og tv-serier; men hvis du skifter danske Matas ud med den internationale kosmetikkæde Sephora, så har det faktisk været vaskeægte virkelighed for den Grammy- og Oscar-nominerede R&B-sanger SZA.
Den amerikanske sanger siger, at hun blev udsat for racisme i kædens butik i den californiske by Calabasas tilbage i april, skriver The Guardian.
Da SZA besøgte butikken, valgte en medarbejder - som SZA siden har valgt at kalde for 'Sandy' på Twitter - nemlig at ringe til sikkerhedsvagterne, da hun ville sikre sig, at SZA ikke var ved at stjæle fra butikken.
SZA mener, hele miseren skyldes det faktum, at hun er sort.
SZA ankommer til Oscar-uddelingen tidligere i år.
Her var hun én af de nominerede i kategorien 'Bedste sang', idet hun havde været med til at skrive teksten og indspille 'All the Stars' fra 'Black Panther'.
Nu har Sephora så valgt at lukke alle deres amerikanske butikker i en hel dag for at afholde 'diversity training' - mangfoldighedstræning - for alle firmaets ansatte.
Det sker nu på onsdag.
En talskvinde for Sephora, Emily Shapiro, forsikrer dog over for The Guardian, at mangfoldighedstræningen 'ikke skyldes en enkeltstående begivenhed'.
Hun fortæller til mediet, at der er blevet arbejdet på 'inklusivitets-workshoppene' i månedsvis, og at en stor kampagne under sloganet 'We Belong to Something Beautiful' ('Vi tilhører noget smukt') har været undervejs i snart et år.
Emily Shapiro understreger samtidig, at man tager klager som SZAs 'meget alvorligt'.
Ud over at tage direkte kontakt til SZA er vi også i gang med samle mere information om hændelsen, så vi kan tage de rigtige, næste skridt.
Emily Shapiro, talskvinde, Sephora- Vi er blevet informeret om en hændelse i vores butik i Calabasas.
Ud over at tage direkte kontakt til SZA er vi også i gang med samle mere information om hændelsen, så vi kan tage de rigtige, næste skridt, skriver hun i en mail til The Guardian.
Starbucks valgte at lukke 8.
000 butikkerSephoras beslutning om at lukke alle sine butikker i en hel dag kommer, et år efter at kaffekæden Starbucks tog samme beslutning.
Det skete, efter at chefen for en Starbucks i byen Philadelphia tilkaldte politiet, fordi to sorte mænd sad i butikken uden at bestille noget.
De to mænd blev anholdt for ulovlig indtrængen, men fortalte til politiet, at de ventede på en anden ven.
Denne ven ankom så til cafeen, mens de blev anholdt af politiet.
De to mænd blev efterfølgende ikke sigtet.
Det fik den 29.
maj sidste år Starbucks til at holde alle sine 8.
000 butikker lukket i USA for at træne sine ansatte i, hvordan de håndterer 'racemæssig partiskhed', som det blev kaldt.
Nu er det så alle Sephoras ansatte, der skal en tur på skolebænken.
SZA har blandt andet gjort sig bemærket musikalsk for sangen 'All the Stars' med Kendrick Lamar samt 'What Lovers Do' med Maroon 5.
Læs også:Verdensstjerner står i kø for at hylde 'Game of Thrones' på nyt albumFacebookTwitterKopier linkEmner:Kendrick Lamar (musiker)|Detailhandel|Starbucks|The Guardian|USA




https://www.dr.dk/sporten/fodbold/uefa-vil-bruge-var-i-nations-leagues-finalestaevne

FodboldUefa vil bruge VAR i Nations Leagues finalestævneVAR kommer i brug, når England, Portugal, Schweiz og Holland spiller de afgørende kampe i Nations League.
Dommerne får hjælp af VAR-systemet, når der for første gang spilles finalestævne i UEFA Nations League.
03.
juni 2019 kl.
09.
45Bemærk: artiklen er mere end 30 dage gammelLæs opDommerne får hjælp af VAR, når der i denne uge skydes gang i Nations Leagues finalestævne i Portugal.
Det skriver Det Europæiske Fodboldforbund (Uefa) i en pressemeddelelse.
Læs også:VAR-behar?
Sådan fungerer FIFA’s nye videoovervågning til VMForbundet har set gode resultater ved brugen af videodommere i knockoutfasen af Champions League og i Europa League-finalen, og derfor vil det også blive brugt i Nations League, skriver Uefa.
Et skridt fremad for alleI semifinalerne spiller England, Portugal, Schweiz og Holland, og trænerne for de fire landshold er glade for, at dommerne får en hjælpende hånd i kampene.
- Jeg tror, at brugen af VAR i Nations League er et skridt fremad for alle, som elsker fodbold og fairplay.
- VAR er et fantastisk værktøj for alle dommere, spillere og trænere, og det burde blive brugt i alle Uefas konkurrencer, siger Fernando Santos, der er træner for det portugisiske landshold.
I en kamp mellem de to tyrkiske storklubber Fenerbahce og Galatasaray benytter dommeren sig af Video Assistant Referee (VAR).
Også Schweiz' landstræner, Vladimir Petkovic, er positiv over indførelsen af VAR i Nations League.
- Når vi har tekniske ressourcer, der kan støtte dommerne i deres arbejde, skal vi få det bedst mulige ud af dem.
Læs også:VIDEO VAR i Superligaen?
Divisionsforeningen er positiv- Det er dog vigtigt, at det i sidste ende stadig er manden frem for maskinen, der bestemmer, siger han.
Nations Leagues første semifinale mellem Portugal og Schweiz fløjtes i gang onsdag aften klokken 20.
45.
/ritzau/FacebookTwitterKopier linkEmner:UEFA|Portugal|Schweiz|Fodbold|Europa League




https://www.dr.dk/nyheder/indland/politikere-kraever-handling-efter-ny-politianmeldelse-i-jetbraendstof-sag

Sagen om Dan-BunkeringSe temaIndlandPolitikere kræver handling efter ny politianmeldelse i jetbrændstof-sagRetspolitikere vil have Bagmandspolitiet til at overtage efterforskningen af Dan-Bunkerings mulige brud på Syrien-sanktioner.
Trine Bramsen (S) er en af de retsordførere, der vil have efterforskningen af Dan-Bunkerings mulige brud på EU's sanktioner mod Syrien tilbage til Bagmandspolitiet.
Af Mathias Friis, Astrid Fischer og Line Gertsen03.
juni 2019 kl.
09.
30Bemærk: artiklen er mere end 30 dage gammelLæs opNye oplysninger, om at Dan-Bunkering sidste år blev politianmeldt af sin egen bank for mulige brud på EU’s Syrien-sanktioner, får nu flere medlemmer af Folketingets Retsudvalg til at kræve, at myndighederne hurtigt kommer til bunds i sagen.
- For mig lyder alle alarmklokker.
Når en bank ligefrem går ind og advarer myndighederne, bør myndighederne meget hurtigt forstå, at det er alvorligt.
Og derfor bliver jeg endnu mere skuffet over, at den her sag bare er blevet henlagt i så lang tid, siger Socialdemokratiets retsordfører Trine Bramsen.
For mig lyder alle alarmklokker.
Når en bank ligefrem går ind og advarer myndighederne, bør myndighederne meget hurtigt forstå, at det er alvorligt.
Trine Bramsen, retsordfører hos SocialdemokratietRetsordføreren henviser til, at Erhvervsstyrelsen allerede i februar 2017 politianmeldte bunkerfirmaet til Statsadvokaten for Særlig Økonomisk og International Kriminalitet (SØIK) for mulig overtrædelse af EU’s forbud mod at sælge, levere, overføre eller eksportere jetbrændstof til Syrien eller til brug i Syrien.
SØIK sendte sagen til FynSØIK sendte sagen videre til Fyns Politi.
Dan-Bunkering har hovedsæde i Middelfart på Fyn.
Året efter, i august 2018, modtog SØIK så endnu en anmeldelse om Dan-Bunkerings mulige brud på jetbrændstof-forbuddet.
Denne gang fra virksomhedens egen bank – Danske Bank.
- Jeg ser det som en skærpende omstændighed.
Det er klart, at når ens bank anmelder et mistænkeligt forhold, så er der jo noget, der tyder på, at virksomheden selv har været rigtig godt klar over, at den har været gal, siger Peter Skaarup fra Dansk Folkeparti, der er formand for Folketingets Retsudvalg.
Også Det Konservative Folkepartis retsordfører, Naser Khader, mener, at politianmeldelsen fra banken rejser nye spørgsmål om politiets ageren i sagen.
- Når de røde lamper blinker i en bank, så skal det tages alvorligt.
En bank har stor indsigt i en virksomhed og dens kundeforhold, når de anmelder.
Og når banken siger om dens egen kunde, at kunden formentlig har overtrådt sådan et forbud, så burde der komme en reaktion fra politiets side, siger han.
30.
000 ton jetbrændstofDR afslørede i april, at bunkervirksomheden er involveret i en sag om leverancer af mindst 30.
000 ton jetbrændstof til russiske kampfly i Syrien, som har bombet til støtte for præsident Bashar al-Assad.
Dan-Bunkering: Sådan gjorde viDan-Bunkerings rolle i leverancer af jetbrændstof til Syrien har DR kortlagt ved at sammenstille beskrivelser fra et amerikansk anklageskrift og andre amerikanske retsdokumenter med centrale kilder og fortrolige oplysninger hos danske myndigheder.
De amerikanske retsdokumenter omhandler overtrædelse af USA's økonomiske sanktioner mod Syrien.
Som led i vores research har vi indsamlet oplysninger fra erhvervsregistre i flere forskellige lande, indhentet lokationsdata for skibe og fået dataudtræk fra europæiske havneregistre.
Vi har også søgt aktindsigt hos både danske og udenlandske myndigheder og brugt satellitbilleder, oplysninger fra sociale medier og videomateriale fra Syrien til vores kortlægning.
Endelig bygger historien på offentligt tilgængelige rapporter og nyhedsartikler, danske og udenlandske eksperters vurdering af oplysningerne samt en række anonyme kilder, herunder flere af hinanden uafhængige myndighedskilder.
I dag ligger sagen om Dan-Bunkerings mulige brud på EU-sanktioner hos Fyns Politi.
Fyns Politi har oplyst, at de stadig efterforsker sagen, og at ”der er tale om en større og kompliceret sag med forgreninger til udlandet”, og at ”ikke mindst den udenlandske vinkel gør sagen kompleks.
”’Jeg er faktisk rystet’Ifølge Peter Skaarup (DF) tyder meget på, at SØIK har lavet en fejl ved at sende sagen videre til Fyns Politi.
- Jeg kunne godt tænke mig, at SØIK genovervejer sagen og får sagen ind, så man kan bruge det apparat, som er til stede der.
Og man må jo sige, at SØIK har fejlvurderet en række sager, hvor sager, der burde have ligget hos dem – meget komplicerede sager – er endt i en politikreds og har samlet støv, siger han.
Læs også:OVERBLIK Sagen om Dan-Bunkering og jetbrændstof punkt for punktNaser Khader (K) mener heller ikke, at sagen bør ligge hos Fyns Politi én dag mere.
- Jeg er faktisk rystet over, at den ikke ligger hos den politimyndighed, der har ekspertisen til at undersøge sagen.
Vi skal huske på, at den her sag handler om en stor dansk virksomhed, der potentielt har blod på hænderne.
Hvorfor er det, du mener, sagen skal ligge høs SØIK?
- Sagen er jo international, og SØIK har international ekspertise.
Det er en politienhed, der arbejder med den her slags sager, siger han.
For få mennesker til for mange sagerSocialdemokraternes retsordfører Trine Bramsen mener, forløbet viser, at SØIK har brug for mere mandskab.
Hun mistænker, at sagen om Dan-Bunkering er ekspederet videre til Fyns Politi, fordi Statsadvokaten for Særlig Økonomisk og International Kriminalitet har været presset af mange andre sager.
- Sådan en sag må ikke havne hos en lokal politikreds.
Den skal altså ekspederes hos dem, der har faglig viden, og som har musklerne til at kunne løfte sådan en sag.
Og det kan man ikke forvente, at en lokal politikreds har.
Derfor synes jeg også, at det her mest af alt minder om, at sagen bare er blevet syltet hos Fyns Politi, uden Fyns Politi har nogen skyld i det, siger hun.
SØIK aflyste interviewSØIK aflyste onsdag et planlagt interview med DR om, hvorfor de har sendt sagen videre til Fyns Politi, hvad de gjorde på baggrund af bankens indberetning i august 2018, og hvad de siger til politikernes kritik.
Bagmandspolitiet begrundede aflysningen med, at justitsminister Søren Pape Poulsen (K) har bedt dem om at lave en redegørelse om sagen og siger nu, at de ikke har nogen kommentarer til pressen, før redegørelsen er færdig.
Dan-Bunkering afviser sanktionsbrudDR har spurgt Dan-Bunkering om en kommentar til, at deres egen bank i august politianmeldte virksomheden for muligt brud på EU’s jetbrændstof-forbud.
Men bunkerfirmaet har ikke kommenteret de nye oplysninger.
Dan-Bunkering har tidligere afvist over for DR, at de har overtrådt EU’s Syrien-sanktioner, og virksomheden er hverken sigtet eller tiltalt i sagen.
TIP OSHar du oplysninger i sagen?
Så skriv til DR’s journalist Mathias Friis på mafh@dr.
dk.
Alle henvendelser behandles fortroligt.
Ifølge DR’s oplysninger har Dan-Bunkering blandt andet fået betaling for at overføre jetbrændstof til russiske tankskibe, som derefter har sejlet det til en regimekontrolleret havn i Syrien.
Overførslerne skete på åbent hav i Middelhavet, og betalingerne kom fra en kunde, som repræsenterede russisk militær.
Læs også:OVERBLIK Dan-Bunkerings svar i sagen om jetbrændstofDan-Bunkering har erkendt at have leveret brændstof til de russiske tankskibe, men i en mail til DR har virksomhedens advokaten skrevet, at ingen af Dan-Bunkerings leveringsdokumenter havde angivet Syrien som ende-destination.
Virksomheden ønsker ikke at oplyse til DR, hvilke leveringsdokumenter de henviser til eller hvilke destinationer, der stod på dokumenterne.
Brud på EU’s sanktioner kan straffes med op til fire års fængsel.
FacebookTwitterKopier linkEmner:Bashar al-Assad (politiker)|Naser Khader (politiker)|Syrien|Erhverv|Socialdemokraterne




https://www.dr.dk/sporten/haandbold/championsleague/stjerneskuddet-andersson-har-fjernet-eget-pres-maaske-var-jeg-naiv

ChampionsleagueStjerneskuddet Andersson har fjernet eget pres: 'Måske var jeg naiv'Det har været nogle hårde sæsoner for Lasse Andersson, men nu er lyset for alvor begyndt at tage til.
Lasse Andersson ser tilbage på det, han kalder en kompliceret sæson, men kigger også positivt fremad.
Af Frederik Palle og Tina Müller (interview)03.
juni 2019 kl.
07.
50Bemærk: artiklen er mere end 30 dage gammelLæs opMan skal ikke se længe på Lasse Andersson spille håndbold for at vide, at han er en unik spiller på den internationale scene.
Hans skud fra distancen er på et niveau, som meget få spillere i verden kan følge.
Men knæskader har de seneste år holdt den danske FC Barcelona-spiller fra at excellere på den internationale scene.
På grund af gentagne problemer i det venstre knæ var han væk fra håndboldbanen i 13 måneder indtil for godt et år siden.
Men selv efter der var vejen tilbage langt fra nem.
Det lærte Lasse Andersson på den hårde måde.
- Det har været en meget kompliceret sæson.
Det var ikke så nemt, som jeg havde håbet på, at komme tilbage efter sådan en lang skade.
Det var måske lidt naivt, siger Lasse Andersson.
Lasse Andersson slog blandt andet sit knæ mod Bahrain tilbage i VM 2017.
- Via mit hårde arbejde og det nogenlunde niveau, jeg havde før skaden, så havde jeg måske et lidt naivt billede af, hvordan det var, når man kom tilbage.
Det har taget længere tid, end jeg lige havde regnet med, forklarer han.
Det betød, at han løb ind i et efterår, hvor spilletiden i storklubben var knap.
Flere gange måtte han se til fra tribunen, når holdkammeraterne brillerede på banen.
- Heldigvis har både træneren, spillerne og staben været der hele tiden.
De har taget mig ind og ud, og selvfølgelig har det været hårdt ikke at være med i hver kamp.
Det er jo det, man gerne vil, forklarer højrebacken- Heldigvis går kurven nu stille og roligt opad med hjælp fra hele holdet.
De har også været med til at give mig selvtillid, når jeg ikke har haft det helt store, siger han.
Har aldrig frygtet ny skadeLasse Andersson nyder bare at være tilbage på den store scene igen.
I den forgangne weekend viste han glimt af sin verdensklasse, da han spillede Champions League Final4.
Weekenden endte med en bronzeplads, hvilket faktisk var en enorm skuffelse for ham og FC Barcelona.
Mod de senere Champions League-vindere, Vardar, i semifinalen var det spanske hold nemlig foran med seks mål i midten af anden halvleg.
Men et holdkollaps gjorde, at Vardar vendte 19-25 til 29-27.
Derfor rejser Lasse Andersson fra Final4 med en dårlig smag i munden.
Nu tænker han bare på, at han og holdet skal tilbage dertil næste år.
Og til den tid kan det måske blive efter en sæson, hvor det ikke har været kompliceret.
Lasse Andersson kører i hvert fald med en helt ny taktik.
- Jeg har aldrig haft en frygt for at blive skadet igen.
Til gengæld har jeg sluppet mit eget pres.
Presset på at skulle tilbage med det samme.
Det har jeg lagt helt til siden, fordi tingene kommer, når de kommer, forklarer Lasse Andersson.
- Det vigtigste var, at jeg fik sluppet presset på mig selv, fordi der findes ikke nogen person, der har lagt mere pres på mig, end hvad jeg selv har gjort.
Det er ikke altid det bedste at komme tilbage hurtigst muligt efter sådan en skade, siger hanLasse Andersson scorede tre mål for FC Barcelona i gårsdagens bronzekamp, som de vandt med 40-35 over Vive Kielce.
FacebookTwitterKopier linkEmner:FC Barcelona|Spanien|Polen




https://www.dr.dk/nyheder/udland/tysk-politi-efterforsker-politikers-dod

UdlandTysk politi efterforsker politikers dødLokale medier skriver, at sagen efterforskes som et drab.
Walter Lübcke var en vellidt politiker på tværs af partiskel, skriver tyske medier.
(© Peter Hartenfelser © Scanpix)03.
juni 2019 kl.
08.
41Bemærk: artiklen er mere end 30 dage gammelLæs opDen tyske delstatspolitiker Walter Lübcke fra delstaten Hessen er blevet fundet død.
Det oplyser delstatens afdeling af det konservative parti, CDU, ifølge nyhedsbureauet dpa.
Ifølge tabloidavisen Bild er der en række mistænkelige omstændigheder ved dødsfaldet.
Både Bild og andre medier såsom Welt skriver, at drabsafdelingen ved delstatspolitiet i Hessen har overtaget efterforskningen.
RegeringspræsidentWalter Lübcke var regeringspræsident i Kassel, der er en region i delstaten Hessel.
En regeringspræsident er ikke at forveksle med en ministerpræsident, der er en delstats øverste politiske post.
En regeringspræsident findes i flere af de tyske delstater.
Ministerpræsidenten udpeger regeringspræsidenten, der har en slags koordinerende rolle i forholdet mellem delstatsregeringen og lokalmyndigheder rundt om i delstaten.
Stillingen fandtes tidligere i alle tyske delstater, men nu er det kun store delstater som Baden-Württemberg, Bayern, Hessen og Nordrhein-Westfalen, der har en regeringspræsident.
"Dybt chokeret"- Vi er dybt chokeret over vores ven Walter Lübckes pludselige død, siger Hessens ministerpræsident, Volker Bouffier, i en meddelelse ifølge Welt.
Dpa citerer en meddelelse fra CDU for, at politikeren var en "brobygger".
/DR Nyheder/FacebookTwitterKopier linkEmner:Tyskland




https://www.dr.dk/nyheder/penge/se-kortet-her-bor-de-boligejere-der-har-betalt-nul-kroner-i-skat

PengeSe kortet: Her bor de boligejere, der har betalt nul kroner i skatEt skattesmæk på op mod 100 millioner kroner venter 1.
200 boligejere efter sommerferien.
Uden en aftale står de 1.
200 boligejere til at skulle starte afbetalingen af deres gæld i august og september, oplyser skatteminister Karsten Lauritzen (V).
Af Alexander Hecklen03.
juni 2019 kl.
09.
06Bemærk: artiklen er mere end 30 dage gammelLæs opEn fejl hos skattemyndighederne har i en årrække betydet, at omkring 1.
200 boligejere har betalt nul kroner i skat for deres bolig.
Og den samlede regning kan lyde på mange millioner alene i den del af skattebetalingerne, som staten er gået glip af.
BoligskatI Danmark betaler boligejere to typer af boligskat:Ejendomsværdiskat til statenGrundskyld til kommunenSkatterne beregnes ud fra de offentlige ejendomsvurderinger, som foretages af det tidligere Skat, der i dag er overgået til at omfatte syv forskellige styrelser under Skatteministeriet.
Kilde: SkatteministerietSådan lyder det fra skatteminister Karsten Lauritzen (V) i et svar til Folketingets Skatteudvalg.
- På baggrund af det foreløbige arbejde med sagskomplekset skønnes det, at den manglende betaling af ejendomsværdiskat svarer til cirka 10 millioner kroner årligt efter tilbageløb i den periode, hvor der er opkrævet for lidt i skat, skriver ministeren i svaret.
Kammeradvokaten har nemlig slået fast, at der efter gældende regler skal opkræves skat op til 10 år tilbage i tiden.
Dermed kan den endelige regning løbe op i op mod 100 millioner kroner for manglende skat plus renter.
Læs også:Efter skattefejl: 1.
200 boligejere står til regning på 100 millioner kronerTo kommuner især ramt af fejlSagerne fordeler sig over næsten hele landet.
Det viser tal, som DR Nyheder har søgt aktindsigt i hos Vurderingsstyrelsen.
Især en østjysk bykommune og en vestsjællandsk købstadskommune er ramt af mange sager om fejl, konstaterer Curt Liliegreen, der er direktør for boligøkonomisk Videncenter.
- Læg mærke til Kalundborg og Aarhus.
I disse kommuner er der rigtig mange ejendomme uden skat, mens der er relativt få i Aalborg sammenlignet med størrelsen af kommunerne, skriver han i mail til DR.
Omvendt er der færre fejl i omegnskommuner og landkommuner, fortæller Curt Liliegreen.
- Generelt er der ret få fejl i nogle landkommuner, om end en del bonner ud som Nordfyns Kommune.
Også nogle af omegnskommunerne til København har ret få fejl.
Man kunne kalde dem parcelhuskommuner.
Kommunekasser mangler også pengeUdover den manglende ejendomsværdiskat til staten, så mangler der også grundskyld i flere kommunekasser.
Den samlede efterregning kan dermed vise sig at blive langt større end 100 millioner kroner.
Vurderingsstyrelsen har oven i de omkring 1.
200 ejendomme, som ikke har betalt ejendomsværdiskat til staten, fundet omkring 950 boliger, som muligvis ikke har betalt boligskat til kommunen - den såkaldte grundskyld.
Styrelsen har imidlertid ikke kunnet opgøre, hvor meget den manglende grundskyld kommer til at løbe op i.
Det er også endnu uvist, om kommunerne selv kommer til at opkræve den manglende grundskyld.
Uden en aftale står de 1.
200 boligejere til at skulle starte afbetalingen af 10 års gæld plus tre års renter på den anden side af sommerferien i august og september.
- Den melding, jeg har fået, er, at der bliver sendt nye vurderinger ud.
I de kommende måneder bliver sagerne sendt til skatteforvaltnigen, og derfor vil der være borgere, der i august eller september måned bliver opkrævet boligskat ti år tilbage med renter, siger skatteminister Karsten Lauritzen.
Tidligere har Berlingske afdækket, at de manglende skatteopkrævninger blandt andet skyldes forkerte registreringer, som knytter sig til det fejlbehæftede vurderingssystem for ejendomme.
Fejlene kan gå helt tilbage til 2001 og 2002.
TIP OS•Bor du i en af de fejlramte boliger, hører vi gerne fra dig.
Skriv til ahec@dr.
dkFacebookTwitterKopier linkEmner:Karsten Lauritzen (politiker)|Venstre|Skatter og afgifter|Boligøkonomi|København




https://www.dr.dk/sporten/basketball/nba-finalerne-igen-helt-lige-warriors-udligner-mod-toronto

BasketballNBA-finalerne igen helt lige: Warriors udligner mod TorontoMed Golden State Warriors' sejr på 109-104 over Toronto Raptors står der nu 1-1 i finaleserien i NBA.
Golden State Warriors' Quinn Cook med nummer 4 og Stephen Curry fejrer point i den anden NBA-finale mod Toronto Raptors.
03.
juni 2019 kl.
07.
33Bemærk: artiklen er mere end 30 dage gammelLæs opGolden State Warriors vinder anden kamp i finaleserien i basketligaen NBA.
Med en sejr på 109-104 over Toronto Raptors står der nu 1-1 i serien, der spilles bedst af syv kampe.
Læs også:Toronto Raptors med forrygende start i finaleserie: Sætter NBA-mester under presKlay Thompson og Stephen Curry var dagens store helte for Warriors med 25 og 23 point.
Toronto-stjernen Kawhi Leonard kæmpede ellers bravt med 34 point og 11 rebounds i kampen.
Toronto Raptors' stjerneforward, Kawhi Leonard, scorede 34 point i nederlaget til Golden State Warriors.
Warriors med 18 point i stregToronto var foran efter kampens første to perioder, men i tredje periode vandt Golden State med 22 point, herunder med 18 point i træk, og førte 88-80 inden sidste periode.
Her spillede Toronto sig til blot at være bagud med fem point et minut før tid, men Warriors holdt stand.
Golden State Warriors vandt NBA-finalen både sidste år og i 2017.
De næste to kamp spilles i Oakland på Warriors' hjemmebane, Oracle Arena, natten til onsdag og natten til fredag dansk tid.
/ritzau/FacebookTwitterKopier linkEmner:Stephen Curry (basketballspiller)|Golden State Warriors|Basketball|Toronto|USA




https://www.dr.dk/nyheder/penge/efter-skattefejl-1200-boligejere-staar-til-regning-paa-100-millioner-kroner

PengeEfter skattefejl: 1.
200 boligejere står til regning på 100 millioner kronerPolitisk aftale gik i vasken inden valget.
Nu står boligejere til gigantisk skattesmæk.
En fejl hos skattemyndighederne har i en årrække betydet, at omkring 1.
200 boligejere har betalt nul kroner i skat.
Af Alexander Hecklen03.
juni 2019 kl.
08.
30Bemærk: artiklen er mere end 30 dage gammelLæs opEn efterregning på op mod 100 millioner kroner.
Vi har ikke været klar til at løse det med pistolen for panden lige op til et valgDennis Flydtkjær, skatteordfører, Dansk FolkepartiDet er, hvad der samlet set venter omkring 1.
200 boligejere, der på grund af en fejl ikke har betalt ejendomsværdiskat af deres bolig, og som derfor nu står til at skulle betale op til 10 års manglede skatter tilbage til statskassen.
Sådan lyder det fra skatteminister Karsten Lauritzen (V) i et svar til Folketingets Skatteudvalg.
- På baggrund af det foreløbige arbejde med sagskomplekset skønnes det, at den manglende betaling af ejendomsværdiskat svarer til cirka 10 millioner kroner årligt efter tilbageløb i den periode, hvor der er opkrævet for lidt i skat, skriver ministeren i svaret.
Om de manglende betalingerSagen om de ubetalte boligskatter omfatter potentielt set både manglende skat til staten og kommunerne.
Vurderingsstyrelsen har oven i de omkring 1.
200 ejendomme, som ikke har betalt ejendomsværdiskat til staten, også fundet omkring 950 boliger, som muligvis ikke har betalt boligskat til kommunen - den såkaldte grundskyld.
Skønnet for den manglende ejendomsværdiskat er et øjebliksbillede, der af skatteministeren foreløbigt er opgjort til cirka 10 millioner kroner årligt.
Tallet er derfor endnu behæftet med væsentlig usikkerhed, da den manglende betaling for de enkelte ejendomme kan ændre sig, i takt med at sagerne behandles.
Vurderingsstyrelsen har endnu ikke kunnet opgøre, hvor meget den manglende grundskyld kommer til at løbe op i.
Sagerne om både ejendomsværdiskat og grundskyld fordeler sig over næsten hele landet.
Kilde: VurderingsstyrelsenKammeradvokaten har nemlig slået fast, at der efter gældende regler skal opkræves skat op til 10 år tilbage i tiden.
Dermed kan den samlede regning for den skyldige periode løbe op i 100 millioner kroner plus renter for tre år.
DF: Vi sagde nej til revolver-aftaleI flere år har skattemyndighederne forsømt at opkræve de mange millioner, som boligejerne ellers hvert år skal betale i skat.
Selvom skatteminister Karsten Lauritzen (V) forsøgte at finde en politisk løsning lige inden folketingsvalget, blev det såkaldte ”nulskattekompleks” skudt til hjørne i sidste øjeblik.
Under et møde kort før valgudskrivelsen kunne ministeren ikke finde den nødvendige opbakning til sit eget forslag blandt forligspartierne Socialdemokratiet, Radikale Venstre og Dansk Folkeparti.
Spørger man Dansk Folkepartis Dennis Flydtkjær, som var med til mødet, var det Karsten Lauritzens egen skyld, at en mulig aftale gik i vasken.
Ministeren ventede til sidste øjeblik med at inddrage de øvrige partier, lyder det fra skatteordføreren.
- Det peger tilbage på Skat og Skatteministeriet.
Det er en problemstilling, man har kendt i ti år uden at gøre noget, og så kommer man til forligspartierne kort før et valg og siger, at nu haster det.
Nu skal I tage en beslutning, siger han og fortsætter:- Løsningen skal findes på et oplyst grundlag.
Vi har ikke været klar til at løse det med pistolen for panden lige op til et valg, siger Dennis Flydtkjær.
Her er der flest bekræftede fejl med ejendomsværdiskat•Aarhus: 90•København: 74•Kalundborg: 51•Odense: 48•Guldborgsund: 29•Kolding: 24•Sønderborg: 24•Aalborg: 20•Viborg: 20•Slagelse: 18•Kilde: VurderingsstyrelsenForkastede ministers forslagSkatteministeren foreslog en aftale, hvor der kun skulle opkræves manglede skat tre år tilbage i tiden.
De boligejere, der skylder skat for 10 år eller mere, ville på den måde få syv års rabat på deres manglende skatteindbetalinger.
Dansk Folkeparti mener dog ikke, at den løsning er rimelig, da de ubetalte skatter for nogle boliger potentielt set strækker sig helt tilbage til årene lige efter årtusindskiftet.
Istedet vil partiet have set nærmere på hver enkelt sag.
Det skal ifølge skatteordføreren bruges i vurderingen af, om nogle af boligejerne kan få rabat på gælden, hvis de eksempelvis har forsøgt at råbe skattemyndighederne op om problemet.
- På den ene side kan vi godt forstå, at det er et hårdt slag for de 1.
200 boligejere.
Men omvendt er der også et hensyn til alle de boligejere, der har betalt deres skat i løbet af årene, siger Dennis Flydtkjær.
Jeg havde gerne set, vi havde fundet et kompromis mellem regeringen, DF og S, så vi kunne få det løst, og folk kunne betale den skat, de skylder,Andreas Stenberg, skatteordfører, Radikale VenstreMen som skatteordfører har du vel også et medansvar for, at de 1.
200 boligejere får vished.
Nu risikerer I, at der ikke kommer nogen aftale?
- Jeg ville meget gerne have fundet en løsning i god tid.
Skat har vidst det i 10 år.
Nu fik vi muligheden kort før et valg til at finde en løsning.
Men det var bare så kort tid, så vi ikke kunne finde en løsning, siger han.
Socialdemokratiet er på det punkt helt enige med Dansk Folkepartiet, siger partiets skatteordfører, Jesper Petersen.
Han mener, at skatteministeren har siddet på hænderne i sagen i for mange år.
Ifølge Jesper Petersen var Socialdemokratiet ved mødet klar til at lave en aftale, hvor der opkræves skat "tre eller fem år tilbage i tiden".
- Desværre nåede vi ikke frem til en aftale, inden der blev udskrevet folketingsvalg.
Det ærgrer mig rigtig meget, siger han.
BoligskatI Danmark betaler boligejere to typer af boligskat:Ejendomsværdiskat til statenGrundskyld til kommunenSkatterne beregnes ud fra de offentlige ejendomsvurderinger, som foretages af det tidligere Skat, der i dag er overgået til at omfatte syv forskellige styrelser under Skatteministeriet.
Kilde: SkatteministerietMen du er skatteordfører for et stort parti.
Kunne du ikke bare have taget imod løsningen fra skatteministeren, så de her boligejere havde fået en afklaring, inden politikerne gik til valg?
- Vi har ikke på nogen måde stået i vejen for at lave en aftale.
Det er skatteministeren, der er kommet sent i gang med at få skabt en løsning.
Han har kendt til sagen siden 2016 uden at orientere Folketinget, siger Jesper Petersen.
Ifølge Radikale Venstres skatteordfører, Andreas Stenberg, ville partiet gerne have lavet en aftale til mødet.
Men kløften mellem især regeringen og DF var for stor.
- Jeg havde gerne set, at vi havde fundet et kompromis mellem regeringen, DF og S, så vi kunne få det løst, og folk kunne betale den skat, de skylder, siger han.
Grundskyld kan gøre gælden størreUden en aftale står de 1.
200 boligejere til at skulle starte afbetalingen af 10 års gæld plus tre års renter på den anden side af sommerferien i august og september, oplyser skatteministeren til DR Nyheder.
Tidligere har Berlingske afdækket, at de manglende skatteopkrævninger blandt andet skyldes forkerte registreringer, som knytter sig til det fejlbehæftede vurderingssystem for ejendomme.
Fejlene kan gå helt tilbage til 2001 og 2002.
Nogle ejendomme står registreret som ubebyggede grunde, selvom der er huse på grundene.
I andre sager har ejendoms- og grundværdien været sat til nul kroner.
Den samlede efterregning kan dog vise sig at blive langt større end 100 millioner kroner.
Vurderingsstyrelsen har oven i de omkring 1.
200 ejendomme, som ikke har betalt ejendomsværdiskat til staten, også fundet omkring 950 boliger, som muligvis ikke har betalt boligskat til kommunen - den såkaldte grundskyld.
Sagerne om både ejendomsværdiskat og grundskyld fordeler sig over næsten hele landet, viser tal, som DR Nyheder har søgt aktindsigt i hos Vurderingsstyrelsen.
Her er der flest mulige sager om manglende grundskyld•København: 146•Frederiksberg: 52•Aarhus: 46•Randers: 41•Aalborg: 33•Frederikssund: 31•Slagelse: 24•Viborg: 23•Sønderborg: 22•Ringkøbing-Skjern: 21•Kilde: VurderingsstyrelsenS: Løsning kommer nok efter valgetStyrelsen har imidlertid ikke kunnet opgøre, hvor meget den manglende grundskyld kommer til at løbe op i.
Det er også endnu uvist, om kommunerne selv kommer til at opkræve den manglende grundskyld.
Indtil nu har de politiske drøftelser nemlig mest handlet om at finde en mulig løsning på problemet med den manglende ejendomsværdiskat.
- Jeg forestiller mig, at der skal være en saglig, ordentlig og velforberedt drøftelse med kommunerne om grundskylden på den anden side af et folketingsvalg, siger Socialdemokratiets skatteordfører, Jesper Petersen.
Så hvis dit parti får magten efter valget, kan du så garantere, at I magter opgaven med at finde en politisk løsning, så de 1.
200 boligejere kan få klarhed?
- Hvad udfaldet bliver, kan jeg ikke love noget om.
Sagen ligger desværre og venter til efter et folketingsvalg, og så skal vi - eller hvem end der sidder med ansvaret til den tid - samles og forhåbentlig skabe en bred politisk aftale, siger Jesper Petersen.
DR Nyheder har forsøgt at få en kommentar fra Kommunernes Landsforening (KL).
Men kommunerne har ikke ønsket at kommentere sagen, fordi der ifølge KL endnu ikke er kommet en endelig afklaring om grundskylden fra skattemyndighederne.
TIP OS•Bor du i en af de fejlramte boliger, hører vi gerne fra dig.
Skriv til ahec@dr.
dkFacebookTwitterKopier linkEmner:Skattepolitik|København|Økonomi|Jylland|Aalborg




https://www.dr.dk/nyheder/indland/22-anholdt-efter-klimaprotest-i-aarhus

Indland22 anholdt efter klimaprotest i AarhusEn gruppe demonstranter er i politiets varetægt, efter de deltog i en klimaprotest på oliehavnen i Aarhus.
03.
juni 2019 kl.
07.
14 | opdateret 03.
juni 2019 kl.
09.
36Bemærk: artiklen er mere end 30 dage gammelLæs opØstjyllands Politi har anholdt 22 demonstranter i forbindelse med en klimaaktion på oliehavnen i Aarhus.
Det skriver TV2 Østjylland.
Demonstranterne spærrede tidligt i morges for trafikken til og fra havnen, da de nægtede at flytte sig fra gaden.
De protesterede i håb om at få Danmark til at skære i forbruget af fossile brændstoffer og ønskede at råbe politikerne op.
Det resulterede i en kø af biler.
Danmark halter bagefter, når det kommer til at nedbringe forbruget af fossile brændstoffer, forklarer Esben Rude, der er talsmand for demonstranterne.
- I stedet for at falde, så har Danmark brugt mere de seneste år.
Derfor er det vigtigt at sætte ind her, siger han til tv-stationen.
Flere anholdelserIfølge Østjyllands Politi fik de en anmeldelse tidligt i morges, og klokken 06.
14 blev 22 personer anholdt og sigtet for ordensbekendtgørelsen, da de havde bevæget sig ud på kørebanen.
Det blev senere til flere anholdelser.
- Klokken 08.
40 foretog politiet anholdelse igen.
Denne gang blev 10 personer anholdt, og de er nu på vej ind til politistationen.
- Politiet er nu ved at få et overblik over sigtelserne, men de ligger alle sammen inden for ordensbekendtgørelsen, siger Martin Løye, politiinspektør for borger- og forebyggelsescenteret hos Østjyllands Politi.
Ifølge ham var der omkring 25 personer på havnen, men nu er aktionen blevet stoppet.
- De blev anholdt, fordi de ikke respekterede de anvisninger, de havde fået fra politiet.
Og derfor er vi nu blevet nødt til at stoppe aktionen.
Demonstranterne er tilknyttet den internationale organisation Extinction Rebellion.
Igennem ulovlige aktioner kæmper gruppen for klimaet.
Demonstranterne blev sat på en række i et såkaldt futtog i vejkanten, da de blev anholdt.
Artiklen er blevet opdateret 9.
36 med citater fra Østjyllands Politi.
/DR Nyheder/FacebookTwitterKopier linkEmner:Østjyllands Politi|Politi|Jylland|Aarhus|Kriminalitet




https://www.dr.dk/nyheder/politik/folketingsvalg/efter-statsministerduel-baade-frederiksen-og-loekke-skuffer-deres

FolketingsvalgEfter statsministerduel: Både Frederiksen og Løkke skuffer deres egneSF rasler med sablen, efter at Mette Frederiksen endnu en gang ikke ville love minimumsnormeringer.
Hverken de røde eller de blå partier var tilfredse med alt, hvad de hørte under statsministerduellen.
(© (c) DR)Af Emil Søndergård Ingvorsen, Andreas Nygaard Just og Morten Frandsen03.
juni 2019 kl.
07.
02Bemærk: artiklen er mere end 30 dage gammelLæs opNej tak til minimumsnormeringer i daginstitutioner og til skattelettelser.
Det er to af konklusionerne fra gårsdagens statsministerduel mellem Mette Frederiksen (S) og Lars Løkke Rasmussen (V).
Mette Frederiksen blev under debatten flere gange spurgt, om hun vil indføre minimumsnormeringer, hvis hun bliver statsminister.
Og netop det ville hun ikke love.
Læs også:Uffe Tang efter statsministerduel: Løkke forsøger at fremmane det røde spøgelse- Vi går til valg på at indføre flere pædagoger.
Når vi ikke går til valg på minimumsnormeringer, så er det fordi, vi har flere opgaver i velfærdssamfundet.
Vi skal også have gode folkeskoler, god ældrepleje, handicap og psykiatri, sagde S-formanden.
Den melding ærgrer oppositionspartnerne fra SF.
- Jeg er glad for, at minimumsnormeringer fyldte så meget under debatten.
Men jeg manglede en konkret melding fra Mette Frederiksen om, at vi selvfølgelig går i gang med at indføre minimumsnormeringer efter valget, hvis vi får flertal, siger formand Pia Olsen Dyhr og fortsætter:- SF har meldt meget klart ud, at den første finanslov vi laver med en ny regering, der ønsker vi en plan for minimumsnormeringer, og ellers stemmer SF ikke for den finanslov.
Så må Mette Frederiksen gå et andet sted hen og finde et flertal.
Der er ingen af dem, der vil være med til at sænke skatten for helt almindelige mennesker, der går på arbejde.
Det synes jeg er dybt problematisk.
Anders Samuelsen, Liberal AllianceRadikale Venstre er med i koret af kritikere:- Der kan godt blive råd til grænsekontrol og en udvisningsø til flere hundrede millioner, men når det handler om at love en jordemor ved hver eneste fødsel eller minimumsnormeringer i vores daginstitutioner, så har de to statsministerkandidater ikke nye løfter med til danskerne.
De har kun symbolpolitik, siger politisk leder Morten Østergaard.
Blå blok er også skuffedeI den borgerlige lejr er der heller ikke tilfredshed med alle Lars Løkke Rasmussens udmeldinger under debatten.
Statsministeren vil nemlig ikke love nogen form for lempelser af skatten, hvis han beholder statsministerposten.
De Konservatives formand Søren Pape Poulsen hæfter sig særligt ved et spørgsmål fra studiet, hvor en fra publikum spurgte, om det ikke også er velfærd at beholde nogle flere af ens egne penge selv.
- Lars Løkke Rasmussen vil først have en større offentlig sektor, før han vil se på, om der kan lempes på skatten.
Det viser meget godt, at der er brug for et parti som De Konservative, som vil passe godt på borgernes penge, siger Søren Pape Poulsen.
Anders Samuelsen fra Liberal Alliance er heller ikke imponeret over hverken Mette Frederiksens eller Lars Løkke Rasmussens økonomiske politik.
- Der er ingen af dem, som har en velfærdsplan for Danmark.
Der er ingen af dem, der vil være med til at sænke skatten for helt almindelige mennesker, der går på arbejde.
Det synes jeg er dybt problematisk, siger partiets formand.
FacebookTwitterKopier linkEmner:Anders Samuelsen (politiker)|Lars Løkke Rasmussen (politiker)|Socialdemokraterne|Venstre|Skatter og afgifter




https://www.dr.dk/nyheder/viden/kroppen/undersoegelse-af-20000-danskere-hjernerystelse-kan-oege-risikoen

KroppenUndersøgelse af 20.
000 danskere: Hjernerystelse kan øge risikoen for arbejdsløshedFem år efter en hjernerystelse er 43 procent stadig ikke fuldt arbejdsdygtige.
Hjernerystelse kan give lysfølsomhed, hovedpine og søvnbesvær.
Omkring 25.
000 danskere er årligt i kontakt med hospitalet på grund af hjernerystelse.
(© Colourbox)Af Pernille Kjeldgaard Kristensen03.
juni 2019 kl.
06.
32Bemærk: artiklen er mere end 30 dage gammelLæs opEn hjernerystelse kan være ubehagelig, smertefuld og komme i vejen for din hverdag, fordi du skal passe meget på dig selv i tiden efter.
Men en hjernerystelse øger også risikoen for, at du ikke er fuldt arbejdsdygtig fem år efter ulykken for din hjernerystelse.
Det viser ny forskning fra Københavns Universitet.
Forskerne har gennem fem år fulgt en gruppe danskere, der har haft en hjernerystelse.
Samtidig har de fulgt en kontrolgruppe, der ikke har haft en hjernerystelse.
Hvad gjorde forskerne?
Gennem CPR-numre har forskerne fulgt 19.
732 danskere mellem 18 og 60 år, der har fået diagnosen hjernerystelse på hospitalet.
Patienterne havde ingen andre skader på hovedet, i hjernen eller rygmarv.
Resultaterne viste blandt andet, at personer med hjernerystelse havde 1,5 gange større risiko for ikke at være fuldt arbejdsdygtige fem år efter hjernerystelsen.
Forskerne holdt resultatet imod en kontrolgruppe, der ikke havde haft en hjernerystelse.
Der er justeret for andre diagnoser som fx hjerte-kar-sygdomme eller depression, hvor patienterne har været i kontakt med sygehusvæsenet.
Undersøgelsen er den første danske af sin slags, hvor man følger et stort antal patienter med hjernerystelse i flere år.
Du kan læse mere om undersøgelsen her.
Kilde: Pressemeddelelse fra Københavns UniversitetOg det viste, at i gruppen med hjernerystelse var 43 procent ikke fuldt arbejdsdygtige efter fem år, mens det var 30 procent i kontrolgruppen.
- Vi tror, at forskellen på de to grupper er et udtryk for, at det ikke er alle, der kommer sig efter en hjernerystelse.
Vi ved, at en hjernerystelse kan give fysiske gener, mens andre også oplever en kompleks psykologisk reaktion, der kan stå i vejen for at komme tilbage på ordinære vilkår på arbejdsmarkedet, siger Hana Malá Rytter.
Hun er er lektor i neuropsykologi på Københavns Universitet og Bispebjerg-Frederiksberg Hospital og leder af Dansk Center for Hjernerystelse.
Hun er en af forskerne bag undersøgelsen.
Hana Malá Rytter understreger, at undersøgelsen ikke kan slå fast, at forskellen mellem grupperne skyldes hjernerystelse, men at resultaterne viser en mulig sammenhæng.
10 procent har gener efter et årIfølge tal fra Hjernerystelsesforeningen oplever 10-15 procent af alle patienter med hjernerystelse, at de stadig har gener efter et år.
- Vi ved fra tidligere forskning, at der er en gruppe, der oplever længerevarende gener efter en hjernerystelse.
Vi tror derfor, at denne gruppe muligvis kan være med til at give forskellen mellem de to grupper i vores undersøgelse, siger Hana Malá Rytter.
En hjernerystelse kan give gener som blandt andet hovedpine, lysfølsomhed, koncentrationsbesvær og søvnproblemer.
25.
000 rammes hvert årOmtrent 25.
000 danskere er hvert år i kontakt med hospitalet eller skadestuen, fordi de har fået en hjernerystelse (tal fra 1996).
Antallet af hjernerystelser skønnes dog at være højere.
Det er nemlig ikke alle, der opsøger hjælp på hospitalet.
Det er heller ikke alle, der forbinder deres symptomer med en hjernerystelse eller også udebliver symptomerne helt, så de ikke ved, at de har en hjernerystelse.
10-15 procent har stadig mén et år efter hjernerystelsen.
Kilde: HjernerystelsesforeningenDet kan også give forringet mentalt helbred hos nogle patienter.
- Generne fra en hjernerystelse kan vare i flere måneder eller år.
Og det kan tage meget hårdt psykisk på en person, fordi du ikke ved, hvornår det stopper igen, siger Hana Malá Rytter.
Mere syge end andreJakob Christensen, der er overlæge ved Neurologisk Afdeling på Aarhus Universitet og klinisk lektor på Institut for Klinisk Medicin ved Aarhus Universitet, mener, at det nye forskningsprojekt sætter fokus på et vigtigt problem.
Han er ikke en del af forskerteamet bag undersøgelsen.
- Undersøgelsen fortæller noget om problemets størrelse, som er vigtigt at vide, siger han.
Han understreger også, at den nye undersøgelse viser en sammenhæng, men at det ikke entydigt kan konkluderes, at en hjernerystelse øger risikoen for ikke at være fuldt arbejdsdygtig.
Hans tidligere forskning har vist, at personer, der slår hovedet, også brugte sundhedssystemet mere end andre, før de slog hovedet.
Han forklarer, at det også i det nye studie ses, at personer med hjernerystelse har en nedsat tilknytning til arbejdsmarkedet allerede på det tidspunkt, hvor de slår hovedet.
- Det er ikke sådan, at alle, der slår hovedet, er syge i forvejen.
Men resultater fra tidligere forskning tyder på, at dem med langvarige gener efter en hjernerystelse muligvis også har haft helbredsmæssige problemer før hjernerystelsen, siger han.
Den nye undersøgelse viser, at personer med hjernerystelse dobbelt så hyppigt fik sundhedsrelaterede ydelser (fx sygedagpenge og flexjob, red.
), som personer uden hjernerystelse - allerede før de slog hovedet.
Han forklarer, at det derfor er svært at afgøre, om det er hjernerystelsen, der gør, at den gruppe i højere grad ikke er fuldt arbejdsdygtige eller om andre sygdomme spiller ind.
- Men uanset forklaringen, så er personer med hjernerystelse en gruppe, der taber tilknytningen til arbejdsmarkedet, og det skal der gøres noget ved.
Konsekvenserne kan være store og dyre for både patient og samfund, siger Jakob Christensen.
FacebookTwitterKopier linkEmner:Københavns Universitet|Videnskab|Aarhus Universitet|Sundhed og velvære|Bispebjerg




https://www.dr.dk/nyheder/indland/rekordmange-unge-fra-misbrugsfamilier-ma-vente-pa-hjaelp

IndlandRekordmange unge fra misbrugsfamilier må vente på hjælpUnge med mén fra at vokse op i en misbrugsfamilie står i kø til hjælp.
Forening ønsker behandlingsgaranti.
Unge, der er vokset op i en familie med misbrug, kæmper ofte med psykiske mén som angst, depression og lavt selvværd.
(Modelfoto).
03.
juni 2019 kl.
06.
15 | opdateret 03.
juni 2019 kl.
12.
04Bemærk: artiklen er mere end 30 dage gammelLæs opAngst, depression og følelsen af at være intet værd.
Når unge banker på døren til foreningen Tuba, der rådgiver børn vokset op med misbrug, kæmper de med tunge tanker.
Problemet er blot, at det langtfra er muligt for Tuba at nå ud til alle.
1.
juni i år var 1800 personer i alderen fra 14 til 35 år i behandling hos foreningen.
Der var samtidig 1.
300 personer, som stod i kø til hjælp.
Det bekymrer Henrik Appel, der er landsleder i Tuba.
- De unge strømmer til vores afdelinger.
De lider af angst, dårligt selvværd, har ptsd-udfordringer og depressioner.
Det gør, at de har svært ved at fungere i dagligdagen, siger han.
Seks til ni måneder med hjælpTuba driver 32 afdelinger over hele landet.
Personer, der modtager hjælp hos Tuba, får gennemsnitligt hjælp imellem seks og ni måneder.
Man kommer ind hver anden uge, og går man i gruppeterapi, er det af tre timers varighed.
Er det enkeltvis, får man terapi i en time.
Det er især i større studiebyer som København, Aarhus og Odense, at der opleves ventetid.
Her kan der går fra to til tre år, før de unge bliver lukket ind.
De yngste får først hjælp, men så snart man runder de 25, bliver det straks sværere, fortæller Henrik Appel.
- Dem over 25 år venter allerlængst.
- Det er der, hvor de selv skal etablere en familie og færdiggøre deres uddannelser.
De har så svært ved meget af det.
Det kan vi hjælpe dem med, så det er en rigtig god menneskelig og samfundsmæssig investering, siger han.
Øget risiko for at blive misbrugerHvert tredje barn, der er vokset op i hjem, hvor en eller begge forældre er misbrugere, har øget risiko for også selv at udvikle et misbrug.
Derfor er det ifølge Tuba afgørende, at de får hjælp, så misbrug kan forebygges.
Det handler dog om økonomi.
Tuba har ikke penge nok til at sikre de fornødne specialiserede kræfter til at hjælpe de unge.
Ifølge Henrik Appel vil Tuba kunne nedbringe ventelisten med 80 procent inden for to år, hvis foreningen fik tilført 14 millioner kroner ekstra.
- Vi opfordrer en kommende regering til at tænke det her ind.
Misbrugere har ret til behandling inden for 14 dage.
Vi mener, at deres børn også bør have ret til hjælp, siger han.
Han opfordrer til, at der bliver oprettet behandlingsgaranti, så børn af misbrugere kan få terapi inden for tre måneder.
/ritzau/FacebookTwitterKopier linkEmner:København|TUBA|Afhængighedslidelser|Sundhedsvæsen|Aarhus




https://www.dr.dk/nyheder/regionale/hovedstadsomraadet/stor-kommunal-forskel-paa-andelen-af-boern-i-specialklasser

KøbenhavnStor kommunal forskel på andelen af børn i specialklasserPå landsplan er det i snit 4,3 procent af eleverne i landets kommuner, der går i specialtilbud.
Forskellen skyldes, at målet ikke længere er, at alle børn skal inkluderes i folkeskolen, siger ekspert.
Af Ida Zander03.
juni 2019 kl.
06.
05Bemærk: artiklen er mere end 30 dage gammelLæs opDer er stor kommunal forskel på, hvor mange elever der får undervisning i specialklasser.
En af de kommuner, som ligger højt på listen, er Rødovre Kommune.
Sidste skoleår var det 5,1 procent af kommunens børn, der blev undervist uden for den almene folkeskole.
Fakta: SpecialundervisningSpecialundervisning er undervisning i specialskoler og specialklasser samt undervisning i den almindelige klasse, hvor eleven får støtte i mindst 9 ugentlige timer.
Specialundervisning gives til børn, hvis udvikling kræver en særlig hensyntagen eller støtte i specialklasser og specialskoler.
Specialundervisningen skal følge de samme regler for fag, timetal, kompetencemål, færdigheds- og vidensmål, elevplaner, afgangsprøver og test, som den almene undervisning.
Kilde: UndervisningsministerietDet viser tal fra Undervisningsministeriet.
Det handler om, hvad der er det bedste tilbud for barnet, og derfor vil der være forskel på kommunerne.
Andreas Rasch-Christensen, ekspert i folkeskolenLene Mortensen, som er chefkonsulent på skoleområdet i Rødovre, begrunder det høje tal med, at man i kommunen forkuserer på, at børnene er i det skoletilbud, der er bedst for dem.
- Vi ligger da i den høje ende, men vi vil gerne gøre det bedste for børnene, siger hun.
Noget anderledes ser det ud i Gentofte.
Her er det kun 1,6 procent af eleverne, der går i specialklasse.
Læs også:Flere og flere vælger privat- og friskoler: Se udviklingen i din kommune herHos foreningen Skole og Forældre mener formand Rasmus Edelberg, at der kan være flere grunde til den store forskel.
- Der kan være forskel i børnegrupper, så der nogle steder bare er flere børn med særlige behov.
Men forskellen kan også være, fordi der er stor forskel på, hvordan man visiterer i kommunerne, siger Rasmusen Edelberg.
Vi ønsker ikke en stigning, og vi arbejder på at få nedsat procenten.
Lene Mortensen, chefkonsulent, Rødovre KommuneMålet er ikke længere, at alle børn skal inkluderes i folkeskolen, og det kan være begrundelsen for forskellen.
Det mener Andreas Rasch-Christensen, som er forskningschef ved VIA University College og ekspert i folkeskolen.
- For år tilbage skulle alle børn inkluderes i folkeskolen, men nu laver man en kvalitativ vurdering af barnet.
Så det handler om, hvad der er det bedste tilbud for barnet, og derfor vil der være forskel på kommunerne.
Rødovre vil sænke talletRødovre Kommune har en af de højeste andele af elever i specialtilbud.
Derfor vil kommunen også forsøge at nedbringe tallet, siger Lene Mortensen, som er chefkonsulent på skoleområdet i Rødovre.
- Vi ønsker ikke en stigning, og vi arbejder på at få nedsat procenten.
Men det er ikke tallet, det handler om.
Kommunerne skal derimod sørge for, at børnene går i det skoletilbud, der er bedst for dem, siger Andreas Rasch-Christensen.
- Procenttallet er i sig selv uinteressant, så succeskriteriet for inklusion er ikke at rykke nogle fra a til b, men at se på hvoran det går med børnene og finde det bedste tilbud til det enkelte barn.
FacebookTwitterKopier linkEmner:Folkeskolen (Danmark)|Rødovre Kommune|Uddannelse|Rødovre|Folkeskole




https://www.dr.dk/nyheder/politik/folketingsvalg/opraab-til-politikerne-kom-i-gang-med-loese-klimakrisen

FolketingsvalgOpråb til politikerne: Kom i gang med at løse klimakrisen!
57 procent mener ikke, at politikerne gør nok for at nedbringe Danmarks CO2-udledning.
Lørdag den 25.
maj marcherede godt 30.
000 danskere for klimaet i København.
Af Diana Bengtsen03.
juni 2019 kl.
06.
30Bemærk: artiklen er mere end 30 dage gammelLæs opEt flertal af befolkningen mener ikke, at de danske politikere gør det godt nok, når det kommer til 'at have den grønne førertrøje på'.
Det viser en ny måling, som Epinion har foretaget for DR.
Her svarer 57 procent af danskerne nemlig, at de er helt eller overvejende enig i, at politikerne ikke gør nok for at nedbringe Danmarks udledning af CO2.
Danskernes holdningHvor enig eller uenig er du i følgende udsagn: Danske politikere gør ikke nok for at nedbringe Danmarks udledning af CO2Helt eller overvejende enig: 57%Hverken enig eller uenig: 18%Helt eller overvejende uenig: 17%Ved ikke: 7%Ønsker ikke at svare: 1%Epinion for DR.
Data er indsamlet i perioden 29.
-30.
maj 2019Én af dem, som mener, at politikerne bør oppe sig, er William Aske Høyer på 21 år, der er i gang med at uddanne sig som landmand:- Politikerne skal tage klimakrisen alvorligt nu – og efter valget.
De skal ind og regulere landbruget og regulere hvor meget, vi må sprøjte og forurene.
Det er politikernes arbejde at gøre det mindre attraktivt at forurene naturen, siger William Aske Høyer.
Det er politikernes arbejde at gøre det mindre attraktivt at forurene naturen.
William Aske Høyer, under uddannelse som landmandWilliam Aske Høyer er i øjeblikket i praktik og arbejder derfor til dagligt i landbruget:- Jeg er frustreret over, at vores landbrug ikke er mere bæredygtigt.
Jeg mener, politikerne er useriøse.
Jeg hører om en masse planer, der ligger langt ude i fremtiden, men jeg ser ikke den ændring, jeg godt kunne tænke mig at se.
Men hvad med det personlige ansvar?
- Selvfølgelig kan vi som enkeltpersoner godt gøre noget selv, men hvis vi virkelig skal rykke, så er det industrien, der skal laves om på, siger William Aske Høyer.
Alle partierne på Christiansborg har i dag formuleret klimapolitikker med forskellige tiltag og målsætninger, der skal gøre Danmark grønnere, og partiernes reduktionsmål for 2030 spænder fra mellem 40 og 80 procent sammenlignet med udledningen i 1990, ifølge Det Økologiske Råd.
Eksperter: Klimakamp er ikke ambitiøs nokIfølge flere eksperter på klimaområdet, så er det ikke taget ud af den blå luft, når flertallet af danskerne mener, at politikerne ikke gør nok for klimaet.
- Jeg synes, det er noget, som begynder at fylde mere og mere på dagsordenen, men uden at der kommer nogen handling bag det.
Det, synes jeg, er ret skuffende, siger Kenneth Karlsson, der gruppeleder ved DTU Management.
Han har sammen med sine forskerkollegaer udviklet et værktøj, der kan give en indikation af, hvordan de forskellige partiers nuværende klimapolitik vil påvirke reduktionen mod en 100 procent reduktion i 2050.
Selvom Danmarks CO2-udledning er faldet siden 1990, så er faldet mere eller mindre gået i stå de seneste fire år, viser tal fra Energistyrelsen og Aarhus Universitet.
Det er meget problematisk, mener Sebastian Mernild, professor i klimaforandringer og hovedforfatter på den kommende FN-klimarapport.
For som det er i dag, er der ingen af politikernes nuværende klimaudspil, der bringer i Danmark i mål med at blive CO2-neutrale i 2050, forklarer han:- Der ikke nogen af partierne, som er ambitiøse nok.
De vil alle sammen reducere CO-udledningen, men der ikke nogen af dem, som vil reducere nok, hvis vi skal nå Paris-aftalens mål i 2050 om at være CO2-neutral, siger han.
Det er ifølge klimaprofessoren et problem, fordi Danmark er ét af de lande i verden med de allerbedste forudsætninger for nå Paris-aftalen, da vi er et samfund, der både har et højt teknologisk niveau og en god økonomi.
- Det, jeg savner, når jeg kigger på partiernes klimaplan, er, hvordan de her ting skal finansieres, og i hvilket tempo det skal ske.
Det med at finde ud af, hvor pengene skal komme fra, er meget vigtigt, hvis vi skal nå i mål, siger Sebastian Mernild.
Om målingen•I målingen indgår i alt 1.
307 besvarelser fra et repræsentativt udsnit af den danske befolkning på +18 år.
•Data er indsamlet i perioden 29.
-30.
maj 2019 via en kombination af telefon og web-interviews.
•Den maksimale statistiske usikkerhed er på +/- 2,7 procentpoint.
FacebookTwitterKopier linkEmner:Det Økologiske Råd|Landbrug|Miljøpolitik|Klimaændringer|Danmarks Tekniske Universitet




https://www.dr.dk/nyheder/indland/danske-bank-har-politianmeldt-bunkerfirma-i-sag-om-krigsbraendstof

Sagen om Dan-BunkeringSe temaIndlandDanske Bank har politianmeldt bunkerfirma i sag om krigsbrændstofTo år i træk er Dan-Bunkering politianmeldt for muligt sanktionsbrud.
Danske Bank har indberettet Dan-Bunkering til både Erhvervsstyrelsen og Bagmandspolitiet.
Af Mathias Friis, Astrid Fischer og Line Gertsen03.
juni 2019 kl.
06.
02Bemærk: artiklen er mere end 30 dage gammelLæs opEn sommerdag i august 2018 ringer telefonen hos Erhvervsstyrelsen på Østerbro i København.
Opkaldet kommer fra en bank, som mistænker en af sine kunder for at have brudt EU’s sanktioner mod Syrien.
Kunden er bunkerfirmaet Dan-Bunkering, der har hovedsæde i Middelfart på Fyn og er ejet af oliemilliardæren Torben Østergaard-Nielsen.
Opkaldet handler om levering af jetbrændstof til Syrien.
EU’s udenrigsministre har gjort det forbudt for europæiske virksomheder at eksportere, overføre eller levere jetbrændstof til Syrien eller til anvendelse i Syrien.
Men ”kunden har formentlig overtrådt forbuddet”oplyser banken ifølge det notat, Erhvervsstyrelsen laver om opkaldet.
Derfor vil banken nu vide, om den har pligt til at indberette sagen til Erhvervsstyrelsen og eventuelt Statsadvokaten for Særlig Økonomisk og International Kriminalitet (SØIK) – i daglig tale Bagmandspolitiet.
Banken bliver af Erhvervsstyrelsen opfordret til at sende en skriftlig underretning om sagen.
Og efter at røret er lagt på, noterer embedsmanden hos Erhvervsstyrelsen, at oplysningerne kan inkriminere bunkerfirmaet.
" OBS: Bemærk, at der her er tale om en potentiel overtrædelsessag", skriver hun i notatet, som DR har fået aktindsigt i.
Flere politianmeldelser af Dan-BunkeringDet er Danmarks største pengeinstitut - Danske Bank – der står bag indberetningen til Erhvervsstyrelsen.
Det viser oplysninger, DR har fået adgang til.
Og det er ikke første gang, myndighederne får informationer om, at Dan-Bunkering kan have brudt EU’s Syrien-sanktioner.
Læs også:OVERBLIK Sagen om Dan-Bunkering og jetbrændstof punkt for punktSom DR tidligere har fortalt, anmeldte Erhvervsstyrelsen selv Dan-Bunkering til bagmandspolitiet i februar 2017.
Og halvandet år senere - i august 2018 - har bunkerfirmaets egen bank altså også fundet oplysninger, som får dem til at kontakte myndighederne.
Banken sender efterfølgende en skriftlig indberetning til både Erhvervsstyrelsen og Bagmandspolitiet.
Sådan gjorde viDan-Bunkerings rolle i leverancer af jetbrændstof til Syrien har DR kortlagt ved at sammenstille beskrivelser fra et amerikansk anklageskrift og andre amerikanske retsdokumenter med fortrolige oplysninger hos danske myndigheder.
De amerikanske retsdokumenter omhandler overtrædelse af USA's økonomiske sanktioner mod Syrien.
Som led i vores research har vi indsamlet oplysninger fra erhvervsregistre i flere forskellige lande, indhentet lokationsdata for skibe og fået dataudtræk fra europæiske havneregistre.
Vi har også søgt aktindsigt hos både danske og udenlandske myndigheder og brugt satellitbilleder, oplysninger fra sociale medier og videomateriale fra Syrien til vores kortlægning.
Endelig bygger historien på offentligt tilgængelige rapporter og nyhedsartikler, danske og udenlandske eksperters vurdering af oplysningerne samt en række anonyme kilder, herunder flere af hinanden uafhængige myndighedskilder.
Hidtil hemmeligholdte oplysningerErhvervsstyrelsen har hidtil hemmeligholdt, at det var Dan-Bunkering, som i august 2018 blev anmeldt af sin egen bank.
Men efter DR i april offentliggjorde, at virksomheden er involveret i en sag om leverancer af mindst 30.
000 ton jetbrændstof til russiske bombetogter i Syrien, har styrelsen ophævet anonymiseringen af bunkerfirmaet.
I en skriftlig kommentar til DR fortæller Erhvervsstyrelsen, at de få uger efter opkaldet i august 2018 sendte bankens indberetning videre.
- Styrelsen kommenterer ikke på konkrete sager.
Af aktindsigt sendt til DR fremgår det, at styrelsen modtog en indberetning fra et pengeinstitut den 20.
august 2018.
I starten af september 2018 videreformidlede styrelsen denne indberetning til Fyns Politi og til Finanstilsynet, skriver Erhvervsstyrelsen i en mail.
Sagen om, hvorvidt Dan-Bunkering har brudt EU's sanktioner mod Syrien, bliver i øjeblikket efterforsket af Fyns Politi.
Danske Bank kommenterer ikke konkret sagSØIK ønsker ikke at oplyse, hvad de foretog sig på baggrund af bankens anmeldelse eller i øvrigt kommentere oplysningerne.
SØIK henviser til, at de er ved at udarbejde en redegørelse om sagen til justitsministeren.
Dansk Banks pressechef, Kenni Leth, skriver i en mail til DR, at banken foretager løbende overvågning af sine kunders transaktioner for at sikre, at de overholder loven og sanktioner.
- Hvis vi opdager mistænkelige forhold eller potentielle brud på gældende lovgivning, indberetter vi dette til de relevante myndigheder.
Vi kan ikke kommentere yderligere på den konkrete sag, skriver Kenni Leth.
DR har spurgt Danske Bank, om banken stadig har Dan-Bunkering som kunde, men det kan banken på grund af fortrolighed om kundeforhold ikke svare på.
Dan-Bunkering afviser sanktionsbrudDR ville gerne have haft Dan-Bunkerings kommentar til, at deres egen bank i august politianmeldte dem for muligt brud på EU’s jetbrændstof-forbud.
Men bunkerfirmaet har ikke besvaret DR’s spørgsmål.
Dan-Bunkering har tidligere afvist over for DR, at de har overtrådt EU’s Syrien-sanktioner, og virksomheden er hverken sigtet eller tiltalt i sagen.
Ifølge DR’s oplysninger har Dan-Bunkering blandt andet fået betaling for at overføre jetbrændstof til russiske tankskibe, som derefter har sejlet det til en regimekontrolleret havn i Syrien.
Overførslerne skete på åbent hav i Middelhavet, og betalingerne kom fra en kunde, som repræsenterede russisk militær.
TIP OSHar du oplysninger i sagen?
Så skriv til DR’s journalist Mathias Friis på mafh@dr.
dk.
Alle henvendelser behandles fortroligt.
Dan-Bunkering har erkendt at have leveret brændstof til de russiske tankskibe, men i en mail til DR har virksomhedens advokat skrevet, at ingen af Dan-Bunkerings leveringsdokumenter havde angivet Syrien som ende-destination.
Virksomheden ønsker ikke at oplyse til DR, hvilke leveringsdokumenter de henviser til, eller hvilke destinationer der stod på dokumenterne.
Brud på EU’s sanktioner kan straffes med op til fire års fængsel.
FacebookTwitterKopier linkEmner:Syrien|Torben Østergaard-Nielsen (erhvervsleder)|EU|Danske Bank|Erhverv




https://www.dr.dk/nyheder/politik/folketingsvalg/frederiksen-og-loekke-i-gensidig-ros-du-spiller-ikke-teater

FolketingsvalgFrederiksen og Løkke i gensidig ros: Du spiller ikke teaterDe to partiledere sluttede søndagens duel med flotte ord om modparten.
Af Casper Helweg Christiansen03.
juni 2019 kl.
06.
30Bemærk: artiklen er mere end 30 dage gammelLæs opDe plejer at være uenige om en del og sender sjældent pæne gloser hinandens vej.
I søndagens duel var det dog anderledes, for her sluttede Lars Løkke Rasmussen og Mette Frederiksen på opfordring fra en tilhører med at fremhæve modpartens forcer.
I videoen kan du blandt andet få svar på, hvem der synes, at den anden ’ved meget om dansk politik’.
Du kan se hele duellen mellem de to partiledere her.
FacebookTwitterKopier linkEmner:Lars Løkke Rasmussen (politiker)




https://www.dr.dk/nyheder/indland/fagforeninger-mobber-deres-ansatte

IndlandFagforeninger mobber deres ansatteArbejdstilsynet har siden 2016 givet flere påbud til fagforeninger på grund af dårligt arbejdsmiljø.
Danmarks største fagforening, 3F, fik i 2018 to påbud af Arbejdstilsynet på grund af dårligt arbejdsmiljø.
(Arkivfoto) 03.
juni 2019 kl.
06.
02Bemærk: artiklen er mere end 30 dage gammelLæs opSelv om fagforeninger kommer efter arbejdsgivere, hvis de ikke behandler deres ansatte ordentligt, så døjer flere fagforbund selv med dårligt arbejdsmiljø.
Det viser en aktindsigt hos Arbejdstilsynet i antallet af påbud givet til fagforeninger fra 2016 til 2018.
I alt har tilsynet givet seks påbud på grund af dårligt psykisk arbejdsmiljø fra 2016 til 2018 til fagforbundene 3F, Dansk Sygeplejeråd, HK, Prosa og hovedorganisationen FTF, som nu er lagt sammen med LO.
Fire af de seks påbud handler primært om, at ansatte bliver mobbet af kolleger eller ledere.
De sidste to handler om højt arbejdspres og stress.
Går grædende fra møderTilsynet beretter blandt andet om "grove, nedværdigende og nedladende udsagn" rettet mod medarbejdere, at ansatte går grædende fra møder, og at de bagtales og skældes højlydt ud foran andre.
Medarbejdere fortæller selv, at de kæmper med søvnbesvær og tristhed som følge af deres job.
De seks påbud er givet, uden at Arbejdstilsynet har haft en særlig indsats over for fagforeninger, oplyser tilsynet.
Set i det lys er det et højt antal påbud.
Det mener Peter Hasle, professor i arbejdsmiljø ved Aalborg Universitet.
- Det er en relativt lille branche på landsplan, ligesom jeg vil sammenligne fagforeninger med andre kontorarbejdspladser.
- Så i lyset af, hvor mange påbud der normalt gives til kontorarbejdspladser, og når de ikke beror på en særlig indsats over for fagforeninger, så synes jeg, det er mange påbud, siger han.
3F fik to påbud i 2018Arbejdstilsynet oplyser, at det aldrig kommenterer, hvorfor det er mødt op på en arbejdsplads af hensyn til en eventuel klager.
3F fik i 2018 to påbud - et på grund af mobning og et på grund af højt arbejdspres.
Mobningen foregik ifølge tilsynet i 3F's formandssekretariat, der bistår den valgte ledelse.
Medarbejdere fortalte her om målrettet mobning af kollegaen "X".
En af de mange nævnte episoder omhandler et udkast udarbejdet af X.
Ifølge medarbejdere blev udkastet med "store armbevægelser og hævet stemme" betegnet af en person i formandssekretariatet som "det værste lort", vedkommende længe havde læst.
Og denne spurgte X om, hvor "længe X havde brugt på det lort".
Ifølge de ansatte stod mobningen på i over et år.
Ikke nødvendigvis gode ledereDet er en gængs opfattelse, at kontorarbejdspladser sjældent har problemer med arbejdsmiljøet, men det er langtfra sandt, fortæller Peter Hasle.
- Fagforeninger har som andre politiske organisationer ofte valgte ledere.
De får nogle gange beslutningskompetence og noget ansvar, selv om de ikke nødvendigvis er gode til at være ledere.
- Det viser de her sager med al tydelighed.
3F har ikke ønsket at stille op til interview, men skriver i en mail, at Arbejdstilsynet for nylig har vurderet, at arbejdsmiljøet er i orden.
/ritzau/FacebookTwitterKopier linkEmner:3F|Arbejdstilsynet|Fagforeninger|Arbejdsmiljø|Arbejdsmarked




https://www.dr.dk/nyheder/udland/militaeret-rykker-ind-eksplosioner-og-skud-ved-protestlejr-i-sudan

UdlandMilitæret rykker ind: Eksplosioner og skud ved protestlejr i SudanMindst fem demonstranter er døde under en omfattende aktion i Khartoum.
Se nogle af de første optagelser, der er sluppet ud af Sudan.
Af Jakob Busk Olsen03.
juni 2019 kl.
07.
23 | opdateret 03.
juni 2019 kl.
10.
07Bemærk: artiklen er mere end 30 dage gammelLæs opEn fredelig overgang til demokrati i Sudan er endt i konfrontation mellem demonstranter og militæret.
I de tidlige morgentimer begyndte soldater at afspærre gader i hovedstaden Khartoum og rykkede frem mod en protestlejr ved militærets hovedkvarter.
Nyhedsbureauerne AP og Reuters rapporterer om eksplosioner, skudsalver og anholdelser af civile.
En lægeorganisation, der er knyttet til protestbevægelsen, siger ifølge tv-stationen Al Jazeera, at mindst fem personer er blevet dræbt, mens mange er såret.
Sudans militære overgangsråd udtaler ifølge Reuters, at man har slået til mod "kriminelle elementer" blandt demonstranterne og afviser, at formålet med dagens aktion er at rydde protestlejren.
Se aktuelle billeder fra Khartoum: Demonstranter brænder dæk og bygger barrikader af sten i Sudans hovedstad Khartoum, hvor militæret er rykket ind for at rydde en protestlejr.
 Demonstranter brænder dæk og bygger barrikader af sten i Sudans hovedstad Khartoum, hvor militæret er rykket ind for at rydde en protestlejr.
 Demonstranter brænder dæk og bygger barrikader af sten i Sudans hovedstad Khartoum, hvor militæret er rykket ind for at rydde en protestlejr.
 Demonstranter brænder dæk og bygger barrikader af sten i Sudans hovedstad Khartoum, hvor militæret er rykket ind for at rydde en protestlejr.
 Demonstranter brænder dæk og bygger barrikader af sten i Sudans hovedstad Khartoum, hvor militæret er rykket ind for at rydde en protestlejr.
1 / 5Demonstranter brænder dæk og bygger barrikader af sten i Sudans hovedstad Khartoum, hvor militæret er rykket ind for at rydde en protestlejr.
1 / 5Demonstranter brænder dæk og bygger barrikader af sten i Sudans hovedstad Khartoum, hvor militæret er rykket ind for at rydde en protestlejr.
2 / 5Demonstranter brænder dæk og bygger barrikader af sten i Sudans hovedstad Khartoum, hvor militæret er rykket ind for at rydde en protestlejr.
3 / 5Demonstranter brænder dæk og bygger barrikader af sten i Sudans hovedstad Khartoum, hvor militæret er rykket ind for at rydde en protestlejr.
4 / 5Demonstranter brænder dæk og bygger barrikader af sten i Sudans hovedstad Khartoum, hvor militæret er rykket ind for at rydde en protestlejr.
5 / 5"En massakre"Demonstranternes ledere har opfordret deres støtter til at komme til området.
- Demonstranterne, som demonstrerer foran militærets hovedkvarter oplever en massakre i et forræderisk forsøg på at opløse demonstrationen, siger en af de fremtrædende organisationer bag demonstrationerne.
Tv-billeder fra stedet viste, at flere af de telte, som demonstranterne har slået op, står i flammer.
Samtidig var der rapporter om, at demonstranter begyndte at samle sig i andre områder af hovedstaden.
Reuters skriver, at tusinder af demonstranter bygger barrikader og brænder dæk i Omdurman, der er nabobyen til Khartoum.
Den britiske ambassadør, Irfan Siddiq, udtrykker bekymring omkring myndighedernes fremfærd og skriver, at han kan høre heftig geværild fra sit hjem i Khartoum.
Forhandlinger i hårdknudeSudans militær afsatte i april landets mangeårige præsident Omar al-Bashir efter omfattende folkelige protester.
Siden da har en paraplyorganisation for protestbevægelserne forhandlet med et midlertidige militærråd, der har sat sig på magten i landet, om en overgang til demokrati.
Midt i maj blev parterne enige om en treårig overgangsperiode fra militært til civilt styre.
Men siden da er forhandlinger om et overgangsråd gået i hårdknude, og demonstranterne har opretholdt deres protestlejr ved militærets hovedkvarter i Khartoum.
FacebookTwitterKopier linkEmner:Sudan|Khartoum|Militær|al-Jazeera|Omar al-Bashir (politiker)




https://www.dr.dk/nyheder/indland/danske-bank-reported-dan-bunkering-police-eu-sanctions-case

IndlandDanske Bank reported Dan-Bunkering to police in EU sanctions case  Dan-Bunkering has twice been reported to the Danish State Prosecutor for possible Syria sanctions-busting.
Af Astrid Fischer, Mathias Friis Hansen og Line Gertsen03.
juni 2019 kl.
06.
02Bemærk: artiklen er mere end 30 dage gammelLæs opDenmark’s largest financial institution, Danske Bank, reported the Danish bunker company Dan-Bunkering to the State Prosecutor for Serious Economic and International Crime in August 2018.
The bank reported its customer because it suspected the bunker company had violated the EU ban on sale, supply, transfer or export of jet fuels in Syria, or for use in Syria, according to information obtained by the Danish Broadcasting Corporation (DR).
Danske Bank sent the written report to the State Prosecutor as well as the Danish Business Authority.
The Danish Business Authority confirmed to DR that a “financial institution” reported Dan-Bunkering for possible Syria sanctions violations on August 20, 2018.
According to a written memo obtained by DR, the authorities were informed by the financial institution that Dan-Bunkering had “probably” violated the EU jet fuel ban.
Læs også:Exclusive: Danish bunker company involved in case of jet fuel for air strikes in SyriaThe new information shows that Dan-Bunkering has been reported to the Danish State Prosecutor for Serious Economic and International Crime twice, in two consecutive years.
DR previously revealed that the Danish Business Authority reported Dan-Bunkering to the State Prosecutor in February 2017 on suspicion of violation of the jet fuel ban.
Bank monitors complianceHead of External Communications at Danske Bank, Kenni Leth, states in a written statement to DR that the bank continuously monitors its customers’ transactions to ensure that they comply with legislation and sanctions.
- If we discover any suspicious circumstances or potential criminal offences, we report it to the relevant authorities.
We cannot comment any further on the specific case, he writes.
DR unsuccessfully tried to obtain a comment from Dan-Bunkering regarding Danske Bank’s report.
DR first reported on Dan-Bunkering's involvement in deliveries of at least 30,000 metric tonnes of jet fuel for the Russian military in Syria in April 2018.
According to U.
S.
Court Records and confidential information possessed by Danish Authorities, Dan-Bunkering has supplied jet fuel to Russian tankers which in turn have supplied Russian fighter planes in Syria; fighter planes that have carried out air strikes in support of Syrian President Bashar al-Assad.
The deliveries allegedly took place from January 2016 to May 2017.
Deliveries to Russian tankersPreviously, Dan-Bunkering has acknowledged delivering fuel to Russian tankers but stated that none of Dan-Bunkering’s delivery documents named Syria as end destination.
The company declined to specify what it means by ‘delivery documents’ and which end destinations were named in the documents.
Læs også:Bunker company acknowledges flawed statement in EU sanctions caseThe company has denied violating EU's Syria sanctions.
Dan-Bunkering has neither been charged nor indicted in the case, which is still being investigated by local police on the island of Funen, where Dan-Bunkering is headquartered.
Several members of the Danish Parliament have sharply criticized the fact that the State Prosecutor for Serious Economic and International Crime passed the case on to local police and there have been repeated calls for the case to be returned to the State Prosecutor to secure a thorough investigation.
Minister of Justice wants answersIn a written statement to DR on Monday, Danish Minister of Justice, Søren Pape Poulsen, underlined the seriousness of the case.
- This is a very serious case which needs to be clarified, he said.
A month ago, he requested a written statement on the case from the State Prosecutor.
Søren Pape Poulsen now says he expects the statement to be delivered “as soon as possible.
”The Minister’s room for manoeuvre is currently limited due the 2019 Danish general election taking place on Wednesday, June 5.
The State Prosecutor for Serious Economic and International Crime as well as Funen Police declined to comment.
EU sanctions violations are punishable by by up to four years’ imprisonment under the Danish Criminal Code.
FacebookTwitterKopier linkEmner:Bashar al-Assad (politiker)|Dan-Bunkering|EU|Syrien|Pengeinstitutter




