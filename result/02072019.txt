https://www.dr.dk/nyheder/udland/ole-ryborg-vi-ved-endnu-ikke-hvor-magtfuld-vestager-bliver

Kamp om EU-topposterSe temaUdlandOle Ryborg: Vi ved endnu ikke, hvor magtfuld Vestager bliverDet er først nu, at forhandlingerne om hvor magtfuld næstformandsposten skal være, går i gang.
Margrethe Vestager (R) bliver en af de to højest rangerende næstformænd i den nye Europa-Kommission.
Men hvad rollen kommer til at indeholde, er endnu uvist.
Af Per Bang Thomsen - Bruxelles02.
juli 2019 kl.
22.
49Bemærk: artiklen er mere end 30 dage gammelLæs opDen Radikale politiker Margrethe Vestager står til at blive den ene af de to højest rangerende næstformænd i den nye Europa-Kommission, der efter planen træder til 1.
november i år.
Det står klart efter dagens EU-topmøde, hvor EU’s stats- og regeringschefer nominerede den danske konkurrencekommissær til posten.
Derfor er Europa-Kommissionen så magtfuldDet er ene og alene Europa-Kommissionen, der har lov til at fremsætte nye lovforslag i EU.
Det kan ske på eget initiativ eller på opfordring fra medlemslandene, europaparlamentarikerne eller de nationale parlamenter.
Herefter er det så op til Europa-Parlamentet og EU-landenes ministre, der sidder i Ministerrådet, at forhandle aftalerne på plads.
Det er samtidig Europa-Kommissionen, der skal holde øje med, om medlemslandene overholder EU-reglerne, og på en række områder er kommissionen EU’s ansigt udadtil.
Ud over formanden består Europa-Kommissionen af kommissærer fra alle medlemslandene, og her har formanden også en enorm magt, når det kommer til at sætte sit eget hold.
- Set med danske briller er det rigtig godt.
Det er i Kommissionens ledelse, at beslutningerne træffes, og retningen for Europa udstikkes, sagde statsminister Mette Frederiksen (S), der har siddet med ved forhandlingsbordet, efterfølgende til pressen.
Men det er uvist, hvad rollen helt konkret kommer til at indeholde – og hvor magtfuld den bliver.
Det afhænger nemlig af en større, politisk armlægning, som nu går i gang, forklarer DR’s EU-korrespondent, Ole Ryborg.
- Der har igennem årene været mange forskellige typer af næstformænd.
Nogle har haft stor magt, såsom den forhenværende Venstre-formand Henning Christophersen, da han var næstformand fra 1985-1995 under Delors-kommissionen, siger Ole Ryborg.
- Der har også været andre næstformænd, hvor titlen har været mere af navn end af gavn, understreger han.
- Det afgørende bliver derfor, hvad Mette Frederiksen og Margrethe Vestager får forhandlet på plads, når det nu skal defineres, hvad næstformandsrollen skal gå ud på, siger Ole Ryborg.
Statsminister Mette Frederiksen (S) og Margrethe Vestager (R) skal i gang med at forhandle, hvad den nye næstformandspost skal indeholde.
Respekt for den nye formandDe forhandlinger kommer til at foregå med tyske Ursula von der Leyen, der er blevet nomineret til kommissionsformandsposten.
Og de går ifølge Margrethe Vestager i gang ”i de kommende dage”.
Mette Frederiksen understregede, at man fra dansk side har gjort sig tanker om, hvad Margrethe Vestagers nye rolle skal indeholde.
- Men for Rådets (Det Europæiske Råd, hvor stats- og regeringscheferne sidder, red.
) vedkommende er der også en respekt for, at en ny kommissionsformand skal tilrettelægge arbejdet, sagde hun.
Margrethe Vestager tilføjede, at hun ”ved meget lidt” om sit nye job.
- Jeg kender til nogle af de ting, de har diskuteret.
Men det er op til kommissionsformanden – i snak med os andre – at bestemme, hvordan vi skal organisere os.
For det er en ny ide, at Kommissionen får en ledelse på den måde, som Rådet har lagt op til, sagde Margrethe Vestager og tilføjede:- Arbejdsopgaverne og hvem, der gør hvad på hvilke tidspunkter, er stadig op til forhandling.
Ursula von der Leyen er blevet nomineret til at blive ny formand for Europa-Kommissionen.
Hun skal derfor sætte sit hold.
Kamp om tunge økonomi-posterDerudover kommer Margrethe Vestager ikke til at være alene, for den hollandske socialdemokrat Frans Timmermans bliver den anden af de to højest rangerende næstformænd.
Han er i dag såkaldt ’første næstformand’ i den nuværende Europa-Kommission, og han har blandt andet haft ansvaret for at sikre bedre regulering i EU, og at medlemslandene lever op til de fælles retsstatsprincipper.
Derudover kommer der ifølge Donald Tusk, der i dag er formand for Det Europæiske Råd, et ”hold af næstformænd”.
Ifølge Ole Ryborg er kampen om de tunge, økonomiske poster i Europa-Kommissionen enorm.
- Mindst halvdelen af medlemslandene vil forsøge at få de poster, så Vestager kan ende med en post, der ser fin ud på papiret, men som ikke er det i praksis, siger han og tilføjer.
- Men både Margrethe Vestager og Mette Frederiksen ved præcis, hvordan man skal skrue en næstformandspost sammen for at få indflydelse.
Den næste Europa-Kommission træder ifølge planen til 1.
november i år, og den skal sidde der i fem år.
FacebookTwitterKopier linkEmner:Donald Tusk (politiker)|Europa-Kommissionen|Margrethe Vestager (politiker)|Polen|Retspolitik




https://www.dr.dk/nyheder/indland/mette-line-og-boernene-skal-cykle-med-livet-som-indsats-ved-siden-af-hurtige

IndlandMette Line og børnene skal cykle 'med livet som indsats' ved siden af hurtige lastbilerKnap 4.
000 danskere har på få måneder indberettet utrygge steder i trafikken til Cyklistforbundet.
Der kører tung trafik med en hastighedsgrænse på 90 kilometer i timer på A26.
Af Anna Sol Jørgensen og Frederik Bernhard Gatzwiller02.
juli 2019 kl.
22.
03Bemærk: artiklen er mere end 30 dage gammelLæs op- Det er virkelig med livet som indsats at cykle her.
Sådan lyder det fra Mette Line Laursen, der står ude ved hovedvejen A26, der strækker sig fra Skive til Mors.
Tunge lastbiler suser forbi, mens hun taler.
Lyden fra dem sluger næsten ordene.
Mette Line Laursen bor ude på landet med sin familie, der består af hende selv og fire børn, der stadig bor hjemme.
Børn, som Mette Line Laursen ville ønske, at hun med ro i maven kunne sende afsted til legeaftaler og fritidsaktiviteter på cyklen.
Men det sker ikke, for den eneste vej til både legekammerater, foreninger og fritidsjobs er ad A26.
Der kører tung trafik med en hastighedsgrænse på 80 kilometer i timer på A26.
Her må bilerne køre 90 kilometer i timen, og der er ikke meget mere end 30 centimeter fra afstribningen af vejbanen ud til rabatten.
Det er ikke unormalt, at der er meget kraftig vind, der kan gøre det svært for en cyklist at holde sig inden for de 30 centimeter.
Og suset fra tunge lastbiler i høj fart kan også rykke i cyklen.
- Der er så mange forhold, og der så tung og ekstremt hurtigkørende trafik, og der er ingen plads at cykle på, siger Mette Line Laursen.
Derfor har hun indberettet strækningen til Cyklistforbundet, der i løbet af få måneder har fået knap 4.
000 indberetninger om utrygge steder i trafikken for cyklister.
Læs også:Cyklister udpeger: Her er 4.
000 utrygge steder i DanmarkLigesom 43,6 procent andre af dem, der har indberettet utrygge steder i trafikken, er det den manglende cykelsti, der gør det utrygt ved A26, mener Mette Line Laursen.
- Jeg frygter da, at der kommer til at ske forfærdelige uheld med cyklister herude, siger hun.
De bløde trafikanter fylder da også mere og mere i ulykkesstatistikkerne.
Ifølge Vejdirektoratet udgjorde cyklister og fodgængere 40 procent af alle dræbte og tilskadekomne i den danske trafik i 2018.
Tallet var 26 procent for ti år siden.
Alene sidste år kom 893 cyklister til skade i trafikken - 28 mistede livet.
- Det handler ikke kun om min sikkerhedVed siden af Mette Line Laursen står datteren Liv på otte år.
Cyklen er klar, og hun har sin enhjørning-hjelm på.
Hun står og leger med ringeklokken.
Men ingen af familiens børn skal ud at cykle ved den store vej.
- Det er simpelthen ikke forsvarligt at være så tæt på vejen.
Vi er jo på vejen, fordi der ikke er nogen cykelsti, siger hun.
Jeg ville ønske, at jeg kunne sende afsted på cykel med en god mavefornemmelse og på den måde lære dem, at selvfølgelig cykler vi på så små strækninger, fordi det er sundere.
Mette Line LaursenSå selvom de sætter sig op på cyklen oppe ved huset og kører ned ad grusvejen mod A26, må de stå af cyklen, når de når hovedvejen.
Og så skal den trækkes næsten to kilometer, før det ifølge Mette Line Laursen er forsvarligt at sætte sig på cyklen igen.
- Vores familieregler er, at vi trækker her på A26, og så står vi på cyklen, når vi kommer over på almindelig landevej.
Vi har 1,8 kilometer ned til afkørslen, hvor man kan komme på en lille landevej.
- Det er da et vilkår ved at bo landet.
Og jeg har da tit hørt, at 'du har jo selv valgt at bo her, så hvis du er utilfreds kan du bare flytte'.
Men det her handler ikke kun om min sikkerhed, men også om de andre cyklister og andre bløde trafikanters sikkerhed, siger Mette Line Laursen.
I Mette Lines familie trækker man sin cykel langs A26.
Det er først, når børnene har rundet 12 år, at de får lov at cykle selv, som deres mor ellers gerne ville have, at de gjorde meget mere.
- Jeg ville ønske, at jeg kunne sende dem afsted på cykel med en god mavefornemmelse og på den måde lære dem, at selvfølgelig cykler vi på så små strækninger, fordi det er sundere, og det er skønt, siger hun.
Flere cykelstier er en del af forhandlingerMette Line Laursens største håb er, at A26 bliver lavet om til en motortrafikvej, fordi det vil betyde ændringer i alle indfaldsvejene dertil.
Men en cykelsti langs A26 vil da også kunne gøre det.
Cyklistforbundet opfordrer den nyudnævnte transportminister, Benny Engelbrecht (S), til at sikre en tilstrækkelig økonomi, så der kan investeres massivt i den danske cykel-infrastruktur.
- Vi håber meget, at den nye transportminister vil huske at tænke cyklismen ind som en del af danskernes hverdagstransport, og jeg har da noteret, at han sagt noget i den retning, siger Klaus Bondam.
Set i lyset af at Danmark skal udlede 70 procent mindre CO2 og andre klimagasser i 2030, er det ekstra påtrængende at forbedre trafiksikkerheden for cyklister, mener han.
- Det står klart for alle, at det er alt, der skal i spil for at nå den målsætning, herunder også den måde vi transporterer os på i hverdagen.
Vi ved, at mange bilture er korte, og de kan nemt erstattes med en cykeltur.
Så det er bare at komme i gang, siger Klaus Bondam.
Ifølge transportminister Benny Engelbrecht (S) vil flere cykelstier være en del af forhandlingerne om en ny aftale for infrastrukturen.
- Cyklisme er en sund og grøn transportform, som vi skal understøtte, skriver han i en mail til DR Nyheder.
FacebookTwitterKopier linkEmner:Benny Engelbrecht (politiker)|Klaus Bondam (politiker)|Socialdemokraterne|Cykeltrafik|Skive




https://www.dr.dk/nyheder/indland/efter-byraadsmoede-paedagogmedhjaelper-renset-seksuelt-overgreb-faar-ikke-jobbet

IndlandEfter byrådsmøde: Pædagogmedhjælper renset for seksuelt overgreb får ikke jobbet tilbageByrådet i Randers har besluttet sig for ikke at gå ind i sagen om pædagogmedhjælperen, der er blevet fjernet fra sin stilling.
Af Anna Sol Jørgensen og Heikki Yding02.
juli 2019 kl.
21.
35Bemærk: artiklen er mere end 30 dage gammelLæs opEn mandlig medarbejder i den integrerede daginstitution Stjernehuset i Randers kan ikke vende tilbage til sit arbejde efter at have være under mistanke for at have krænket et barn seksuelt.
Det er på trods af, at politiets sigtelser om seksuelle overgreb på et barn er frafaldet.
Det står klart, efter at byrådets medlemmer ved et ekstraordinært møde blev enige om ikke at blande sig i sagen.
Da sigtelsen blev droppet, blev jeg egentlig bare bekræftet i, at manden er uskyldig - og det var det, jeg hele tiden havde vidst.
Heidi Øgendahl, mor til fire-årig datter i Stjernehuset- Vi har besluttet, at byrådet ikke tager beslutning i den her sag, fordi vi mener, at almindelig ansættelse og afskedigelse på det her niveau er forvaltningens afgørelse, siger borgmester Torben Hansen (S).
- Det betyder, at det er forvaltningen, der skal tage stilling til, hvad der skal ske i den her meget ulykkelige sag, fortsætter han.
Pædagogmedhjælperen blev sigtet for seksuelle overgreb mod en fire-årig pige i begyndelsen af april, men Østjyllands Politi skrinlagde sigtelserne i sidste uge.
Alligevel besluttede kommunaldirektør Jesper Kaas Schmidt, at pædagogmedhjælperen ikke skal have lov til at komme tilbage til sit gamle job i Stjernehuset.
Byrådspolitikere indkaldte til mødeDet vakte harme blandt flere politikere i Randers Kommune, der mener, at manden skal have lov til at komme tilbage i Stjernehuset.
Derfor havde 14 byrådspolitikere krævet et ekstraordinært byrådsmøde, hvor sagen skulle drøftes.
Tillidsrepræsentant Anette Andersen forstår ikke, hvorfor den anklagede pædagogmedhjælper skal straffes, når politiet har droppet sigtelsen.
(© Dr Østjylland)Men det har altså ikke ændret på udfaldet af sagen, eftersom byrådet ikke vil blande sig i kommunaldirektørens beslutning.
- Jeg synes, at det er den rigtige beslutning.
Vi er en kommune med 8.
000 medarbejdere, og hvis vi i byrådet skulle til at påtage os rollen med at ansætte og afskedige, så får vi rigtig, rigtig meget at lave.
Det er ikke byrådets opgave, siger Anders Buhl-Christensen, der er byrådsmedlem for Venstre og formand for Børne- og familieudvalget.
Det er dog ikke en beslutning, der vækker begejstring alle steder.
Tillidsrepræsentant i Stjernehuset Anette Andersen har tidligere sagt, at hun mener, at pædagogmedhjælperen skal have lov at vende tilbage til sit arbejde i institutionen.
Det samme har flere forældre til børn i Stjernehuset.
Læs også:Byrådspolitikere indkalder til ekstraordinært møde: Kræver renset pædofili-sigtet tilbage i jobHeidi Øgendahls fire-årige datter har haft den tidligere sigtede pædagogmedhjælper som kontaktperson, siden hun startede i børnehaven.
- Det har jeg været tryg ved fra dag ét.
Rigtig godt samarbejde, og der har aldrig været noget, siger Heidi Øgendahl og fortsætter:- Sigtelsen har aldrig fået mig til at tvivle, for der har aldrig været nogen ændring i adfærden hos min datter, og jeg har aldrig tvivlet, heller ikke efter at det er kommet frem.
Da sigtelsen blev droppet, blev jeg egentlig bare bekræftet i, at manden er uskyldig - og det var det, jeg hele tiden havde vidst.
Heidi Øgendahl er mor til en fire-årig datter, der har haft den mandlige pædagogmedhjælper som kontaktperson.
'Han skal tages imod med åbne arme'Heidi Øgendahl så gerne, at pædagogmedhjælperen fik lov at vende tilbage til Stjernehuset, og mener ikke, at forvaltningen har ageret ordentligt i sagen og fandt det derfor nødvendigt, at byrådet blandede sig.
Hvis han skulle ende på en anden institution, vil jeg håbe, at de tager imod ham med åbne arme.
Heidi Øgendahl, mor til datter i StjernehusetByrådsmedlem Anders Buhl-Christensen (V) har dog ikke nogen kritik at rette mod forvaltningen.
- Jeg synes, at forvaltningen har håndteret den her sag glimrende.
Og jeg har ingen som helst grund til at stille med mistillid til forvaltningen i kommunen, siger han.
Hvad der kommer til at ske med pædagogmedhjælperen nu, vides ikke.
Men Heidi Øgendahl håber ikke, at sigtelserne mod ham kommer til at forfølge ham.
- Hvis han skulle ende på en anden institution, vil jeg håbe, at de tager imod ham med åbne arme, for han er et fantastisk menneske, og han er så professionel og så dygtig, siger hun og fortsætter:- Mistanken har været der, og når man som mand har været under den type mistanke én gang, er den svær at slippe af med igen.
Men han er uskyldig og skal ikke straffes efterfølgende.
FacebookTwitterKopier linkEmner:Socialdemokraterne|Torben Hansen (politiker)|Lokalpolitik|Randers Kommune|Jylland




https://www.dr.dk/nyheder/kultur/boeger/adopteret-forfatter-opsoegte-sin-mor-i-korea-jeg-foelte-mig-mindre-forkert

BøgerAdopteret forfatter opsøgte sin mor i Korea: Jeg følte mig mindre forkertHvad vil det sige at have et ophav?
Det undersøger Eva Tind i sin seneste roman.
Forfatter Eva Tind er nomineret til DR Romanprisen for 'Ophav', som hun selv kalder sin første 'fiktionsroman'.
Af Michelle From Hoxer02.
juli 2019 kl.
20.
31Bemærk: artiklen er mere end 30 dage gammelLæs opEn ældre kvinde sidder alene i en svensk skov, da hendes voksne datter, som hun ikke har set i mange år, kommer på besøg.
Den scene kom pludseligt til forfatter Eva Tind, da hun for tre år siden var på skriveophold på Skagen.
Hun skulle egentlig have fortsat sin research til en hel anden bog, men mødet mellem de to kvinder i den svenske skov trak i hende:- Mødet mellem den her datter og mor, som ikke havde set hinanden i mange år og var fremmede for hinanden, trængte sig ligesom på for mig, fortæller Eva Tind, der endte med at sætte det projekt, hun var i gang med på pause og i stedet fortsætte med at udforske den nye historie, der ligesom kom til hende.
- Eva Tind skriver overbevisende om at forlade og selv blive forladt og om nye måder at være familie på.
I ’Ophav’ samler Eva Tind tråde fra forfatterskabet om identitet og adoption og om at vælge kunsten fremfor moderskabet.
Det er en særdeles veldrejet roman, hvor de forskellige fortællere spiller godt sammen og hver især er dybt interessante i deres søgen og kompleksitet.
Eva Tind har sin helt egen vilde og sofistikerede stemme, udtaler Lise Vandborg, chefredaktør på Litteratursiden.
dk og medlem af den komité, der udvælger de seks DR Romanpris-kandidater.
(© Gyldendal)'Ophav' blev titlen på bogen, som Eva Tind selv kalder sin første 'fiktionsroman'.
Hun har både udgivet flere digte, en biografi om stumfilmsstjernen Asta Nielsen og et par romaner – alle med en hovedperson, der minder en del om Eva Tind selv.
- Jeg har altid brugt mig selv meget som en dør, en indgang– og her var der så en historie med fiktive karakterer, fortæller hun om starten på 'Ophav', som udkom i april.
Den er nu sammen med 'De nærmeste' af Lotte Kirkeby de to første nominerede til DR Romanprisen 2020.
Hvem er jeg?
Selvom personerne i 'Ophav' er ren opdigtning, så har bogen alligevel en del til fælles med mange af Eva Tinds andre bøger, som på forskellig vis kredser om identitet og kultur.
- Jeg skriver meget intuitivt, og historien får ligesom sin egen, selvstændige vilje.
Bagefter, når historien er skrevet, kan jeg godt se, at der er masser af forbindelser til mig, siger Eva Tind, som selv er adopteret fra Sydkorea og kom til Danmark, da hun var 15 måneder gammel.
Udover moren Miriam og datteren Sui, spiller faren Kai, som har koreanske rødder, også en rolle i historien.
De er alle tre hovedpersoner i historien.
- De står alle et sted, hvor de på en måde søger og skal finde ud af, hvem de er.
Og de handler alle sammen; de forsøger på hver deres måde at finde essensen af dem selv og forbinde sig til verden, fortæller hun.
Om DR RomanprisenDR ROMANPRISEN er en læserpris, som er blevet uddelt siden 1999 (under skiftende navn).
I samarbejde med Litteratursiden nominerer DR hvert år seks romaner til prisen, som offentliggøres fra juni-november.
Fra december-maj bliver de seks romaner løbende læst og diskuteret af læsekredse på landets biblioteker.
Månedens bog er samtidig til debat på Litteratursiden.
dk.
Herefter stemmes tre romaner videre - og den endelige vinder findes af en læser-jury.
Til DR ROMANPRISEN 2020 er 'Ophav' af Eva Tind og 'De nærmeste' af Lotte Kirkeby indtil videre nomineret.
I bogen rejser Sui til Sydkorea for at opsøge sin koreanske bedstefar.
Kai tager til Indien for at konfrontere sine særlige evner – og Miriam vælger først kunsten over familien og til sidst søger hun ind i naturen.
Læs også:Yngste prisvinder nogensinde: 'Vred og voldelig' roman er årets bedsteOpsøgte sin mor og fik skabt en forbindelseDa Eva Tind var 14 år, kontaktede hun selv adoptionsbureauet for at få informationer om sit eget ophav, og som 21-årig rejste hun til Sydkorea for at møde sin biologiske mor.
Og det var en vigtig beslutning, fortæller hun:- Det betød, at de forbindelser, der blev kappet til min slægt, mit ophav blev knyttet sammen igen - og den usikkerhed og følelse af, at der var noget skjult, noget forkert ved min historie, og dermed mig, begyndte at opløse sig.
Lotte Kirkeby er nomineret til DR Romanprisen 2020 for 'De nærmeste'.
Om den udtaler Lise Vandborg, chefredaktør på Litteratursiden.
dk og medlem af den komité, der udvælger de seks DR Romanpris-kandidater: - Lotte Kirkeby kredser gennem en fin og underspillet form om sorgen ved at miste - eller opleve afstand til - sine nærmeste, og om hvilket ansvar man har i en familie.
Det elegante i Kirkebys stil er, at sorg og længsel kommer til udtryk gennem sprækker i teksten, ligesom familiehemmelighederne antydes gradvist gennem romanen.
Frem for at forklare følelser vises de gennem personernes handlinger og det, de siger.
(© Rosinante & Co)Fordi Eva Tind skriver uden en klar plan eller historie, så er hun ikke altid klar over, hvad der er på spil, før en tekst er skrevet.
- Jeg trækker på mine erfaringer, men jeg tænker ikke, når jeg skriver.
Der mærker jeg mere, forklarer hun.
Efter bogen udkom har hun selv opdaget nye ting.
Til en oplæsning blev en bekendt, som også er adopteret, dybt berørt af en scene, hvor Miriam opsøger Sui som barn, seks år efter, hun har forladt hende.
- Jeg havde ikke selv tænkt over det, men lige præcis den scene relaterer meget til den her underlige følelse, man kan have med et biologisk ophav: At være meget forbundet og fremmed på samme tid.
At skrive bogen var en undersøgelseEva Tind er lidt af en multikunstner, som udover at skrive også laver film og kunstværker – og så er hun uddannet arkitekt.
At skrive er en måde at undersøge sig selv og verden på.
- Det er en følelse af at komme rigtig tæt på noget; at skabe et rum, hvor man kan undersøge ting – og bare blive ved og ved og ved.
Bogen her har været en undersøgelse af, hvad et ophav er: Hvad vil det sige at komme et sted fra?
Skriveprocessen giver ikke i sig selv nogle svar på de spørgsmål, hun stiller.
Men for Eva Tind, som er opvokset hos adoptivforældre i Låsby i Midtjylland, betyder ophav at være forbundet.
- Ophav er for mig forbindelser tilbage og frem i tiden, med mig selv, min første mor som jeg blev til i, og min første far, der gav mig halvdelen af mine gener.
De er de forbindelsespunkter, der knytter mig til min slægt og slægtens historie, siger hun og tilføjer:Om Eva TindEva Tind er født i 1974 i Pusan, Sydkorea og opvokset i Midtjylland hos sine adoptivforældre.
Hun har en kandidat og ph.
d.
fra Kunstakademiets Arkitektskole.
I 2009 debuterede hun med digtsamlingen 'do' - og 'Ophav' er hendes syvende roman.
Eva Tind arbejder i dag både som billedkunstner og forfatter.
- Det er også mine forældre, som jeg voksede op sammen med, den familie jeg selv har skabt sammen med min mand, den natur vi kommer fra - og så selve havet.
Jeg er som menneske forbundet til det hele.
Det hele er ophav for mig.
Med 'Ophav', der til januar bliver læst og diskuteret af læseklubber på bibliotekerne, har hun forsøgt at brede den tematik ud så meget som muligt.
Og det håber hun, sætter nogle tanker i gang hos læserne:- Ophav kan man forstå på mange forskellige måder.
Jeg vil gerne udvide forståelsen af, hvem vi er - og hvad vores fællesskaber og slægt egentlig betyder for vores identitet.
Og så vil jeg gerne vise andre relationer og måder at leve på - og hvad der sker, når man vælger en anden vej i livet.
FacebookTwitterKopier linkEmner:Sydkorea|Litteratur|Jylland|Indien|Skagen




https://www.dr.dk/nyheder/udland/tysk-kaptajn-losladt-fra-husarrest-i-italien

UdlandTysk kaptajn løsladt fra husarrest i ItalienCarola Rackete gjorde sin pligt ved at sejle migranter i land på Lampedusa, mener italiensk dommer.
31-årige Carola Rackete er af en italiensk domstol blevet løsladt fra husarrest.
(Arkivfoto) )02.
juli 2019 kl.
21.
13Bemærk: artiklen er mere end 30 dage gammelLæs opDen tyske kaptajn Carola Rackete er løsladt fra husarrest i Italien.
Det er resultatet af en italiensk domstolsafgørelse.
Dommeren mener, at Rackete gjorde 'sin pligt' ved at beskytte liv, da hun sejlede 40 afrikanske migranter til den italienske ø Lampedusa om bord på skibet "Sea Watch 3", oplyser en anklager.
Læs også:31-årige Rackete reddede 40 migranter i land: Heltinde eller skurk?
Den tyske kaptajn blev anholdt af italiensk politi natten til lørdag, efter hun havde presset sit migrantskib gennem italienske myndigheders blokade i havnen i Lampedusa.
Undervejs påsejlede hun en italiensk politibåd.
Hun har selv sagt, at hun prioriterede nødvendigheden af at bringe de 40 migranter i sikkerhed.
Italiens indenrigsminister, Matteo Salvini, har betegnet hende som en 'kriminel' og siger, at hun bragte italienske menneskeliv i fare med sin handling.
/ritzau/FacebookTwitterKopier linkEmner:Italien|Matteo Salvini (politiker)|Flygtninge og asylansøgere|Kriminalitet




https://www.dr.dk/nyheder/regionale/midtvest/100-unge-piger-former-fremtidens-spejderlejr-paa-en-mark-uden-herning

Midt- og Vestjylland100 unge piger former fremtidens spejderlejr på en mark uden for HerningPigespejderne fejrer 100-års jubilæum ved at kombinere kunst og lejrliv.
Af Mads Juhl og Mette Skov-Jensen02.
juli 2019 kl.
21.
00Bemærk: artiklen er mere end 30 dage gammelLæs opPå en græsmark uden for Herning er 100 piger i gang med at forme fremtidens spejderlejr.
Der er stadig plads til lejrbål og råbåndsknob, men der bliver også bygget kunstinstallationer, hugget totempæle, lavet performanceteater, lydinstallationer og eksperimenteret med mad.
Det er De grønne pigespejdere, der er rykket ind hos udstillingsstedet 'Skovsnogen - Deep Forrest Artland' syd for Herning.
Her skal en gruppe kunstnere inspirere pigerne til at se på spejderlejren med friske øjne.
Den alternative lejr har fået navnet 'Ingrid- deep forest art camp'.
- Det er et fund for os at få nogle piger ind, der tør noget, siger billedkunstner Søren Taaning, der er med i den kunstneriske ledelse af Skovsnogen, der arbejder med kunst under åben himmel.
- De ved, hvordan en lejr plejer at fungere, og så dumper der nogen ned, der aldrig har prøvet det før.
Det er et godt sted for kunsten at sætte ind, siger Søren Taaning.
Dorothea Grube Hastrup (tv) er en af de 100 unge piger, der i denne uge eksperimenterer med kunst og spejderliv.
En af de 100 unge piger mellem 13 og 20 år, som deltager i den utraditionelle spejderlejr, er 19-årige Dorothea Grube Hastrup fra Holstebro.
Lige nu er hun i gang med at bygge en abstrakt skulptur af mindre pinde, som spændes sammen i enderne, så pindene danner forskellige former.
Dorothea Grube Hastrup ved ikke, hvad det skal munde ud i.
Men hun synes, at kombinationen af spejderlejr og kunst er 'megaspændende'.
- Det er noget anderledes lejrkonstruktion, end man er vant til.
Jeg prøver at sætte pindene sammen og ser, om de kan hænge sammen, eller om det bare er pinde, der stritter i hver sin retning, siger hun.
De grønne pigespejdere4.
000 medlemmer fordelt på 120 lokale spejdergrupperDannet 4.
maj 1919 og fejrer 100-års jubilæum i årDet er det eneste spejderkorps i Danmark, der kun er for piger og ledes af kvinderPrinsesse Benedikte er protektor for De grønne pigespejdereKilde: pigespejder.
dkDet er Dorothea Grube Hastrups lillesøster, der har lokket hende med på campen.
For til daglig går hun ikke til spejder.
- Det er rart at lære nye mennesker at kende, og spejderne er rigtig glade for at lære fra sig.
Det er rigtig fedt.
Udfordrer pigelivet i dagDe grønne pigespejdere har bevidst inviteret 100 unge piger, både spejdere og ikke-spejdere.
Pigespejderne fejrer i år 100-års jubilæum, og samarbejdet med kunstnerne skal både skabe nye fællesskaber og udfordre pigerne til at tænke nærmere over, hvad det vil sige at være pige i dag.
- Måske har nogle af pigerne aldrig prøvet at leve under åben himmel.
Det giver en åbenhed til at prøve nogle ting af, når alt ikke er, som det plejer at være, siger billedkunstner Søren Taaning.
Ifølge De grønne pigespejdere giver campen ved Herning pigerne mulighed for at øve sig i at tænke kreativt, samarbejde, bygge prototyper og lave fejl og prøve igen.
'Ingrid'-campen slutter med en lejrfest på fredag den 5.
juli, hvor alle er velkomne til at se, hvad spejderne har lavet i samarbejde med kunstnerne.
Projektet er støttet af blandt andet Nordea-fonden, Friluftsrådet og Ole Kirks Fond.
FacebookTwitterKopier linkEmner:Fritidsaktiviteter|Nordea-fonden|Herning|Billedkunst|Friluftsrådet




https://www.dr.dk/nyheder/regionale/nordjylland/nu-kan-du-tage-en-selvkoerende-bus-i-oslo-snart-er-det-danmarks-tur

NordjyllandNu kan du tage en selvkørende bus i Oslo: Snart er det Danmarks turSiden maj har de haft en selvkørende bus i Norges hovedstad.
Af Klaus Videbæk og Jesper Bo Pedersen02.
juli 2019 kl.
20.
50Bemærk: artiklen er mere end 30 dage gammelLæs opI Aalborg går projektleder ved Aalborg Kommune Maria Vestergaard og tripper en lille smule utålmodigt.
- Vi håber, vi kommer ud at køre til efteråret, siger hun.
Blot et par hundrede kilometer nordpå, i Norges hovedstad Oslo, satte nordmændene i maj deres første selvkørende bus på vejene, og så snart tilladelserne er i hus, bliver det Aalborgs tur.
- Som I kan se, er stien her, hvor vi har anlagt vores stoppesteder.
Alting er helt klart, fortæller hun.
Maria Vestergaard viser ruten for den selvkørende bus frem.
I Aalborg skal busserne køre på en 2,1 kilometer lang strækning blandt cykler og fodgængere i den østlige del af byen.
I Oslo kører bus 35 nu de 1,5 kilometer mellem byens rådhus og havnen, hvor færgen fra Danmark lægger til.
Busvært med ombordDen selvkørende bus har dog fortsat brug for hjælp for at kunne køre frem og tilbage uden at gå i stå.
Derfor er der såkaldte busværter med ombord.
En af dem hedder Lennart Laursen.
Han er ansat af det danske firma bag busserne ’Autonomous Mobility’ og skal også være busvært, når busserne får lov at køre i hans hjemby Aalborg.
- Mit job er at stå og svare på alle de spørgsmål, som folk måtte have, fortæller han.
Hvis det bliver nødvendigt, kan han desuden overtage styringen af den selvkørende bus ved hjælp af et xbox-stick.
- Når der holder noget i vejen, kan bussen ikke selv finde ud af at komme uden om, siger Lennart Laursen.
Store perspektiverSelvom bussen altså ikke er helt førerløs, har man høje ambitioner med de selvkørende busser i både Danmark og Norge.
- Vi ser for os, at i fremtiden kan det her blive en vigtig del af det kollektive net.
Foreløbig forestiller vi os mindre afstande med lav fart, så vi kan få testet, om folk faktisk kan lide teknologien, siger borgmester for miljø og samfærdsel i Oslo Arild Hermstad.
Der er plads til omkring 11 personer i de selvkørende busser i Oslo, og de er temmelig populære.
I Aalborg Kommune ser man flere spændende rute-muligheder for de selvkørende busser, når de engang er fuldt udviklet og kan klare sig selv i trafikken.
- Det kan være områder i byen, der ikke er særligt godt trafikbetjent, og det kan være landområder, hvor vi kan forbedre den kollektive trafik ved at sætte hyppigere afgange ind, siger Maria Vestergaard.
Kan være klar til at køre i efteråretFolketingsvalget har for en periode sat en pause for arbejdet med de nye regler, der skal bane vej for selvkørende busser i Danmark.
Men hos Autonomous Mobility håber man, at tilladelsen er i hus i september eller oktober.
- Vi forventer ikke, at vi får afslag, men det er jo naturligt, at der kommer spørgsmål undervejs.
For det er jo et helt nyt teknologiområde og et helt nyt erhvervsområde, siger direktør Peter Sorgenfrei.
Den selvkørende bus i Aalborg vil få plads til 11 passagerer.
FacebookTwitterKopier linkEmner:Aalborg|Kollektiv trafik|Oslo|Aalborg Kommune|Folketinget




https://www.dr.dk/nyheder/indland/endnu-en-fejl-politiet-mangler-data-fra-teleselskaber-om-ny-type-opkald

TeledatasagenSe temaIndlandEndnu en fejl: Politiet mangler data fra teleselskaber om ny type opkaldRigsadvokat beder anklagere om at udvise forsigtighed.
Den nye justitsminister, Nick Hækkerup (S), kræver en redegørelse og lover uvildig kontrol i sagen om politiets teleskandale, hvor der er fejl i teledata, som er blevet brugt i en række straffesager.
Foto: DRAf Emma Toft og Louise Dalsgaard02.
juli 2019 kl.
22.
30Bemærk: artiklen er mere end 30 dage gammelLæs opEt nyt kapitel føjer sig til skandalen om brugen af teleoplysninger hos politiet, der i yderste konsekvens kan have medført fejl i en række straffesager.
For nu viser det sig, at Rigspolitiet i perioder har modtaget mangelfulde rå teledata fra visse teleselskaber.
Det oplyser Justitsministeriet i forbindelse med, at den nyudnævnte justitsminister Nick Hækkerup (S) har meldt ud, at der skal ryddes op i skandalen.
Hverken Justitsministeriet, Rigspolitiet eller Rigsadvokaten ønsker at uddybe, hvilke teleselskaber der har leveret mangelfulde rådata til politiet, og hvilke perioder der er tale om.
Rigspolitiet har blot oplyst til Justitsministeriet, at det handler om mangelfulde rådata om "kommunkationen ved brug af nyere samtaletjenester med videre".
Men ifølge DR Nyheders oplysninger er der blandt andet tale om rådata fra wifi-opkald, der er en ny teknologi, som gør det muligt at ringe over det trådløse netværk i stedet for at bruge det normale mobilsignal til at foretage og modtage opkald og sende og modtage sms-beskeder.
Læs også:It-fejl i politiet: Ny justitsminister kræver redegørelse og sætter uvildige til at følge sagerneRigsadvokat Jan Reckendorff Rigsadvokat: Udvis forsigtighedDen nye udvikling har allerede fået betydning for landets anklagere.
For tidligere i dag instruerede rigsadvokat Jan Reckendorff alle landets anklagere om, at de fremover skal være mere opmærksomme, når de sidder med sager, hvori der indgår teledata - altså informationer fra teleselskaberne om, hvem en mistænkt person har været i telefonisk kontakt med, og hvor personen har brugt sin telefon.
For teledata kan være mangelfulde, lyder det i brevet, og det skal politi og anklagere vide, når de efterforsker sager.
- Alle anklagere (instrueres, red.
) hermed i, at der i forbindelse med behandlingen af straffesager, hvori der indgår teleoplysninger, generelt skal udvises betydelig forsigtighed med at tillægge manglende teleoplysninger den betydning, at der ikke har været telekommunikation eller lignende, står der i et brev fra Rigsadvokaten til de lokale anklagemyndighederne.
Oversat betyder det, at der godt kan have været kommunikation mellem en mistænkt og anden person i en sag om alvorlig kriminalitet, selvom det ikke fremgår af teleselskabernes oplysninger til politiet over den telefoniske aktivitet.
Anklagerne har også fået at vide, at de under retssager skal sørge for yderligere beviser, hvis noget - for eksempel forklaringer fra vidner - peger i retning af, at teledata er mangelfulde.
Fejl i teledataOver 10.
000 sager om alvorlig kriminalitet fra 2012 til 2019 skal gennemgås, fordi der er rekvireret teledata i sagerne.
Det er stadig uklart, hvor mange af de sager der er omfattet af problemet med mangelfulde teledata.
En gennemgang af alle sager i 2018 peger på, at der er mangler i teledata i 8,9 procent af sagerne.
Men måske er problemet mere omfattende.
I maj 2019 gennemgik Rigspolitiet sammen med en politikreds 75 sager fra 2017 til 2019, hvor politiet havde bedt om at få teledata udleveret.
I 24 af de 75 sager blev der konstateret uoverensstemmelser mellem rådata og konverteret data.
Efter nøjere gennemgang lød konklusionen, at 13 af de 24 sager bør revurderes, fordi telehistorik umiddelbart har haft betydning for sagen.
I syv af sagerne er der faldet dom.
Tre sager kører stadig, og tre sager er opgivet.
Kilde: RigspolitietForsvarerne: Ikke opløftendeDen nye udvikling i sagen bekymrer formanden for landets forsvarsadvokater, Kristian Mølgaard.
- Det bliver jeg bestyrtet over.
Vi er nødt til at finde ud af, hvad der er omfanget af det, men det er mildest talt ikke opløftende, siger han.
Først viste sagen, at der var fejl i politiets oversættelse af rådata til såkaldt letlæseligt data, og nu hvor det viser sig, at der også kan mangle rådata, er han særlig bekymret.
- Man har et materiale, som vi hidtil har anset som objektivt korrekt, som så kan indeholde fejl i oversættelsen, men som også kan være mangelfuldt i sin grundsubstans, siger Kristian Mølgaard.
Han ved dog heller ikke, hvilke rådata der kan være mangler i.
- Jeg har ikke fået nærmere at vide om, hvad det dækker over, siger han.
Kristian Mølgaard regner med, at en repræsentant fra hans forening bliver en del af den uvildige gruppe, som nu skal kontrollere, om der er sket fejl i nogle af de 10.
700 sager fra 2012 til 2019, hvor teledata indgår.
FacebookTwitterKopier linkEmner:Nick Hækkerup (politiker)|Rigsadvokaten|Socialdemokraterne|Telebranchen|Politi




https://www.dr.dk/nyheder/udland/31-aarige-rackete-reddede-40-migranter-i-land-heltinde-eller-skurk

Udland31-årige Rackete reddede 40 migranter i land: Heltinde eller skurk?
Den tyske kaptajn følte, det var hendes pligt at redde migranterne i land.
Nu er hun fængslet.
Rackete sagde, at hendes trang til at hjælpe andre drives af det priviligerede liv, hun selv lever, som står i stærk kontrast til migranternes.
Af Mette Richardt02.
juli 2019 kl.
20.
02Bemærk: artiklen er mere end 30 dage gammelLæs opI sit hjemland bliver tyske Carola Rackete fejret som heltinde, mens hun i Italien fremstilles som en skurk, der hører til bag tremmer.
I de tidlige morgentimer i lørdags blev den 31-årige tyske kaptajn på redningsskibet ’Sea-Watch 3’ anholdt for at have sejlet gennem politiets blokader i Middelhavet.
Med 40 afrikanske migranter ombord sejlede hun i land på den italienske ø Lampedusa.
Jeg føler mig moralsk forpligtet til at hjælpe dem, der ikke har haft det fundament, jeg har.
Carola Rackete, kaptajnHun havde ventet forgæves på at få tilladelse til at sejle til Italien eller et andet EU-land med migranterne.
Men efter 14 dage besluttede hun af hensyn til deres sikkerhed at bringe dem i land.
Rakete er nu sigtet for at ’modsætte sig et krigsfartøj’.
Hun risikerer en fængselsstraf og en bøde for at bryde italiensk lov, der er rettet mod private redningsskibe.
Historien er gået verden rundtBillederne af den unge kvinde med de lange dreadlocks og beretninger om hendes bedrift er gået verden rundt.
Overskrifterne er store både i Italien og Tyskland, men med vidt forskellig ordlyd.
Den tyske udenrigsminister Heiko Maas kræver en hurtig afklaring af sagen.
- At redde liv er en menneskelig pligt.
Redningsarbejde til søs burde ikke straffes, siger den tyske minister.
I Italien er indenrigsminister Matteo Salvini derimod godt tilfreds med, at Rackete sidder bag tremmer.
- Kriminel kaptajn er fanget og piratskibet er beslaglagt – højeste straf til en NGO-organisation, har ministeren udtalt.
Carola Rackete ankommer med sit skib i lørdags til Lampedusa.
 Migranterne truede med springe overbord, fortalte hun, da hun ankom.
 Rackete blev straks hentet af politiet ved ankomsten til den italienske Ø.
 Den 31-årige tyske kvinde blev kørt væk og sat bag tremmer.
1 / 4Carola Rackete ankommer med sit skib i lørdags til Lampedusa.
1 / 4Migranterne truede med springe overbord, fortalte hun, da hun ankom.
2 / 4Rackete blev straks hentet af politiet ved ankomsten til den italienske Ø.
3 / 4Den 31-årige tyske kvinde blev kørt væk og sat bag tremmer.
4 / 4En passion for skibsfartMen hvem er denne 31-årige kvinde, der får sindene i kog i syd og hyldes i nord?
De seneste tre år har hun sejlet som kaptajn for Sea Watch.
- Hun er en af vores mest erfarne kaptajner.
Vi er meget stolte af hende og står som organisation fuldt ud bag hende, siger pressetalsmand for Sea Watch Ruben Neugebauer til NDR.
Carola Rackete er født i Preetz i Schleswig-Holstein.
Hun voksede op i Hambühren, og efter gymnasiet studerede hun Nautik (sejlads og søvæsen) i Tyskland og England.
Hendes far fortæller, at hun taler flere sprog, og under studierne arbejdede hun som officer på forskellige skibe blandt andet på krydstogtskibe og Greenpeace-skibe.
Var tvunget til at handleEfter redningsaktionen forleden fortalte Carola Rackete, at hun var tvunget til at handle.
Desperationen var enorm hos migranterne, der truede med at springe overbord.
Og da båden kom i land var der flere, som var alvorligt syge.
Da det var umuligt at forhandle sig frem til en aftale om at sejle i land nogen steder i EU, var hun nødsaget til at tage sagen i egen hånd.
Det handler om menneskerettigheder, ligesom hun var ansvarlig for de ombordværende, sagde hun.
- Deres liv kommer før noget politisk spil.
De kunne ikke klare det længere, lød det fra Rackete ifølge La Repubblica.
Rackete sagde, at hendes trang til at hjælpe drives af det privilegerede liv, hun selv lever, som står i stærk kontrast til migranternes.
- Jeg har en hvid hud, er født i et rigt land og har det rigtige pas.
Jeg har gået på tre universiteter og tog min eksamen som 23-årig.
Jeg føler mig moralsk forpligtet til at hjælpe dem, der ikke har haft det fundament, jeg har, sagde Rackete.
Efter anholdelsen af Carola Rackete havde to tyske tv-personligheder iværksat en støtteindsamling til hende.
Og bidragene strømmede ind.
Allerede søndag aften var der indsamlet knap 5 millioner kroner.
Det ventes, at der senere bliver taget stiling til en mulig løsladelse af Carola Racketes.
FacebookTwitterKopier linkEmner:Italien|Matteo Salvini (politiker)|Tyskland|EU|Flygtninge og asylansøgere




https://www.dr.dk/nyheder/regionale/oestjylland/million-donation-sikrer-foerste-boernehospice-i-vestdanmark-faar-stor

ØstjyllandMillion-donation sikrer første børnehospice i Vestdanmark: Får stor betydning for syge børn og familier i knæStrandbakkehuset i Rønde er en realitet efter stor donation.
Lukashuset i Hellerup er Danmarks første børnehospice.
Det åbnede 22.
oktober 2015.
Arkivfoto.
Af Flemming Nielsen og Sarah Friis Elkjær02.
juli 2019 kl.
19.
51Bemærk: artiklen er mere end 30 dage gammelLæs opByggeriet af det første vestdanske børnehospice kan nu gå i gang.
Strandbakkehuset i Rønde er en realitet, da Ole Kirks Fond, opkaldt efter Legos grundlægger, har doneret syv millioner kroner til byggeriet.
Det glæder Mille Nielsen fra Samsø, der sagde farvel til sin 15-årige datter Clara på et hospice indrettet til voksne.
- Jeg er virkelig, virkelig glad for, at der er opstartet en proces til at lave et børnehospice nu.
Jeg får selvfølgelig ikke, håber jeg, glæde af det, men det tænker jeg, at der er rigtig mange andre, der gør, siger hun.
Clara havde følelsen af, at hun var kommet på plejehjem, fordi de andre patienter måske var 85 år.
Det er ikke særlig rart for en 15-årig pige.
Mille NielsenFamilien endte med at være på hospice i Brædstrup syd for Silkeborg, som gav familien mulighed for at råde over to rum, så familien kunne trække sig tilbage, når Clara havde brug for ro.
- Clara havde følelsen af, at hun var kommet på plejehjem, fordi de andre patienter måske var 85 år.
Det er ikke særlig rart for en 15-årig pige.
Børnehospicet kan gøre en stor, stor forskel.
Ikke kun for de børn, der desværre må ende deres liv sådan et sted, men også for de familier, der virkelig har brug for aflastning i en virkelig svær tid, mener Mille Nielsen.
Kan også gavne søskendeClara havde et årelangt sygdoms- og behandlingsforløb med knoglekræft, og et barns sygdomsforløb er ofte et rigtig langt forløb for hele familien, som har brug for, at der er tilbud til både det syge barn og søskende.
- Familierne er helt, helt i knæ og har brug for, at nogen tager over.
Der er søskende, som formegentlig er overset, som også har brug for, at der er aktiviteter for dem.
Måske har det syge barn kun ti minutter om dagen, hvor de har lyst til noget, men der har de brug for en god oplevelse, som er målrettet dem.
De er jo ikke færdige med livet, men har brug for, at der sker noget for dem.
Læs også:Nyt børnehospice kommer til at ligge på DjurslandPå et børnehospice vil de svært syge børn møde andre børn, der også er hårdt ramt.
Det kan også være svært, erkender Mille Nielsen.
- Faktisk er det også en trøst at snakke med andre, der er i samme situation som en selv, siger hun.
Hospice skal selv finde pengeneDonationen fra Lego-fonden er afgørende for at komme i gang med byggeriet.
Det kommende børnehospice er nemlig en selvejende institution, og det betyder, at den selv skal ud og skaffe alle penge.
Derfor glæder pengene Dorit Simonsen, der er leder af Hospice Djursland, hvor børnehospicet også kommer til at ligge.
- Vi skal selv finde fondsmidler til at bygge det nye hus, som i første omgang får plads til fire børn og unge og deres familier, så syv millioner kroner har virkelig stor betydning, siger hun.
Når de er i en meget tung situation i deres liv, hvor de enten forhåbentlig overlever, eller hvis de skal tage afsked, giver man hele familien en rigtig god ramme at være i.
Karin Hindkjær, direktør, Ole Kirks FondOle Kirks Fond skal blandt andet fremme livskvalitet for børn og deres forældre, og derfor er det naturligt at støtte byggeriet af et børnehospice, siger fondens direktør Karin Hindkjær.
- Når de er i en meget tung situation i deres liv, hvor de enten forhåbentlig overlever, eller hvis de skal tage afsked, giver man hele familien en rigtig god ramme at være i, siger hun.
I dag er der et enkelt hospice for børn i Danmark, som ligger placeret i København.
- Det betyder, at det i praksis kan være ret svært for familier i den vestlige del af landet at benytte sig af sådan et tilbud, siger Karin Hindkjær.
Skal håndtere mange typer forløbDet nye børnehospice Strandbakkehuset er vigtigt, fordi det skal løse nogle helt andre opgaver end et hospice for voksne.
Alvorligt syge børn bliver nemlig oftere end voksne udskrevet igen fra hospice, forklarer hospiceleder Dorit Simonsen.
De tilbud, vi kan give dem, skal være meget målrettet den enkelte familie.
De skal have den hjælp, de har brug for, men vi skal ikke tage helt over, da mange familier skal hjem og klare sig selv igen.
Dorit Simonsen, hospicelederDer vil derfor både være familier, som skal tage afsked, og familier, som er der midlertidig.
- De tilbud, vi kan give dem, skal derfor være meget målrettet den enkelte familie.
De skal have den hjælp, de har brug for, men vi skal ikke tage helt over, da mange familier skal hjem og klare sig selv igen, siger Dorit Simonsen.
Første spadestik til byggeriet af Strandbakkehuset er til september, og familier bliver budt velkommen i november 2020.
Trods donationen fra Ole Kirks Fond er finansieringen endnu ikke fuldt på plads.
Der mangler endnu tre millioner, og så har institutionen yderligere planer for godt syv millioner.
Det er Region Midtjylland, som sørger for driften, når den fysiske bygning er på plads.
FacebookTwitterKopier linkEmner:Hospicer|Jylland|Rønde|Region Midtjylland|Lego Fonden




https://www.dr.dk/nyheder/udland/europa-reagerer-paa-nomineringen-af-ny-kommissionsformand-dygtig-politiker-og-europa

Kamp om EU-topposterSe temaUdlandEuropa reagerer på nomineringen af ny kommissionsformand: 'Dygtig politiker' og 'Europa fortjener bedre'Danske politikere kalder Ursula von der Leyen dygtig.
Men flere tyske landsmænd uddeler verbale øretæver.
Den tyske forsvarsminister, Ursula von der Leyen, er nomineret til posten som ny formand for Europa-Kommissionen.
Af Sean Coogan02.
juli 2019 kl.
21.
56Bemærk: artiklen er mere end 30 dage gammelLæs opEU's stats- og regeringschefer har hen over tre topmøder forsøgt at få en kompliceret kabale til at gå op i forhold til fordelingen af EU-topposter.
Her til aften lykkedes det så.
Læs også:EU-topjob på plads: Tysk forsvarsminister skal stå i spidsen for Europa-KommissionenFormanden for Det Europæiske Råd, Donald Tusk, oplyste for få timer siden, at man er blevet enige om at nominere den tyske, kristenkonservative forsvarsminister, Ursula von der Leyen, til den tunge post som formand for Europa-Kommissionen.
Og mens den danske statsminister, Mette Frederiksen (S), har bakket op om Margrethe Vestagers kandidatur til den vigtige post, selv om de tilhører to forskellige politiske familier, så har der ikke ligefrem været lutter patriotisk opbakning til von der Leyen fra landsfællerne.
- Europa fortjener noget bedre end hende, lyder det blandt andet fra tyske Sven Giegold, der kommer fra partiet De Grønne, på Twitter.
Og han er ikke alene om at kritisere tyskeren, der er kommet ind fra sidelinjen og står til at erobre den eftertragtede europæiske toppost.
Modstand fra landsmændI løbet af eftermiddagen, da rygterne om den tyske joker var begyndt at sive fra forhandlingslokalet i Bruxelles, var der flere parlamentarikere, der udtrykte deres utilfredshed med den tyske forsvarsminister.
Herunder tyske socialdemokrater.
Den tidligere leder af SPD Sigmar Gabriel udtalte, at en udnævnelse af Ursula von der Leyen ville være et slag i ansigtet til vælgerne.
- Her vinder baglokalet over et demokratisk valg.
En bjørnetjeneste for Europa, sagde han til Handelsblatt, beretter Politico.
Læs også:Spitzenkandidaterne kæmper om magten: Ni ting, du skal vide om Europas 'usynlige præsidentvalg'Der var også hårde socialdemokratiske ord fra den tidligere formand for Europa-Parlamentet Martin Schulz.
På Twitter kalder han Ursula von der Leyen "den svageste minister" i den tyske regering.
- Det er åbenbart nok til at blive kommissionsformand, lyder det fra tyskeren.
Tysk indenrigspolitik har spillet ind ved forhandlingerne om EU's topposter.
Den tyske forsvarsminister har også måttet finde sig i ikke at få opbakning fra sin kansler - og konservative partifælle - Angela Merkel ved dagens afstemning på grund af indenrigspolitiske hensyn.
Kansleren bekræfter ifølge Politico, at hun undlod at stemme ved aftenens afstemning.
Hun har nemlig en aftale med sine socialdemokratiske regeringspartnere om, at Tyskland ikke skulle stemme på en kandidat, hvis ikke begge partier var enige.
Dansk rosMens Ursula von der Leyen har mødt modstand fra landsmændene, kan hun glæde sig over nogle positive meldinger fra andre dele af kontinentet.
Den franske præsident, Emmanuel Macron, forsvarer valget af tyskeren, mens den hollandske premierminister, Mark Rutte siger, at der med von der Leyen som kommissionsformand og Margrethe Vestager som en af de to højest rangerende næstformænd for Kommissionen er lagt op til "et stærkt hold" i toppen.
Ifølge den danske statsminister, der kender tyskeren fra deres fælles fortid som beskæftigelsesministre, er der udsigt til en bestemt leder, der ikke er bange for at sætte sig igennem.
- Hun er en dygtig politiker.
Jeg tror også, at man vil opleve, at hun også er lidt hårdtslående.
Det bliver en kommissionsformand, der kan banke i bordet, siger Mette Frederiksen.
Claus Hjort Frederiksen (V) har mange gange mødt Ursula von der Leyen, mens de begge var forsvarsministre, og han har meget ros til tyskeren.
- Hun er et meget sympatisk menneske, som interesserer sig meget for sine medmennesker, men som jo også har den ansvarsfulde rolle at være forsvarsminister i Tyskland, siger han.
Læs også:Vestager nomineret til magtfuld post i den nye Europa-Kommission- Hun har været en af de stemmer, man lytter meget til under møderne, både i Nato og EU-sammenhæng, siger Claus Hjort Frederiksen, der betegner hende som en af de drivende kræfter blandt EU's forsvarspolitiske kæmpere.
- Hun er rigtig, rigtig dygtig, og hun er også en afbalancerende kraft i Nato-sammenhæng, ikke mindst over for den amerikanske præsident.
Utilfredshed over processenFra flere dele af Europa-Parlamentet lyder der kritik af, at stats- og regeringscheferne fra de 28 EU-lande har peget på en kandidat, der er kommet ind fra sidelinjen.
- Dette forslag er dybt skuffende for os, lyder det fra Iratxe Garcia, som er leder af den socialdemokratiske S&D-gruppe i Europa-Parlamentet.
Hun kritiserer, at man med Ursula von der Leyen har valgt en kandidat, der ikke var en del af den såkaldte spitzenkandidatproces, hvor de europæiske partier i Europa-Parlamentet stiller med en spidskandidat til posten som formand for Europa-Kommissionen.
Læs også:Spitzenkandidaterne kæmper om magten: Ni ting, du skal vide om Europas 'usynlige præsidentvalg'Også hos De Grønne i parlamentet langer man ud efter beslutningen, "der ikke respekterer spidskandidatprocessen og resultaterne fra de europæiske afstemninger", lyder det fra lederen af De Grønne i Europa-Parlamentet, Ska Keller, i en pressemeddelelse.
Der er tale om en studehandel fra baglokalerne, lyder det fra De Grønne, som afviser dagens udspil.
Europa-Parlamentet skal ifølge EU-traktaten godkende den nye kommissionsformand, før hun kan overtage pladsen efter den nuværende, Jean-Claude Juncker, der træder tilbage 1.
november.
FacebookTwitterKopier linkEmner:Angela Merkel (politiker)|Donald Tusk (politiker)|Tyskland|EU-forhold|Venstre




https://www.dr.dk/nyheder/vejret/haard-vind-holder-ikke-vandrere-vaek-fra-vandreruterne

VejretHård vind holder ikke vandrere væk fra vandreruterneSelvom det blæser godt i dag, og vi oplever vindstød af kulingstyrke, så bliver der stadig vandret flittigt i den danske natur.
Ægteparret Kim Jørgensen og Lissy Holm er i gang med at gå 80 kilometer af den 175 kilometerlange Camønoen.
De har sat fem dage til vandreturen.
Af Diana Bengtsen02.
juli 2019 kl.
19.
48Bemærk: artiklen er mere end 30 dage gammelLæs opDer er ikke noget, der hedder dårligt vejr.
Kun dårlig beklædning.
Sådan lyder udtrykket i hvert fald.
Derfor drog Sommervejret på vandretur for at se, om udtrykket nu også holdt i praksis blandt de danske vandrere.
På vandreruten 'Camønoen' på Møn mødte vi ægteparret Kim Jørgensen og Lissy Holm fra Gjern, som ligger nordøst for Silkeborg.
Hvad er Camønoen?
Camønoen er en 175 kilometer lang vandrerute, der er den danske pendant til den berømte spanske vandrerute Caminoen.
Vandreruten snor sig rundt på de tre sydsjællandske øer Møn, Nyord og Bogø.
På turen er der et hav af forskelligartede oplevelser – både naturmæssige og kulturelle.
Turen består af 12 etaper med forskellige længder – alt lige fra 8 til 38 kilometer – så der er et tilbud til alle: både erfarne vandrere såvel som nybegyndere.
Vil man gå hele Camønoen, tager den 5-7 dage at gå.
Kilde: CamønoenDe har valgt at gå 80 kilometer af den 175 kilometerlange rute i forbindelse med Lissys 60 års fødselsdag.
- I forhold til de 30 grader, vi havde i søndags, så er det her lidt mere friskt.
Men så længe det ikke regner samtidig, så er det dejligt, siger Kim Jørgensen.
Læs også:Stærk blæst og koldere vejr holder sejlere på land: 'Hvis vi skal sejle, så skal det være sjovt'Selvom ægteparret fortæller, at det havde været nemmere og sjovere, hvis ruten gik i den modsatte retning, så de i stedet gik i medvind, så har parret ikke tænkt sig at give op på turen.
- Vi går og siger til hinanden: 'Vi snyder ikke'.
Nej, det gør vi ikke.
Vi er meget udemennesker i forvejen, så ruten her er ikke hård ved os på den måde, siger Kim Jørgensen.
Det er ligegyldigt, hvordan vejret er, så er folk ude at vandre.
Jeanette Lopez-Zepeda, driftsleder af Camønoen og daglig leder af Møns Museum.
Ægteparret Kim Jørgensen og Lissy Holm er ikke de eneste, der trodser det dårlige vejr, fortæller Jeanette Lopez-Zepeda, der er driftsleder af Camønoen og daglig leder af Møns Museum:- Camønoen er meget populær.
Vi havde regnet med 1.
000 vandrere i 2016, hvor ruten åbnede, men der var 9.
000.
Og de seneste år har der været 11.
000 hvert år.
Det er ligegyldigt, hvordan vejret er, så er folk ude at vandre.
Regn, blæst, sne.
Det hele kører, siger hun.
Nogle søger læ i skovenPå turen mødte vi også parret Henrik Laursen og Inge Lise Laursen, som ikke går Camønoen, men i stedet vandrer frit rundt på Møn i et par dage:- Det blæser noget i dag, og det er køligt i forhold til de andre dage, vi har gået her, siger Henrik Laursen.
Derfor valgte parret at vandre gennem skoven på Høje Møn:- Det var lækkert at komme ind i skoven, for så mærker vi ikke så meget til vinden.
Og det var hele ideen med at gå i skoven i dag, siger Henrik Laursen.
FacebookTwitterKopier linkEmner:Møn|Vejret|Fritidsaktiviteter|Møns Museum|Gjern




https://www.dr.dk/nyheder/udland/korrespondent-i-hongkong-hvis-demonstrationerne-eskalerer-vil-kina-stramme-grebet

Protester i HongkongSe temaUdlandKorrespondent i Hongkong: Hvis demonstrationerne eskalerer, vil Kina stramme grebetDemonstranter brød i går ind i parlamentsbygningen i Hongkong.
Af Oliver Fruergaard02.
juli 2019 kl.
19.
53Bemærk: artiklen er mere end 30 dage gammelLæs opFlere ugers protester i Hongkong kulminerede i går, da demonstranter tiltvang sig adgang til byens parlament, som de raserede og overmalede med graffiti.
"Hongkong er ikke Kina", skrev demonstranter blandt andet på væggene.
Målet for indbyggerne i den semiselvstændige kinesiske by er det samme som for omtrent en måned siden, da de omfattende demonstrationer begyndte: Mere demokrati og frihed fra det kommunistiske styre i Kina.
Men med de seneste udviklinger har de måske skudt sig selv i foden: I kinesiske statsmedier lød det i dag, at gårsdagens demonstrationer var "en udfordring" for "et land, to systemer"-formlen, der i øjeblikket sikrer Hongkongs indbyggere særlige demokratiske rettigheder.
Hongkongs særstatus i KinaHongkong var en britisk koloni i mere end 150 år, før den blev givet tilbage til det kinesiske styre i 1997.
Det skete under aftale om, at byen skulle forblive semiautonom fra resten af Kina under en "et land, to systemer"-formel.
Det betød, at Hongkong stadig kunne nyde godt af en høj grad af autonomi, blandt andet ved at bevare sit eget retssystem og grænser, ligesom ytrings- og forsamlingsfriheden blev bevaret.
Der er dog en tidsbegrænsning på friheden, for i 2047 skal Hongkong tilbage under kinesisk styre.
Det bekymrer mange hongkongborgere: De ser deres system som mere frit, og de anser ikke sig selv for at være kinesere, men derimod hongkongere.
Kilde: BBCYtrings- og forsamlingsfriheden står for skudIfølge DR's Asien-korrespondent i Hongkong, Phillip Khokhar, betyder den besked, at styret i Beijing er farligt tæt på grænsen for, hvad de vil acceptere fra Hongkongs borgere.
- Kina siger groft sagt, at hvis ikke Hongkong køler ned, vil byen blive fuldstændigt indlejret i det kinesiske system.
Implikationerne ved det er, at hongkongernes forsamlings- og ytringsfrihed bliver taget fra dem, siger Khokhar.
To centrale demokratiske principper, som i øjeblikket adskiller Hongkong fra det øvrige Kina, og som indtil videre har gjort det muligt for Hongkongs indbyggere at være kritiske overfor det kommunistiske styre i Beijing uden at blive straffet.
Teoretisk set kan Kina af juridiske årsager ikke røre ved de rettigheder, men i praksis ser det anderledes ud, forklarer DR's korrespondent.
- Akkurat som Beijings regering har gjort så mange gange før, kan den gennem Hongkongs leder indføre reformer, der på den ene eller den anden måde bremser hongkongerne i at udøve deres demokratiske rettigheder.
Den 1.
juni var årsdagen for Hongkongs overlevering fra Storbritannien til Kina.
Flere demonstranter brød ind i Hongkongs parlamentsbygning for at vise deres utilfredshed med Kinas kontrol over byen, som stadig har selvstændig særstatus.
Det kommer efter flere ugers demonstrationer.
 Demonstranter ødelagde vinduer for at komme ind i parlamentet.
 Flere demonstranter efterlod små beskeder på væggene af parlamentet.
 Hongkongs regeringschef, Carrie Lam, har i dag fordømt demonstranternes "ekstreme brug af vold".
1 / 4Den 1.
juni var årsdagen for Hongkongs overlevering fra Storbritannien til Kina.
Flere demonstranter brød ind i Hongkongs parlamentsbygning for at vise deres utilfredshed med Kinas kontrol over byen, som stadig har selvstændig særstatus.
Det kommer efter flere ugers demonstrationer.
1 / 4Demonstranter ødelagde vinduer for at komme ind i parlamentet.
2 / 4Flere demonstranter efterlod små beskeder på væggene af parlamentet.
3 / 4Hongkongs regeringschef, Carrie Lam, har i dag fordømt demonstranternes "ekstreme brug af vold".
4 / 4Gennem de seneste år er et pro-uafhængigt politisk parti blevet bandlyst i Hongkong, ligesom bystyret i Hongkong i samarbejde med Kina har bygget tog-terminaler, som er delvist kinesiskejede og giver Kina beføjelser indenfor Hongkongs grænser.
Kina tøver med at straffeSelvom Kinas greb om Hongkong synes ustandseligt, skal der dog mere til, før man presser hongkongernes frihed yderligere, siger Khokhar.
Ikke mindst fordi man frygter omverdenens reaktioner.
- Flere stramninger vil bare forstærke billedet af det diktatoriske Kina, der tromler en lille befolkning i Hongkong, som ønsker noget så uskyldigt som demokratiske rettigheder.
- Omvendt har Kina svært ved at acceptere, at en lille del af landet skejer så meget ud, og det er en konstant balancegang, siger Khokhar, der ikke vurderer, at demonstrationerne holder op foreløbig.
De statskontrollerede medier i Kina har indtil nu været meget tavse omkring demonstrationerne i Hongkong.
Det er på trods af, at demonstrationerne har været nogle af de største, byen nogensinde har oplevet.
I går skiftede medierne dog linje og viste billeder af politifolk, som fjerner demonstranter fra området omkring Hongkongs parlament.
Samtidig har kommunistpartiets officielle avis Global Times offentliggjort en hård leder om demonstrationerne.
- I deres arrogance viser disse voldelige angrebsmænd ingen opmærksomhed over for Hongkongs love og vækker uden tvivl vrede og sorg for hele folket i byen Hongkong, står der i lederen.
Demonstrationer i Hongkong•Masseprotesterne i Hongkong begyndte for alvor den 9.
juni og var foranlediget af utilfredhed med en lov, der skulle gøre det muligt at udlevere mistænkte kriminelle til retsforfølgelse i Kina.
•I de efterfølgende dage opstod flere og større demonstrationer, der blandt andet endte i voldelige sammenstød med politiet.
•Den 15.
juni trak Hongkongs leder, Carrie Lam, lovforslaget tilbage - dog uden at annulere det helt.
Det vil sige, at det altid kan tages op igen af Lam eller en fremtidig leder.
•Demonstrationerne er siden fortsat, og demonstranterne kræver, at forslaget bliver fuldstændigt fjernet.
Vigtigst af alt kræver de nu, at Lam går af som Hongkongs leder.
•Vigtigere end lovforslaget har demonstrationerne hele tiden været drevet af en grundlæggende utilfredshed med Kinas voksende kontrol over Hongkong, der officielt set stadig har særstatus.
FacebookTwitterKopier linkEmner:Hong Kong|Kina|Demonstrationer|Beijing|Kriminalitet




https://www.dr.dk/nyheder/politik/ny-udlaendingeminister-sletter-stojbergs-strammertaeller

PolitikNy udlændingeminister sletter Støjbergs strammertællerMattias Tesfaye, ny udlændingeminister, tæller ikke længere nye stramninger i udlændingepolitikken.
Inger Støjberg (V) overdrog i torsdags posten som udlændinge- og integrationsminister til Mattias Tesfaye fra Socialdemokratiet.
02.
juli 2019 kl.
19.
38Bemærk: artiklen er mere end 30 dage gammelLæs opUdlændinge- og Integrationsministeriet tæller ikke længere antallet af stramninger i udlændingereglerne på sin hjemmeside.
For den nye udlændingeminister, Mattias Tesfaye (S), har nemlig valgt at slette tælleren, der blev til under hans forgænger, Inger Støjberg (V), skriver Jyllands-Posten.
Tælleren talte på Udlændinge- og Integrationsministeriets hjemmeside antallet af stramninger på udlændingeområdet.
Læs også:Murersvenden der blev minister: ‘Det er første gang i mit liv, jeg har slips på'Ifølge Jyllands-Posten sluttede tælleren på 114, hvilket fremgik af hjemmesiden tidligere på dagen.
I stedet fremgår på hjemmesiden en video med Mattias Tesfaye, hvor han kommer med et par "alvorsord", som videoen hedder.
- De seneste år har det været en målsætning i sig selv at tælle, hvor mange gange vi ændrer lovgivningen.
Den slags mener jeg, at vi lige så stille skal stoppe.
- Nu bliver det hele måske lidt mere kedeligt.
For den nye regering handler det om at holde tilstrømningen, indvandringen, under kontrol på den ene side og på den anden side at sætte lidt mere fokus på integrationen her i Danmark, siger han blandt andet i videoen.
/ritzau/FacebookTwitterKopier linkEmner:Inger Støjberg (politiker)|Mattias Tesfaye (politiker)|Udlændinge- og Integrationsministeriet|Venstre|Udlændingepolitik




https://www.dr.dk/nyheder/udland/vestager-nomineret-til-magtfuld-post-i-den-nye-europa-kommission

Kamp om EU-topposterSe temaUdlandVestager nomineret til magtfuld post i den nye Europa-KommissionDen radikale politiker står til at blive højest rangerende næstformand for kommissionen.
Den radikale Margrethe Vestager fik ikke posten som formand for Europa-Kommissionen.
Af Per Bang Thomsen - Bruxelles02.
juli 2019 kl.
19.
39 | opdateret 02.
juli 2019 kl.
20.
55Bemærk: artiklen er mere end 30 dage gammelLæs opDen radikale Margrethe Vestager står til at blive en af de to højest rangerende næstformænd i den nye Europa-Kommission.
Det står klart, efter at EU's stats- og regeringschefer her til aften er blevet enige om fordelingen af EU's topjob.
Ifølge statsminister Mette Frederiksen (S), som har siddet med ved forhandlingsbordet, "har vi helt utrolig god grund til at være glade" over resultatet af dagens topmøde.
- Det er lykkedes at få Margrethe Vestager ind som en del af den nye kommissions ledelse, og det er vel nærmest historisk med en dansker så højt placeret i det EU, vi kender i dag, siger hun.
- Set med danske briller er det rigtig godt.
Det er i kommissionens ledelse, at beslutningerne træffes og retningen for Europa udstikkes.
Læs også:EU-topjob på plads: Tysk forsvarsminister skal stå i spidsen for Europa-KommissionenVestager: Jeg er ikke skuffetDen danske politiker bliver den ene af to såkaldte 'highest-ranking Vice-President' sammen med den hollandske socialdemokrat Frans Timmermans, der allerede i dag bestrider posten som første næstformand.
Den danske konkurrencekommissær var ellers i spil til den absolutte toppost, formanden for Europa-Kommissionen.
Den har stats- og regeringscheferne valgt at nominere den tyske forsvarsminister, den kristendemokratiske Ursula von der Leyen, til.
Tyske Ursula von der Leyen er blevet nomineret til ny formand for Europa-Kommissionen af EU's regeringschefer.
Men det er Margrethe Vestager ikke selv skuffet over.
- Det har jeg haft nogle dage til at bearbejde, for man har kørt på i meget lang tid, siger hun med henvisning til de langstrakte forhandlinger.
Det netop afsluttede topmøde strakte sig over tre dage.
- Jeg er meget, meget glad, siger hun og roser både statsministeren og hendes forgænger på posten, Lars Løkke Rasmussen (V), for arbejdet under forhandlingerne.
Vestager: Intet er afgjort endnuDet er Europa-Kommissionen, der fremsætter de lovforslag, som skal gælde for hele EU, og som holder øje med, at medlemslandene overholder EU-reglerne.
Kommissionen består af 28 kommissærer – en fra hvert medlemsland – og den fungerer som et kollegium.
Det vil sige, at der enten skal være enighed eller flertal for en beslutning, før den kan blive ført ud i livet.
Hvad den nye post helt konkret kommer til at indeholde, afhænger af forhandlingerne i de kommende dage, siger Margrethe Vestager.
Den nuværende første næstformand, Frans Timmermans, har blandt andet til opgave at sikre, at alle medlemslandene lever op til EU's retsstatsprincipper.
Og det kommer også an på Europa-Parlamentet, understreger hun.
Europa-Parlamentet skal nemlig først godkende Margrethe Vestager, før hun i givet fald kan tiltræde posten.
- Inden Europa-Parlamentet som en ligeværdig beslutningstager har truffet sin beslutning, er der ikke noget, der er endeligt endnu.
Og det har jeg meget stor respekt for, siger hun.
- Derfor bliver dagen i morgen en meget vigtig dag.
Bump på vejenDet har ikke været noget smidigt topmøde, og i går måtte rådsformand Donald Tusk afbryde det efter 18 timers resultatløse forhandlinger.
Der har nemlig været mange interesser på spil - heriblandt fordelingen af poster efter geografi, politisk partifamilie og køn.
Men Mette Frederiksen ser stadig "utroligt positivt" på det europæiske samarbejde fremover.
- Der er nogle bump på vejen, og det vil der være, for der er mange interesser på spil - og mange balancer, der skal tages højde for, når ledelsen af EU skal sættes sammen.
Men det var sådan set et enigt Råd (Det Europæiske Råd, hvor EU's stats- og regeringschefer mødes, red.
), der bakkede op om den tegning, der er.
Statsministeren tilføjer, at det er positivt, at de nominerede til at blive henholdsvis kommissionsformand, formand for Den Europæiske Centralbank - Christine Lagarde - og Margrethe Vestager er kvinder.
- Det kan vi godt glæde os over, siger hun.
FacebookTwitterKopier linkEmner:Christine Lagarde (politiker)|Donald Tusk (politiker)|Europa-Parlamentet|EU-forhold|Frankrig




https://www.dr.dk/sporten/tennis/federer-overvinder-saettab-og-vinder-wimbledon-premiere

TennisFederer overvinder sættab og vinder Wimbledon-premiereDet 37-årige tennisfænomen indledte med at tabe sæt, men han satte derefter Lloyd Harris på plads.
Der er stadig fart i benene, selvom Roger Federer er blevet 37 år.
02.
juli 2019 kl.
19.
24 | opdateret 02.
juli 2019 kl.
19.
28Bemærk: artiklen er mere end 30 dage gammelLæs opHelt som ventet er Roger Federer videre fra første runde ved tennisturneringen Wimbledon i London.
Det var dog ikke efter planen, at den ottefoldige mester i herresingle skulle tabe det første sæt, han spillede i år, ved den engelske grand slam-turnering på græs.
Det skete imidlertid i tirsdagens kamp mod verdensranglistens nummer 86, Lloyd Harris, men andenseedede Federer endte med at vinde kampen sikkert alligevel.
Cifrene blev 3-6, 6-1, 6-2, 6-2 i den 37-årige schweizers favør.
Tabte første sæt22-årige Lloyd Harris fra Sydafrika brød Roger Federers serv til 4-2-føring i første sæt, og det blev sættets eneste servegennembrud.
Veteranen, der første gang vandt Wimbledon i 2003, kom dog stærkt igen og brød sin modstanders serv to gange i andet sæt.
Federer gentog kunststykket i både tredje og fjerde sæt, hvor han også brød Lloyd Harris' serv to gange.
Roger Federer sluttede kampen af med et servees, hvorefter han modtog store klapsalver på Centre Court.
French Open-finalist udeTidligere tirsdag røg femteseedede Dominic Thiem ud allerede i første runde.
Østrigeren tabte 7-6, 6-7, 3-6, 0-6 til Sam Querrey fra USA.
25-årige Dominic Thiem har aldrig følt sig lige så godt tilpas på Wimbledons græsunderlag som på grus, hvor han de to seneste år er nået frem til finalen ved French Open i Paris.
Det var således andet år i træk, at østrigeren måtte forlade Wimbledon efter første runde.
Sam Querrey nåede for to år siden frem til semifinalen ved Wimbledon.
/ritzau/FacebookTwitterKopier linkEmner:Roger Federer (tennisspiller)|Tennis|Wimbledon Championships|London|Paris




https://www.dr.dk/nyheder/udland/politichef-anholdt-paa-grund-af-bombeangreb-i-sri-lanka

Bombeangreb i Sri LankaSe temaUdlandPolitichef anholdt på grund af bombeangreb i Sri LankaFlere højtstående embedsmænd beskyldes for ikke at have gjort nok for at forhindre påskens blodige terrorangreb.
I påsken blev Sri Lanka ramt af flere blodige angreb.
Landets politiske ledelse forsøger stadig at placere ansvaret.
(Foto: Ishara S.
KODIKARA © Scanpix)Af Sean Coogan02.
juli 2019 kl.
20.
31Bemærk: artiklen er mere end 30 dage gammelLæs opPolitiet i Sri Lanka har i dag anholdt dets øverste chef, Pujith Jayasundara.
Det oplyser nyhedsbureauet AFP.
Derudover har ordensmagten også anholdt landets tidligere forsvarschef Hemasiri Fernando.
Anholdelserne kommer dagen efter, at justitsminister Dappula de Livera udtalte, at politiets manglende reaktion på sikkerhedsadvarsler udgjorde en forbrydelse mod menneskeheden.
Læs også:OVERBLIK Det ved vi om de dødelige angreb i Sri LankaSri Lanka arbejder stadig på at placere ansvaret efter de voldsomme terrorangreb, der rystede nationen i påsken.
Her mistede 258 personer livet - herunder tre danske børn.
Topchefer afviserBåde Hemasiri Fernando og Pujith Jayasundara er ifølge Reuters anholdt på ordre fra landets justitsminister, der blandt andet vil have de to sigtet for forbrydelser mod menneskeheden.
De to har tidligere deltaget ved høringer i parlamentet i Sri Lanka, hvor de afviste anklagerne.
De er de første embedsmænd, der er blevet anholdt i forbindelse med det blodige terrorangreb, som Islamisk Stat har taget ansvaret for.
© ScanpixBombeangreb i Sri LankaPåskesøndag, den 21.
april 2019, blev Sri Lanka ramt af otte dødelige eksplosioner.
Tre i tre hoteller, tre i kirker, en i et mindre hotel og en under en anholdelsesaktion i hovedstaden Colombo.
Tre danske børn mistede livet.
I alt blev mere end 250 dræbt og over 450 såret.
Angrebene fandt sted trods adskillige advarsler om et forestående angreb fra den indiske efterretningstjeneste.
Advarslerne nåede dog aldrig frem til Sri Lankas præsident.
- Vi arbejdede på det.
Alle instanser arbejdede på det, sagde Hemasiri Fernando i kølvandet på angrebene med henvisning til advarslerne fra Indien.
Læs også:Sri Lankas forsvarsminister trækker sig efter terrorangrebDen srilankanske præsident, Maithripala Sirisena, har beskyldt de to topfolk for ikke at handle på de indiske efterretninger.
Omvendt har politichefen fortalt parlamentet, at præsidenten havde bedt ham om at tage ansvaret for angrebene mod til gengæld at få en diplomatisk post i fremtiden, beretter Reuters.
Det nægtede Jayasundara, og han blev derefter sendt på tvungen orlov og erstattet af sin næstkommanderende.
Det er nu op til den nye politichef at sigte sin forgænger.
Ifølge nyhedsbureauet AFP vil justitsministeren også have sigtet ni højtstående politifolk for deres ansvar i forhold til sikkerhedsbristerne.
FacebookTwitterKopier linkEmner:Islamisk Stat|Sri Lanka|Terrorisme|Kriminalitet|Indien




https://www.dr.dk/nyheder/udland/live-margrethe-vestager-om-ny-eu-post-jeg-er-ikke-skuffet






https://www.dr.dk/nyheder/indland/region-sjaelland-grundvandet-er-vigtigere-end-roskilde-festival

IndlandRegion Sjælland: Grundvandet er vigtigere end Roskilde FestivalRoskilde Festival risikerer at være nødt til at gøre campingområdet mindre eller flytte det længere væk.
Af Casper Dalgård og Lasse Bastian Larsen (video)02.
juli 2019 kl.
18.
19Bemærk: artiklen er mere end 30 dage gammelLæs opStore dele af campingområdet på Roskilde Festival bliver til grusgrave de kommende år.
Festivalen håber, at grusgravene kan blive fyldt op med jord, når gravearbejdet er slut, så de kan beholde arealerne til festivalcampister.
Men nu siger Region Sjælland til DR Nyheder, at det langt fra er sikkert, at det kan ske.
I videoen kan du blandt andet høre en række festivalgæsters reaktion på, at festivalområdet ved Roskilde kan skrumpe de kommende år.
FacebookTwitterKopier linkEmner:Roskilde Festival|Region Sjælland|Roskilde|Sjælland|Camping




https://www.dr.dk/nyheder/kultur/gaming/internet-stjerne-svarer-paa-kritik-efter-ulovlige-optagelser-jeg-taenkte-mig

GamingInternet-stjerne svarer på kritik efter ulovlige optagelser: 'Jeg tænkte mig ikke om''Dr Disrespect' sendte live fra et offentligt toilet.
Men det må man ikke, og så blev han bandlyst fra Twitch.
Dr Disrespect er en af de mest populære streamere på Twitch, hvor han har gjort sig bemærket ved sin overdrevne karakter, der spiller 'Fortnite' og 'Apex Legends'.
Af Christian Mejdahl Buhl02.
juli 2019 kl.
17.
12Bemærk: artiklen er mere end 30 dage gammelLæs op- Jeg var blind for, hvad der var i orden, og hvad der ikke var.
Sådan lyder det fra Guy Beahm, der er manden bag karakteren Dr Disrespect, som er en af de mest populære streamere på Twitch, hvor folk sender live, mens de spiller.
Guy Beahm har været udelukket fra Twitch i to uger, efter han live-streamede fra verdens største spilmesse, E3, i Los Angeles, og undervejs i sin stream filmede inde på et toilet.
Da vi rendte rundt og filmede på E3, tænkte vi åbenlyst ikke over lovgivning og konsekvenserne ved at filme på et toilet.
Guy BeahmDet er ifølge californisk lovgivning ulovligt, og derfor undskylder Guy Beahm nu for sin opførsel, der fik ham bandlyst fra Twitch.
- Dr Disrespect er grænsesøgende, fuld af meninger, kæphøj og så videre.
Og det gør det svært at forblive autentisk uden at støde folk på et personligt plan.
Da vi rendte rundt og filmede på E3, tænkte vi åbenlyst ikke over lovgivning og konsekvenserne ved at filme på et toilet, skriver Guy Beahm og fortsætter:- Vi ville indfange et eventyr.
Desværre bragte vi eventyret til forkerte områder uvidende om lovgivningen.
På vegne af Dr Disrespect-brandet undskylder jeg for det.
Det var optagelser fra denne toiletbås, der var ulovlige, og som fik Dr Disrespect bandlyst fra Twitch i to uger.
(© youtube)Brugere i oprørMen selvom Dr Disrespects karantæne er ophævet igen, bliver der nu rettet kritik af Twitch, som ifølge flere brugere er for inkonsekvente i deres strafudmåling af streamere, der overtræder retningslinjerne.
Det er nemlig ikke til at gennemskue, hvorfor nogle bliver udelukket i to uger, mens andre bliver udelukket i 24 timer.
Tidligere har streameren Trainwrecks måtte æde en karantæne på fem dage, efter han havde kaldt en gruppe kvindelige streamere for tøjter, mens en anden streamer ved navn Nyakkj blev udelukket fra Twitch i et enkelt døgn, efter han havde streamet pornografisk indhold.
De skylder deres brugere en klar og tydelig begrundelse.
Magnus Groth-Andersen, Gamereactor.
Tidligere har Twitchs ledende community manager (fællesskabsmoderator) udtalt, at Twitch gerne vil diskutere emnet med brugerne, men at firmaet ikke kan kommentere på, hvordan konkrete sanktioner bliver vedtaget.
Spilekspert og chefredaktør på Nordens største spilmedie, Gamereactor, Magnus Groth-Andersen, finder det problematisk, at Twitch ikke er mere åbne omkring, hvordan deres karantæner udmåles.
- Manglende transparens og kommunikation fra de her platforme har altid været et problem.
Det gælder egentlig ikke kun Twitch, men også Facebook, Twitter og Youtube, siger han og fortsætter:- De skylder deres brugere en klar og tydelig begrundelse.
Det ville være passende for dem at have en standard, som pålagde dem at tilknytte en pressemeddelelse af en art, når de laver de her længere bandlysninger, så fans ved, hvilke overvejelser man har gjort sig.
Sådan ser Guy Beahm ud, når han ikke er klædt ud som Dr Disrespect.
For blød straf?
Men selvom man kan være frustreret over procedurerne hos Twitch, så er alternativet alligevel værre.
I hvert fald hvis man spørger Magnus Groth-Andersen, der mener, at brugerne skal være glade for, at der sidder rigtige mennesker og vurderer sagerne fra gang til gang.
- Det er for eksempel ikke som hos Steam (spiludbyder), hvor det udelukkende er algoritmer, der bedømmer, hvad der er stødende og sanktioneres mod.
Faktisk er der færre og færre steder, der gør brug af rigtige mennesker i deres kvalitetssikring, siger han.
Flere brugere kritiserer også Twitch for at være for bløde, når de lader en højt profileret streamer som Dr Disrespect 'slippe' med to uger – og at det baner vejen for den næste streamer, som kan streame ulovlige ting relativt konsekvensløst.
Magnus Groth-Andersen mener dog, at det har en positiv effekt, når Twitch slår ned på grænseoverskridende adfærd og viser, at det ikke tolereres på platformen.
- En af grundene til, at de udelukker Dr Disrespect er jo netop hans popularitet.
Jeg siger ikke, at man har brugt ham som skrækeksempel, men det giver jo god mening at gøre en sag ud af det, når så stor en streamer er på kant med retningslinjerne, så flere brugere kan se, at det ikke er acceptabelt.
Læs også:Spilfans i vild uenighed om ny kæmpe-satsning: 'Fantastisk og forfærdeligt på samme tid'FacebookTwitterKopier linkEmner:Twitter|Youtube|Facebook|Erhverv|Los Angeles




https://www.dr.dk/nyheder/kultur/film/ultrapopulaer-serie-er-endelig-tilbage-her-er-oejeblikkene-der-faar-det-til

BingeSe temaFilm og serierUltrapopulær serie er endelig tilbage!
Her er øjeblikkene, der får det til at løbe koldt ned ad ryggenI denne uge vender 'Stranger Things' tilbage med sin tredje sæson.
Vi varmer op med highlights fra de to første.
Endelig er 'Stranger Things' tilbage!
Serieekspert Frederik Dirks Gottlieb minder dig om de fire mest uhyggelige øjeblikke fra de to første sæsoner.
(© Netflix)Af Frederik Dirks Gottlieb02.
juli 2019 kl.
18.
36Bemærk: artiklen er mere end 30 dage gammelLæs opOBS!
Denne artikel indeholder spoilere for de to første sæsoner af 'Stranger Things'.
Så hvis du endnu har til gode at se dem, så vent med at læse artiklen her.
Tredje sæson af verden mest populære nostalgi-serie er lige om hjørnet.
'Stranger Things', som er en af Netflix' mest sete serier, er igen klar til at genoplive dine barndomsminder - og traumer - i en skøn blanding af ungdomseventyr og gys.
Det hele er naturligvis indsat i en smuk ramme af 80'er-pastiche, der kan gøre selv de værste nostalgi-kynikere bløde i knæene.
Serien, der først ramte vores skærme i 2016, er både blevet hædret og kritiseret for at 'stjæle' med arme og ben fra populære 80'er-film såsom 'E.
T.
', 'The Goonies' og 'Alien'.
Men 'Stranger Things' skal mere ses som et kærlighedsbrev til 80'ernes legesyge coming of age-historier, som flere generationer af nu voksne mænd og kvinder stadig elsker for den simplicitet og eskapisme, som film og serier fra den tid repræsenterer.
Derfor er alt, der lugter bare lidt af 80'erne eller 90'erne, i disse dage hottere end hot, og Netflix, der med sine uanede mængder af big data, om nogen ved, hvad folket vil have, og 'Stranger Things' er resultatet.
Selvom anden sæson ikke helt tog os med storm, som den første gjorde, så var der stadig masser at elske.
Dog håber jeg, at man i tredje sæson, i stedet for bare at gøre alt større og vildere, kommer mere ind i hovedet på karaktererne og udforsker helt nye sider af både persongalleriet og det univers, de befinder sig i.
Og så må de meget gerne skrue endnu mere op for uhyggen.
Du har måske glemt det, men 'Stranger Things' er fra tid til anden ægte uhyggelig - også selvom serien på overfladen ligner en uskadelig børnefilm.
En stor del er uhyggen kommer som følge af, at hovedparten af seriens hovedpersoner er børn.
Stærkt inspireret af Stephen Kings historier, heriblandt 'It' ('Det onde'), repræsenterer børnene i 'Stranger Things' den uskyld, som samfundet og de konforme voksne langsomt suger ud af os.
De stakkels børn skal derfor grueligt meget igennem, og man kan kun være glad for, at serien udkommer på Netflix, der ikke behøver at tage højde for sendetidspunkt og krav om aldersbegrænsning.
De kan med andre ord gøre den lige så uhyggelig, som de har lyst til.
Inden vi kaster os over tredje sæson af 'Stranger Things', så lad os lige mindes de mest uhyggelige øjeblikke fra sæson 1 og 2.
1Den ikoniske intro-melodiDet er komponisterne Michael Stein og Kyle Doxon, der står bag den uhyggelige titelmelodi.
Det er dog ikke dem, der er afbildet her.
(© Netflix)Den isnende, elektroniske kendingsmelodi er ligesom resten af serien inspireret af 80'erne, og John Carpenter-filmene 'The Thing' og 'Halloween' har blandt andre ligget som inspiration.
Melodien er komponeret af Michael Stein og Kyle Doxon fra bandet Survive, der blandt andet har forsøgt at skabe et trommemønster, der lyder som en nervøs hjertebanken, og magiske synth-lyde som går igen, når seriens figurer går på opdagelse.
Melodien er ikke kun uhyggelig, den er også smuk og opløftende.
Melodiens nysgerrige, opklarende natur er perfekt, især hvis man ser flere afsnit af gangen.
Måske derfor vandt komponisterne en Emmy for bedste intromelodi.
Du kan høre podcasten 'Song Exploder' om melodien her, eller hvor du normalt finder dine podcasts.
2Barbaras død (sæson 1, afsnit 3)'Barb' spilles af Shannon Purser, der også er kendt for sin rolle i teenagedramaet 'Riverdale'.
(© Curtis Baker/Netflix)En af seriens mest populære figurer er uden tvivl 'Barb', der allerede i tredje afsnit må lade livet, da hun bliver maltrakteret af monsteret fra 'the upside down'.
Dette foregår imens hendes bedste veninde Nancy lader hende i stikken for at have sex med sin kæreste, skolens helt store douche bag, Steve.
Imens de to dyrker hed sex til tonerne af Foreigners pop-klassiker 'Waiting For A Girl Like You', bliver Barb trukket ind i det uhyggelige parallelunivers 'the upside down' og ned i en tørlagt pool, hvor 'The Demogorgon' dræber hende.
Scenen i sig selv er ret uhyggelig, men det er mere den erkendelse, at ingen er sikre i 'Stranger Things', der for alvor får det til at løbe koldt ned ad ryggen.
Barb er trods alt bare et barn og efter alt at dømme en af de mest sympatiske figurer i 'Stranger Things', så det var ikke bare overraskende, at hun blev taget fra os, men decideret chokerende.
I 'Stranger Things' er ingen sikre.
3Joyce får kontakt til 'den anden side' (sæson 1, afsnit 3)Winona Ryder har tidligere medvirket i serien 'Show me a Hero' og filmen 'Destination Wedding'.
(© Curtis Baker/Netflix)Meningerne om Winona Ryders portræt af singlemoderen Joyce er delte.
Nogen mener, hun ubevidst overspiller, og andre er af den overbevisning, at hendes højdramatiske præstation passer perfekt til 80'ernes alt andet end socialrealistiske spillestil.
Hvad enten du elsker eller hader hendes præstation, så er scenen, hvor Joyce via kulørte lamper endelig får kontakt til 'the upside down', en af seriens absolutte højdepunkter.
Man mindes film som 'The Shining','Poltergeist' og 'Nærkontakt af tredje grad'.
Da vi for første gang rigtig ser, hvor skræmmende en rasende Demogorgon, der bryder igennem væggen, ser ud i fuld belysning, er dynen, du trækker over hovedet, din bedste ven.
4Stakkels Bob bliver dræbt (sædon 2, afsnit 8)Sean Astin i rollen som 'Bob'.
Hvis han virker bekendt, er det måske fordi du har set ham i rollen som hobitten Samwise Gamgee i 'Ringenes Herre'.
(© Netflix)Det var genial casting, da vores allesammens yndlingshobbit Sam, med det borgerlige navn Sean Astin, blev introduceret som Joyces nye og oprigtigt rare kæreste, Bob.
Han var næsten så elskværdig, at man tænkte, der måtte stikke noget under.
Men det gjorde der ikke, og som vi gang på gang må erfare, så kan det ikke altid betale sig at være den flinke kæreste, da de har det med at lade livet i film og serier.
I et af sæson 2's uhyggeligste afsnit er vores helte ved at flygte fra Hawkin's Lab, men Bob har glemt sin pistol og bliver derfor sat af.
Efter at have sneget sig - som LeX og Tim i den legendariske raptor-scene i 'Jurassic Park' - rundt på de klaustrofobiske gange med en Demogorgon i hælene, lader Bob endelig til at være kommet i sikkerhed.
Men lige inden han kan falde i armene på Joyce, bliver han torpederet fra siden og flået levende af det frådende monster.
Stakkels Bob.
'Stranger Things' sæson 1 og 2 kan streames på Netflix.
3.
sæson har premiere den 4.
juli.
Læs også:Stjernespækket hitserie er tilbage med ny sæson - og den er endnu federe end den første!
FacebookTwitterKopier linkEmner:Netflix




https://www.dr.dk/nyheder/regionale/trekanten/danske-dyr-faar-nu-deres-eget-politi-har-vaeret-paa-oenskesedlen-laenge

TrekantområdetDanske dyr får nu deres eget politi: Har været på ønskesedlen længeTre nye enheder på tværs af landets politikredse skal tage sig af alvorlige sager om dyr.
Det er blandt andet sager om ulovlig opdræt og handel med hunde, som de nye enheder skal tage sig af.
Af Miriam Leegaard Jacobsen og Peter Frandsen Siggaard02.
juli 2019 kl.
18.
16Bemærk: artiklen er mere end 30 dage gammelLæs opBedre dyrevelfærd er en del af formålet med tre nye specialenheder, der netop er startet i politiet.
De er placeret i Nordjylland, Sydøstjylland og på Midt- og Vestsjælland, men formålet er at dække hele landet på tværs af politikredse.
Hovedopgaven for de nye dyrevelfærdsenheder er at tage sig af tunge sager inden for dyreområdet.
- Vi kommer for eksempel til at skulle arbejde med ulovlig opdrætning, handel med hunde og truede dyrearter samt import og eksport af forskellige dyr, fortæller Michael Weiss, politiinspektør ved Sydøstjyllands Politi, som skal huse den ene af de tre enheder.
Læs også:Valgkampen i 2015: Socialdemokraterne vil have landsdækkende dyrepolitiDet bliver sværere at gemme sigTidligere er sådanne sager blevet håndteret i de enkelte politikredse, men det har ikke været optimalt, mener Britta Riis, direktør i Dyrenes Beskyttelse.
- Tidligere har alvorlige problemer på det her område kunnet flytte frem og tilbage mellem politikredse - for eksempel i store sager med hundehandel.
Så der har været brug for en tværgående indsats længe, siger hun.
Vi er meget tilfredse med, at det bliver introduceret tre steder, for det er noget, der har været på vores ønskeseddel længe.
Britta Riis, direktør i Dyrenes BeskyttelseOg derfor er der også i foreningen en klar forventning om, at det vil give bedre forhold for dyr i Danmark, at de nu får deres eget politi.
- Vi er meget tilfredse med, at det bliver introduceret tre steder, for det er noget, der har været på vores ønskeseddel længe.
Samarbejde på flere planerFordelen ved specialenhedernes tre geografiske placeringer er dog ikke kun, at de kan arbejde på tværs af landet.
De kommer også til at drage fordel af, at der alle tre steder er et ’tungvognscenter’ inden for politiet.
- Det giver os mulighed for at lave et effektivt samarbejde i sager, der vedrører dyretransporter.
På den måde får vi endnu mere ud af dyrevelfærdssamarbejdet, siger politiinspektør ved Sydøstjyllands Politi Michael Weiss.
De nye dyrepoliti-enheder blev til i forbindelse med finansloven 2019.
Læs også:Historisk grov sag om mishandlede hunde begynder i dag: Efterlyser hårdere straffeFacebookTwitterKopier linkEmner:Politi|Jylland|Sydøstjyllands Politi|Dyrenes Beskyttelse|Dyr




https://www.dr.dk/nyheder/penge/kommuner-laegger-pres-paa-ny-minister-har-nedbragt-gaelden-med-90-procent-paa-aar

Skat i kriseSe temaPengeKommuner lægger pres på ny minister: Har nedbragt gælden med 90 procent på to årPengene strømmer i kassen, efter kommunerne har overtaget indkradsning af ejendomsskatter.
Den nyudnævte skatteminister, Morten Bødskov (S), er frem mod 2021 ansvarlig for, at et nyt automatisk inddrivelsessystem bliver indført og fungerer.
Af Mathias Sommer, Søren Nielsen og Emil Winckler02.
juli 2019 kl.
18.
31Bemærk: artiklen er mere end 30 dage gammelLæs opKommunerne har stor succes med at hive ubetalte ejendomsskatter hjem til kommunekassen.
Siden kommunerne i 2017 midlertidigt fik lov til selv at kaste snøren ud efter misligholdte ejendomsskatter, fordi den statslige indkradsning i en årrække har ligget i ruiner, er borgernes gæld til kommunerne faldet med 90 procent.
Sådan lyder den foreløbige optælling fra Borgerservice Danmark, som repræsenterer de danske borgerservicecentre.
- Vores undersøgelse viser en kæmpe succes.
Stort set alle de kommuner, vi har været i kontakt med, har nedbragt gælden med 90 procent i forhold til det, vi så, da det lå i Gældsstyrelsen, siger Kent Jensen, der er chef for Borgerservice i Holstebro Kommune og medlem af bestyrelsen i Borgerservice Danmark.
Vi skal bare have lov til at beholde det i kommunerne, så vi kan inddrive de restancer, der er.
Vi kan gøre det, så borgerne er meget mere tilfredse og faktisk oplever en god service frem for en styrelse, der banker dem oven i hovedet.
Borgmester i Lejre Kommune Carsten Rasmussen (S).
Han nævner som eksempel, at borgerne i Holstebro Kommune i 2017 manglede at betale 1,5 millioner kroner i ejendomsskatter.
Nu er det tal nedbragt til 150.
000 kroner.
Og i Gladsaxe Kommune, som årligt får en halv milliard kroner ind i ejendomsskatter, manglede der ved udgangen af 2018 blot 12.
000 kroner i ubetalte ejendomsskatter.
- Det handler om, at vi er tæt på borgeren, der er et nærhedsprincip i det, og vi tager fat i borgerne, lige så snart vi kan se, at der mangler et flow i restancerne, siger Kent Jensen.
Stigende gældI 2005 blev inddrivelsen af offentlig gæld centraliseret til Skat, der dermed alene blev statens inkassofirma.
De efterfølgende år har budt på massive problemer med opkrævningen af danskernes gæld kulminerende med aflivningen af det skandaleombruste it-system, Efi, i 2015.
Efis død betød, at gælden til det offentlige - de offentlige restancer - straks gik i vejret.
Det var også grunden til, at kommunerne fra 2017 ekstraordinært fik lov til at inddrive manglende ejendomsskatter: Der manglede simpelthen penge i kommunekassen.
Og den ordning bør gøres permanent, lyder det nu fra Lejres borgmester, Carsten Rasmussen (S).
- Tidligere var det ude i kommunerne, der virkede det.
Så tog staten det ind, så voksede og voksede gælden.
Så fik kommunerne det i en periode, og vi har skåret 90 procent ned på gælden.
Nu skal staten så have det tilbage, og det betyder jo, at vi kan forudsige, at om nogle få år, så er det kaos igen, siger Carsten Rasmussen.
Ifølge Danmarks Statistik lå de offentlige restancer ved udgangen af 2018 på knap 118 milliarder kroner - oven i købet efter en ekstraordinær afskrivning 5,8 milliarder kroner sidste år.
Det er mere end en fordobling af danskernes samlede gæld til det offentlige, hvis man sammenligner med 2013.
Nyt automatisk systemMen nu skal et nyt automatisk inddrivelsessystem sikre, at danskerne for fremtiden betaler der gæld til det offentlige.
I februar kunne den nu tidligere skatteminister Karsten Lauritzen (V) fortælle, at det milliarddyre inddrivelsessystem PSRM er afleveret og klar til brug.
Men de omkring 800 offentlige fordringshavere mangler at få koblet deres it-systemer sammen med PSRM.
Efter planen skal det problem gerne være løst inden 2021.
Læs også:Skatteminister lancerer nyt it-system - men 99,5 procent af gælden samler stadig støv i kollapset systemHverken Borgerservice Danmark eller Lejre Kommunes borgmester tror dog på, at et nyt it-system kan løse udfordringerne med at inddrive de offentlige restancer.
- Vi skal bare have lov til at beholde det i kommunerne, så vi kan inddrive de restancer, der er.
Vi kan gøre det, så borgerne er meget mere tilfredse og faktisk oplever en god service frem for en styrelse, der banker dem oven i hovedet, siger Carsten Rasmussen.
I Lejre Kommune er bunken af manglende ejendomsskatter på to år skrumpet fra 2,7 millioner kroner til blot 236.
000 kroner.
Ny minister: Staten bærer risikoenDen nyudnævnte skatteminister Morten Bødskov (S) henviser i en kort skriftlig kommentar til, at ejendomsskatterne efter planen fra 2021 vil blive opkrævet som en del af årsopgørelsen.
Derfor skal kommunerne ikke være bekymrede, forsikrer han:- Folketinget har indgået et bredt boligskatteforlig, som indebærer, at ejendomsskatterne fremover bliver opkrævet som en del af forskuds- og årsopgørelsen.
På den måde vil det fremover være staten – og ikke kommunerne – der bærer den økonomiske risiko.
Og den aftale står vi selvfølgelig ved, siger han.
Skatteordfører for Radikale Venstre, Andreas Steenberg, er dog ikke afvisende over for en model, hvor kommunerne selv kan inddrive gæld.
- Det er i hvert fald nogle flotte resultater og noget, vi skal have set på.
Det vigtigste er, at vi kan kræve skatter ind, og kommunernes resultater er bemærkelsesværdige og værd at tage et kig på, siger Andreas Steenberg.
Selv om Radikale Venstre har bakket op om en centralisering af skatteforvaltningen, så er det faktisk Radikale Venstres politik at decentralisere inkasso-opgaven, fortæller Steenberg:- Vi har altid været tilhængere af, at kommunerne står med de her opgaver selv.
Så det er vi altid villige til at lave om, siger han.
Den 1.
juli 2018 blev Skat erstattet af syv nye specialiserede styrelser med hver deres kerneopgave.
Efter planen skal det nye Skat være fuldt funktionsdygtigt i 2021.
De nye styrelser er:•Gældsstyrelsen – Inddrivelse af gæld til det offentlige.
•Vurderingsstyrelsen – Vurdering af offentlige ejendomme og grunde.
•Skattestyrelsen – Betaling af skatter, afgifter og moms.
•Toldstyrelsen – Enkel og korrekt afregning af told.
•Motorstyrelsen – Registrering og afgiftsberegning af alle motorkøretøjer.
•Udviklings- og Forenklingsstyrelsen – It-systemer og data på tværs af skattevæsnet samt målrettede udviklings- og forenklingsprojekter.
•Administrations- og Servicestyrelsen – Støttefunktioner som rekruttering, HR, regnskab og indkøb på tværs af skattevæsnet.
FacebookTwitterKopier linkEmner:Karsten Lauritzen (politiker)|Morten Bødskov (politiker)|Skatter og afgifter|Lejre|Folketinget




https://www.dr.dk/nyheder/regionale/hovedstadsomraadet/langt-flere-bliver-som-kenneth-behandlet-en-blodprop-i-hjernen

KøbenhavnLangt flere bliver som Kenneth behandlet for en blodprop i hjernenNy forskning har gjort det muligt at behandle flere patienter med blodpropper i hjernen.
47-årige Kenneth Kejlberg er taknemmelig for, at det lykkedes lægerne at suge den blodprop ud, som i februar ramte hans hjerne.
- Det betyder, at jeg er her i dag, siger han.
)Af Ida Zander02.
juli 2019 kl.
16.
53Bemærk: artiklen er mere end 30 dage gammelLæs op- Jeg sad på toilettet og spillede på min telefon.
Pludselig var der ikke forbindelse fra min arm til min skærm, og det kunne jeg ikke forstå, så jeg prøvede at trykke lidt hårdere.
Sådan fornemmede 47-årige Kenneth Kejlberg fra Ishøj det, da han i februar blev ramt af en blodprop i hjernen.
- Så opfattede jeg, at jeg faldt forover og ned til venstre på gulvet, fortæller Kenneth Kejlberg.
At blive ramt af en blodprop i hjernen er en meget alvorlig ting.
Og derfor er det også godt at blive behandlet korrekt og hurtigt.
Lise Beha Erichsen, formand, HjernesagenHans kone hørte faldet ude på badeværelset og fik hurtigt ringet efter en ambulance.
Da han vågnede på Rigshospitalet, var han forvirret.
- Så kom min kone hen og forklarede mig, hvad der var sket, og jeg kunne ikke rigtig fatte det, fortæller Kenneth KejlbergImens han havde været væk, havde lægerne opereret ham og suget den blodprop, som havde ramt hans hjerne, ud.
Kan nu behandle blodprop efter flere timerKenneth Kejlberg er langt fra alene.
I 2018 blev 2.
334 af de 10.
565 danskere, som blev ramt af en blodprop i hjernen, behandlet enten medicinsk (trombolyse, red.
) eller kirurgisk (trombektomi, red.
).
Dermed lykkedes det at behandle 22 procent af alle tilfælde - en stigning på fem procentpoint på bare to år.
Det viser en spritny årsrapport fra Dansk Apopleksiregister.
Ifølge overlæge på Neurologisk Klinik på Rigshospitalet, Helle Iversen, er en ny undersøgelsesmetode og ny viden på området hovedårsagerne til den markante stigning.
- Vi kan nu tilbyde behandling til udvalgte patienter, der vågner med en blodprop i hjernen eller patienter med svære symptomer, hvor der er gået op til 24 timer.
Det kunne vi ikke før, forklarer Helle Iversen.
Ny metode og viden•Blodpropper i hjernen bliver enten behandlet med blodpropopløsende medicin, trombolyse, eller ved store blodpropper med et kirurgisk indgreb, trombektomi, hvor man suger blodproppen ud.
•Trombolyse blev tidligere kun givet op til fire en halv time efter blodproppen var indtruffet.
Herefter var risikoen for hjerneblødning for stor.
•Men forskning, hvor danske centre deltog, har nu identificeret nye markører ved MR skanning, der kan vise, om patienten har øget risiko for at få en hjerneblødning.
De patienter, der ikke har øget risiko, kan nu modtage trombolysebehandling efter tidsgrænsen er overskredet.
•Tidligere foretog man kun trombektomi op til seks timer efter blodproppen indtraf, fordi man ikke havde metoder, der sikkert kunne afgøre, om der var hjernevæv at redde.
•Nye internationale studier viser, at hjernevævet hos nogle patienter kan reddes i mange timer efter, at blodproppen har ramt.
Derfor behandler man nu patienter i op til 24 timer efter, de har fået en stor blodprop.
•Kilde: RigshospitaletEn øget risiko for hjerneblødning betød, at man tidligere ikke ville behandle patienter med medicin, hvis der var gået mere end fire en halv time, siden blodproppen ramte.
Imens tidsgrænsen for operation lød på seks timer.
Men ny forskning har vist nye måder at undersøge patienter på, der betyder, at man nu kan behandle flere patienter, efter at tidsgrænserne er overskredet.
Og behandlingen er altafgørende.
- Ens chancer for at få mindre handicap eller slet ikke noget handicap er forøget markant med hurtig behandling, siger Helle Iversen.
Hjernesagen: 'En glædelig nyhed'Hos foreningen Hjernesagen er man begejstret for de mange flere behandlede patienter, siger formand Lise Beha Erichsen.
- Det er en meget glædelig nyhed.
For det at blive ramt af en blodprop i hjernen er en meget alvorlig ting.
Det får så mange konsekvenser for det liv, man får fremadrettet.
Derfor er det også godt at blive behandlet korrekt og hurtigt, siger hun.
Typiske symptomer på blodpropper i hjernen Lammelse i den ene side af ansigtetHalvsidig lammelse af arm, ben eller beggeSprogforstyrrelse - for eksempel problemer med at finde ordPludselige udfald af en halvdel af synsfeltetPludselig indsættende svimmelhed ledsaget af andre symptomer, f.
eks.
koordinationsbesværKilde: sundhed.
dkSelvom flere bliver behandlet for blodpropper i hjernen, så savner Hjernesagen, at sundhedsvæsenet oplyser mere om blodpropper, symptomer og eftervirkninger, siger Lise Beha Erichsen.
- Det er ret vigtigt, at folk kender symptomerne, så de får ringet efter en ambulance og kommer hurtigt på hospitalet.
Og der efterlyser vi helt klart mere viden hos befolkningen om, hvilke symptomer der er på en blodprop i hjernen.
I Ishøj er Kenneth Kejlberg glad for, at hans kone og lægerne handlede hurtigt og fik ham på operationsbordet så hurtigt, som de gjorde.
- Det gør, at jeg er her i dag.
Uden deres hurtige behandling kunne min hjerne meget let have taget alvorligt skade, vurderer han.
Læs også:Spareplan kan koste vitale minutter for patienter med blodpropper: "Der ryger millioner af hjerneceller"FacebookTwitterKopier linkEmner:Hjertekarsygdomme|Hjernesagen|Rigshospitalet|Patienter|Ishøj




https://www.dr.dk/nyheder/udland/eu-topjob-paa-plads-tysk-forsvarsminister-skal-staa-i-spidsen-europa-kommissionen

Kamp om EU-topposterSe temaUdlandEU-topjob på plads: Tysk forsvarsminister skal stå i spidsen for Europa-Kommissionen  Det bliver den tyske Ursula von der Leyen, som bliver nomineret til ny formand for Europa-Kommissionen.
Den tyske forsvarsminister, Ursula von der Leyen, skal fremover stå i spidsen for Europa-Kommissionen.
Af Per Bang Thomsen - Bruxelles02.
juli 2019 kl.
19.
06 | opdateret 02.
juli 2019 kl.
19.
49Bemærk: artiklen er mere end 30 dage gammelLæs opDet bliver den tyske kristendemokrat Ursula von der Leyen, som skal stå i spidsen for Europa-Kommissionen i de kommende fem år.
Det mener EU’s 28 stats- og regeringschefer, som netop er nået til enighed om fordelingen af topposterne i den europæiske union - heriblandt den kandidat, de vil nominere til posten som kommissionsformand.
Den 60-årige Ursula von der Leyen kommer fra det tyske regeringsparti CDU, som kansler Angela Merkel også er medlem af, og hun er i dag Tysklands forsvarsminister.
Nu skal hun ifølge stats- og regeringscheferne være formand for den magtfulde kommission, der blandt andet fremsætter EU’s love og som holder øje med, at medlemslandene overholder reglerne.
Danske Margrethe Vestager (R) var også i spil til den tunge formandspost, men hun måtte se sig slået på målstregen.
Hun står dog til at blive en af de to højest rangerende viceformænd i den nye Europa-Kommission, lød meldingen efter aftenens møde.
Poster til Belgien, Frankrig og SpanienBelgiske Charles Michel er udpeget som den næste formand for Det Europæiske Råd.
Derudover bliver den liberale Charles Michel, der i dag er premierminister i Belgien, den næste formand for Det Europæiske Råd.
Det er her, EU’s stats- og regeringschefer mødes for at lægge de overordnede politiske linjer for EU-samarbejdet, og det bliver hans rolle at lede møderne.
Posten som EU's højtstående repræsentant for udenrigsanliggender og sikkerhedspolitik – også kendt som EU’s udenrigschef – går til den spanske socialdemokrat Josep Borrell.
Den nye formand for Den Europæiske Centralbank, der er banken for de 19 lande, som har indført euroen, bliver franske Christine Lagarde.
Hun er i dag direktør for Den Internationale Valutafond.
Christine Lagarde skal stå i spidsen for eurolandenes bank.
Europa-Parlamentet skal godkendeTopjob-kabalen er faldet på plads efter tre dages intense forhandlinger i Bruxelles, og der var længe usikkerhed om, hvorvidt de europæiske ledere kunne nå frem til et kompromis.
Det er især posten som kommissionsformand, der har været svær at nå til enighed om.
Det er den mest magtfulde post i EU-systemet, og derfor har der været ekstra hård kamp om den blandt stats- og regeringscheferne.
Men efter en langstrakt armlægning mellem de store partifamilier i Europa, faldt kabalen på plads tirsdag aften.
Europa-Parlamentet skal dog ifølge EU-traktaten først godkende den nye kommissionsformand, før hun kan overtage pladsen efter den nuværende, Jean-Claude Juncker, der træder tilbage 1.
november.
Og det er langt fra alle, der er lige begejstrede for udsigten til Ursula von der Leyen på den post.
I løbet af eftermiddagen, da rygterne var begyndt at sive fra forhandlingslokalet i Bruxelles, var der flere parlamentarikere, der udtrykte deres utilfredshed med hende.
- Europa fortjener noget bedre end hende, skrev tyske Sven Giegold, der kommer fra De Grønne, på Twitter.
Derudover vedtog et flertal i det forhenværende Europa-Parlament, at de kun ville godtage en ny kommissionsformand, som kom fra det såkaldte spitzenkandidat-system.
Tanken bag det er, at hver europæiske partifamilie skal stille med en spidskandidat til kommissionsformandsposten, som stats- og regeringscheferne så skal vælge fra.
Ursula von der Leyen er ikke en del af det system, og hun har aldrig været medlem af Europa-Parlamentet.
- En meget skuffende aftale, som Det Europæiske Råd har lavet.
Det er 'gamle Europa', når det er værst.
En bagdørs-aftale med kandidater, som skal tilgodese lederne fra Tyskland, Frankrig og Spanien.
Dette er ikke den forandring, som blev lovet de europæiske vælgere.
Europa-Parlamenet bør ikke følge trop, skriver europaparlamentariker Bas Eickhout fra De Grønne på Twitter.
De fire vigtige institutioner i EU•Europa-Kommissionen: Stiller lovforslagene, holder øje med, om landene overholder reglerne, og repræsenterer EU udadtil på flere områder.
•Europa-Parlamentet: EU’s lovgivende organ, der bl.
a.
vedtager love sammen med Ministerrådet på grundlag af Europa-Kommissionens forslag.
Det er den eneste EU-institution, der er direkte valg til.
•Det Europæiske Råd: Definerer EU’s generelle politiske linjer og prioriteter.
Medlemmerne er landenes stats- og regeringschefer samt kommissionsformanden.
•Rådet for Den Europæiske Union: Talerøret for EU’s medlemslande, og det vedtager EU-lovgivning sammen med parlamentet og koordinerer EU-politikker.
Medlemmerne er ministrene fra hvert EU-land, alt efter hvilket politikområde, der drøftes.
FacebookTwitterKopier linkEmner:Charles Michel (politiker)|Christine Lagarde (politiker)|Det Europæiske Råd|EU-forhold|Belgien




https://www.dr.dk/nyheder/indland/kontrol-afsloerede-fejl-paa-hver-femte-studentervogn-det-er-sgu-foruroligende

IndlandKontrol afslørede fejl på hver femte studentervogn: 'Det er sgu foruroligende'Enhedslistens transportordfører vil igen tage sikkerheden omkring studenterkørsel op i Folketinget.
Af Anna Sol Jørgensen02.
juli 2019 kl.
17.
18Bemærk: artiklen er mere end 30 dage gammelLæs opDer skal råbes, danses og piftes på ladet af en lastbil, når studenterhuen er kommet på hovedet.
Men hovedet skal helst også fungere, når tømmermændene fra studenterdagene har lagt sig, og huen er kommet af.
Derfor vækker det også kritik fra både politiet og Enhedslistens transportordfører, at en kontrol af studenterkøretøjer på Sjælland afslører fejl og mangler på flere end hver femte køretøj, der blev brugt til studenterkørsel i sidste uge.
Det er de unge menneskers liv og førlighed, der står på spil, så jeg synes ikke, at man kan være nok på vagt overfor det her.
Henning Hyllested, Enhedslistens transportordførerMidt- og Vestsjællands Politi kontrollerede i alt 61 køretøjer mellem den 27.
og 30.
juni.
14 af dem havde fejl eller mangler.
- Fejl på mere end hvert femte af de køretøjer, vi kontrollerede, er simpelthen ikke godt nok.
- De unge mennesker, der skal ud og køre i studentervogn, skal have en god tur, og de og deres forældre skal kunne stole på, at sikkerheden er i orden, og at chaufførerne og vognmændene har orden i deres papirer, siger Henrik Fobian, politikommissær ved Midt- og Vestsjællands Politi.
Fare for passager og manglende kørekortBlandt andet blev en fører sigtet for at bringe passagererne i fare, da studenterne sad på siden af eller ovenpå køretøjet.
På et andet køretøj var siddepladserne ikke fastgjort, mens vekselladet på et tredje køretøj ikke var fastspændt.
På to af vognene måtte chauffører skiftes ud, før køretøjerne kunne få lov at køre videre.
I det ene tilfælde var chaufførens køretøj udløbet, og i det andet havde chaufføren kørt i for lang tid uden at holde pause.
- Jeg synes, at det er et foruroligende højt tal, og jeg kan ikke forstå, at dem, der tilbyder studenterkørslerne, ikke har forholdene i orden, siger Henning Hyllested, transportordfører i Enhedslisten.
Regler for studenterkørselEksamenskørsel kræver ikke længere politiets tilladelseAlle køretøjer skal være godkendt af en synsvirksomhed, senest et år før kørslen finder stedEjeren af køretøjet skal have tegnet forsikring, der dækker personskade på de transporterede passagererHastigheden må ikke overstige 40 km/t i tættere bebygget område og 60 km/t uden for tættere bebygget område.
De til enhver tid gældende hastighedsbegrænsninger skal følgesEksamenskørsel må ikke finde sted på motorvej eller motortrafikvejKilde: Færdselsstyrelsen- Det er de unge menneskers liv og førlighed, der står på spil, så jeg synes ikke, at man kan være nok på vagt overfor det her, fortsætter han.
Tager sagen op i transportudvalget - igenSidste år var der flere episoder i forbindelse med studenterkørsel.
Blandt andet faldt en 19-årig mand af en vogn under studenterkørslen i Tappernøje og blev fløjet med helikopter til Rigshospitalet i København, hvor han blev indlagt i kritisk tilstand med hovedskader.
Det fik allerede sidste år Henning Hyllested til at råbe vagt i gevær, og han bragte sikkerheden på studenterfestkørsel op i Folketingets Transportudvalg.
- Vi diskuterede det efter sidste år, men det kom vi ikke ret langt med.
Den her kontrolaktion viser bare, at der i høj grad er brug for at tale om det.
Derfor vil han igen bringe det op i transportudvalget, ligesom han vil tage det op i Færdselssikkerhedskomiteen for at se, om sikkerheden kan skærpes yderligere.
- Sikkerheden er blevet skærpet gennem årene.
Men det hjælper jo et fedt, når dem, som tilbyder kørslerne, ikke overholder reglerne.
Det synes jeg sgu er foruroligende, siger han.
FacebookTwitterKopier linkEmner:Henning Hyllested (politiker)|Midt- og Vestsjællands Politi|Enhedslisten|Sjælland|Trafik




https://www.dr.dk/nyheder/udland/anholdt-efter-muligt-vabenfund-i-tog-pa-malmo-station

UdlandTo anholdt efter muligt våbenfund i tog på Malmø-stationSvenske toldere fik i et tog fra Danmark mistanke til en ung mand, som mistænkes for at have et skydevåben.
02.
juli 2019 kl.
18.
07Bemærk: artiklen er mere end 30 dage gammelLæs opSvenske toldere har fundet en mistænkelig genstand på et tog i Malmø, og derfor blev politiets bombeeksperter i eftermiddag tilkaldt.
To personer er anholdt og mistænkt for overtrædelse af våbenloven og for at forberede en handling, der kan forvolde fare for andre.
Tolderne fik mistanke til en ung mand, der ankom til Malmø på et tog fra Danmark, skriver expressen.
se.
- Vi fandt en person i toget, som havde et muligt skydevåben, siger Ann-Sofie Hansson, vagthavende ved tolden i Malmø, til netavisen.
25-årig mand anholdt et andet stedPolitiet blev tilkaldt og anholdt en 18-årig mand.
Bombeeksperterne har taget den mistænkelige genstand med sig og vil ikke umiddelbart oplyse, hvad det er.
- Jeg ved det ikke på nuværende tidspunkt, men vi begynder at få en idé om, hvad det er, siger Malmø-politiets talsmand, Filip Annas.
En anden mand på 25 år, som menes at have noget med sagen at gøre, er anholdt et andet sted, oplyser talsmanden.
Det er ikke oplyst, hvor den mand, der blev anholdt i toget fra Danmark, var steget på.
Anholdelsen har tilsyneladende ikke forstyrret togtrafikken.
/ritzau/FacebookTwitterKopier linkEmner:Malmø|Expressen|Kriminalitet




https://www.dr.dk/nyheder/udland/max-en-ud-af-fire-overlever-derfor-er-turen-som-blind-flypassager-saa-farlig

UdlandMax én ud af fire overlever: Derfor er turen som blind flypassager så farligEn mand blev i går fundet død i London efter at have gemt sig i landingsstellet på et fly fra Afrika.
En mand er omkommet, efter han forsøgte komme fra Nairobi i Kenya til London ved at kravle op og gemme sig i landingstellet på et Kenya Airways-fly.
Af Oliver Fruergaard02.
juli 2019 kl.
17.
05Bemærk: artiklen er mere end 30 dage gammelLæs opEt makabert syn mødte i går en mand i det sydlige London, da han kiggede ud ad vinduet.
I naboens have lød et højt bump, og plænen og væggene var dækket af blod.
Godt en meter fra den nu chokerede nabo lå en død mand.
Han havde kort forinden ligget skjult i landingsstellet på et Kenya Airways-fly, der kom hele vejen fra den afrikanske hovedstad Nairobi - en ni-timers flyvetur.
Inden flyet landede i London, faldt han til jorden.
I landingsstellets hulrum fandt man en taske med mad og vand.
Læs også:Mand er faldet af landingsstel efter ni timer i luftenMinus 63 grader og mangel på iltHan er ikke den første, der lider den skæbne.
Turen som blind passager på en flyvemaskine er en farlig rejseform, som de færreste kommer helskindet igennem.
Hvad sker der under ekstreme højder?
Ved omkring 5 kilometers højde vil iltmanglen begynde at vise sig i form af svaghed, rysten, svimmelhed og nedsat syn.
Ved omkring 7 kilometer vil den blinde passager kæmpe med at holde sig ved bevidsthed i takt med at iltniveauet i blodet falder.
Ved 10 kilometer og derover skal lungerne bruge kunstig hjælp for at fungere optimalt.
Kilde: BBCLangdistance-passagerfly som i gårsdagens episode flyver oftest i en højde på omkring 11 kilometer, hvor temperaturerne kan nå ned på dødelige minus 63 grader celsius, og hvor lufttrykket er faretruende lavt.
Dertil kommer risikoen for at blive mast, når landingsstellet kører op i det hulrum, hvor blinde passagerer gemmer sig, ligesom man kan falde ud, når det kører ned.
De kolde temperaturer kan også føre til stærke forfrysninger, der betyder, at den blinde passager skal have amputeret lemmer.
96 mennesker har mellem 1947 og 2012 forsøgt at gemme sig ombord på et fly, viste oversigter i 2015 ifølge BBC.
Kun i 23 af tilfældene overlevede de.
De fleste blinde passagerer er folk fra fattige lande, der desperat forsøger at komme til Europa eller Nordamerika.
Enten for at undgå retsforfølgelse i deres hjemland eller for at opnå velstand, skriver BBC.
Den amerikanske flymyndighed US Federal Aviation Authority (FAA) vurderer, at max én ud af fire blinde flypassagerer vil overleve rejsen.
I nogle ikke-vestlige lande er kontrollen ved lufthavne ikke ligeså stor som herhjemme, hvorfor det er muligt at snige sig ind på landingsbanen og videre op i flyet.
De har overlevet turen som blind passager på et fly•1969 - Armando Socarras Ramirez, 22, tog turen fra Havana, Cuba til Madrid og slap med forfrysninger•1996 - Pardeep Saini, 23, overlevede en 10-timers flyvetur fra Delhi i Indien til London.
Hans bror Vijay døde, da han faldt ud af flyet, kort før det landede•2000 - Fidel Maruhi overlevede en 6400 kilometer rejse fra Tahiti til Los Angeles•2002 - Victor Alvarez Molina, 22, klarede fire timers flyvetur fra Cuba til Montreal i Canada•2014 - Yahya Abdi, 15, klarede næsten seks timer som blind passager fra San Jose, Californien til Maui på HawaiiFacebookTwitterKopier linkEmner:London|Flytrafik|BBC|Californien|Flyselskaber




https://www.dr.dk/nyheder/udland/brexit-og-tomme-pladser-europa-parlamentet-aabnet-med-protester

UdlandBrexit og tomme pladser: Europa-Parlamentet åbnet med protesterMedlemmer af det britiske Brexit Parti vendte ryggen til Europahymnen.
Medlemmer af det britiske Brexit Parti vender ryggen til Europahymnen.
Af Jakob Busk Olsen02.
juli 2019 kl.
16.
39Bemærk: artiklen er mere end 30 dage gammelLæs opDet var et kampberedt Europa-Parlamentet, som i dag indledte sin første formelle samling i Strasbourg i Frankrig efter valget i maj.
Samlingens begyndelse var præget af forskellige politiske markeringer, der kæmpede om opmærksomheden på festdagen.
Det britiske Brexit Parti, som vandt europaparlamentsvalget klart i Storbritannien, markerede deres modstand mod alt, der har med EU at gøre, ved at vende ryggen til, da et jazzorkester indledte mødet ved at afspillede Europahymnen.
Andre EU-kritiske medlemmer nægtede at rejse sig under hymnen, som det ellers er kutyme:Mens brexit-tilhængerne vendte ryggen til EU, gjorde de britiske Liberaldemokrater det modsatte ved at troppe op i gule t-shirts med påskriften "Stop Brexit":De britiske Liberaldemokrater er varme tilhængere af EU.
Mindst to europaparlamentarikere fik slet ikke mulighed for markere sig i salen - de måtte nemlig slet ikke komme ind.
I går besluttede EU-domstolen, at den catalanske separatistleder Carles Puigdemont og en kollega fra samme parti indtil videre ikke får lov til at indtage de pladser, som de har vundet i parlamentet.
De to politikere lever i eksil i Belgien og var i dag repræsenteret med små flag i parlamentet.
De risikerer at blive fængslet, hvis de vender hjem til Spanien på grund af forsøget på at løsrive Catalonien i 2017:Tyske Martin Sonneborn mangler sine catalanske sidekammerater i Europa-Parlamentet.
Andre parlamentarikere protesterede over beslutningen om at udelukke Carles Puigdemont med skilte.
På samme måde var der opbakning til den tyske kaptajn Carola Rackete, som er fængslet i Italien, efter hun uden tilladelse lagde til kaj på øen Lampedusa med et migrantskib:I dele af parlamentet var der plantet en skilteskov.
Også udenfor Europa-Parlamentet gjorde de catalanske separatister opmærksom på deres sag med flag, der var væsentligt større end dem i salen:Catalanske flag foran Europa-Parlamentet i Strasbourg.
Bliv klogere på Europa-Parlamentet i videoen:FacebookTwitterKopier linkEmner:Carles Puigdemont (politiker)|Europa-Parlamentet|Storbritannien|EU-Domstolen|EU-forhold




https://www.dr.dk/nyheder/udland/kandidat-posen-er-rystet-paa-tredjedagen-tysk-forsvarsminister-kan-vaere-i-spil-til

Kamp om EU-topposterSe temaUdlandKandidat-posen er rystet på tredjedagen: Tysk forsvarsminister kan være i spil til EU-toppostFlere nye navne skulle være i spil til EU's topposter.
Den tyske forsvarsminister, Ursula von der Leyen, kommer fra samme parti som kansler Angela Merkel.
Af Per Bang Thomsen - Bruxelles og Ole Ryborg02.
juli 2019 kl.
16.
08 | opdateret 02.
juli 2019 kl.
16.
31Bemærk: artiklen er mere end 30 dage gammelLæs opNavnelegen er for alvor i gang i Bruxelles, hvor statsminister Mette Frederiksen (S) og EU’s resterende stats- og regeringschefer for tredje dag i træk forsøger at fordele de mest magtfulde poster i EU.
Det lykkedes hverken søndag eller mandag, hvor topmødet blev afbrudt efter 18 timers forhandlinger uden resultat.
Derfor er formanden for Europa-Kommissionen vigtigDet er ene og alene Europa-Kommissionen, der har lov til at fremsætte nye lovforslag i EU.
Det kan ske på eget initiativ eller på opfordring fra medlemslandene, europaparlamentarikerne eller de nationale parlamenter.
Herefter er det så op til Europa-Parlamentet og EU-landenes ministre, der sidder i Ministerrådet, at forhandle aftalerne på plads.
Det er samtidig Europa-Kommissionen, der skal holde øje med, om medlemslandene overholder EU-reglerne, og på en række områder er kommissionen EU’s ansigt udadtil.
Ud over formanden består Europa-Kommissionen af kommissærer fra alle medlemslandene, og her har formanden også en enorm magt, når det kommer til at sætte sit eget hold.
Nu prøver stats- og regeringscheferne at teste andre modeller af for at få kabalen til at gå op.
Et af de nye navne, som bliver nævnt til posten som ny formand for Europa-Kommissionen, er den tyske forsvarsminister, Ursula von der Leyen.
Hun kommer fra det kristenkonservative CDU-parti, som Tysklands kansler, Angela Merkel, også er medlem af.
Og der bliver nu spekuleret i, om hun kan blive det kompromiskort, der kan få resten af kabalen til at falde på plads.
Læs også:Tjekkisk premierminister om Vestager: Der er desværre nogle lande, der er imod hendeI de seneste dage har der ikke været tilstrækkelig med opbakning til de tre spidskandidater til posten – den kristenkonservative Manfred Weber, den socialdemokratiske Frans Timmermans og den liberale Margrethe Vestager.
Og allerede inden topmødet lød det fra Letlands konservative premierminister, at der var behov for at ryste kandidat-posen og overveje helt nye navne.
- De kandidater, der er blevet foreslået indtil videre, har ikke den samlende effekt, så vi bliver nødt til at udvide vores horisont, sagde han.
Andre poster skal på pladsPosten som kommissionsformand er ikke den eneste, der skal fordeles.
Der skal nemlig laves en samlet pakke, hvor posterne som formand for Det Europæiske Råd og som EU’s udenrigschef også er i spil.
Hvis det ender med den kristenkonservative Ursula von der Leyen, vil man formentlig skulle vælge henholdsvis en liberal og en socialdemokrat til de andre poster.
Den socialdemokratiske spanske premierminister, Pedro Sánches, vil gerne have sin udenrigsminister, Josep Borrell, placeret på posten som EU’s udenrigschef.
Og når det gælder de liberale og rådsformandsposten, bliver den belgiske premierminister, Charles Michel, den hollandske premierminister, Mark Rutte, og Danmarks nu forhenværende statsminister, Lars Løkke Rasmussen (V), nævnt som mulige bud.
Bulgariens tidligere premierminister, socialdemokraten Sergey Stanishev, bliver nævnt som ny formand for Europa-Parlamentet, mens Margrethe Vestager kan blive ny første næstformand for Europa-Kommissionen.
Belgiens premierminister, Charles Michel, bliver nævnt som et bud på en ny rådsformand.
Topmøde præget af forsinkelserDagens topmøde skulle have været gået i gang klokken 11.
00, men det blev gentagne gange udskudt.
Donald Tusk, der er formand for Det Europæiske Råd, havde nemlig behov for at mødes med stats- og regeringscheferne i enerum, før de formelle forhandlinger kunne gå i gang.
Han har blandt andet holdt møde med kansler Angela Merkel, den franske præsident, Emmanuel Macron, Spaniens premierminister og den italienske premierminister, Giuseppe Conte.
Også den danske statsminister var forbi til konsultationer med Donald Tusk, der har til opgave at få kabalen til at gå op.
- Mødet i Bruxelles er præget af bilaterale samtaler.
Statsminister Mette Frederiksen har netop mødtes med Spaniens premierminister Sanchez og rådsformand Tusk, lyder det i et tweet fra Statsministeriet.
Der er mange faktorer, der skal tages højde for, før posterne kan fordeles.
Det drejer sig blandt andet om geografi, politisk tilhørsforhold og køn.
Flere stats- og regeringschefer, herunder præsident Macron, har slået på, at der som minimum skal være to kvinder på EU-topposterne.
Klokken 16.
20 meddelte Donald Tusks pressemand, at frokosten mellem stats- og regeringscheferne var gået i gang.
Det er dog uvist, hvornår det slutter.
Og Europa-Parlamentet skal først godkende stats- og regeringschefernes kommissionsformands-kandidat, før personen kan overtage posten.
Europaparlamentarikerne er netop nu samlet i Strasbourg til deres første samling, og derfor kommer det til at tage tid, når de skal konsulteres.
Den nyvalgte europaparlamentarikere mødes i dag for første gang i Strasbourg.
De skal godkende den næste kommissionsformand.
FacebookTwitterKopier linkEmner:Emmanuel Macron (politiker)|Lars Løkke Rasmussen (politiker)|Frankrig|Tyskland|EU-forhold




https://www.dr.dk/nyheder/udland/ivanka-trump-faar-massiv-kritik-bringe-sig-selv-i-centrum

UdlandIvanka Trump får massiv kritik for at bringe sig selv i centrumDen amerikanske præsidents datter tiltrak sig stor opmærksomhed under G20-topmødet i Japan og det efterfølgende møde i Sydkorea.
Ivanka Trump i første parket omringet af verdensledere på G20-topmødet i Osaka.
Af Sarah Munk Jørgensen (video)02.
juli 2019 kl.
16.
34Bemærk: artiklen er mere end 30 dage gammelLæs opAir Force One var knap landet på sydkoreansk jord, før præsident Trumps ældste datter, Ivanka Trump, blev ført frem i rampelyset af sin far.
Igen.
- Ved I, hvem jeg mere har med?
, spurgte Donald Trump et hujende publikum af amerikanske soldater.
- Har I nogensinde hørt om Ivanka?
, fortsatte den amerikanske præsident til endnu større begejstring for de fremmødte.
Læs også:Første amerikanske præsident i Nordkorea: Trump krydser grænsenHan inviterede herefter sin datter samt den amerikanske udenrigsminister, Mike Pompeo, op på scenen med bemærkningen om, at her kommer ”skønheden og udyret”, og ”hun (Ivanka Trump, red.
) kommer til at stjæle opmærksomheden”.
Svækket international anseelseOg det var en opmærksomhed, som Ivanka Trump også stjal allerede inden besøget i Sydkorea.
Dagene før havde Ivanka Trump nemlig deltaget i G20-topmødet i den japanske by Osaka, hvor hun konstant stod ved sin fars side.
Hun optrådte også på billeder sammen med flere stats- og regeringsledere fra verdens 20 største økonomier.
Den amerikanske præsident, Donald Trump (højre), giver den japanske premierminister, Shinzo Abe (venstre), hånden mens Ivanka Trump ser på.
 (Fra venstre mød højre) Saudi Arabiens kronprins, Mohammed bin Salman, Argentinas præsident, Mauricio Macri, den hollandske Dronning Maxima, Japans premierminister, Shinzo Abe, rådgiver for den amerikanske præsident Ivanka Trump, den amerikanske præsident, Donald Trump, Indonesiens præsident, Joko Widodo og Frankrings præsident, Emmanuel Macron.
 (Fra venstre mod højre) Den amerikanske præsident, Donald Trump, rådgiver for den amerikanske præsident Ivanka Trump og USA's udenrigsminister, Mike Pompeo, taler til amerikanske soldater samt familie udstationeret i Sydkorea forud for et møde med den nordkoreanske leder, Kim Jong-un.
1 / 3Den amerikanske præsident, Donald Trump (højre), giver den japanske premierminister, Shinzo Abe (venstre), hånden mens Ivanka Trump ser på.
1 / 3(Fra venstre mød højre) Saudi Arabiens kronprins, Mohammed bin Salman, Argentinas præsident, Mauricio Macri, den hollandske Dronning Maxima, Japans premierminister, Shinzo Abe, rådgiver for den amerikanske præsident Ivanka Trump, den amerikanske præsident, Donald Trump, Indonesiens præsident, Joko Widodo og Frankrings præsident, Emmanuel Macron.
2 / 3(Fra venstre mod højre) Den amerikanske præsident, Donald Trump, rådgiver for den amerikanske præsident Ivanka Trump og USA's udenrigsminister, Mike Pompeo, taler til amerikanske soldater samt familie udstationeret i Sydkorea forud for et møde med den nordkoreanske leder, Kim Jong-un.
3 / 3Desuden sad Ivanka Trump med til bilaterale møder sammen med sin far, selvom hun hverken har udenrigspolitisk- eller diplomatisk erfaring.
Hun er ansat som rådgiver for den amerikanske præsident, men er ikke godkendt af Senatet eller andre.
Og det er ikke et godt signal at sende til omverdenen, forklarer Niels Bjerre-Poulsen, der er lektor i amerikanske studier på Syddansk Universitet:- Det skaber usikkerhed i mange lande om, hvor alvorligt man skal tage de samtaler, man har på de her topmøder, når det er med en ikke-godkendt rådgiver, som kun er i den position, fordi hun tilfældigvis er præsidentens datter, siger han.
Den store opmærksomhed omkring Ivanka Trump har affødt hashtagget #unwantedivanka, hvor hun er photoshoppet ind på blandt andet ikoniske billeder fra fortiden, beretter The Guardian.
Instagram-video går viraltDet er ikke kun billeder og møder med både stats- og regeringsledere fra G20-topmødet i Japan og den nordkoreanske leder, Kim Jong-un, der har fået både amerikanske politikere og eksperter til at reagere på Ivanka Trumps fremtrædende rolle.
En video optaget og publiceret på den officielle Instagram-konto for den franske regering er nærmest gået viralt og har blandt andet skubbet yderligere til nepotismen – at Trump favoriserer familiemedlemmer til stillinger under hans embede.
Se Ivanka Trump forsøge at deltage i en samtale med flere stats- og regeringsledere:På videoen ses Ivanka Trump sammen med den franske præsident, Emmanuel Macron, den britiske premierminister, Theresa May, den canadiske premierminister, Justin Trudeau og direktøren for Den Internationale Valutafond, Christine Lagarde.
I den 15 sekunder lange videoklip forsøger den amerikanske præsidents datter at deltage i samtalen – klippet bliver i flere medier beskrevet som akavet.
Læs også:Trumps besøg vækker ikke kun begejstring: 'Udenrigspolitik er ikke reality-tv'Det er da heller ikke normalt, at børn af den amerikanske præsident får tildelt sådan en rolle, fortæller Niels Bjerre-Poulsen:- Jeg kan ikke umiddelbart finde på nogen fortilfælde – det er helt uhørt.
Man har selvfølgelig set præsidentfruer- og døtre ved sociale begivenheder i forbindelse med topmøder.
Men her optræder hun som repræsentant for den amerikanske regering på trods af, at hun ikke har nogen formel godkendelse eller officiel rolle.
FacebookTwitterKopier linkEmner:Christine Lagarde (politiker)|Donald Trump (politiker)|Frankrig|USA|Syddansk Universitet




https://www.dr.dk/nyheder/indland/nu-kan-du-byde-pa-prins-henriks-kunstsamling

IndlandNu kan du byde på prins Henriks kunstsamling900 genstande indsamlet af prins Henrik i Afrika og Asien kommer under hammerne på auktion til august.
02.
juli 2019 kl.
13.
30Bemærk: artiklen er mere end 30 dage gammelLæs opHvis man kunne tænke sig en royal pyntegenstand til hjemmet, så har man nu chancen for at byde på nogle af prins Henriks tidligere ejendele.
En del af prins Henriks samling af figurer og masker fra Afrika og asiatisk jadekunst bliver nemlig sat til salg gennem auktionshuset Bruun Rasmussen i august.
En forauktion på nettet er startet, og den vil afgøre startbuddene på selve auktionen, der løber af stablen 27.
-29.
august i København.
Det vil være alt fra amuletter til skåle og fabeldyr, som kommer under hammeren.
I alt bliver omkring 900 genstande sat til salg, og vurderingerne lyder fra 2000 kroner og op.
Læs også:Prins Henriks samlinger skal på auktionPrins Henrik døde 13.
februar 2018 og blev 83 år gammel.
Gennem sit liv opbyggede han en stor samling, og det var prinsens eget ønske, at samlingen skulle sælges.
Det har han ifølge kongehuset skrevet i sit testamente.
Beholder dele af samlingenKongefamilien har forud for auktionen udvalgt dele af samlingen, som de ønsker at beholde.
Det er desuden besluttet at bevare dele af samlingen af jader og afrikanske værker på slottet Château de Cayx i Frankrig, der ejes af dronning Magrethe.
Prins Henrik var i mange år en passioneret samler, og hans samlinger består samlet af mere end 6000 genstande.
Prinsen var særligt interesseret i at samle på jader og afrikanske værker.
Det skyldes formentlig, at han som barn boede i Fransk Indokina med sin familie.
Interessen for afrikanske masker og skulpturer blev også vakt tidligt i livet, da han i forbindelse med sine studier blev introduceret til afrikanske værker.
En del af overskuddet fra salget af samlingen vil gå til de to kongelige fonde Kronprinsparrets Fond samt Nikolai og Felix Fonden.
Fondene støtter blandt andet humanitære og sociale formål.
/ritzau/FacebookTwitterKopier linkEmner:Royalt|Auktionshuse|Afrika|Frankrig|København




https://www.dr.dk/nyheder/indland/dokumenter-klar-saa-syrienkriger-kan-komme-hjem-jeg-har-laert-af-mine-fejl

IndlandDokumenter klar, så syrienkriger kan komme hjem: 'Jeg har lært af mine fejl'Ahmed el-Haj har ventet halvandet år på udlevering til Danmark.
Han er sigtet for terror.
Ahmed el-Haj ses her den dag i december 2017, han blev anholdt i Tyrkiet.
Han er såret efter et bombeangreb.
På billedet holder han det ene af sine børn.
Barnet er født i Syrien.
Af Natascha Ree Mikkelsen, Louise Dalsgaard og Theis Lange Olsen02.
juli 2019 kl.
16.
29Bemærk: artiklen er mere end 30 dage gammelLæs opAlle dokumenter om udlevering af den danske syrienkriger Ahmed el-Haj, der lige nu opholder sig i Tyrkiet, er blevet underskrevet.
Derfor burde den danske statsborger snart sidde på et fly på vej tilbage mod Danmark.
Men intet tyder på, at underskrifterne for alvor har sat skub i den langstrakte udleveringsproces, fortæller hans forsvarer, Michael Juul Eriksen.
- Efter, at vi har skrevet under, har budskabet været, at det kunne lette processen, men der sker stadig intet, siger han.
Siden december 2017 har 28-årige Ahmed el-Haj ventet på at blive udleveret til Danmark fra Tyrkiet.
Han rejste i 2013 som en af de første danske statsborgere til Syrien og blev offentligt omtalt, da han optrådte i en Youtube-video, hvor en række danske islamister skyder efter billeder af blandt andre islamkritikeren Lars Hedegaard, den konservative politiker Naser Khader og tidligere statsminister Anders Fogh Rasmussen.
I december 2017 flygtede Ahmed el-Haj til Tyrkiet efter at være blevet såret i et bombeangreb.
Her har han siden været tilbageholdt og ønsket at blive sat på et fly mod Danmark.
Siden Ahmed el-Haj blev anholdt, har han fået en dom for at have tilsluttet sig terrororganisationen Islamisk Stat.
Men han er siden blevet prøveløsladt.
Danske syrienkrigerePET's Center for Terroranalyse vurderer, at der siden sommeren 2012 fra Danmark er udrejst mindst 150 personer til Syrien og Irak, der menes at have opholdt sig hos militant islamistiske grupper.
Af dem er godt en tredjedel tilbage i Danmark, mens en femtedel stadig befinder sig i konfliktzonen.
Mindst en fjerdel menes at være dræbt.
De øvrige befinder sig i tredjelande.
Det er vurderingen fra Center for Terroranalyse, at hvis fremmedkrigere vender hjem til Danmark, kan selv få personer udgøre en terrortrussel.
De pågældende personer kan også bidrage til radikalisering af andre borgere i Danmark.
Kilde: PETAhmed el-Haj: Jeg har lært af min fejlDerfor befinder han sig nu på et udrejsecenter i Tyrkiet og er hårdt såret, fordi han blev ramt under et bombeangreb i Syrien.
- Jeg sidder i en kørestol og kan ikke gå.
Man kan se knogler ud af min højre fod, og jeg ligger med sår og smerter 24 timer i døgnet, siger han fra en telefon fra det tyrkiske udrejsecenter til P1 Orientering.
Derfor er det ifølge ham selv og hans familie nødvendigt, at han kommer i behandling.
- Jeg føler, at de siger, at jeg bare kan dø her, fordi jeg er en trussel, hvis jeg kommer hjem.
Men jeg fortryder, jeg tog derned, lyder det.
Men kan du forstå, at nogen ikke vil have dig til Danmark?
- Ja, men jeg kunne ikke finde på at gøre nogen i mit eget hjemland noget.
Men den her smerte er noget, jeg har lært af.
Det lærer mig ikke at gentage den fejl igen, siger Ahmed el-Haj.
Herhjemme er han sigtet og efterlyst for terror, og ifølge Michael Juul Eriksen er det usædvanligt, at udleveringen er gået så langsomt.
- Det er ikke usædvanligt, at der kan være problemer med udlevering, hvis folk bliver taget i udlandet.
Men det her forløb har været usædvanligt langstrakt, siger Michael Juul Eriksen.
- Der har hele tiden været modstridende meldinger om, hvis skyld det er, at han ikke er kommet hjem.
Politiet har ment, at bolden ligger på de tyrkiske myndigheders banehalvdel, men så får vi meldinger om, at den ligger hos de danske, siger forsvarsadvokaten.
Hør Ahmed El-Haj fortælle fra TyrkietPolitikere: Han skal blive i TyrkietDansk politi har været i dialog med Tyrkiet om udleveringen af Ahmed el-Haj siden december 2017.
Dermed har sagen om udlevering indtil nu varet mere end halvandet år.
Hverken Københavns Politi eller Rigsadvokaten kan kommentere, hvorfor sagen om udlevering har taget så lang tid.
Det har heller ikke været muligt at få at vide, hvornår Ahmed el-Haj forventes at komme til Danmark, nu hvor dokumenterne i hans sag ligger klar.
I et interview med DR Nyheder i maj 2018 understregede daværende leder af afdelingen for personfarlig kriminalitet i Københavns Politi, Jens Møller Jensen, at politiet arbejdede på at få ham hjem til Danmark.
Ahmed el-Haj (nummer to fra venstre) optog i 2013 en video med tre andre, hvor han skød til måls efter billeder af blandt andre Anders Fogh Rasmussen og Naser Khader- Da vi bliver bekendt med, at han er anholdt af de tyrkiske myndigheder, kontakter vi dem.
De er klar over, at vi har efterlyst ham, og vi sætter de ting i gang, som skal sættes i gang i den anledning, sagde han.
Flere politikere har offentligt opfordret myndighederne til ikke at arbejde på at få Ahmed el-Haj tilbage til Danmark:- Jeg synes ikke, vi skal udfolde nogle særlige kræfter for at få ham tilbage, har det lydt det fra Socialdemokratiets Morten Bødskov.
Samme melding er kommet fra De Konservatives retsordfører Naser Khader:- Han har højst sandsynligt begået krigsforbrydelser, og vi har ikke brug for sådan nogle typer i Danmark.
Han skal blive i Tyrkiet.
FacebookTwitterKopier linkEmner:Anders Fogh Rasmussen (politiker)|Det Konservative Folkeparti|Islamisk Stat|Tyrkiet|Terrorisme




https://www.dr.dk/sporten/oevrig/sand-mellem-taeerne-danmarksmester-dropper-sommerferien-spille-strandhaandbold

Øvrig sportSand mellem tæerne: Danmarksmester dropper sommerferien for at spille strandhåndboldNul harpiks, men masser af flyvende piruetter.
Strandhåndbold er en speciel størrelse, som Aalborg-spilleren Frederik Bech ikke kan holde sig fra.
Frederik Bech (Venstre) ses her under det seneste VM i 2018.
Af Johan Haarløv og Kasper Heide Lund02.
juli 2019 kl.
14.
57 | opdateret 02.
juli 2019 kl.
22.
46Bemærk: artiklen er mere end 30 dage gammelLæs opHåndboldspilleren Frederik Bech får ikke brug for harpiks for at dyrke sin sport denne sommer.
Til gengæld kan han forvente at få sand mellem tæerne.
Forvirret?
Det forstår vi godt.
Modsat mange af sine holdkammerater i Aalborg Håndbold, der vandt danmarksmesterskabet i sidste sæson, har den 18-årige fløj nemlig ikke planer om at holde sommerferie med fødderne oppe i restitutionens navn.
I stedet er han rejst med det danske landshold i strandhåndbold til EM i Polen.
Det unge fløjtalent ser ingen problemer i at bruge sommerpausen på at stille op ved en officiel slutrunde med farer for at blive skadet:- Jeg kan ikke mindes nogen, der er kommet alvorligt til skade i strandhåndbold.
Men selvfølgelig er jeg mere påpasselig, nu hvor jeg spiller i en stor klub.
Spillet er ikke så fysisk som indendørs håndbold.
Det minder om basket, hvor man ikke rigtigt må røre hinanden, siger Frederik Bech og tilføjer:- Strandhåndbold er en sjov sport.
Det giver mig noget i forhold til at holde min krop ved lige.
Og så kan jeg godt lide det sociale.
I stedet for at ligge på en strand hele sommeren kan jeg være sammen med mine kammerater, mens jeg rører mig.
Bliver mere eksplosivI strandhåndbold spiller mand fire mod fire.
Hver halvleg varer ti minutter, og nogle mål tæller dobbelt, for eksempel hvis en spiller laver en piruette i luften og tyrer bolden i mål, eller hvis man scorer efter et vip.
Harpiks bruger spillerne ikke, for det er noget bøvl med alt det sand.
Det lyder jo som en både sjov og underholdende håndboldform, men for Frederik Bech er der flere elementer af spillet på stranden, som han kan tage med sig ind i håndboldhallen.
Læs også:Danmark får svær EM-lodtrækning i jagten på ny håndbold-triumfSom fløjspiller må han ofte hoppe højt og langt ind i feltet for at gøre vinklen større, når han skal skyde, og spillet i sand udvikler netop hans springkraft.
- Jeg kan tydeligt mærke forskel, hvis jeg har været afsted og spillet strandhåndbold midt i en sæson, i forhold til at jeg er meget mere eksplosiv i mit spring ind i feltet.
De danske herrer er kommet i gruppe med Rusland, Serbien, Portugal og Slovenien ved EM.
Frederik Bech vurderer, at landsholdets chancer for at gå videre fra gruppen er gode, og hvis alt flasker sig, kan medaljer også komme på tale.
- Det er ikke en gruppe, som bliver en ren walkover.
Men hvis vi spiller, som vi har gjort i vores træningssamlinger hidtil, så kan vi håbe på at komme på podiet, siger han.
Ved EM i 2013, der blev afholdt i Randers, blev danskerne nummer tre.
Året efter blev det til en fjerdeplads ved VM, mens herrerne sidste år endte som nummer otte ved verdensmesterskaberne.
Du kan følge EM, hvor det danske kvindelandshold også stiller op på hjemmesiden her.
FacebookTwitterKopier linkEmner:Håndbold|Aalborg Håndbold|Aalborg|Polen|Portugal




https://www.dr.dk/nyheder/regionale/sjaelland/pas-paa-giftig-plante-skoleelever-haardt-ramt-af-udslaet-efter-skovtur

SjællandPas på giftig plante: Skoleelever hårdt ramt af udslæt efter skovturSkoleelever i Høng har fået voldsomt udslæt efter at have rørt planten på en legeplads.
Naturstyrelsen advarer om planten gul, vild pastinak, der er ligeså giftig som en bjørneklo.
Sådan så den hårdest ramte elev ud efter episoden.
Af Julie Würtz og Peter-Mikkel Pihl Rasmussen02.
juli 2019 kl.
14.
27Bemærk: artiklen er mere end 30 dage gammelLæs opDet skulle have været en skøn skovtur for eleverne på Høng Privatskole.
Men sådan gik det bestemt ikke.
Skovturen udviklede sig til et mindre mareridt for nogle af eleverne, da skolen torsdag besøgte Høng Skov nord for Slagelse.
Her kom flere af eleverne i karambolage med den gule plante vild pastinak, hvilket har resulteret i et voldsomt udslæt hos flere af eleverne.
Gul pastinakPastinakken indeholder en plantegift, som gør huden følsom over for sollys.
Derfor skal man undgå hudkontakt med planten.
Plantens saft kan sammen med sollys give vabler og sår på huden, som minder om brandsår.
Får man saften på sig, skal man vaske området grundigt og holde huden tildækket og skærmet mod solen i mindst 48 timer.
Derudover bør man søge læge.
Kilde: Miljø- og FødevareministerietDen op til to meter høje plante er således i familie med bjørneklo og indeholder samme giftstof.
- Vi havde taget to klasser ud i skoven og havde håbet på at få en helt fantastisk dag, som vi havde gjort så mange gange før, fortæller lærer på Høng Privatskole Christian Løvenbalch Jensen, som pludselig blev kontaktet af nogle forældre dagen efter.
- De fortæller, at deres børn havde fået udslæt på dele af kroppen som arme og ben.
Efter turen i skoven havde børnene pludselig fået små blærer på huden, der lignede små vabler med væske.
Sådan så en af eleverne ud efter at have rørt planten.
Lærer Christian Løvenbalch Jensen lagde billederne på facebook for at advare andre om planten.
 .
 .
1 / 3Sådan så en af eleverne ud efter at have rørt planten.
Lærer Christian Løvenbalch Jensen lagde billederne på facebook for at advare andre om planten.
1 / 3.
2 / 3.
3 / 3- Der er en elev, der er rigtig ramt, siger Christian Løvenbalch Jensen og oplyser, at eleverne var i alderen fem til syv år.
- Vi har talt med forældrene til det her barn, og vi kan desværre ikke gøre skaden god igen, og det er en rigtig ærgerlig oplevelse, at han skal gå på sommerferie på den måde, fortæller læreren og forsikrer, at eleven er i bedring.
Plante omringede rutsjebaneDet var blandt andet ved en rutsjebane på en naturlegeplads i skoven, at der stod mange af de gule vildpastinakker, som børnene har været i nærheden af.
Sådan så planterne ud, som børnene havde været i nærheden af.
 Planten var på en naturlegeplads, og derfor var den svær at undgå for børnene.
1 / 2Sådan så planterne ud, som børnene havde været i nærheden af.
1 / 2Planten var på en naturlegeplads, og derfor var den svær at undgå for børnene.
2 / 2- Hvis vi vidste, hvad det var, så var vi selvfølgelig mere påpasselige med det.
Vi er jo opvokset med, at vi godt kan lege i naturen, og det skal vi stadigvæk, men børnene skal også fremadrettet have at vide, hvad gul pastinak er, siger Christian Løvenbalch Jensen.
Christian Løvenbalch Jensen har efterfølgende lavet en opdatering på Facebook, hvor han advarer mod planten og har vedhæftet billeder af den hårdest ramte elev.
Opdateringen er siden torsdag blevet delt knap 15.
000 gange.
Også Naturstyrelsen advarer om planten og opfordrer til, at man ikke rører den.
FacebookTwitterKopier linkEmner:Høng|Uddannelse|Hudsygdomme|Facebook|Naturstyrelsen




https://www.dr.dk/nyheder/indland/it-fejl-i-politiet-ny-justitsminister-kraever-redegoerelse-og-saetter-uvildige-til

TeledatasagenSe temaIndlandIt-fejl i politiet: Ny justitsminister kræver redegørelse og sætter uvildige til at følge sagerneNick Hækkerup kalder sagen en vaskeægte skandale.
Over 10.
000 sager om alvorlig kriminalitet skal gennemgås påny, fordi der er rejst tvivl om, hvorvidt alle relevante teledata har været med i sagen.
Grafik: Mads Rafte HeinAf Emma Toft02.
juli 2019 kl.
14.
56 | opdateret 02.
juli 2019 kl.
18.
33Bemærk: artiklen er mere end 30 dage gammelLæs opDen nyudnævnte justitsminister Nick Hækkerup (S) vil have alle fejl frem i lyset i sagen om en omfattende it-fejl hos politiet.
Det oplyser ministeriet i forbindelse med et pressemøde.
Samtidig sætter han uvildige eksperter til at kontrollere politiet og anklagemyndighedens gennemgang af sagerne.
- Der er behov for uvildige øjne, når myndighedernes fejl har slået skår i vores tillid.
Derfor har jeg besluttet at nedsætte en uafhængig kontrol- og styregruppe, der får bredt mandat til at kontrollere og styre myndighedernes sagsgennemgang, udtaler Nick Hækkerup.
Kontrolgruppen skal bestå af en landsdommer som formand, to forsvarsadvokater, en strafferetsprofessor og en efterforskningsekspert, og gruppen skal ifølge ministeren sikre, at det ikke er dem, der har begået fejlen - altså politiet - som undersøger sig selv.
Teledatasagen er efter min mening en vaskeægte skandalesagNick Hækkerup, justitsministerKræver redegørelseNick Hækkerup kræver også en redegørelse fra rigspolitichefen og rigsadvokaten om sagen, som skal ligge klar senest 6.
september.
- Jeg forventer, at alle fejl nu kommer frem i lyset og bliver håndteret åbent og ordentligt, siger Nick Hækkerup.
It-fejlen har betydet, at myndighederne skal gennemgå 10.
776 sager om alvorlig kriminalitet på ny.
Sagerne stammer fra 2012 til 2019.
For der er nemlig rejst tvivl om, hvorvidt fejlen kan have påvirket udfaldet af de mange sager.
- Teledatasagen er efter min mening en vaskeægte skandalesag.
Der hvor vi står nu, kan vi ikke være sikre på, at de uskyldige er gået fri, og dem, som er skyldige i forbrydelser, er blevet dømt.
Det ryster i tilliden til vores retssamfund, siger Nick Hækkerup.
Nick Hækkerup, ny socialdemokratisk justitsminister, kalder det ringe, at der ikke har været systematisk kontrol af teledata i syv år.
Sådan bruger politiet teleoplysningerOplysninger fra mobilmaster er et udbredt efterforskningsværktøj for politiet.
Ved at indhente oplysninger fra en mistænkts teleselskab kan man se, hvem vedkommende har ringet og sms'et med, og hvilken mobilmast telefonen har været i kontakt med.
Da mobiltelefonerne typisk forbinder til den nærmeste mast, kan politiet bruge oplysningerne til at kortlægge en mistænkts færden.
Denne geografiske placering af en mistænkt via masten bliver brugt som bevis i mange sager.
Det kan for eksempel være sager om indbrud, narkotikasalg, drab og drabsforsøg og bandesager.
Fejl opdaget for flere måneder sidenAllerede tilbage i februar 2019 opdagede politiet, at der var en systemfejl i det it-program, som politiet bruger til at "oversætte" rådata fra teleselskaberne til konverteret og mere tilgængeligt data, som politiet bruger i forbindelse med efterforskningen af alvorlige straffesager.
Fejlen betød, at ikke al data var blevet overført fra rådata til konverteret data, som også bruges som bevis i retten, når politiet skal vise, hvor en mistænkt person har opholdt sig, og hvem personen har været i kontakt med.
Den 8.
marts udbedrede Rigspolitiet den tekniske fejl, som opstod på grund af en opdatering af systemet.
Det var dog først for to uger siden, at sagen kom til offentligheden og advokaternes kendskab.
Her lød det, at over 10.
000 sager fra 2012 til 2019 skal gennemgås på ny, så det kan vurderes, om fejlen har haft betydning for sagernes udfald.
Siden har forsvarsadvokater kaldt sagen for "ekstremt kritisk" og "en skandale".
Fejl i teledataOver 10.
000 sager om alvorlig kriminalitet fra 2012 til 2019 skal gennemgås, fordi der er rekvireret teledata i sagerne.
Det er stadig uklart, hvor mange af de sager der er omfattet af problemet med mangelfulde teledata.
En gennemgang af alle sager i 2018 peger på, at der er mangler i teledata i 8,9 procent af sagerne.
Men måske er problemet mere omfattende.
I maj 2019 gennemgik Rigspolitiet sammen med en politikreds 75 sager fra 2017 til 2019, hvor politiet havde bedt om at få teledata udleveret.
I 24 af de 75 sager blev der konstateret uoverensstemmelser mellem rådata og konverteret data.
Efter nøjere gennemgang lød konklusionen, at 13 af de 24 sager bør revurderes, fordi telehistorik umiddelbart har haft betydning for sagen.
I syv af sagerne er der faldet dom.
Tre sager kører stadig, og tre sager er opgivet.
Kilde: Rigspolitiet"Underligt at sagen først sent kommer frem"Tidsforløbet i sagen skal rigspolitichefen og rigsadvokaten redegøre for, oplyser ministeren, for det virker underligt, siger han.
- Jeg har svært ved at forstå, at der skal gå 100 dage.
Uden at være den store konspirationsteoretiker så virker det også underligt, at det sker lige på den anden side af et folketingsvalg, siger han.
Også Justitsministeriets eget departement skal undersøges i den forbindelse.
Karoline Normann, forsvarsadvokat og formand for Advokatrådets StrafferetsudvalgForsvarer roser initiativForsvarsadvokat og formand for Advokatrådets Strafferetsudvalg Karoline Normann kalder sagen alvorlig, fordi der nu er rejst tvivl om pålideligheden af teledata som bevis.
En type af bevis, alle ellers har fæstnet stor lid til.
Derfor er hun glad for, at den nye justitsminister har sat en uvildig gruppe til at kontrollere politiet og anklagemyndighedens gennemgang af de 10.
776 sager, hvor der fra 2012 til 2019 er indhentet teledata.
- Jeg blev utrolig glad og tilfreds over, at der er sat gang i en håndtering af sagen, og at det alvorlige i det forløbet bliver anerkendt, og at man også vælger at afsætte ressorucerne til det, siger hun.
Hun mener, at sagen har rokket ved folks tillid til retssystemet, og at det er nødvendigt med kontrol af politiet og anklagemyndighedens gennemgang af sagerne, da det er politiet, der er årsag til fejlen.
- For at få genoprettet tilliden, er det afgørende, at man allierer sig med nogle eksterne, så alle er sikre på, at de her sager bliver behandlet ordentligt, lyder det fra Karoline Normann.
Justitsministeren forventer, at gennemgangen af de mange sager kommer til at tage lang tid, men han kan ikke sige noget mere præcist.
Rigspolitiet har i en aktindsigt oplyst, at gennemgangen kan tage måneder.
Læs også:It-fejl hos politiet blev opdaget i 2018: Efterforskere manglede data og råbte opFacebookTwitterKopier linkEmner:Nick Hækkerup (politiker)|Socialdemokraterne|Rigspolitiet|Politi|Retsvæsen




https://www.dr.dk/musik/storhittende-rapper-springer-ud-hiphop-genren-er-kendt-vaere-enormt-homofobisk

MusikStorhittende rapper springer ud: 'Hiphop-genren er kendt for at være enormt homofobisk'Rapperen Lil Nas X er én af få sorte rappere, der er sprunget ud som homoseksuel.
Lil Nas X er født Montero Lamar Hill og er 20 år gammel.
Nu er han sprunget ud som homoseksuel - hvilket er et særsyn inden for hiphop-genren, mener radiovært Fie Neergaard.
(Foto: Julie Edwards/Avalon.
Red © Scanpix)Af Kasper Madsbøll Christensen02.
juli 2019 kl.
13.
18Bemærk: artiklen er mere end 30 dage gammelLæs opIndtil 1981 var homoseksualitet stemplet som en psykisk lidelse i Danmark.
Sådan er det ikke længere.
Hverken i Danmark eller i USA, hvor homoseksualitet blev fjernet fra listen over psykiske sygdomme tilbage i 1973.
Alligevel skulle vi godt op i 00'erne før musikere, skuespillere og kendisser begyndte at komme ud af skabet.
Og skabsdøren har indtil nu været nærmest hermetisk lukket ind til hiphoppens verden.
Det har den succesfulde rapper Lil Nas X dog ændret på nu.
Efter en koncert på Glastonbury Festival i Storbritannien i weekenden har rapperen nemlig tweetet, at man burde lytte ekstra godt til teksten på nummeret 'C7osure', som blandt andet lyder: 'True say, I want and I need to let go, use my time to be free'.
I tweetet skriver han også, at han gerne vil have, man lytter til nummeret, inden måneden er omme, hvilket er en hentydning til juni, som er pride-måned i USA.
Faktisk er Lil Nas X overrasket over, at folk ikke allerede vidste, han er homoseksuel.
- Troede ellers, jeg havde gjort det ret tydeligt, skriver han i et senere tweet.
Lyt til 'C7osure', mens du læser videre:Lil Nas X - C7osure (You Like)'Der er bare så få rappere, der er åbenlyst homoseksuelle'Det er værd at bide mærke i, mener Fie Neergaard, der er vært på P3, hvor hun blandt andet står bag hiphopprogrammet 'Sovsen'.
Der er bare så få rappere, der er åbenlyst homoseksuelle.
Hiphop-genren er utroligt kendt for at være enormt homofobisk.
Fie Neergaard, vært, P3- Der er bare så få rappere, der er åbenlyst homoseksuelle.
Hiphop-genren er utroligt kendt for at være enormt homofobisk.
Det er jo ét af de gængse temaer i raptekster, at homoseksuelle ikke er velkomne, siger radioværten og uddyber.
- Det har så heldigvis ændret sig de senere år, så man ikke længere kan komme afsted med at være helt så homofobisk som tidligere.
Hun tror da heller ikke, at udspringet får negative konsekvenser for Lil Nas X.
- Han er i forvejen en utraditionel rapper, der blander country og trap med hiphop.
Og han er så succesfuld, at jeg ikke tror, det kommer til at have negative konsekvenser for ham.
Det kommer ikke til at pille så meget ved det, han laver i forvejen.
Og Lil Nas X' succes er da også til at tage at føle på.
Hans sang 'Old Town Road' har i skrivende stund ligget nummer ét på USA's officielle singlehitliste for 13.
uge i træk - det er rekord for et hiphop-nummer.
Og lørdag overraskede han så 180.
000 publikummer på Glastonbury, da han gik på scenen under Miley Cyrus' koncert for at synge netop 'Old Town Road'.
Lil Nas X gik på scenen under Miley Cyrus' koncert på Glastonbury Festival i weekenden.
Cyrus optrådte fredag på den danske Tinderbox Festival - blandt andet iført en studenterhue.
(Foto: Julie Edwards/Avalon.
Red © Scanpix)Fie Neergaard vurderer, at hiphop-genren så småt er ved at fjerne sig fra sit homofobiske image.
- Hiphop kører på så mange traditionelt maskuline parametre.
Det handler om at blære sig med, hvor mange penge og damer man har.
- Kvinder har også haft svært ved at finde deres plads i genren, men det har ændret sig; og nu er homoseksuelle så måske nogen af de sidste, der så småt er begyndt at føle sig inkluderet i genren også.
Tidligere er blandt andet rapperen Taylor Bennett (bror til Chance the Rapper) og R&B-stjernen Frank Ocean sprunget ud som biseksuelle.
FacebookTwitterKopier linkEmner:Miley Cyrus (musiker)|Pop og rock|Homoseksualitet|USA|Twitter




https://www.dr.dk/nyheder/viden/teknologi/internet-paa-ferien-pas-paa-naar-du-logger-paa-gratis-wi-fi

TeknologiInternet på ferien: Pas på, når du logger på gratis wi-fiGratis net kan være en hacker-fælde, der vil stjæle dine personlige oplysninger.
Det lyder måske næsten for godt til at være sandt, når der er gratis internet på stranden.
Og det kan det også sagtens være, advarer ekspert.
02.
juli 2019 kl.
13.
06Bemærk: artiklen er mere end 30 dage gammelLæs opHvis sommerferien går til udlandet, skal du passe på de gratis netforbindelser, da de kan være fælder fra hackere, som vil stjæle dine oplysninger.
Sådan lyder advarslen fra Ingeniørforeningen.
Det gælder især gratis forbindelser på caféer og restauranter eller områder, hvor der ikke kan forventes at være adgang til internettet.
Der kan også være eksempler på netværk, som hackere har navngivet, så de for eksempel ligner den forbindelse, som ens hotel tilbyder.
Men samtidig kan der være et krav om, at man skal afgive sine oplysninger, inden man får lov at bruge netværket.
- Vi ser netværk, der bliver misbrugt til at opsnappe dine hemmeligheder - for eksempel adgangskode til din mail, siger Jørn Guldberg, der er ekspert i it-sikkerhed hos Ingeniørforeningen.
- Hvis du først er på netværket, kan de lytte med på, hvad du sender via din mobil eller computer, og oplysningerne vil kunne blive brugt til at lave identitetstyveri, siger han.
Brug telefonens internet frem for gratis wi-fiIfølge en undersøgelse blandt 2000 danskere, som Userneeds har lavet for Ingeniørforeningen, slår hver fjerde dansker wi-fi fra på ferien.
Jørn Guldberg anbefaler, at du allerede inden ferien slår wi-fi fra på smartphones, tablets og computere.
I stedet kan man bruge sin telefon som internetforbindelse.
- Langt de fleste danskere har mobilabonnenter, der gør, at du kan få gratis forbindelse via mobilen, uanset hvor man er i Europa, så det bedste råd er at bruge det.
- Hvis man vil bruge wi-fi, så skal man sikre sig, at det er en ægte forbindelse, som man ofte ser det på hoteller, siger Jørn Guldberg.
Han anbefaler desuden, at man inden ferien tager en sikkerhedskopi af alt det, man har liggende på sin smartphone, tablet eller computer, hvis uheldet skulle være ude.
/ritzau/FacebookTwitterKopier linkEmner:Ingeniørforeningen IDA|IT-kriminalitet|Kriminalitet|Userneeds|Forbrugerelektronik




https://www.dr.dk/nyheder/indland/kritik-af-solofaderskab-preller-af-paa-56-aarige-dennis-knudsen-jeg-har-tid-ro-og-et

IndlandKritik af solofaderskab preller af på 56-årige Dennis Knudsen: Jeg har tid, ro og et stort netværkDen kendte stylist er efter 20 års forsøg blevet far med hjælp fra en ægdonor og en rugemor.
- Han skal selvfølgelig have sin flaske hver tredje time om natten, men han er bare så nem.
Og det føles helt naturligt for mig, siger Dennis Knudsen.
(© DR Nyheder)Af Oliver Batchelor02.
juli 2019 kl.
13.
03Bemærk: artiklen er mere end 30 dage gammelLæs opFørst satte han selv grænsen ved 40 år.
Så blev den rykket til 45 år og siden hen til 50 år i takt med, at en lang række forsøg på at blive far mislykkedes for Dennis Knudsen.
Men nu – i en alder af 56 år – er det netop lykkedes for den kendte stylist at blive solofar med hjælp fra en ægdonor og en rugemor i USA.
- Jeg er i god form, så til sidst sked jeg på alderen.
Man kan jo være en gammel mand som 40-årig eller en ung mand som 60-årig.
Og min læge har målt min biologiske alder til at være 15 år yngre, end jeg er, siger Dennis Knudsen.
Jeg har det, der skal til, så jeg kan forsørge min søn.
Ikke mindst masser af tid og ro, som jeg ikke havde, da jeg var yngreDennis Knudsen, stylist og solofarMens han bliver interviewet til DR Nyheder sidder han i en lænestol i DR Byen og giver flaske til sin søn Lucas, der blot er 15 dage gammel.
En lille størrelse på tre kilo og 52 centimeter.
Dennis Knudsen oplever selv, at kommentarerne til hans sene faderskab i langt overvejende grad har været positive lykønskninger, og at kritikken hovedsagelig er blevet fremført i medierne.
- Jeg har ikke set og hørt de negative kommentarer, og jeg vil i det hele taget ikke fodres med andres negative energi.
Dem, der støtter mig, er dem, jeg vokser med.
Og hvis jeg skal give min søn et godt liv, så er jeg også nødt til at have det godt selv, siger Dennis Knudsen.
Han erkender dog, at det var ved at være sidste udkald, hvis han skulle blive far efter en række mislykkede fertilitetsbehandlinger.
- Jeg tænkte, at jeg ville give det nogle forsøg.
Men hvis jeg begyndte at komme op over fem forsøg og nærmede mig 60 år, så ville jeg nok tænke, at det måske var meningen, at jeg ikke skulle have børn.
Men det var det.
Og når man går efter sine drømme, er det fantastisk at komme i mål.
Netværket er på pladsDennis Knudsen mistede sin egen far som 21-årig og konstaterer i samme sætning, at der ikke er nogen garanti for, hvor langt et liv man bliver tildelt.
Men han føler sig tryg ved, at hans familie og netværk er klar til at tage sig af sønnen Lucas, hvis han selv skulle gå bort i en tidlig alder.
Dennis Knudsen fortalte om rollen som nybagt solofar i DR Aftenshowet i aftes.
Det har kastet en masse positive - men også enkelte negative kommentarer af sig på Facebook.
(© DR Nyheder)- Jeg har en stor venindekreds, og jeg er også tæt med min familie, min bror, mor og kusiner, der har børn på samme alder.
Jeg håber, vi får mange gode år sammen, og hvis det ulykkelige skulle ske, og jeg går bort, så skal han nok overleve.
Drømmen er dog, at Lucas kan fejre sin fars 100 års fødselsdag, fortæller Dennis Knudsen.
- Bliver jeg ikke det, så håber jeg, at jeg kan få ham godt afsted i hvert fald de første 18 år af hans liv.
Dennis Knudsen har i mange år været efterspurgt som stylist af underholdningsindustrien og kongehuset.
Han har lanceret sin egen serie af hårplejeprodukter og driver en frisørsalon med mange prominente kunder.
SolofædreIfølge Danmarks Statistik bor omkring 5.
000 mænd alene uden en partner, men med et eller flere børn, som de har fuld forældremyndighed over.
Det kan de have af flere årsager - faren kan have fået fuld forældremyndighed efter en skilsmisse, eller moren kan være udvandret eller død - og så er der formentlig en lille andel der som Dennis Knudsen fra starten har valgt at blive alene-far.
Men med rollen som solofar er det nu slut med arbejdsuger på 80 timer.
- Det har jeg gjort i 40 år.
Og derfor har jeg også en god økonomi og en stor lejlighed.
Jeg har det, der skal til, så jeg kan forsørge min søn.
Ikke mindst masser af tid og ro, som jeg ikke havde, da jeg var yngre, siger Dennis Knudsen.
Fravalgt barnepige og au pairHan ser selv en række fordele ved sin situation som solofar.
- Der er et nærvær, hvor jeg ikke skal sidde med en mor, der skal have ham 50 procent af tiden.
Jeg har ham 100 procent.
Så når regnskabet er gjort op efter 18 år, så har han nok i virkeligheden fået meget mere kærlighed og nærvær, end han har med et ungt par, der er på arbejdsmarkedet i 50 timer om ugen og stresser for karrieren.
Dennis Knudsen satser dog også på, at han kan have Lucas med på arbejde, indtil sønnen er stor nok til at komme i daginstitution.
Dennis Knudsens søn har både dansk og amerikansk statsborgerskab.
Dermed kan Lucas' amerikanske mor i princippet også tage sig af ham, hvis det skulle blive nødvendigt.
(© DR Nyheder)- Når jeg laver film, er der masser af søde kolleger og runnere, der kan tage sig af ham.
Men jeg vil heller ikke stresse ham, så det skal være trygt og godt.
Så det bliver ikke tre måneders filmoptagelser i 14 timer om dagen i øjeblikket, siger han.
- Og i værste fald, hvis jeg selv bliver stresset, så må jeg hyre en barnepige eller have en au pair boende hos mig.
Men det har jeg indtil videre valgt fra.
Babysvømning frem for ironmanDennis Knudsen har tidligere fortalt åbent om, hvordan han har kæmpet med depression og en livsstil med dårlig kost og alkohol, som han har erstattet med hård motion.
Til efteråret skulle han have gennemført sin sjette ironman, men svømmedragten, cyklen og løbeskoene kommer nok ikke ud i så hårde strabadser så længe, at tiden går med at passe en baby.
Dennis Knudsen lagde for flere år siden sin livsstil om og havde gennemført sin anden Ironman, da han fyldte 50 år.
- Det kan være, der går nogle år, før jeg laver en ironman igen.
Når man træner op til det, så ligger man jo og bruger 20-25 timer om ugen.
Og det ville være timer, der skulle tages fra Lucas, hvis jeg også skal passe mit arbejde, siger Dennis Knudsen.
Til gengæld kaster han sig nu ud i disciplinen babysvømning.
- Det skal han, når han er seks uger.
Så skal vi svømme sammen.
Det glæder jeg mig meget til.
FacebookTwitterKopier linkEmner:Barnløshed|Tøj|DR Byen|USA|Ørestad




https://www.dr.dk/nyheder/regionale/hovedstadsomraadet/redningsudstyr-bliver-stjaalet-og-oedelagt

KøbenhavnRedningsudstyr bliver stjålet og ødelagtSelvom de røde og hvide redningskranse er sat op for at redde liv, oplever Trygfonden, at folk stjæler dem.
Langs Damhussøen i Rødovre kommune står der flere ensomme standere til redningskranse.
Af Kamilla Mærsk02.
juli 2019 kl.
14.
39Bemærk: artiklen er mere end 30 dage gammelLæs opSommerferien er over os, og det betyder, at rigtig mange vil hoppe en tur i bølgen blå de kommende uger.
Men ofte bliver badesikkerheden kastet over bord af folk, som enten stjæler eller ødelægger de røde og hvide redningskranse, som er opsat langs strande, havne og badesøer.
Læs også:4000 falder i hvert år: Flere drukner i havnen end ved strandenSidste år måtte Trygfonden bestille 320 nye kranse, hvor 263 af dem skulle erstatte stjålne redningskranse.
Og det er livsfarligt, hvis redningskransen ikke er der, når uheldet er ude, det fortæller Lasse Serup, der er driftsleder og tidligere livredder hos Trygfonden Kystlivredning:- Det er et rigtig vigtigt redskab, som man kan bruge, hvis man ser en, der har brug for hjælp.
Den er især vigtig, hvis man ikke er en god svømmer, for så kan man kaste en redningskrans ud og så ringe 1-1-2, siger han.
Læs også:Solen lokker os til vandet: Men for tidligt på sæsonen til livreddereMen selvom redningskransene kan redde liv, så ser folk ofte ensomme standere uden tilhørende krans.
- Det er på ugebasis, hvor vi får henvendelser fra folk, der enten har fundet en redningskrans på jorden, eller har set standere, hvor der ikke sidder en krans længere, fortæller Lasse Serup.
Badegæster: Lad dem hængeLangs Islands Brygge i København skal man ikke lede særlig længe, før man for øje på en hvid pæl, hvor der skulle have hængt en redningskrans.
Og det forarger Islands Brygges badegæster, at folk ikke lader redningskransene hænge.
- Eftersom redningskransenes formål er at redde liv, så kan det være katastrofalt, at folk snupper dem.
Så jeg synes, man skal lade dem hænge.
Hvis man vil have noget at flyde rundt på, så må man medbringe sin egen badering, fortæller Ivan Frogaard.
Læs også:Skal redde liv i danske havne: Nye stiger lyser op i mørketMarkus Kaadheur, der også har sin faste gang på Islands Brygge, mener også, at man skal lade det røde og hvide redningsudstyr hænge, for han ved, hvor nødvendigt det er:- Jeg har selv set en redningsaktion, hvor der blev kastet en redningskrans ud, fortæller han og forsætter:- Redningskransen var vigtig.
Det var den, der blev kastet først og hjalp personen.
Det var den manden klammerede sig fast til og helt klart den, der reddede ham, fortæller han.
Netop i situationer, som den Markus Kaadheur har oplevet, er redningskransen vigtig.
Derfor opfordrer Lasse Serup os alle til at hjælpe med badesikkerheden.
- Det er helt essentielt, at man lader dem hænge.
Og hvis man ser en redningskrans, som ligger og flyder, og en ledig stander, så hæng kransen tilbage, så den er klar, når den skal i brug, siger han.
FacebookTwitterKopier linkEmner:TrygFonden|Islands Brygge|København|Kriminalitet|Sundhed og velvære




https://www.dr.dk/nyheder/udland/tjekkisk-premierminister-om-vestager-der-er-desvaerre-nogle-lande-der-er-imod-hende

Kamp om EU-topposterSe temaUdlandTjekkisk premierminister om Vestager: Der er desværre nogle lande, der er imod hendeIntet er afgjort om fordelingen af EU-topposterne på topmødets tredjedøgn.
Margrethe Vestager (R) er stadig i spil til en EU-toppost.
Men ikke alle bakker op om hende ved forhandlingsbordet i Det Europæiske Råd.
Af Per Bang Thomsen - Bruxelles02.
juli 2019 kl.
13.
38 | opdateret 02.
juli 2019 kl.
14.
54Bemærk: artiklen er mere end 30 dage gammelLæs opDen radikale Margrethe Vestager er fortsat i spil til en af EU’s absolutte topposter.
Det var budskabet fra statsminister Mette Frederiksen (S), da hun ankom til det ekstraordinære EU-topmøde tidligere på dagen.
Derfor er formanden for Europa-Kommissionen vigtigDet er ene og alene Europa-Kommissionen, der har lov til at fremsætte nye lovforslag i EU.
Det kan ske på eget initiativ eller på opfordring fra medlemslandene, europaparlamentarikerne eller de nationale parlamenter.
Herefter er det så op til Europa-Parlamentet og EU-landenes ministre, der sidder i Ministerrådet, at forhandle aftalerne på plads.
Det er samtidig Europa-Kommissionen, der skal holde øje med, om medlemslandene overholder EU-reglerne, og på en række områder er kommissionen EU’s ansigt udadtil.
Ud over formanden består Europa-Kommissionen af kommissærer fra alle medlemslandene, og her har formanden også en enorm magt, når det kommer til at sætte sit eget hold.
Her skal EU’s 28 stats- og regeringschefer for tredje dag i træk se, om de kan blive enige om, hvem der skal stå i spidsen for EU’s magtfulde institutioner, heriblandt Europa-Kommissionen, i de kommende år.
- Hun er den danske kandidat i lidt forskellige udgaver, sagde statsministeren til pressen.
Men ifølge den tjekkiske premierminister, Andrej Babis, er det ikke alle stats- og regeringschefer, der bakker op om den danske konkurrencekommissær.
- Desværre er der nogle lande, der er imod hende.
Og en kollega fortalte mig, at Europa-Parlamentet ikke vil støtte hende, sagde han.
Rollefordelingen er sådan, at Europa-Parlamentet skal godkende den kommissionsformandskandidat, som stats- og regeringscheferne ender med at indstille.
Derfor kan det blive et problem, hvis Margrethe Vestager, der er den liberale ALDE-families spidskandidat til formandsposten, ikke møder opbakning blandt et flertal af europaparlamentarikerne.
- Men hun ville være perfekt, tilføjede Andrej Babis, hvis parti er en del af ALDE-familien, inden han gik ind til mødet.
Den tjekkiske premierminister, Andrej Babis, ser gerne Margrethe Vestager som ny kommissionsformand.
Mange opkald og beskederIntet er nemlig afgjort, selvom topmødet, der gik i gang søndag aften klokken 18.
00, nu har taget hul på sit tredje døgn.
Det skulle egentlig være gået i gang klokken 11.
00, men er nu flere gange blevet udskudt, senest til klokken 15.
15.
Der er nemlig brug for flere møder i enerum mellem de enkelte stats- og regeringschefer og formanden for Det Europæiske Råd, Donald Tusk, der skal prøve at få kabalen til at gå op.
Ifølge den hollandske premierminister, Mark Rutte, er der blevet foretaget "en masse telefonopkald og sendt en masse beskeder", siden topmødet i går blev afbrudt efter 18 timers forhandlinger.
Og det kan det meget vel "tage lidt tid", før en fordeling af topposterne, ikke mindst formanden for Europa-Kommissionen, kan falde på plads.
- Jeg håber, at vi langt om længe kan finde opbakning til en eller anden, og at det ske i samspil med, hvordan de resterende poster vil blive fordelt, sagde han ifølge Politico, da han ankom til topmødet.
Derfor er formanden for Europa-Kommissionen vigtig.
Merkel: 'Alle skal bevæge sig lidt'Den finske premierminister, Antti Rinne, ville ikke spekulere i eventuelle navne, da han ankom til topmødet.
Men han var dog lidt optimistisk om de næste timer.
- Jeg håber, vi kan blive enige i løbet af eftermiddagen, sagde han til pressen.
Tysklands kansler, Angela Merkel, er en af hovedspillerne i fordelingen af topposterne.
Og hun understregede, da hun ankom, at ”alle skal bevæge sig lidt”, hvis der skal landes en topjob-pakke i dag.
Den tyske kansler har længe kæmpet for sin landsmand Manfred Weber til posten som kommissionsformand.
Han er den formelle spidskandidat til det magtfulde job for Europas kristenkonservative partifamilie, EPP.
Men der har længe været stor modstand imod ham, blandt andet fra den franske præsident, Emmanuel Macrons, side.
Og i sidste uge satte Angela Merkel sig sammen med Emmanuel Macron og et par andre EU-ledere for at finde en alternativ løsning.
I sidste uge prøvede den franske præsident, Emmanuel Macron, og den tyske kansler, Angela Merkel, at finde en løsning.
Men den blev afvist i går.
Alle muligheder i spilHer blev de enige om at give Manfred Weber formandsposten for Europa-Parlamentet, der også er en af topposterne, der skal fordeles.
Posten som kommissionsformand skulle i stedet gå til hollandske Frans Timmermans, der er spidskandidat for den socialdemokratiske partifamilie.
Den løsning blev dog skudt ned i går, heriblandt fra Angela Merkels egen kristenkonservative partifamilie.
De mener, at de har førsteret til den magtfulde post som kommissionsformand, da familien samlet set er den største i Europa.
Derudover er flere østeuropæiske lande som Polen og Ungarn samt Italien imod Frans Timmermans på den post, og derfor er alle navne og muligheder stadigvæk i spil i dag.
Den lettiske premierminister, Krisjanis Karins, var en af de konservative ledere, der i går afviste Angela Merkels og Emmanuel Macrons kompromisplan.
Han tror, der for alvor er brug for at ryste posten og tænke i alternative løsninger.
- Vi skal sikre os, at der er politisk, geografisk og kønsmæssig balance.
Hvis vi kan finde frem til det, vil det fungere, sagde han inden topmødet og understregede, at løsningen skal ”forene Europa og ikke splitte”.
Et af de navne, der nu bliver nævnt som ny kommissionsformand, er Tysklands tidligere udenrigsminister, den konservative Ursula von der Leyen.
- De kandidater, der er blevet foreslået indtil videre, har ikke den forenende effekt, så vi bliver nødt til at udvide vores horisont, sagde han.
Det er uvist, hvornår topmødet slutter.
FacebookTwitterKopier linkEmner:Angela Merkel (politiker)|Donald Tusk (politiker)|Socialdemokraterne|Tyskland|EU-forhold




https://www.dr.dk/nyheder/indland/kommune-til-sagsbehandlere-nedbring-antallet-af-sygemeldte-borgere-og-i-faar

IndlandKommune til sagsbehandlere: Nedbring antallet af sygemeldte borgere og I får isChokeret medarbejder sagde op i Helsingør Kommune på grund af konkurrencen.
Der ville være gratis isbar til alle sagsbehandlere i Helsingør Kommune, hvis de kunne nedbringe antallet af sygemeldte borgere.
Konkurrencen er nu stoppet og chefen beklager.
(Modelfoto ©   Colourbox)Af Emil Søndergård Ingvorsen02.
juli 2019 kl.
12.
31Bemærk: artiklen er mere end 30 dage gammelLæs opFor tre uger siden tikkede en mail ind til sagsbehandlerne i Helsingør Kommune.
Hvis de kunne nedbringe antallet af sygemeldte borgere inden 4.
juli, så ville der vanke en isbar som belønning.
Det skriver TV 2.
De pakker en alvorlig sag ind i et meget humoristisk sprogbrug, men i sidste ende handler det om manglende respekt for de syge borgere, man arbejder med i jobcentret.
Rasmus Hangaard Balslev, Dansk Socialrådgiverforening.
DR Nyheder har også fået aktindsigt i mailen, hvor det fremgår, at sagsbehandlerne skal nedbringe antallet af sygedagpengesager fra 563 til 530 og antallet af JAF-sager fra 204 til 195, hvis de skulle vinde retten til gratis is.
JAF er et jobafklaringsforløb, man kan komme på efter sygedagpenge, hvis man fortsat er uarbejdsdygtig på grund af sygdom.
Og for hver sag, der blev afsluttet, skulle medarbejderne lægge en bold i en spand.
- Hvis vi ved udgangen uge 27 – torsdag den 4/7 kl.
14.
00 er kommet ned på 530 sygedagpengesager og 195 JAF, så laver vi isbar til torsdagskagen den 4.
juli, står der i mailen, som afsluttes med.
- Jeg skriver løbende rundt om, hvordan vi ligger i forhold til målet.
Lad konkurrence begynde.
Med sportslige hilsner, lyder det afslutningsvis i mailen, som er sendt af ledelsen.
Socialrådgiverforening: Manglende respektTV 2 har talt med en af socialrådgiverne i kommunen Isabella Rasmussen, som oplevede, at konkurrencen førte til, at man så borgerne som en vare og ikke som mennesker.
Hun har efterfølgende sygemeldt sig og forventer ikke at vende tilbage til kommunen.
- Jeg havde sådan en tanke om, at det kunne jeg slet ikke forholde mig til.
Jeg syntes, det var meget chokerende og kunne mærke, det gjorde noget ved mig, siger hun.
DR Nyheder har forsøgt at få en kommentar fra Isabella Rasmussen.
Hun ønsker ikke at uddybbe sin kritik af kommunen.
Man skal ikke tale om det her som en konkurrence, det er et seriøst stykke arbejde, vi har med at gøre.
Kristjan Gundsø Jensen, Helsingør Kommune.
Dansk Socialrådgiverforening sender også hårde ord med på vejen til Helsingør Kommunes håndtering af sagen.
Rasmus Hangaard Balslev, der er foreningens formand i Region Øst, ser mange problemer ved konkurrencen.
- De pakker en alvorlig sag ind i et meget humoristisk sprogbrug, men i sidste ende handler det om manglende respekt for de syge borgere, man arbejder med i jobcentret, som skal være sikre på at få en individuel og konkret vurdering af deres sag.
Og så er det manglende respekt for socialrådgivernes faglighed, som de har tilegnet sig over mange år, siger han til DR Nyheder.
Han tror ikke på, at konkurrencen kan føre til, at socialrådgiverne gør en ekstra arbejdsindsats op til ferien og får færdiggjort sager til gavn for borgerne i kommunen.
- Socialrådgiverne løber rigelig stærkt i forvejen, og gør det så godt, de kan.
Det får ikke nogen til at løbe hurtigere, at der venter en is for enden, siger formanden.
Konkurrencen er stoppet og chef beklagerEfter TV 2 gik ind i historien, har kommunen valgt at stoppe konkurrencen.
Chefen for Center for Job og Uddannelse i Helsingør Kommune, Kristjan Gundsø Jensen, beklager over for mediet, at det ikke blev stoppet på et tidligere tidspunkt.
Konkurrencen blev påbegyndt for at vise de resultater, der er i teamet og sørge for, at man får afkortet sagerne til gavn for borgerne.
- Men jeg vil da gerne sige, at det er en klar fejl, at vi har italesat det her på den måde, vi har.
Man skal ikke tale om det her som en konkurrence, det er et seriøst stykke arbejde, vi har med at gøre, siger Kristjan Gundsø Jensen til TV 2.
Over for DR Nyheder fortæller Kristjan Gundsø Jensen, at man har lært af episoden, som ikke kommer til at gentage sig.
Han slår videre fast, at konkurrencen i første omgang slet ikke skulle have været påbegyndt, og at den under alle omstændigheder skulle være stoppet på et langt tidligere tidspunkt.
Han fortæller også, at sagen ikke skal have nogen personalemæssige konsekvenser.
FacebookTwitterKopier linkEmner:Helsingør Kommune|Dansk Socialrådgiverforening|Socialforhold|Sygdomme og lidelser|Offentlig forvaltning




https://www.dr.dk/nyheder/indland/cyklister-udpeger-her-er-4000-utrygge-steder-i-danmark

IndlandCyklister udpeger: Her er 4.
000 utrygge steder i DanmarkBløde trafikanter fylder mere og mere i ulykkesstatistikkerne.
I 2018 blev 28 cyklister dræbt i Danmark, og 893 kom til skade - det højeste tal siden 2008.
El-cyklister udgjorde 10 pct.
af alle tilskadekomne cyklister.
Seks el-cyklister blev dræbt i 2018.
Af Theis Lange Olsen02.
juli 2019 kl.
12.
48Bemærk: artiklen er mere end 30 dage gammelLæs opDer mangler cykelstier.
Krydset er utrygt.
Der er ingen belysning.
Sådan lyder det i mange af de indberetninger, som Cyklistforbundet har fået fra cyklende danskere de seneste måneder.
I alt knap 4.
000 cyklister har plottet "sorte huller" ind på et danmarkskort og beskrevet udfordringerne, de oplever.
- Det her fortæller forhåbentlig de nyvalgte folketingspolitikere og byrødderne ude i kommunerne, at det faktisk står dårligt til på de danske cykelstier eller der, hvor de mangler, siger direktør i Cyklistforbundet Klaus Bondam.
De bløde trafikanter fylder da også mere og mere i ulykkesstatistikkerne.
Ifølge Vejdirektoratet udgjorde cyklister og fodgængere 40 procent af alle dræbte og tilskadekomne i den danske trafik i 2018.
Tallet var 26 procent for ti år siden.
Alene sidste år kom 893 cyklister til skade i trafikken - 28 mistede livet.
Opfordrer til massive investeringerCyklistforbundet opfordrer den nyudnævnte transportminister, Benny Engelbrecht (S), til at sikre en tilstrækkelig økonomi, så der kan investeres massivt i den danske cykel-infrastruktur.
Sidste år tegnede der sig et markant politisk flertal for en ny, national cykelpulje, som tidligere har eksisteret.
I 2009 blev der afsat en milliard kroner til en fem-årig cykelpulje i forbindelse med en aftale om grøn transportpolitik.
- Vi håber meget, at den nye transportminister vil huske at tænke cyklismen ind som en del af danskernes hverdagstransport, og jeg har da noteret, at han sagt noget i den retning, siger Klaus Bondam.
Set i lyset af at Danmark skal udlede 70 procent mindre CO2 og andre klimagasser i 2030, er det ekstra påtrængende at forbedre trafiksikkerheden for cyklister, lyder det.
- Det står klart for alle, at det er alt, der skal i spil for at nå den målsætning, herunder også den måde vi transporterer os på i hverdagen.
Vi ved, at mange bilture er korte, og de kan nemt erstattes med en cykeltur.
Så det er bare at komme i gang, siger Klaus Bondam.
Ifølge transportminister Benny Engelbrecht (S) vil flere cykelstier være en del af forhandlingerne om en ny aftale for infrastrukturen.
- Cyklisme er en sund og grøn transportform, som vi skal understøtte, skriver han i en mail til DR Nyheder.
I det såkaldte forståelsespapir udarbejdet af Socialdemokratiet, SF, Enhedslisten og De Radikale står der følgende om en ny aftale om infrastruktur:- En ny regering vil forhandle en aftale om infrastruktur, så klima- og miljøhensyn i langt højere grad indgår.
Det kræver blandt andet investeringer i den kollektive transport og cyklisme.
FacebookTwitterKopier linkEmner:Benny Engelbrecht (politiker)|Klaus Bondam (politiker)|Socialdemokraterne|Cykeltrafik|Cyklistforbundet




https://www.dr.dk/nyheder/indland/betjent-tiltalt-uagtsomt-manddrab-pa-kollega

IndlandBetjent tiltalt for uagtsomt manddrab på kollegaKraftig regn, tæt trafik og vådt føre fik ikke betjent til at sænke farten, lyder det i anklageskrift.
02.
juli 2019 kl.
12.
31Bemærk: artiklen er mere end 30 dage gammelLæs opMed mere end 160 kilometer i timen mistede en nu 25-årig betjent herredømmet over en civil patruljebil på motorvejen ved Randers.
Han kørte ind i autoværnet og endte halvvejs ude over en skråning.
På passagersædet ved siden af ham sad en 35-årig politiassistent, som døde i ulykken 7.
september 2018.
Nu er den 25-årige betjent blevet tiltalt for uagtsomt manddrab i forbindelse med sagen.
Han er også tiltalt for at have tilsidesat væsentlige hensyn til færdselssikkerheden og ignorere færdselstavler.
Det fremgår af anklageskriftet mod manden, som Ritzau har fået aktindsigt i.
Ulykken skete under en øvelseskørsel.
Der var vådt føre, det regnede kraftigt, og trafikken på motorvejen var tæt.
Alligevel tilpassede betjenten ikke hastigheden til forholdene, lyder det i tiltalen.
Der var tale om "en soloulykke under tjenestelig kørsel", da den sorte Mercedes kørte galt på Nordjyske Motorvej.
Begge mænd var ansat ved Østjyllands Politi.
Fordi politifolkene var i tjeneste, gik de videre undersøgelser af ulykken til Den Uafhængige Politiklagemyndighed (DUP).
Den tiltalte betjent kom ikke alvorligt til skade i ulykken, der skete klokken 14.
32, og fik både rigspolitichefen og justitsministeren til offentligt at sende tanker til de pårørende.
Bliver han dømt, risikerer han at miste retten til at køre et motordrevet køretøj - bortset fra en lille knallert.
Det fremgår af anklageskriftet.
Heri bliver der også taget forbehold for påstand om erstatning.
Næsten på årsdagen for ulykken bliver sagen mod betjenten afgjort.
Retssagen finder sted den 5.
og 6.
september.
/ritzau/FacebookTwitterKopier linkEmner:Kriminalitet|Den Uafhængige Politiklagemyndighed|Politi|Jylland|Rigspolitiet




https://www.dr.dk/sporten/tennis/verdensetter-flyver-videre-til-anden-runde-i-wimbledon

TennisVerdensetter flyver videre til anden runde i WimbledonTrods lidt nervøsitet i første sæt spillede Ashleigh Barty sig videre i Wimbledon med sejr over kineser.
Ashleigh Barty er for nyligt strøget til tops på kvindernes verdensrangliste.
02.
juli 2019 kl.
15.
57 | opdateret 02.
juli 2019 kl.
22.
41Bemærk: artiklen er mere end 30 dage gammelLæs opVerdensetteren Ashleigh Barty indledte tirsdag Wimbledon med en sejr over kineseren Saisai Zheng.
Den 23-årige australier vandt med 6-4, 6-2 over den kinesiske modstander.
Barty brød for nylig igennem i den absolutte verdenstop, da hun vandt grusturneringen French Open og samtidig sikrede sig karrierens første grand slam-titel.
Hun fulgte i forrige uge op med en sejr i Birmingham, hvor der ligesom i Wimbledon spilles på græs.
Dermed kunne Barty i sidste uge overtage førerpositionen på verdensranglisten.
Du kan læse mere om den australske verdensstjerne her.
Belgier venter i næste rundeI tirsdagens opgør mod Saisai Zheng havde australieren lidt problemer midtvejs i første sæt.
Men siden hen spillede hun sig varm og smed nerverne fra sig.
Da australieren først havde fundet rytmen, var der aldrig tvivl om kampens udfald.
I anden runde venter belgieren Alison Van Uytvanck, der er nummer 58 på verdensranglisten.
Den forsvarende mester, tyske Angelique Kerber, er ligeledes klar til anden runde.
I et rent tysk opgør vandt hun tirsdag med 6-4, 6-3 over Tatjana Maria.
Tidligere tirsdag spillede amerikaneren Sloane Stephens sig videre til anden runde med en sejr i to sæt over Timea Bacsinszky fra Schweiz.
Tidligere vindere slået udMaria Sharapova må til gengæld stadig se langt efter sin første sejr ved Wimbledon siden 2015.
Tirsdag røg den 32-årige russiske tennisspiller for andet år i træk ud i første runde ved den engelske grand slam-turnering, der bliver spillet på græs i London.
Maria Sharapova, der vandt Wimbledon i 2004, var bagud 6-4, 6-7, 0-5 mod franske Pauline Parmentier, der er nummer 88 på verdensranglisten, da hun måtte trække sig.
Sharapova, der på grund af skulderproblemer er røget ned som nummer 80 i verden, havde ifølge WTA Insider døjet med problemer med armen under kampen.
Tidligere tirsdag røg 2017-mesteren i damesingle, Garbiñe Muguruza, også ud i første runde.
Den 26.
-seedede spanier tabte med cifrene 4-6, 4-6 til Beatriz Haddad Maia fra Brasilien, der måtte gennem kvalifikationen for at komme med i hovedturneringen.
Lillesøster Williams gik videreSerena Williams undgik at lide samme skæbne som storesøster Venus, da hun tirsdag spillede sin første kamp ved Wimbledon i London.
Den 37-årige amerikanske tennisstjerne vandt i første runde 6-2, 7-5 over italienske Giulia Gatto-Monticone, der er nummer 161 på verdensranglisten.
Serena Williams, der har vundet Wimbledon syv gange i damesingle, var overlegen i første sæt, som hun vandt efter at have lavet tre servegennembrud mod et til italieneren.
Det lignede afgørelsen, da Serena Williams i andet sæt brød til 5-3, men Giulia Gatto-Monticone ville også lege med, og hun kom tilbage på 5-5.
Det sluttede dog, da Serena Williams leverede kampens sidste servegennembrud til 7-5.
Mandag røg 39-årige Venus Williams ud i første runde, da hun tabte i to sæt til 15-årige Cori Gauff, der også er fra USA.
Tjekkiske Petra Kvitova, der vandt Wimbledon i 2011 og 2014, kom også videre til anden runde med en sejr på 6-4, 6-2 over Ons Jabeur fra Tunesien.
/ritzau/FacebookTwitterKopier linkEmner:Maria Sharapova (tennisspiller)|Petra Kvitova (tennisspiller)|Tennis|Wimbledon Championships|London




https://www.dr.dk/nyheder/vejret/staerk-blaest-og-koldere-vejr-holder-sejlere-paa-land-hvis-vi-skal-sejle-saa-skal-det

VejretStærk blæst og koldere vejr holder sejlere på land: 'Hvis vi skal sejle, så skal det være sjovt'Michael og Vibeke Johansen er nogen af dem, som har valgt at holde deres båd 'Smuller 2' i havnen.
Michael og Vibeke Johansen har to af deres børnebørn, Victoria på 12 og Simone på 6, med på deres båd i denne uge.
Men meget sejlads er det endnu ikke blevet til.
Af Diana Bengtsen02.
juli 2019 kl.
11.
16Bemærk: artiklen er mere end 30 dage gammelLæs opI den lille sjællandske ferie- og havneby Karrebæksminde er der flere af de bådejere, som Sommervejret har talt med, der har valgt at holde båden i havn grundet gårsdagens hårde vind og større dyk i temperaturen, der er fortsat i dag.
- Det blæsevejr og dyk i temperaturen på ti grader fra søndagens varme vejr, som vi havde i går, ser desværre ud til at fortsætte ugen ud, lyder det fra DR's vejrvært, Søren Jacobsen.
Når sommerhøjtrykket ligger vest for os, bliver det køligt her.
Søren Jacobsen, DR's vejrvært.
Der er nemlig ikke noget i vejrprognoserne, der peger på, at vi skal forvente at se betydeligt bedre vejr de kommende dage, end hvad vi havde i går, fortæller han:- Det handler om, hvor sommerhøjtrykket ligger.
Grunden til, at det er blevet køligt i vejret, er, at højtrykket har skubbet sig helt ud til vest for Irland, hvor det bliver de næste par dage, siger han og fortsætter:- Og det går især udover et land som Danmark.
Når sommerhøjtrykket ligger vest for os, bliver det køligt her, siger han.
Det ærgrer Michael og Vibeke Johansen, som er blandt de sejlere, der har valgt at holde båden på sin plads i havnen grundet vejrforholdene:- Vi skulle have været ude og sejle i dag.
Men vinden og vejret sætter lidt en stopper for det.
Vi kan ikke have vores to børnebørn med ude i de bølger.
Det går ikke, siger Michael Johansen.
Hvis vi skal sejle, så skal det være sjovt.
Michael Johansen, bådejer.
For selvom det ikke er decideret farligt at sejle i blæsevejret, så er det ikke sjovt at sejle, når det blæser så meget, mener Michael Johansen:- Og hvis vi skal sejle, så skal det være sjovt.
Normalt plejer vi at smide en fiskestang ud og se, om vi kan fange nogle hornfisk undervejs, og det kan man ikke med det her vejr, siger han.
Stadig masser af leg og sjovSelv om Michael og Vibeke Johansens 'Smuller 2', som båden af modellen Bavaria 38 Cruiser hedder, ser ud til at blive på sin plads i havnen både i dag og de kommende dage, så er de to bedsteforældre ikke nervøse for, at de to børnebørn, Victoria på 12 år og Simone på 6 år, som de har med sig, kommer til at kede sig.
- I går brugte pigerne for eksempel hele dagen på fange krabber og småfisk.
Og ellers finder vi på andre ting at lave.
Så kan det være, vi tager i BonBon-Land, siger Michael Johansen.
Selvom vinden holder båden i havn, så giver den også god mulighed for at posere i ægte Titanic-stil, mener de to børnebørn Victoria og Simone.
Vinden gør også, at man skal holde godt fast på hat og briller.
Vibeke Johansen havde ikke fået sikret sin kasket godt nok, så den røg i vandet.
Så må man jo forsøge at fiske kasketten op igen.
Heldigvis lykkes det at fange kasketten, som skal ligge til tørre natten over, inden den kommer på hovedet igen, fortæller Vibeke Johansen grinende.
1 / 4Selvom vinden holder båden i havn, så giver den også god mulighed for at posere i ægte Titanic-stil, mener de to børnebørn Victoria og Simone.
1 / 4Vinden gør også, at man skal holde godt fast på hat og briller.
Vibeke Johansen havde ikke fået sikret sin kasket godt nok, så den røg i vandet.
2 / 4Så må man jo forsøge at fiske kasketten op igen.
3 / 4Heldigvis lykkes det at fange kasketten, som skal ligge til tørre natten over, inden den kommer på hovedet igen, fortæller Vibeke Johansen grinende.
4 / 4Dog håber Michael og Vibeke Johansen på bedre vejr i næste uge.
For der skal de nemlig ud på en længere rejse:- Vi afleverer pigerne hos deres forældre på søndag, og så sejler vi til Polen.
Så der må vejret gerne blive lidt bedre, siger Michael Johansen.
FacebookTwitterKopier linkEmner:Vejret|Bonbon-Land|Holme-Olstrup|Irland|Karrebæksminde




https://www.dr.dk/sporten/cykling/tourdefrance/rekordmange-danskere-er-udtaget-til-tour-de-france

Tour de FranceRekordmange danskere er udtaget til Tour de FranceMichael Valgren og Lars Bak er udtaget til Tour de France.
Dermed er der for første gang nogensinde ni danske cykelryttere med til det prestigefyldte etapeløb.
Michael Valgren er udtaget til Tour de France.
02.
juli 2019 kl.
10.
15Bemærk: artiklen er mere end 30 dage gammelLæs opNår Tour de France lørdag begynder i Bruxelles, bliver det med et rekordhøjt antal danskere på startlisten.
Tirsdag har cykelholdet Dimension Data offentliggjort sin trup, og her er danskerne Michael Valgren og Lars Bak med.
Dermed er i alt ni danskere udtaget til verdens største cykelløb.
Det drejer sig foruden de to Dimension Data-ryttere om Jakob Fuglsang og Magnus Cort (Astana), Kasper Asgreen og Michael Mørkøv (Quick-Step), Mads Würtz Schmidt (Katusha), Søren Kragh Andersen (Sunweb) og Christopher Juul-Jensen (Mitchelton-Scott).
I 1989 og 1991 var otte danske ryttere med, men aldrig har ni danske cykelryttere deltaget.
Læs også:Mørkøv og Dideriksen vinder DM i landevejs-cyklingI de senere år har danskerne dog været fint repræsenteret.
Fem var med sidste år, tre i 2017 og syv i 2016.
De tidligere Tour-starter med flest danskere - i 1989 og 1991 - bød på en stribe prominente danske ryttere.
Valgren sigter efter sejreMed i Touren 1989 var: Jesper Skibby, John Carlsen, Per Pedersen, Jesper Worre, Bjarne Riis, Brian Holm, Jens Veggerby og Søren Lilholt.
Med i Touren 1991 var: Bjarne Riis, Per Pedersen, Brian Holm, Rolf Sørensen, Jesper Skibby, John Carlsen, Søren Lilholt og Johnny Weltz.
Jakob Fuglsang er en af favoritterne til Tour de France.
 Magnus Cort skal hjælpe Fuglsang under Tour de France for Astana.
 Kasper Asgreen kommer i super form til Tour de France.
Han har netop vundet DM i enkeltstart.
 Michael Mørkøv skal køre i dannebrogstrøjen til Tour de France.
Han vandt DM i weekenden.
 Mads Würtz Schmidt stiller op for Katusha.
 Søren Kragh Andersen har vist rigtig gode takter inden Tour de France.
I Schweiz Rundt blev han nummer tre i den sidste enkeltstart.
 Christopher Juul Jensen stiller op for Mitchelton-Scott-holdet til Tour de France.
1 / 7Jakob Fuglsang er en af favoritterne til Tour de France.
1 / 7Magnus Cort skal hjælpe Fuglsang under Tour de France for Astana.
2 / 7Kasper Asgreen kommer i super form til Tour de France.
Han har netop vundet DM i enkeltstart.
3 / 7Michael Mørkøv skal køre i dannebrogstrøjen til Tour de France.
Han vandt DM i weekenden.
4 / 7Mads Würtz Schmidt stiller op for Katusha.
5 / 7Søren Kragh Andersen har vist rigtig gode takter inden Tour de France.
I Schweiz Rundt blev han nummer tre i den sidste enkeltstart.
6 / 7Christopher Juul Jensen stiller op for Mitchelton-Scott-holdet til Tour de France.
7 / 7De ni danske ryttere, der er udtaget til 2019-udgaven af Tour de France, går ind til løbet med vidt forskellige udgangspunkterMens ryttere som Fuglsang, Asgreen og Mørkøv har vist storform, har særligt Valgren haft en skuffende sæson hos Dimension Data.
Han blev købt ind som en af satsningerne på Dimension Data, men sygdom spolerede dele af den 27-årige thybos forår, og han har ikke været i nærheden af resultaterne fra i fjor.
Nu får han chancen for at vise sig frem i det tre uger lange etapeløb, og det ser han frem til.
- Jeg er virkelig glad for at være en del af Dimension Datas Tour de France-hold.
Vi sigter efter sejre, og jeg kan ikke vente med at komme i gang og hjælpe en holdkammerat med at vinde en etape.
- Eller måske endda mig selv.
Det ville være cool, siger Valgren i pressemeddelelsen.
/ritzau/FacebookTwitterKopier linkEmner:Christopher Juul-Jensen (cykelrytter)|Jakob Fuglsang (cykelrytter)|Team Dimension Data|Valg og folkeafstemninger|Bruxelles




https://www.dr.dk/nyheder/udland/frederiksen-er-klar-til-eu-topmoede-i-overtid-der-skal-findes-en-loesning-paa-topjob

Kamp om EU-topposterSe temaUdlandFrederiksen er klar til EU-topmøde i overtid: Der skal findes en løsning på topjob-kabalen i dagMargrethe Vestager er stadig med i topjob-spillet i EU, siger statsministeren.
Statsminister Mette Frederiksen (S) erkender, at hun normalt arbejder på en anden måde, end man gør i EU.
Af Per Bang Thomsen - Bruxelles02.
juli 2019 kl.
10.
55 | opdateret 02.
juli 2019 kl.
11.
56Bemærk: artiklen er mere end 30 dage gammelLæs opDer skal findes en løsning på, hvem der fremover skal have EU’s topjob, i dag.
Det mener den danske statsminister, Mette Frederiksen (S), der netop er ankommet til tredjedagen på EU-topmødet i Bruxelles.
Derfor er formanden for Europa-Kommissionen vigtigDet er ene og alene Europa-Kommissionen, der har lov til at fremsætte nye lovforslag i EU.
Det kan ske på eget initiativ eller på opfordring fra medlemslandene, europaparlamentarikerne eller de nationale parlamenter.
Herefter er det så op til Europa-Parlamentet og EU-landenes ministre, der sidder i Ministerrådet, at forhandle aftalerne på plads.
Det er samtidig Europa-Kommissionen, der skal holde øje med, om medlemslandene overholder EU-reglerne, og på en række områder er kommissionen EU’s ansigt udadtil.
Ud over formanden består Europa-Kommissionen af kommissærer fra alle medlemslandene, og her har formanden også en enorm magt, når det kommer til at sætte sit eget hold.
- Jeg mener, at der skal findes en løsning, inden vi siger farvel til hinanden.
Ellers er vi der, hvor mange europæere vil sige, at ’hvis de ikke kan finde ud af det, hvad kan de så finde ud af?
’, siger hun.
Topmødet begyndte søndag aften klokken 18.
00, hvor der var et punkt på dagsordenen:At få fordelt EU-topposterne, herunder formanden for Europa-Kommissionen og formanden for Det Europæiske Råd.
Men efter 18 timers resultatløse forhandlinger måtte de europæiske stats- og regeringschefer i går tage en timeout for at klare hovederne og gentænke de forskellige navnemuligheder.
Læs også:EU-korrespondent efter ny toppost-fuser: Det ser ikke kønt udVigtigt for den samlede kabaleIfølge Mette Frederiksen er det dog ikke alle hendes kollegaer, der deler hendes holdning om, at de skal være færdige i dag.
- Alle arbejder i retning af, at der skal findes en løsning.
Men der er forskellige holdninger, om det er nødvendigt eller ej, siger hun.
I morgen skal det nyvalgte Europa-Parlament, der har første arbejdsdag i dag, vælge den næste formand, og den har også betydning for den samlede topjobkabale.
Der er nemlig en række faktorer, der skal tages højde for, når posterne skal fordeles, heriblandt politisk familie, køn og geografi.
Og hvis europaparlamentarikere eksempelvis vælger en liberal eller socialdemokratiske formand, kan det få effekt på, hvordan resten af posterne skal fordeles.
- Det er regeringschefernes ansvar at beslutte, hvem der skal være ledere af Europa-Kommissionen og Rådet.
Derfor er det vigtigt, at den beslutning kommer i dag, før Europa-Parlamentet sætter sig ned, siger hun og understreger, at det er "de politiske og personlige erfaringer", der er vigtigste, når den næste kommissionsformand skal finde.
- Så må de politiske tilhørsforhold naturligt træde i baggrunden, siger hun.
Her kan du se, hvorfor formandsposten for Europa-Kommissionen er så vigtig.
Vestager fortsat i spilTopmødet skulle være gået i gang klokken 11.
00, men det er blevet udsat på grund af forhandlinger.
Statsministeren kæmper for, at Margrethe Vestager (R) skal blive den næste kommissionsformand.
Og hun er stadig på forhandlingsbordet, understreger Mette Frederiksen.
- Hun er den danske kandidat i lidt forskellige udgaver, siger hun – uden dog at komme ind på, hvilke variationer, der er tale om.
- Det er det, vi forhandler om nu, siger hun og understreger, at den socialdemokratiske families samlede kandidat stadigvæk er hollænderen Frans Timmermans.
Det er Mette Frederiksens første EU-topmøde.
Selvom hun er med på, at der er mange og store interesser på spil ved forhandlingsbordet, erkender hun også, at det er noget anderledes end at forhandle forlig på plads på Christiansborg.
- Min danske tålmodighed og måde at arbejde på er noget andet, end den måde, jeg kommer til at sidde med hernede, siger hun og fortsætter:- Det går langsomt hernede, og jeg vil fremover gøre alt, hvad jeg kan, for at få noget mere effektivitet i diskussionen.
Den danske konkurrencekommissær, Margrethe Vestager (R), er stadig i spil til en EU-toppost, siger statsministeren.
Selvom topmødet nu er gået ind i sin tredje dag, så understreger Mette Frederiksen, at det egentlig har været godt med så god tid.
- Jeg finder mig utrolig godt til rette, og det gode ved min debut på det her møde er, at der er utrolig mange timer, så jeg har faktisk fået hilst ordentligt og talt med alle mine kollegaer på tomandshånd.
Det ville jeg ikke kunne gøre på et almindeligt rådsmøde, siger hun.
- Det gode med danske briller er, at dem jeg ikke kendte i forvejen, har jeg fået talt ordentligt med.
Der er ikke sat noget sluttidspunkt på, hvornår topmødet skal slutte.
FacebookTwitterKopier linkEmner:EU|Europa-Kommissionen|Margrethe Vestager (politiker)|EU-forhold|Bruxelles




https://www.dr.dk/nyheder/indland/skal-alle-patienter-behandles-inden-30-dage-flere-laeger-og-politikere-siger-nej

IndlandSkal alle patienter behandles inden for 30 dage?
Flere læger og politikere siger nejNår der ikke er ressourcer nok, så bliver man nødt til at prioritere mellem patienterne, mener blandt andre SF og Lægeforeningen.
Venstre og Dansk Folkeparti er uenige.
Sundhedsordfører for SF, Kirsten Normann Andersen, formand for Lægeforeningen, Andreas Rudkjøbing samt sundhedsordfører for DF, Liselott Blixt er ikke enige om, hvordan fremtidens behandlingsgaranti skal se ud - eller om den helt skal afskaffes.
Af Malene Koops Grønborg og Signe Heiredal (grafik)02.
juli 2019 kl.
11.
34Bemærk: artiklen er mere end 30 dage gammelLæs opSkal alle behandles lige, eller er der nogen, der skal have mulighed for at komme foran i køen på landets sygehuse?
Det er der ikke enighed om blandt læger og politikere.
Nogen mener, at den nuværende garanti for, at du kan blive behandlet inden for 30 dage enten skal laves om eller helt afskaffes.
Andre mener, behandlingsgarantien skal være, som den er: Alle skal kunne blive behandlet inden for 30 dage, hvis ikke på eget sygehus, så på et andet sygehus, så tidsfristen kan overholdes.
Læs også:Malthe er 26 år og hoftepatient: 'Det er hele mit liv, det handler om'Garantien for behandling er blevet symbolet på, at sundhedsvæsnet i højere grad er til for patienterne og ikke omvendt.
Jakob Kjellberg, professor i sundhedsøkonomiIfølge professor i sundhedsøkonomi, Jakob Kjellberg fra Det Nationale Forsknings- og Analysecenter for Velfærd (VIVE), så har behandlingsgarantien en særlig symbolværdi, der gør, at det rent politisk vil være svært at lave om på den.
Det er selvom der ikke er nogen undersøgelser, der viser, at det vil være et problem for en lang række patienter at vente i eksempelvis to måneder i stedet for én måned.
- Politisk set er det svært at gå ind i den her diskussion, fordi det rejser en masse andre diskussioner fra den tid, hvor patienterne ikke havde de her rettigheder.
I starten af 00'erne var der ikke den tryghed til sundhedsvæsnet, som der er i dag, så garantien for behandling er blevet symbolet på, at sundhedsvæsnet i højere grad er til for patienterne og ikke omvendt, siger han.
Men ifølge Danske Patienter er det vigtigt, at patienterne har en garanti for hurtig behandling:- Hvis patienten er enig med lægen i, at behandlingen kan vente mere end 30 dage, så bryder man ikke med behandlingsgarantien selvom man venter 45 eller 60 dage.
Men jeg synes, det er fint at have en garanti - også for de sygdomme, der ikke er livstruende som for eksempel ondt i knæet.
Det kan også være meget alvorligt for den enkelte, siger direktør i Danske Patienter, Morten Freil.
Se her, hvem der går ind for hvad:- Den nuværende - meget hurtige - behandlingsgaranti på 30 dage gør det rigtigt svært at prioritere de patienter, der har mest behov.
Jeg synes, det er udtryk for en dårlig prioritering og også en uretfærdig prioritering, som ikke afspejler, at man prioriterer dem, der har mest behov for at komme til først.
- Vi foreslår en differentieret behandlingsgaranti, hvor man fastholder de 30 dage for de alvorlige sygdomme, og så siger, at eksempelvis dem, der har gået med slidgigt i 15 år, de kan godt vente 60 dage i stedet for 30 dage.
Det vil faktisk give langt bedre mulighed for at prioritere dem, der har brug for at komme til hurtigt.
- Der er ikke nogen faglig begrundelse for at have en 30 dages garanti - tværtimod kan man sige.
Det er jo altid en lægefaglig vurdering, om man skal til hurtigt eller kan vente, så det her er ren politik.
- Nogle patienter skal behandles hurtigere end 30 dage, og nogen patienter kan med faglig begrundelse sagtens vente 30, 60 eller 90 dage.
Behandlingsgarantien er ren reklame for politikerne, der siger, at nu skal vi sørge for, at I alle sammen bliver behandlet inden for 30 dage.
Det giver ingen fornuftig faglig mening.
Jeg ville ønske, man kunne få det politiske system til at forstå, at vi altid tager os godt af patienterne, og at vi altid prøver at se, om det er den rigtige behandling til den rigtige patient på det rigtige tidspunkt.
Claus Munk Jensen, klinikchef, Rigshospitalet- Patienten bliver forvirret, for når politikerne siger, at det her skal foregå inden for 30 dage.
Så kan de ikke forstå, hvis vi siger, at det er bedre, at de venter tre måneder, inden de bliver opereret.
Der er nogen, der så går rundt og kigger efter andre behandlinger og måske går til privatsektoren.
De får måske alligevel den operation inden for 30 dage, og så kommer de et halvt år efter og har fortrudt, at de blev opereret.
- Jeg ville ønske, man kunne få det politiske system til at forstå, at vi altid tager os godt af patienterne, og at vi altid prøver at se, om det er den rigtige behandling til den rigtige patient på det rigtige tidspunkt.
Det er derfor vi er her.
Læs også:Regionsrådsformand: Ikke alle patienter skal behandles inden for 30 dageDen nye sundhedsminister fra Socialdemokratiet har ikke haft mulighed for at stille op til interview om behandlingsgarantien, men skriver kort i en mail til DR:- Vi stemte for genindførslen af behandlingsgarantien på 30 dage.
Den holdning er uændret.
Han henviser til, at et flertal i Folketinget bestående af Venstre, de øvrige borgerlige partier og Socialdemokraterne i 2016 vedtog en stramning af behandlingsgarantien.
I nogle år inden havde der nemlig under Helle Thorning-Schmidts regering været differentieret behandlingsgaranti mellem 30 og 60 dage.
Den differentierede garanti blev dermed erstattet af en ret for alle patienter til efter 30 dage at søge behandling på et privathospital, hvis et offentligt hospital ikke kan garantere behandling inden for tidsfristen.
- Det er afgørende, at vi har et stærkt behandlingstilbud til alle danske patienter.
Det må ikke være pengepungen, der afgør, hvilken behandling, man får.
Det sikrer vi bedst ved, at der er den samme behandlingsgaranti for alle.
Og de 30 dage, det er i dag giver også luft til, at lægerne har et vist albuerum.
- Hvis man laver en differentieret behandlingsgaranti, så vil de mennesker, der har mulighed for det, tegne en privat forsikring og forsikre sig mod det, som behandlingsgarantien så ikke dækker.
Det er helt afgørende, at man sætter patienten før systemet, så alle patienter kan føle sig trygge.
- I den bedste af alle verdener bliver vi alle sammen behandlet med det samme, når man har konstateret, hvad vi fejler.
Jeg kan ikke komme så hurtigt tilbage på mit arbejde, hvis ikke, jeg kan blive behandlet, når jeg er syg.
Så selvfølgelig giver det mening, at alle patienter skal have behandling, når de har brug for det.
Men når der mangler ressourcer, så bliver man jo nødt til at prioritere de patienter, der har det største behov først.
Der er nogen patienter, der har et større behov for at blive behandlet hurtigere end andre patienter.
Og det tror jeg sådan set godt, vi alle sammen ved.
Kirsten Normann Andersen, sundhedsordfører, Socialistisk Folkeparti- Der er nogen patienter, der har et større behov for at blive behandlet hurtigere end andre patienter.
Og det tror jeg sådan set godt, vi alle sammen ved.
Der er forskel på at vente på at få skiftet en hofte, selvom det er frygteligt irriterende, og så på at have et livstruende traume eller en blindtarm, der er ved at sprænge.
- Derfor tror jeg også, at det er bedst, hvis vi giver lægerne lidt større mulighed for at være fleksible i deres prioriteringer.
Det tror jeg, både du og jeg vil være interesserede i.
Måske skal behandlingsgarantien suspenderes midlertidigt, og måske skal den suspenderes for altid.
Læs også:Vred læge opstiller seks dilemmaer fra sundhedsvæsnet: Kun én politiker ville svare konkret- Det er så vigtigt, at vi bevarer behandlingsgarantien, som den er, fordi alle skal have præcis den samme garanti.
Jeg vil gerne fastholde, at uanset om du er cykelrytter, direktør eller folkepensionist, så skal alle have de samme rettigheder.
Ellers kan jeg være bange for, at der bliver set anderledes på folk, og at det er dem, der råber mest op - ofte de mest ressourcestærke - der får den ønskede behandling først.
Jeg vil gerne fastholde, at uanset om du er cykelrytter, direktør eller folkepensionist, så skal alle have de samme rettigheder.
Liselott Blixt, sundhedsordfører, Dansk Folkeparti- Når det så er sagt, så mener jeg, det er op til lægerne at vurdere, hvad der så er den rigtige behandling, og her skal operation ikke altid være førstevalg.
Hvis man er social- og sundhedsassistent, kan man ikke passe sit arbejde, hvis man har dårligt knæ, mens direktøren, der sidder bag sit skrivebord, måske kan vente lidt længere med en eventuel operation.
Men det er op til lægerne at se på det hele menneske og se på, hvad der giver mest mening.
- Nogle steder mangler man kvalificerede læger og sygeplejersker, men det må aldrig blive en grund til, at man dropper behandlingsgarantien.
Så må man gøre, hvad man kan for at bruge andre sygehuse - også de private.
Hvis behandlingsgarantien ikke er der, er jeg bange for, det kan resultere i, at der ikke bliver ansat det personale, som er nødvendigt.
- Behandlingsgarantien er udtryk for politisk ansvarsfralæggelse, fordi vi bestiller nogle opgaver i sundhedsvæsnet uden at sikre, at de tilstrækkelige ressourcer er der til at løse opgaven.
Det betyder jo bare, at den prioritering, der foregår, bliver ud fra nogle økonomiske kriterier i stedet for ud fra nogle sundhedsfaglige.
En differentieret behandlingsgaranti giver en større frihed til at kunne lave en sundhedsfaglig vurdering af patienterne.
- I stedet for en behandlingsgaranti på 30 dage, så kunne ma have en på 60 dage for sygdomme, som ikke er livstruende.
Hvis man har en livstruende sygdom er det klart, at man skal behandles hurtigst muligt, men en reel konsekvens af den behandlingsgaranti vi har i dag er, at der er patienter, som egentlig har brug for akut behandling, som må vente længere tid i dag, fordi der er andre, der kommer foran i køen.
- Behandlingsgarantien skabte en tryghed, fordi der før ikke var en garanti for, at du kunne komme til inden for 30 dage, og og det var utrygt for mange mennesker.
I dag kommer der mange flere ældre, og det sker hurtigere, end vi får tilført ressourcer.
Derfor bliver vi nødt til hele tiden at diskutere, hvordan vi bruger de ressourcer, vi har på den bedst mulige måde, så vi får mest sundhed for pengene.
- For mange patienter er der ikke den store konsekvens af, om man venter en måned eller to måneder på en lang række af de sygdomme, hvor der er behandlingsgaranti.
Garantien har selvfølgelig reduceret ventetiderne.
- Men hvis det besværliggør en god planlægning af operationerne, og patienterne er ligeglade med, om man skal vente 45, 40 eller 30 dage, så kan det godt være, man skal diskutere den samlede prioritering af ressourcerne.
Og så kan det godt give mening at differentiere behandlingsgarantien.
FacebookTwitterKopier linkEmner:Helle Thorning-Schmidt (politiker)|Kirsten Normann Andersen (politiker)|Patienter|Sundhedspolitik|Danske Patienter




https://www.dr.dk/nyheder/udland/kina-skifter-tone-demonstranter-i-hongkong-er-voldelige-og-arrogante

Protester i HongkongSe temaUdlandKina skifter tone: Demonstranter i Hongkong er 'voldelige' og 'arrogante'Kinesisk stats-tv har efter dage med tavshed vist billeder af demonstrationer.
Se en video af øjeblikket, da demonstranterne i går trængte ind i Hongkongs parlament.
Af Jakob Busk Olsen02.
juli 2019 kl.
09.
02Bemærk: artiklen er mere end 30 dage gammelLæs opDe statskontrollerede medier i Kina har skiftet linje, når det gælder de omfattende demonstrationer i Hongkong.
På trods af det store antal demokratiforkæmpere på gaden i Hongkong har borgerne i resten af Kina i dagevis ikke oplevet andet end tavshed, når de har åbnet for statsmedierne.
Men nu har kinesiske tv-stationer vist billeder af politifolk, som fjerner demonstranter fra området omkring Hongkongs parlament, der i går blev invaderet og vandaliseret af unge mennesker.
Læs også:Demonstranter stormede Hongkongs parlament: 'Voldsom eskalering af den politiske krise'Samtidig har kommunistpartiets officielle avis Global Times offentliggjort en hård leder om demonstrationerne.
- I deres arrogance viser disse voldelige angrebsmænd ingen opmærksomhed over for Hongkongs love og vækker uden tvivl vrede og sorg for hele folket i byen Hongkong, står der i lederen.
Formuleringerne kan være tegn på, at Kina er klar til at lægge en hårdere linje efter længere tids overbærenhed med demonstrationerne i Hongkong, skriver nyhedsbureauet AP.
De seneste protester i Hongkong blev udløst af en ny lov, der ville gøre det lettere at udlevere fanger fra Hongkong til Kina.
Loven er efterfølgende blev suspenderet på ubestemt tid, men protesten er fortsat i centrum af Hongkong, hvor demonstranterne blandt andet kræver, at bystyrets leder, Carrie Lam, skal gå af.
Hongkongs særstatus•Hongkong var en britisk koloni i mere end 150 år.
Kina fik Hongkong tilbage i 1997.
•Det skete med en aftale om, at Hongkong skulle blive ved med at have en vis selvstændighed fra resten af Kina.
Det kalder man "et land, to systemer".
•Aftalen betød, at Hongkong stadig kunne have en vis selvstændighed blandt andet ved at beholde sit eget retssystem og egne grænser.
Hongkong beholdt også ytringsfrihed og forsamlingsfrihed.
•I 2047 siger aftalen dog, at Hongkong skal tilbage under kinesisk styre.
•Det er mange beboere i Hongkong bekymrede over.
De mener, at deres system er mere frit.
Og de ser sig selv som hongkongere, ikke kinesere.
FacebookTwitterKopier linkEmner:Hong Kong|Kina|Demonstrationer




https://www.dr.dk/nyheder/udland/graenseagenter-i-usa-hanede-migranter-pa-facebook

UdlandGrænseagenter i USA hånede migranter på FacebookStærkt stødende indslag på hemmelig Facebook-side belaster USA's grænsepatrulje.
Migranter spiser morgenmad nær grænsen mellem USA og Mexio.
02.
juli 2019 kl.
09.
30Bemærk: artiklen er mere end 30 dage gammelLæs opEn hemmelig Facebook-gruppe for nuværende og tidligere agenter for USA's grænsepatrulje er fyldt med racistiske indslag og udtalelser, der håner migranter, rapporterer nyhedsmediet ProPublica.
Medlemmer af Facebook-gruppen har også skrevet nedsættende indslag om kvindelige spansktalende politikere - deriblandt Alexandria Ocasio-Cortez, som er et markant demokratisk medlem af Kongressen.
Gruppen, som har navnet "Jeg er 10-15", blev dannet i august 2016 og omfatter angiveligt over 9500 medlemmer, skriver ProPublica.
Grænsepatruljens kode for tilbageholdte fremmede er "10-15".
ProPublica har offentliggjort en række eksempler på indslag fra gruppen.
For eksempel en historie om en 16-årig guatemalaner, som døde i grænsepatruljens detention, hvor der bliver refereret til bemærkninger som "Åh ja", og "hvis han dør, så dør han".
Andre opslag viser falske, konstruerede fotomontager af Ocasio-Cortez i forskellige seksuelle situationer.
Den kvindelige politiker er en fremtrædende kritiker af grænsemyndighederne - først og fremmest Agenturet for Told og Grænsebeskyttelse (CBP), som har ansvaret for grænsepatruljen og dens agenter.
I en kritik på Twitter i denne uge siger Ocasio-Cortez, at "der er 20.
000 grænseagenter under CBP".
- Ud af disse er der 9.
500, som deler memes (hånlige, satiriske billeder, red.
) af døde migranter, og som retter beskyldninger mod kongresmedlemmer, skriver hun og tilføjer:- Hvordan i alverden kan man have tillid til, at CBP har en kultur, som sikrer en menneskelig behandling af flygtninge?
Ocasio-Cortez fordømmer også de forhold, der er i CBP's faciliteter.
- Det er ikke blot børnene.
Det er alle.
Folk må drikke fra toiletter.
Ledende folk fra grænsepatruljen griner op i ansigtet på kongrespolitikere.
Ocasio-Cortez siger, at det er svært at overdrive, hvor store problemerne er.
- Vi taler om systematisk grusomhed - om en umenneskelig kultur, hvor de bliver behandlet som dyr.
Carla Provost, som leder USA's grænsepatrulje, fordømmer Facebook-gruppen, som hendes folk har oprettet, og hun siger, at de vil blive stillet til ansvar for dem.
/ritzau/AFPFacebookTwitterKopier linkEmner:Facebook|USA|Flygtninge og asylansøgere|Twitter




https://www.dr.dk/nyheder/regionale/syd/ny-forskning-hver-20-skadestuepatient-er-smittet-med-multiresistente-bakterier

Antibiotikaresistens: Den skjulte trusselSe temaSyd- og SønderjyllandNy forskning: Hver 20.
skadestuepatient er smittet med multiresistente bakterierForskningen fra skadestuerne er en øjenåbner og kalder på handling, lyder det fra professor.
Christian Backer Mogensen (tv.
) er professor og overlæge på Sygehus Sønderjylland og er én af forskerne bag undersøgelsen.
Af Marie De Fine Skibsted, Søren Kongsted og Louise Mandrup (interview)02.
juli 2019 kl.
10.
43Bemærk: artiklen er mere end 30 dage gammelLæs opFem procent af patienterne på landets skadestuer bærer på multiresistente bakterier.
Det viser helt ny forskning, som eksperter fra Sygehus Sønderjylland står bag.
Et resultat, der kalder på handling.
Multiresistente bakterierBehandling med antibiotika skal dræbe sygdomsfremkaldende bakterier.
Desværre kan behandling med antibiotika også medføre, at bakterierne beskytter sig ved at udvikle resistens over for den type antibiotika, der behandles med.
Bakterier, der er resistente over for flere typer antibiotika, betegnes som multiresistente.
Kilde: DTUDet mener Christian Backer Mogensen, der er overlæge på Sygehus Sønderjylland og professor ved Syddansk Universitet – og som er én af forskerne bag undersøgelsen.
- Jeg synes, det er så mange, at vi er nødt til at være bevidste om, at det ikke må sprede sig.
Hverken på sygehusene eller ude i samfundet, siger han.
- Og vi skal gøre alt for at reducere brugen af antibiotika.
Vi skal gøre alt for at have hygiejnen i orden på sygehusene.
Det er vi blevet helt overbeviste om nu.
Det er en øjenåbner for os.
Ifølge overlægen er sygehusets personale nu blevet instrueret i, hvordan de skal være særligt påpasselige, når de har kontakt med patienterne.
Baseret på otte skadestuerDen nye forskning er baseret på otte skadestuer rundt om i landet fordelt på fire regioner.
Det er første gang, at danske forskere undersøger omfanget af smitte med resistente bakterier.
For det kan få fatale følger, hvis en patient bærer på bakterierne.
Så bliver det nemlig sværere at behandle dem.
Det siger Helene Skjøt-Arkil, der er lektor i akutmedicin på Sygehus Sønderjylland, og som også er én af forskerne bag projektet.
Sådan er forskningen udført Forskere har fået 3,5 millioner kroner af Sundheds- og Ældreministeriet og Region Syddanmark til at undersøge udbredelsen af multiresistente bakterier på otte akutafdelinger fordelt på fire regioner i Danmark.
5.
117 patienter er frivilligt blevet screenet og podet ved ankomsten til akutmodtagelsen.
Udover Sygehus Sønderjylland har sygehusene i Odense, Aalborg, Hjørring, Aarhus, Herning, Køge og Slagelse også deltaget i forskningsprojektet.
Kilde: Sygehus Sønderjylland- Hvis du går hen og bliver syg og får en infektion, så er det svært for os at behandle dig.
Det er svært at finde noget antibiotika, der lige kan dræbe den bakterie, du har.
Bakterier fra udlandsrejsenIfølge Christian Backer Mogensen kan smitten starte, hvis en patient for eksempel har været på udlandsrejse til Asien, kommer hjem med resistente bakterier og får en svær urinvejsinfektion.
-Så står vi dér og ved ikke, hvilken antibiotika vi skal bruge.
Vi har måske et enkelt tilbage i skuffen, måske har vi ingenting.
Det er det, vi kan risikere fremover, at der kommer flere og flere, som vi ikke har en god behandling til.
Verdenssundhedsorganisationen WHO anslår, at flere vil dø af multiresistente bakterier end af kræft om 15 til 20 år.
FacebookTwitterKopier linkEmner:Hospitaler|Sygehus Sønderjylland|Videnskab|Sygdomme og lidelser|WHO




https://www.dr.dk/nyheder/politik/eksministre-kritiserer-finansministeriet-de-er-meget-politiske

PolitikEksministre kritiserer Finansministeriet: 'De er meget politiske'Finansministeriet agerer på en problematisk måde, der udfordrer den politiske magt i Danmark, lyder det fra to tidligere VLAK-ministre.
- De går langt, langt videre end til bare at overvåge rigets finanser, og der er en stærk kultur af egenrådighed i ministeriet, lyder kritikken fra Mai Mercado.
Af Emil Søndergård Ingvorsen02.
juli 2019 kl.
09.
36Bemærk: artiklen er mere end 30 dage gammelLæs opFinansministeriet har fået uforholdsmæssigt stor magt, og den magt bliver brugt til at præge og i nogle tilfælde helt blokere politiske ønsker.
Sådan lyder kritikken af det magtfulde ministerium fra to nu tidligere ministre i VLAK-regeringen - undervisningsminister Merete Riisager (LA) og børne-og socialminister Mai Mercado (K).
Jeg tror, de har misforstået nogle ting.
Embedsværket har ikke nogen holdning.
De har kun den holdning, som regeringen pålægger dem at have.
Kristian Jensen, tidligere finansministerDet skriver Berlingske.
- De er meget politiske - og de er det helt ned på fuldmægtigniveau.
De går langt, langt videre end til bare at overvåge rigets finanser, og der er en stærk kultur af egenrådighed i ministeriet, hvor man nogle gange, selv om der var en stærk minister, kunne have svært ved at gennemskue, hvem der faktisk bestemte, siger Mai Mercado, der også var medlem af regeringens koordinationsudvalg.
Merete Riisager er enig i kritikken og fortæller til Berlingske, at Finansministeriet går ekstremt langt ned i detaljen, når de laver udkast på forskellige politikområder.
Og ministeriets ageren kan også være svær at gennemskue for en minister.
Merete Riisager sætter ord som 'forbavsende' og 'problematisk' på sin kritik af ministeriet.
Tidligere finansminister: Kritikken er misforståetNetop afgåede finansminister Kristian Jensen (V) erkender over for avisen, at der har været nogle kontroverser omhandlende politiske forslag.
Men det skyldes ikke Finansministeriets ageren, men ganske enkelt, at forslagene var i strid med regeringsgrundlaget, forklarer Venstre-politikeren.
- Jeg tror, de har misforstået nogle ting.
Embedsværket har ikke nogen holdning.
De har kun den holdning, som regeringen pålægger dem at have, siger Kristian Jensen.
FacebookTwitterKopier linkEmner:Det Konservative Folkeparti|Kristian Jensen (politiker)|Liberal Alliance|Mai Mercado (politiker)|Offentlig forvaltning




https://www.dr.dk/nyheder/penge/ny-afregning-arla-vil-gore-maelken-mere-klimavenlig

PengeNy afregning: Arla vil gøre mælken mere klimavenligMejeriselskab arbejder på afregningsmodel, der skal motivere landmænd til at gøre produktionen grønnere.
Arla vil gøre mælkeproduktionen klimaneutral i 2050.
(Arkivfoto).
02.
juli 2019 kl.
07.
02Bemærk: artiklen er mere end 30 dage gammelLæs opMejeriselskabet Arla vil i fremtiden afregne flere end 10.
000 mælkeproducenter efter de enkelte bedrifters klimaaftryk.
Det er målet hos selskabets ledelse, der satser på at være klar med en ny grøn afregningsmodel fra 1.
januar 2021.
- I dag afregner vi efter mælkens kvalitet.
Men hvis vi i fremtiden vil have mindst muligt klimaaftryk, tror vi på, at vi skal i retning af også at afregne efter det klimaaftryk, den enkelte landmand sætter, siger Jan Toft Nørgaard, der er formand for Arla.
Planen er, at ledelsen til efteråret kommer med et oplæg, som selskabets repræsentantskab skal drøfte.
- Det er den vej, vi ønsker at gå, men det skal ske gennem en demokratisk proces.
- Og vi skal sikre, at det ikke kun er dem, der ligger bedst og er tættest på målet, der skal have den største motivation.
Vi skal have en model, der sikrer, at alle honoreres for at rykke sig, siger Jan Toft Nørgaard.
Landbruget tegner sig for 21 procent af den samlede udledning af drivhusgasser herhjemme.
Det er især produktionen af kvæg og svin, der fylder i regnskabet.
Mens målet om en grønnere afregning står klart, er det endnu uvist, hvordan den nye grønne afregningsmodel skal skrues sammen.
Eksperter fra landbrugets videnscenter Seges skal hjælpe med at kortlægge de muligheder, den enkelte landmand har for at nedbringe udledningerne.
- Nogle af de knapper, man som landmand kan dreje på, er, hvordan man fodrer sine køer.
- Men det handler også meget om avlsplanlægning.
To køer udleder ikke de samme mængde gasser.
Der er genetiske forskelle, siger Jan Toft Nørgaard.
Selv om planen om en grøn afregningsmodel endnu kun er på idéstadiet, har Arla-formanden ikke fantasi til at forestille sig, at hans kolleger vil vende tommelfingeren nedad.
- Jeg tror ikke, der kommer noget oprør fra mine landmandskolleger over det her.
Vi er i bund og grund nogle sportsmennesker, der godt kan lide at gøre tingene bedre, siger Jan Toft Nørgaard.
Arla har som mål, at mælkeproduktionen i 2050 skal være klimaneutral.
I 2030 er delmålet at have reduceret udledningerne med 30 procent i forhold til 2005.
/ritzau/FacebookTwitterKopier linkEmner:Arla Foods|Landbrug|Mejerier|SEGES|Mælkeproduktion




https://www.dr.dk/nyheder/indland/malte-er-26-aar-og-hoftepatient-det-er-hele-mit-liv-det-handler-om

IndlandMalte er 26 år og hoftepatient: 'Det er hele mit liv, det handler om'Skal alle have lige mulighed for hurtig behandling, eller skal nogle patienter foran i køen?
Malte Therkildsen håber, han fortsat kan få hurtig hjælp.
© Bo Amstrup/Ritzau ScanpixAf Malene Koops Grønborg02.
juli 2019 kl.
07.
06Læs op- Hvis ikke jeg er aktiv bare i et par dage, så er det nærmest ubærligt.
Sådan lyder det fra 26-årige Malte Therkildsen fra Aalborg, der er cykelrytter på eliteplan.
Han cykler mere end 20 timer om ugen, når muligheden er der.
Men desværre har det ikke altid kunnet lade sig gøre.
I de sene teenageår begyndte han at interessere sig mere og mere for cykling, og han trænede alt det, han kunne.
Efter nogle år begyndte han dog at få mere og mere ondt i sit ene knæ.
Der begyndte også at opstå smerter i lysken, og det gik ud over træningen.
Læs også:Forstå det frie sygehusvalg: Det betyder det for dig som patientJagten mod at blive professionel cykelrytter blev mere og mere smertefuld, og derfor søgte Malte læge.
Han blev henvist til ortopædkirurgisk afdeling på Regionshospitalet Horsens, og her viste scanningerne, at han har bruskskader og knogle-deformiteter i sine hofteled.
Det giver mindre plads, så bevægeligheden i hoften bliver dårligere og ikke fungerer som normalt.
- Det kan være så slemt, at man ikke rigtigt kan gå, når man har ondt.
Og hvis man dyrker sport ligesom mig, så kan det også give andre problemer som ondt i knæene, forklarer Malte Therkildsen.
Malte Therkildsen har i flere år haft problemer med sine hofter.
Han blev opereret i 2015, men den ene hofte giver stadig problemer.
 Ritzau Scanpix)Hvor hurtigt skal Malte behandles?
Efter flere års forsøg på at træne sig ud af smerterne, blev Malte i 2015 opereret i begge hofter.
- Selvom jeg forsøgte at træne det væk, så hjalp det ikke.
Det gik ud over min cykling, for det er særligt, når man trækker benene højt op mod kroppen, eller når man skal rotere i hoften, at mine ben ligesom ikke kan komme helt ud i de positioner.
Det er nok også derfor, jeg ikke har opdaget det før, for jeg har både styrketrænet og spillet fodbold tidligere, men der bruger man kroppen på en anden måde, siger han.
Det kan være så slemt, at man ikke rigtigt kan gå, når man har ondt.
Malte Therkildsen, hoftepatientOperationen fjernede en del af Maltes gener.
Men her fire år efter giver den venstre hofte stadig problemer, og derfor har han netop været til undersøgelse for at forsøge at finde ud af, om en ny operation kan være vejen frem.
Ifølge det frie sygehusvalg har Malte Therkildsen ret til at blive udredt - og derefter til at blive behandlet inden for 30 dage, og hvis ikke det offentlige sundhedsvæsen kan leve op til det, så har han mulighed for at komme på et privathospital.
Malte Therkildsen har dog selv frasagt sig den ret, da han ønsker at fortsætte hos den læge, der opererede ham sidste gang: Bent Lund, der er overlæge på ortopædkirurgisk afdeling på Regionshospitalet Horsens.
Han mener, at Malte skal have behandling, hvis det er noget, man kan gøre noget ved.
Men han skal ikke nødvendigvis stå forrest i køen.
- Jeg vil egentlig tilslutte mig den klagesang, man hører mange steder fra, for der er et stort pres i sundhedsvæsnet.
Hvorfor skal man så presse raske mennesker ind i et system lynhurtigt?
siger han.
Ifølge Bent Lund koster det mange penge for en afdeling som hans, at der er en behandlingsgaranti på 30 dage for alle patienter.
Jeg vil egentlig tilslutte mig den klagesang, man hører mange steder fra: Hvorfor skal man presse raske mennesker ind i et system lynhurtigt?
Bent Lund, overlæge, Regionshospitalet HorsensFor hvis en patient ikke kan tilses hos det offentlige inden for de 30 dage - måske på grund af mangel på speciallæger - så er det selvsamme afdeling, der skal betale for, at patienterne kommer på et privathospital.
Læs også:Skal alle patienter behandles inden for 30 dage?
Flere læger og politikere siger nej- Hvis man kunne lempe lidt på det, så kunne vi bedre planlægge os ud af det.
Jeg synes bestemt ikke, vi skal have årelange ventelister, som vi så for bare få år siden.
Men hvis vi kunne få lov til at differentiere og tage de mest akutte tilstande først, så ville vi kunne planlægge bedre og undgå at bruge uanede sekretær-ressourcer på at flytte rundt på ting, så det hele kan passe, lyder det fra overlægen.
- Malte er jo egentlig en rimelig standard patient, der har noget hofte- og lyskebesvær.
Han er tidligere opereret med et godt resultat, men der er fortsat noget, der driller ham, fordi han er idrætsudøver og gerne vil cykle mange timer om ugen, siger overlæge Bent Lund.
- Jeg kan ikke leve udenFor Malte Therkildsen er det dog ekstremt vigtigt at få hurtig behandling, hvis det er muligt.
For ud over, at cykling er hans store hobby, så betyder det også meget for hans ve og vel, at han har mulighed for at cykle flere timer om dagen.
Hofteoperationen er nemlig ikke den eneste operation, han har været igennem.
I 2017 fik han konstateret en knude på sin venstre balancenerve.
Den blev opereret væk, men det betød også, at hans ene balancenerve blev skåret over.
Det her er ekstremt vigtigt for mig af flere årsager.
Det er det, jeg elsker at gøre, og det er min livskvalitet, som jeg ikke kan leve uden.
Men det er også det eneste, der hjælper på min hovedpine.
Malte Therkildsen, hoftepatient- Jeg ville gerne have cyklet på professionelt plan, men det kan jeg ikke nu.
Jeg kan godt cykle alene, men at cykle i et felt med måske 100 andre ryttere, hvor vi kun har centimeters afstand til hinanden.
.
.
Det kan jeg ikke, siger han.
Den seneste operation på balancenerven har ikke kun betydet, at drømmen om en professionel cykelkarriere brast.
Den har også givet Malte kronisk hovedpine.
En hovedpine, der ifølge ham kun kan afhjælpes ved at dyrke meget motion.
- Det her er ekstremt vigtigt for mig af flere årsager.
Det er det, jeg elsker at gøre, og det er min livskvalitet, som jeg ikke kan leve uden.
Men det er også det eneste, der hjælper på min hovedpine, siger han.
Han kan godt forstå diskussionen omkring, hvem der skal komme først i køen i sundhedsvæsnet, men han tror, det vil være svært at beslutte, hvad der er direkte akut.
- Jeg kan sagtens se, at hvis der er nogen, der har kræft og knuder, der skal opereres væk, så er det akut.
Men jeg tror, det er svært at skelne mellem, hvad der er akut, for hvis jeg har en ubærlig hovedpine, jeg ikke kan leve med, så er det også meget, meget vigtigt.
Det er jo hele mit liv, det handler om.
Malte Therkildsen kan ikke undvære de mange, lange ture på vejene.
Han cykler mere end 20 timer om ugen, hvis han kan.
 Ritzau Scanpix)Hvad er akut?
Ifølge overlæge Bent Lund, står en patient som Malte ikke først i køen ud fra en lægefaglig vurdering.
Det er blandt andet, fordi det vurderes, at det ikke er direkte invaliderende.
- Hvis han nu havde en hofte, der gjorde så ondt, at han ikke kunne støtte på den, så kunne det godt være, han røg længere frem i køen end nu, hvor han har en hofte, der kun giver gener ved cykling eller overbelastning.
Det er den lægefaglige vurdering af, hvor meget, det haster, siger Bent Lund.
Malte er dog bekymret for, hvad det generelt kan betyde for patienter som ham, hvis man afskaffer behandlingsgarantien.
- Hvis det kun er op til lægen at vurdere, hvad der er akut, så kan man også blive bekymret for, om det er lægens personlige holdning om, hvad der er vigtigt og ikke vigtigt, siger han.
FacebookTwitterKopier linkEmner:Regionshospitalet Horsens|Sundhedsvæsen|Cykelsport|Horsens|Aalborg




https://www.dr.dk/nyheder/indland/staerk-vind-far-livreddere-til-advare-badegaester

IndlandStærk vind får livreddere til at advare badegæsterFralandsvind og pålandsvind kan udfordre badegæster den kommende uge.
Derfor skal man være varsom, lyder det.
02.
juli 2019 kl.
05.
58Bemærk: artiklen er mere end 30 dage gammelLæs opSommeren har været over Danmark den sidste uge.
Men et vejrskifte betyder stærk vind, som kan udfordre de strandgæster, der vil tage en dukkert ved kysten.
Derfor opfordrer TrygFonden Kystlivredning badegæster til at være ekstra forsigtige.
Vejrskiftet betyder nemlig, at der ved de østvendte kyster kommer fralandsvind, mens der ved de vestvendte kyster opstår pålandsvind.
Ved fralandsvind blæser vinden væk fra kysten.
Derfor anbefaler TrygFonden Kystlivredning, at man er ekstra opmærksom og lader oppustelige badedyr blive på land.
- Her fraråder vi, at man bader med oppustelige badeudstyr, fordi der er meget stor fare for, at det her udstyr blæser væk fra kysten.
- Og det kan være svært at svømme ind igen, når man svømmer mod vinden, siger Michael Iwersen, der er uddannelsesleder i TrygFonden Kystlivredning.
Kommer man alligevel til at bevæge sig ud i vandet, og driver ens badedyr væk, er det vigtigt, at man ikke svømmer efter det, men lader det drive.
- Hvis der en livredder, skal man tag fat i livredderen og fortælle det til ham.
Er der ikke en livredder, anbefaler vi, at man ringer 114 og fortæller politiet, at der er noget badeudstyr, der er draget til havs.
- På den måde undgår vi en unødvendig redningsaktion.
Også ved Vestkysten skaber vejret udfordringer.
Her kan der nemlig opstå pålandsvind.
Pålandsvind kan skabe bølger, som kan give stærk strøm og danne revlehuller også kendt som hestehuller.
- Man skal være opmærksom på, at når der er bølger, så er der vand, som strømmer ud igen.
- Det kan godt overraske lidt, at man kan blive ført af denne her udadgående strøm.
Livredderne fraråder derfor badning tæt ved moler, høfder og lignende, når der er stærk pålandsvind.
Samtidig opfordrer de til, at man vælger en strand med livreddere og bader mellem de opstillede flag.
- Har man ikke mulighed for det, anbefaler vi, at man gør sig meget umage med at læse vinde og vandet, ser på bølgerne og får godt styr på, om det er noget, man kan håndtere.
- Man skal være en god svømmer og klar på, at der er bølger, som man skal kunne agere i, siger Iwersen.
/ritzau/FacebookTwitterKopier link




https://www.dr.dk/nyheder/indland/forstaa-det-frie-sygehusvalg-det-betyder-det-dig-som-patient

IndlandForstå det frie sygehusvalg: Det betyder det for dig som patientI dag kan du frit vælge sygehus, når du skal undersøges eller behandles.
Ventetiden må højst være en måned.
Af Malene Koops Grønborg02.
juli 2019 kl.
07.
10Bemærk: artiklen er mere end 30 dage gammelLæs opHvad sker der egentlig, hvis du bliver syg i morgen og har brug for behandling?
Det kan være svært at finde rundt i det danske sygehusvæsen, men her kommer en hjælpende hånd til at forsøge at forstå, hvilke rettigheder, du har som patient.
I Danmark har vi det, der hedder frit sygehusvalg.
Det betyder, at vi i princippet selv kan vælge mellem alle offentlige sygehuse, når vi skal undersøges eller behandles.
Det samme gælder en række private sygehuse, som regionerne samarbejder med.
Der er desuden både behandlings- og udredningsgaranti i Danmark.
Alt det og meget mere kan du blive klogere på herunder.
To former for frit sygehusvalgDet almindelige frie sygehusvalg drejer sig om valg af behandling på en almindelig eller en højt specialiseret sygehusafdeling i det offentlige sundhedsvæsen.
Det udvidede frie sygehusvalg handler om behandling på private sygehuse og private klinikker eller sygehuse i udlandet.
De valgte klinikker eller sygehuse skal have en samarbejdsaftale med det offentlige.
Tidsfrister, som sygehusene skal overholdeHvis du er henvist til en undersøgelse eller behandling på et sygehus, må der højst være en måneds ventetid.
Otte dage efter at sygehuset har fået din henvisning, skal du have at vide, om de kan leve op til den maksimale ventetid på en måned.
Er ventetiden længere end en måned, bliver dine valgmuligheder udvidet, og du kan benytte dig af det udvidede frie sygehusvalg.
Hvad er udredningsret?
I september 2013 trådte udredningsgarantien i kraft.
Den betyder, at alle patienter, der er henvist til udredning på sygehus, har ret til en udredning inden for 30 dage, regnet fra den dag, sygehuset modtager henvisningen.
Retten gælder alle patienter - undtaget de patienter, der hører under kræftpakker og pakker for andre livstruende sygdomme.
Hvis det ikke kan lade sig gøre inden for 30 dage på det henviste sygehus, skal regionen sørge for, at det kan foregå på et andet sygehus i eller uden for regionen, på et privat sygehus eller klinik, som regionen har indgået aftale med.
Læs også:Malthe er 26 år og hoftepatient: 'Det er hele mit liv, det handler om'Hvad betyder behandlingsgarantien?
Fra den 1.
oktober 2016 blev behandlingsgarantien sat ned til 30 dage.
Patienter kan derfor - under udredningsretten - søge udredning i det private på det offentliges regning, hvis sygehusene ikke har kapacitet til at udrede en patient inden for 30 dage.
Behandlingsgarantien betyder altså, at du kan søge om behandling på privathospital, hvis:•Ventetiden til behandling på det offentlige sygehus overstiger 30 dage•Der foreligger en endelig diagnose - at du er udredt•Det drejer sig om en mindre alvorlig lidelse•Der er indgået en aftale mellem Danske Regioner og det enkelte privathospital om den ønskede behandling•Patienter med livstruende kræft- og hjertesygdomme har en særlig adgang til at vælge sygehus samt en kortere ventetid.
Kræftpatienter en en del af det, man kalder kræftpakkerne, mens der også er særlige anbefalinger for hjertesygdomme.
Du kan ikke vælge frit sygehus, hvis.
.
.
Hvis sygehuset, du ønsker, har væsentlig længere ventetider end lignende afdelinger på andre sygehuse.
Dit valg er også begrænset, hvis du bliver indlagt akut.
Her vil du blive bragt til det nærmeste sygehus.
Du har ikke frit valg, hvis nogle højt specialiserede afdelinger hævder, du lider af en sjælden sygdom, der kræver særlig behandling på eksempelvis universitetshospitaler eller Rigshospitalet.
Retten til at benytte frit sygehus ved psykiatrisk behandling kan begrænses af hensyn til dig selv.
Undtagelserne.
.
.
Du kan ikke benytte behandlingsgarantien ved:•Livstruende sygdomme - her gælder den særskilte lovgivning•Organtransplantation•Sterilisation•Fertilitetsbehandling•Alternativ behandling samt eksperimenterende og forskingsrelateret behandling•Refertilisationsbehandling (sædkanalerne syes sammen igen efter sterilisation på mænd)•Høreapparatbehandling•Kosmetisk behandling (eksempelvis brystrekonstruktion og reduktion i forbindelse med fjernelse af bryst)•Kønsskifteoperation•Ophold på rekonvalescenthjemOg hvad er historien så?
Behandlingsgarantien har været grund til flere politiske diskussioner gennem de seneste 10 år, siden den blev indført.
Fra 1.
oktober 2007 har behandlingsgarantien - som den kaldes i folkemunde - givet patienter ret til behandling på privathospital, hvis man har ventet fire uger på behandling i det offentlige.
Siden den 1.
september 2013 har patienter haft ret til at blive undersøgt og forsøgt at få stillet en diagnose inden for 30 dage, hvis der er sygdom eller mistanke om sygdom, og patienter bliver henvist til sygehuset.
Fra den 1.
september 2016 har alle patienter - uanset sygdom – ret til at blive behandlet inden for en frist på 30 dage.
Den rettighed erstatter en fleksibel behandlingsgaranti på 60 dage for visse sygdomme.
Men behandlingsgarantien er noget, politikerne stadig ikke er helt enige om.
Hos SF mener man, at behandlingsgarantien skal suspenderes, så længe man ikke har ressourcer nok til at behandle alle, når de har brug for det.
Sundhedsordfører Kirsten Normann Andersen håber, at det på den måde i højere grad ville blive op til lægerne at prioritere, hvem der skal have behandling først.
Omvendt mener DF at det er uhyre vigtigt, at behandlingsgarantien består.
Deres sundhedsordfører Liselott Blixt siger blandt andet, at behandlingsgarantien er vigtig for at sikre, at uanset om du er cykelrytter, direktør eller folkepensionist, så har alle de samme rettigheder.
Læs MERE HER:Skal alle patienter behandles inden for 30 dage?
Flere læger og politikere siger nejKilder: sundhed.
dk, Danske Regioner og DR's sundhedskorrespondent Peter Qvortrup Geisling.
FacebookTwitterKopier linkEmner:Hospitaler|Kirsten Normann Andersen (politiker)|Liselott Blixt (politiker)|Patienter|Socialistisk Folkeparti




https://www.dr.dk/sporten/tennis/australiens-nye-tennishaab-er-wimbledon-favorit-men-vil-helst-bare-vaere-hjemme

TennisAustraliens nye tennishåb er Wimbledon-favorit, men vil helst bare være hjemmeAshleigh Barty topper verdensranglisten og kommer til Wimbledon som topseedet.
© ScanpixAf Malte Nørgaard02.
juli 2019 kl.
08.
27Læs opFor tre år siden eksisterede tennisspilleren Ashleigh Barty ikke.
Hun var blevet træt af tennislivet og var i stedet begyndt at spille cricket.
Den 23-årige tennisstjerne var så træt af ensomheden, der fulgte med tennislivet, at hun havde lagt ketsjeren væk.
Det meste af tiden brugte hun nu på at løbe rundt på de australske cricketbaner, hvor hun var på kontrakt hos Brisbane Heat, der spiller i hjemlandets bedste række.
Hvert eneste minut, hver eneste dag har jeg en følelse af, at jeg ville elske at være hjemme.
Ashleigh Barty, tennisspillerEfter 14 måneder uden tennis fandt hun igen de gule tennisbolde frem.
Pausen havde hun brugt på at genfinde glæden ved den sport, som den tidligere tennisstjerne André Agassi har kaldt for den mest ensomme i verden.
- Jeg er ret sikker på, at jeg ikke ville have spillet i dag, hvis jeg ikke havde fået det pusterum.
Jeg havde brug for noget tid væk fra sporten, så jeg kunne lade op og finde mig selv.
Men at komme tilbage til tennis er den bedste beslutning, jeg nogensinde har taget, siger hun til CNN forud for årets Wimbledon.
For i dag er der både fornyet motivation og glæde at finde hos Barty, selvom hun stadig helst smider benene op på sofaen hjemme i Australien.
- Hvert eneste minut, hver eneste dag har jeg en følelse af, at jeg ville elske at være hjemme, fortæller hun til den engelske avis The Guardian.
Skadet før WimbledonHjemlængslen hæmmer dog ikke længere spillet.
Den 24.
juni strøg Ashleigh Barty til tops på kvindernes verdensrangliste for første gang i karrieren efter at have vundet en græsturnering i Birmingham.
Ashleigh Barty ses her med det trofæ, der også sikrede, at hun snuppede førstepladsen på verdensranglisten- Dermed blev hun den kun anden australier i historien, der nåede den milepæl.
Tronen på verdensranglisten er blandt andet blev nået med imponerende spil i årets to første Grand Slam-turneringer, hvor Barty nåede frem til kvartfinalen ved Australian Open, mens hun vandt French Open i starten af juni.
Derfor er formen god før den store græsturnering syd for London, selvom hun måtte trække sig med en mindre skade fra den sidste opvarmningsturnering før Wimbledon.
Skadens omfang nedtoner hun selv.
For hun vil meget hellere sætte ord på, hvor glad hun igen er blevet for at spille tennis - især med græs som underlag.
- Jeg har faktisk aldrig haft svært ved at skifte fra grus til græs som underlag, siger hun og fortsætter.
- Jeg har altid elsket græssæsonen, og jeg føler mig meget komfortabel med græs under skoene.
Og det er ikke bare påstande uden dokumentation.
Barty har nemlig tidligere vundet juniorturneringen i single tilbage i 2011, mens hun også har været i Wimbledons doublefinale på seniorniveau i 2013.
Har hele pakkenDerfor er det en australsk favorit, der kommer til Wimbledon sprængfyldt med selvtillid.
Det fortæller Tine Scheuer-Larsen, der er tenniskommentator på TV3 Sport.
- Hun er helt klart en af de spillere, jeg ville sætte mine penge på, hvis jeg skulle pege på en vinder, siger hun.
Hun har en utrolig alsidighed og udholdenhed kombineret med et fantastisk fokus inde på banen.
Billie Jean King, tidligere tennisspiller om Ashleigh BartyTenniskommentatoren nyder at se den australske verdensetter folde sit spil ud på banen.
For ifølge Tine Scheuer er Ashleigh Barty en af de få tennisspillere, der mestrer alle spillets slag lige godt.
- Hun har hele pakken, og hun er god til at blande slagene.
Tidligere har hun haft lidt svært ved at regne ud, hvornår hun skulle bruge de rette slag.
Men det har hun regnet ud nu.
Og det er et kæmpe våben, forklarer Tine Scheuer Larsen.
Nogenlunde samme superlativer har tennisikonet Billie Jean King tidligere sat på Bartys spil.
- Hun har en utrolig alsidighed og udholdenhed kombineret med et fantastisk fokus inde på banen, skrev den seksdobbelte Wimbledon-vinder på Twitter, efter at australieren var strøget til tops på verdensranglisten.
Derfor er der ikke meget, der kan stoppe Barty, hvis hun formår at udnytte de forcer rigtigt inde på græsbanerne, mener Tine Scheuer.
Og hovedpersonen selv er da også klar til at give det engelske publikum en oplevelse de næste par uger.
- Nu vil jeg bare gerne ud og skrive min egen, lille historie, slår Barty fast, før hun i dag træder ind på det græstæppe ved Wimbledon, der gennem mange år har været gulvtæppe for nogle af tennissportens største mestre.
Tirsdag møder Ashleigh Barty kineseren Saisai Zheng i første runde ved Wimbledon.
FacebookTwitterKopier linkEmner:Tennis|Wimbledon Championships|Australien|London|Billie Jean King (tennisspiller)




https://www.dr.dk/nyheder/kultur/film/befriende-og-kikset-humor-ny-superheltefilm-loefter-tung-arv-efter-monster

FilmlandSe temaAf Ida RudFilm og serier'Befriende og kikset humor': Ny superheltefilm løfter tung arv efter monster-succesSåret efter 'Avengers: Endgame' er dårlig nok helet, men den nye Spider-Man-film er den helt rigtige efterfølger.
Spider-Man og Mysterio, spillet af Jake Gyllenhaal, må slå deres superheltekræfter sammen, så byen Venedig ikke bliver udslettet.
02.
juli 2019 kl.
06.
30Bemærk: artiklen er mere end 30 dage gammelLæs opHvis du ikke har set den sidste 'Avengers'-film, så er der spoilers på vej i din retning.
Det er en tung byrde, der hviler på Spider-Mans skuldre - og det gælder både personen og filmen.
'Spider-Man: Far From Home' tager fat, lige hvor 'Avengers: Endgame' sluttede, og hvis man ikke har set den, begynder filmen - og denne anmeldelse - med en kæmpe spoiler:'Spider-Man: Far From Home'Instruktion: Jon WattsMedvirkende: Tom Holland, Jake Gyllenhaal, Zendaya, Marisa TomeiPremiere: 2.
juli 2019Tony Stark - bedre kendt som Iron Man - døde for at redde verden fra Thanos, og alle begræder tabet af ham.
'Avengers: Endgame' var et episk, hjerteskærende og overrumplende mesterværk, så hvordan kan en lille film om den venlige Spider-Man følge efter?
Blandt andet med befriende og kikset humor i form af en elendig hjemmestrikket videohyldest til de afdøde superhelte til tonerne af Whitney Houstons 'I Will Always Love You'.
Ukendt superhelt redder dagenSærligt Spider-Man er ramt af sorg.
Bag masken er han bare den 16-årige gut Peter Parker, for hvem Tony Stark var mentor og også en slags faderfigur.
Efter opgøret med Thanos i forrige film døjer Peter med angst i forhold til sine superheltekræfter.
Han vil helst bare glemme det hele, være helt normal teenager og tage på studietur til Europa med sine venner og især den søde MJ, som han har et crush på.
Superhelten Spider-Man har et crush på MJ, spillet af skuespilleren Zendaya, der lige nu også er aktuel i HBO-serien 'Euphoria'.
Så da Nick Fury fra S.
H.
I.
E.
L.
D.
ringer for at engagere ham mod nye, onde kræfter, ghoster Peter simpelthen hans opkald.
Så let slipper han naturligvis ikke, for Fury følger efter ham til Venedig, og det gør monstrene også.
Til alt held melder der sig en ny og ukendt helt på banen.
Mysterio i skikkelse af Jake Gyllenhaal er forrygende - han har en vidunderligt tillidsvækkende udstråling, og han får has på det skræmmende vandelement-monster, der smadrer sig igennem Venedigs kanaler.
Men der er flere elementbæster på vej, fortæller Mysterio, der kommer fra en anden dimension - så han og Spider-Man må arbejde sammen, for ingen andre superhelte står til rådighed.
Heldigvis finder han tid til at tage hånd om Peter, og han anerkender i den grad knægtens forvirrede følelser og forstår, hvor svært det er at skulle være superhelt i en ung alder.
Spider-Man bliver voksenFilmen går nærmest hen og bliver lidt for alvorlig.
Selv om der er humor, særligt i sidehistorierne med hans bedste ven Ned, hans tante May og i de groft karikerede udgaver af europæiske byer, så er han nødt til at blive voksen.
Og ikke kun i forhold til at bedyre sin kærlighed til MJ, men i forhold til hans ansvar over for hele verden.
Det er tunge sager for en ung fyr, der ikke har spor lyst til at være hele verdens superhelt, men føler, at han er nødt til at være det.
Peter Parker aka Spider-Man tager på studietur til Venedig, hvor det bestemt ikke går stille for sig.
Han arver Tony Starks briller og derigennem adgang til hans forsvarsværker EDITH (der i klassisk Stark-arrogance står for 'Even Dead I Am The Hero'), og han bliver igen mindet om det kæmpe ansvar, Tony har budt ham.
Ida RudSommeren igennem skriver Ida Rud om de største filmpremierer og nye film herhjemme.
Ida Rud er uddannet journalist, tilrettelægger på 'Troldspejlet' og skriver om film hos blandt andet Filmmagasinet Ekko og Berlingske.
Peter Parker er en utroligt tillidsfuld og ærlig fyr - men de positive egenskaber bliver desværre udnyttet groft.
Det er hjerteskærende, hvordan han bliver konfronteret med sine fejltrin og skal forholde sig til svigt fra flere sider.
Effekterne og kampscenerne er flotte - de er ikke så storladne som i 'Avengers'-filmene, men det ville også være for voldsomt til denne mere intime fortælling, som er instrueret af Jon Watts.
Han lavede også den muntre 'Spider-Man: Homecoming' (2017) og har godt tag på at blande ungdoms- og superheltefilm.
Det er femte gang, at Tom Holland trækker i den netmønstrede spandexdragt som Spider-Man, og han er den allerbedste af alle dem, der har gjort det.
Fysisk besidder han en legende lethed og flydende elegance - også når det ikke er computeranimeret - og så udstråler han en uskyldig sødme og naivitet, som passer perfekt til den kække unge superhelt.
'Spider-Man: Far From Home' får premiere den 2.
juli 2019.
FacebookTwitterKopier linkEmner:Jake Gyllenhaal (skuespiller)|Venedig|Humor|Holland




https://www.dr.dk/nyheder/udland/usa-iran-leger-med-ilden-med-brud-paa-atomaftale

UdlandUSA: Iran 'leger med ilden' med brud på atomaftaleIrans lagre af beriget uran er nu større, end man forpligtede sig til i 2015.
Af Jakob Busk Olsen02.
juli 2019 kl.
08.
23Bemærk: artiklen er mere end 30 dage gammelLæs opIran råder nu over mere end 300 kilo lavtberiget uran i strid med den internationale atomaftale fra 2015.
Det meddelte Irans udenrigsminister, Mohammad Javad Zarif, i går, og oplysningen blev senere bekræftet af Det Internationale Atomenergiagentur, IAEA.
Iran mener, at de europæiske lande i atomaftalen har undladt at overholde deres forpligtelser i aftalen, og at iranerne dermed er i deres gode ret til at overtræde grænsen for beriget uran.
Allerede i maj begyndte Iran at øge produktionen af lavtberiget uran, der kan bruges i atomkraftværker, men som også kan viderebehandles til atomvåben.
Iranerne har hele tiden afvist, at landet har et atomvåbenprogram.
USA's sanktioner forhindrer fremgangAtomaftalen fra 2015 blev fejret som et historisk gennembrud, men processen har bevæget sig baglæns, siden USA for lidt over et et år siden trak sig ud af aftalen og genindførte sanktioner mod Iran.
De amerikanske sanktioner straffer også virksomheder i andre lande, som handler med Iran.
Det har betydet, at den økonomiske fremgang, som iranerne havde forventet af atomaftalen, er udeblevet.
De europæiske aktører i atomaftalen - blandt andet EU - har lovet Iran, at man ville skabe en særlig kanal, så man kunne handle med Iran uden om de amerikanske sanktioner.
Men Iran mener ikke, at løftet er blevet overholdt.
Læs også:Ekspert: Presset Iran har ikke længere grund til at blive i atomaftale"Endnu større fare"Selvom USA ikke længere er med i atomaftalen, har amerikanerne reageret skarpt på nyheden om, at Iran har brudt aftalen.
Præsident Donald Trump siger, at Iran "leger med ilden", mens udenrigsminister Mike Pompeo vil have det internationale samfund til at kræve, at iranerne fuldstændig stopper med at berige uran.
- Det iranske regime, bevæbnet med atomvåben, vil udgøre en endnu større fare for regionen og verden, udtaler Pompeo.
USA var sidste måned få minutter fra at indlede et luftangreb mod Iran, efter iranerne havde skudt en amerikansk overvågningsdrone ned over Omanbugten.
I en udtalelse fra Det Hvide Hus kunne man i går læse, at "der er ringe tvivl om", at selv før atomaftalen blev til virkelighed, "brød Iran dens betingelser.
"USA forklarer ikke, hvordan Iran kunne bryde en aftale, der endnu ikke fandtes, hvilket udenrigsminister Mohammad Javad Zarif tydeligvis har svært ved at tage alvorligt.
"Seriøst?
", skriver han om udtalelsen fra Det Hvide Hus på Twitter.
"Dybt bekymrende"Indtil videre har de europæiske reaktioner på Irans brud på atomaftalen været afmålte.
Den britiske udenrigsminister Jeremy Hunt kalder dog udviklingen for "dybt bekymrende", skriver nyhedsbureauet AP.
En talskvinde for EU's udenrigschef Federica Mogherini siger, at EU "fortsat er fuldt forpligtet på aftalen" og opfordrer Iran til at omgøre sin beslutning, så atomaftalen ikke bliver undermineret.
Atomaftalen med Iran•Atomaftalen med Iran blev indgået i sommeren 2015 med USA, Rusland, Kina, Storbritannien og Frankrig, samt EU og Tyskland.
•Formålet med aftalen var at forlænge den tid, det ville tage Iran at udvikle en atombombe.
På daværende tidspunkt var landet blot to til tre måneder fra at have et fuldt udviklet atomvåben.
•Følger Iran atom-aftalen i 10 år, vil det ifølge forskere tage dem 12 måneder at bygge en atombombe.
•Aftalen betød, at Iran skulle afvikle sit atomprogram i bytte for, at omverdenen løftede de omfattende sanktioner, der var mod landet.
•Som følge af aftalen skulle Iran blandt andet reducere antallet af aktive centrifuger, der kan berige uran, fra 19.
000 til 6.
104.
•Iran skulle også reducere sine lagre af beriget uran fra 10.
000 kilo til 300 kilo.
•Iran forpligtede sig samtidig til at lade FN foretage inspektioner af de iranske atomanlæg, herunder også militære atomanlæg, med 24 dages varsel.
•Et anlæg blev som følge af aftalen omlagt til et forskningscenter.
•Aftalen lagde også restriktioner på salg af atomteknologi med fredelige formål til Iran frem mod 2025, ligesom også våbenembargoen mod Iran skulle opretholdes i fem år frem.
FacebookTwitterKopier linkEmner:Donald Trump (politiker)|Federica Mogherini (politiker)|Iran|Sikkerhedspolitik|Forenede Nationer




https://www.dr.dk/nyheder/viden/teknologi/robot-bi-med-bittesmaa-solceller-tager-en-kort-flyvetur

TeknologiRobot-bi med bittesmå solceller tager en (kort) flyveturDrømmen er at sende robotten ud og overvåge katastrofer, siger forskerne bag.
Robotten er endnu ikke klar til at flyve langt i naturen.
Indtil videre er den kun blevet testet i et laboratorie.
(Foto: Noah T.
Jafferis and E.
Farrell Helbling © Harvard Microrobotics Laboratory)Af Allan Nisgaard02.
juli 2019 kl.
06.
52Bemærk: artiklen er mere end 30 dage gammelLæs opDen vejer mindre en papirclips og har potentiale til at flyve langt uden et batteri.
Robotten med navnet RoboBee X-Wing er 6,5 centimeter høj, har et vingefang på 3,5 centimeter og vejer 0,26 gram.
På trods af den lille størrelse er den udstyret med fire vinger, der basker 170 gange i sekundet.
Robotten, der er udviklet af forskere på Harvard University, har seks bittesmå solceller ovenover dens vinger.
Solcellerne giver robotten energi til at flyve, hvordan kan du se her.
Ikke helt klar endnuMen der er et stykke vej til, at robotten suser rundt i luften uden nogen form for batteri.
På nuværende tidspunkt kræver robotten lys, der er tre gange så stærkt som det naturlige sollys udenfor, og så er den indtil videre kun blevet testet i et laboratorie.
Forskerne har fået den til at flyve et halvt sekund ad gangen ved hjælp af en kombination af LED- og halogenlys.
- Der er stadig lang tid til, at vi kan bruge den her robot, siger Noah Jafferis fra Harvard University til magasinet Digital Trends.
- Men en dag kan sværme af dem blive brugt som sensornetværk, der overvåger miljøet og små steder som fx katastrofeområder og arkæologiske steder, fortsætter Jafferis.
Forskerne har beskrevet deres arbejde i en forskningsartikel i det akademiske tidsskrift Nature.
Små robotter hitterRoboBee-X-Wing er langt fra den eneste robot, der er inspirereret af et insekt.
Forskere har længe været inspireret af dyreverdenen, hvor evolutionen har udviklet utrolige egenskaber på blandt andet insekter.
Virksomheden Rolls-Royce er blandt andet ved at udvikle en robot på størrelse med en kakerlak, der skal hjælpe med at ordne fejl i flymotorer.
Kakerlakken skal øge hastigheden på inspektioner og forhindre, at flymotoren skal afmonteres fra flyet, for at mekanikere kan se, hvad der foregår.
En anden virksomhed er Micro Air Vehicle Laboratory i Delft, der har udviklet en robot, som flyver ligesom en bananflue.
Robotten er programmeret til at kopiere en bananflues hurtige bevægelser, når den for eksempel skal flygte fra fluesmækkeren.
Formålet er blandt andet at lave en robot, der kan lave lynhurtige manøvrer i faretruende situationer.
FacebookTwitterKopier linkEmner:Teknologi|Rolls-Royce|Harvard University|Videnskab|Skadedyr




