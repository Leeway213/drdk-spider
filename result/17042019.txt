https://www.dr.dk/nyheder/viden/kroppen/i-frankensteins-fodspor-forskere-puster-liv-i-hjerneceller-fra-doede-grise

KroppenI Frankensteins fodspor?
Forskere puster liv i hjerneceller fra døde griseEt nyt Yale-studie kan vække debat om grænsen mellem liv og død.
(Arkiv) Forskere bag forsøg med grisehjerner håber at hjælpe med behandlinger af slagtilfælde, traumatiske hjerneskader og -sygdomme som Alzheimers.
Af Kasper Duncan Gram (Video)17.
apr.
2019 kl.
23.
11Bemærk: artiklen er mere end 30 dage gammelLæs opEn gruppe forskere fra Yale University er lykkedes med at genoprette en del af den cellebiologiske aktivitet i hjerner fra slagtede grise.
- Vi ønskede at teste, om celler i den intakte, døde hjerne kan få nogle funktioner genoprettet, fortæller neuroforskeren Nenad Sestan fra Yale University, som i dag har offentliggjort resultaterne i tidsskriftet Nature.
Fire timer efter 32 grisehjerner var blevet adskilt fra deres kroppe, pumpede man en blodsubstitut med ilt, næringsstoffer og kemikalier ind i hjernerne.
Og mens der ikke kunne måles koordinerede elektriske signaler, som er en forudsætning for bevisthed og intelligens, så genvandt nogle hjerneceller deres stofskiftefunktion og reagerede på visse stoffer.
Håber at kunne kurere mennesker på sigtForskernes arbejde har på nuværende tidspunkt ingen konsekvenser for behandling af hjerneskader eller -sygdomme hos mennesker.
Men det lader altså ikke til at være fuldstændig science fiction at kunne vække liv i døde celler, som i eksempelvis Mary Shelleys gyserfortælling om Dr.
Frankensteins monster.
Alligevel håber forskerne, at deres BrainEx-teknologi, som blev brugt i forsøget, vil kunne hjælpe med at pege på nye behandlinger for slagtilfælde, traumatiske hjerneskader og -sygdomme som Alzheimers.
Dansk ekspert: Forsøg bør sammenlignes med dvaleStudiet med grisehjerner bekræfter den allerede kendte viden om, at forskellige celler dør til forskellige tider og på forskellige måder, siger Albert Gjedde, som er professor i translationel neurobiologi ved Syddansk Universitet.
- Jo længere, man kan holde dem ved lav temperatur eller bedøve dem med sovemedicin, jo længere tid tager det for dem at dø.
Hudceller og hårceller, som ikke er særligt aktive, kan leve videre i dage- og ugevis.
Han hæfter sig ved, at grisehjernerne har været nedkølet efter slagtningen.
- Jeg kender selv tilfælde, hvor en person har taget en masse sovemedicin og lagt sig ude i en skov i flere nætter.
Selv om man stort set ikke kunne måle et blodtryk, kunne man rent faktisk genoplive vedkommende, fortæller han.
Samtidig mener han ikke, at forsøget bør inspirere folk til at lade sig nedfryse eller give dem kvaler i forhold til organdonation:- Der må man slå fast, at de grisehjerner her ikke opnår noget EEG (elektrisk aktivitet, red.
).
Der er altså ikke tegn på, at de fungerer som hjerner igen, slutter han.
FacebookTwitterKopier linkEmner:Yale University|Videnskab|USA|Syddansk Universitet|Sygdomme og lidelser




https://www.dr.dk/sporten/fodbold/championsleague/eriksen-taet-paa-skurkerollen-i-syvmaals-drama-tottenham-er-klar-til

Champions LeagueEriksen tæt på skurkerollen i syvmåls-drama: Tottenham er klar til semifinalenFem mål efter de første 20 minutter.
3-2 til City, der trods 4-3-sejr måtte se Tottenham nå CL-semifinale.
17.
apr.
2019 kl.
23.
04 | opdateret 17.
apr.
2019 kl.
23.
08Bemærk: artiklen er mere end 30 dage gammelLæs opTottenham er klar til semifinalebrag mod Ajax i Champions League efter en eksplosion af et returmøde i kvartfinalen mod Manchester City.
Efter en bizar første halvleg, hvor målene haglede ind, og et drama i anden halvleg vandt City 4-3, men 4-4 samlet i returmødet sendte Tottenham videre på reglen om udebanemål efter en annulleret scoring til City i overtiden, hvor Christian Eriksen lavede en fejlaflevering.
Det sluttede som et helt uhørt drama, og det blev indledt næsten vildere, som var det hele et boksebrag i Manchester, hvor sværvægtere tæver løs på hinanden.
Efter fire minutter var City inde i varmen med et mål og efter ti minutter helt nede i kulkælderen med et krav om at score tre gange.
Efter 21 minutter var de to af målene så leveret i en næsten uvirkelig indledning på kampen, som havde begge hold fået sprøjtet benzin i blodet.
City førte 3-2 efter 21 minutter.
Dramaet blev skudt i gang efter fire minutter, da Raheem Sterling krøllede bolden i mål til 1-0.
Læs også:Liverpool vinder sikkert: Nu venter semifinalen mod Messis BarcelonaSå slog Tottenhams Son Heung-min til for første gang og udlignede, inden Son igen tre minutter efter drejede bolden i mål på Christian Eriksens oplæg til 2-1.
Det holdt et minut.
Bernardo Silva afsluttede for City.
Danny Rose rettede bolden af, og den snød Tottenham-keeper Hugo Lloris.
2-2.
11 minutter spillet, men så var der også lidt ro på.
I 11 minutter.
Gæsterne dækkede ikke op, og Kevin De Bruyne sendte bolden klinisk ind i feltet, hvor Sterling med sit andet mål i kampen øgede til 3-2.
21 minutter spillet og alle mand tilbage til udgangspunktet.
City jagtede stadig en nødvendig scoring, og Tottenham var presset.
Moussa Sissoko blev skadet og måtte udskiftes, men pludselig tordnede Son bolden lige forbi den fjerneste stolpe efter et stigende City-pres.
Læs også:Favoritdræberne slår til igen: Eventyrlystne Ajax chokerer mod 'Den gamle dame'Presset fortsatte fra anden halvlegs start.
Lloris var på overarbejde, og City sad på alt.
Sergio Agüero tordnede bolden i mål til 4-2 efter en time, men den rutinerede spanier Llorente fik reduceret til 3-4, efter at video havde overbevist dommeren om, at han scorede med hoften i det 73.
minut.
City indledte en offensiv og slog løs på alt, som var det sidste omgang i en blodig boksekamp.
Tottenham tog imod i tovene med bussen parkeret.
I overtiden fejlede Eriksen så, og Sterling hamrede bolden i nettet til 5-3 for blot at erfare, at video viste offside i situationen.
Tottenham blev nærmest genoplivet og sled sig til sidste fløjt, mens City måtte vinke farvel til muligheden for fire titler i sæsonen.
/ritzau/FacebookTwitterKopier linkEmner:Bernardo Silva (fodboldspiller)|Hugo Lloris (fodboldspiller)|Tottenham Hotspur FC|England|Fodbold




https://www.dr.dk/sporten/fodbold/championsleague/christian-eriksen-det-bliver-et-eventyr-moede-ajax-i-semifinalen

Champions LeagueChristian Eriksen: 'Det bliver et eventyr at møde Ajax i semifinalen'Tottenham og Christian Eriksen skal nu op imod Ajax i semifinalen, som danskeren kender rigtig godt.
Christian Eriksen er klar til semifinalen i Champions League mod sin gamle klub Ajax.
Af Frederik Palle17.
apr.
2019 kl.
23.
27Bemærk: artiklen er mere end 30 dage gammelLæs opEfter en af de mest underholdende kampe i denne Champions League-sæson med syv mål, så er Tottenham og danske Christian Eriksen klar til semifinalen.
Opgøret endte godt nok 4-3 til Manchester City, men London-holdet gik videre på udebanemål.
Det var dog nær gået helt galt for Christian Eriksen i de døende minutter.
Danskeren modtog bolden på midten af banen, og en halvskidt aflevering senere, så havde Manchester City pludselig sparket bolden i mål.
Men videodommeren kunne efterfølgende se, at der var offside på målet, og det blev derfor annulleret.
Eriksen tog en dyb indånding, og han vidste godt, at han slap for et grimt minde.
- Jeg tror, at jeg er en af de mest heldige fyre på banen.
Jeg troede, at der var mål.
Så vælger de at underkende mål.
Jeg er heldig at være på den gode side, forklarer danskeren i Champions League-sendingen på TV3plus.
Læs også:Eriksen tæt på skurkerollen i syvmåls-drama: Tottenham er klar til semifinalenMen selve kampen var mindeværdig.
Først kom Manchester City foran, så scorede Tottenham to gange, så scorede Manchester City tre gange, og så scorede Tottenham det afgørende mål.
- Det var en vanvittig kamp med mål, mål, mål.
Det føltes som en rutsjebane.
Vi scorede på vores chancer, og de scorede på deres.
Det var sikkert virkelig sjovt at se kampen, men det var en meget mærkelig kamp at spille, siger han.
Danmark er nu sikker på at have mindst en spiller i Champions League-finalen.
I semifinalen står Eriksen og Tottenham nemlig over for danskerholdet Ajax, der har Lasse Schöne, Kasper Dolberg og Rasmus Nissen på holdet.
Og så er det holdet, hvor Christian Eriksen fik sit internationale gennembrud og spillede for fra 2008 til 2013, inden han skiftede til Tottenham.
Det er noget, han har tænkt over.
- Efter i dag skal vi tage en dyb indånding.
Det er et eventyr at spille mod Ajax i semifinalen.
Det bliver sjovt at komme tilbage til Amsterdam Arena, lyder det fra Christian Eriksen.
FacebookTwitterKopier linkEmner:Kasper Dolberg (fodboldspiller)|Lasse Schöne (fodboldspiller)|Tottenham Hotspur FC|Fodbold|England




https://www.dr.dk/sporten/fodbold/championsleague/liverpool-vinder-sikkert-nu-venter-semifinalen-mod-messis-barcelona

Champions LeagueLiverpool vinder sikkert: Nu venter semifinalen mod Messis BarcelonaDer opstod aldrig spænding om udfaldet, da Liverpool sendte FC Porto ud af fodboldens Champions League.
Liverpool spillede sig meget overbevisende videre til semifinalen i Champions League.
17.
apr.
2019 kl.
22.
58Bemærk: artiklen er mere end 30 dage gammelLæs opLiverpool er for andet år i træk klar til semifinalen i Champions League.
Onsdag fulgte Jürgen Klopps mandskab en 2-0-sejr i den første kvartfinale mod FC Porto op med endnu en sejr over portugiserne på 4-1.
Dermed går den engelske traditionsklub sikkert videre med en samlet 6-1-sejr.
Liverpool skal i semifinalen møde FC Barcelona, der tirsdag gik videre efter en samlet 4-0-sejr over Manchester United.
Allerede lidt over 25 minutter inde i onsdagens opgør mod Porto tog Liverpool et stort skridt mod semifinalen.
Her bragte Sadio Mané udeholdet foran 1-0, da senegaleseren i det lille felt prikkede en aflevering fra Mohamed Salah i mål for næsen af Porto-målmand Iker Casillas.
Læs også:Schöne håber Ajax' eventyr fortsætter i London mod Christian EriksenVAR-systemet måtte dog i brug for at tjekke, hvorvidt Mané var offside, da Salah sendte bolden i målscorerens retning.
Det var Mané ikke, og målet blev på tavlen.
Scoringen var en spand kold vand i hovedet på portugiserne, der indtil da havde vist lovende takter.
Nu skulle Porto score fire gange og afholde Liverpool fra at gøre det for at gå videre.
Porto kom ud efter pausen med tempo og gejst, men det lykkedes ikke for alvor at blive farlig, selv om Liverpool på grund af sin føring var gået en smule ned i kadence.
20 minutter inde i anden halvleg blev ondt så værre for portugiserne, da Mohamed Salah efter en hurtig omstilling scorede til 2-0.
Nu skulle Porto score fem mål.
Det første kom ganske vist kun fire minutter efter Salahs scoring, da den kommende Real Madrid-spiller Eder Militao gav portugiserne en lille smule håb ved at reducere til 1-2.
Lidt efter blev det håb så slukket efter endnu en Liverpool-scoring, denne gang leveret af Roberto Firmino.
Virgil van Dijk headede i det 84.
minut 4-1-målet i kassen efter et hjørnespark.
/ritzau/FacebookTwitterKopier linkEmner:England|Iker Casillas (fodboldspiller)|Jürgen Klopp (fodboldtræner)|FC Porto|Fodbold




https://www.dr.dk/nyheder/indland/nysgerrige-maa-gaa-forgaeves-nordjysk-massegrav-toemt-i-al-hast

IndlandNysgerrige må gå forgæves: Nordjysk massegrav tømt i al hastMuseum har travlt med at sikre fund af et stykke 'danmarkshistorie’.
Arkæolog Kenneth Nielsen viser slagskader på skeletterne i den massegrav fra middelalderen, som blev opdaget, da man skulle lægge nye kloakker i Tiendeladen i Aalborgs midtby.
 DR)Af Kasper Duncan Gram (Video)17.
apr.
2019 kl.
20.
33Bemærk: artiklen er mere end 30 dage gammelLæs opMens kristne forbinder påsken med Jesu genopstandelse fra graven, så betyder højtiden travlhed i en nyfunden grav midt i Aalborg.
Her har man fundet ti skeletter, der menes at være fra borgerkrigen 'Grevens Fejde' i 1534.
Læs også:Skulle lægge nye kloakrør: Massegrav dukket op midt i Aalborg- Det er jo danmarkshistorie, som vi står med her, konstaterer middelalderarkæolog Kenneth Nielsen fra Nordjyllands Historiske Museum, der står for udgravningen.
Lukket for skelet-selfiesFlere forbipasserende har benyttet sig af muligheden for at tage et billede af de ti skeletter, som dog er gravet op og fjernet nu.
- Vi er færdige her i eftermiddag, der er de alle væk, fortæller Kenneth Nielsen og uddyber:- Det er vi simpelthen nødt til at gøre.
Der kommer påske, så vi kan ikke have dem liggende fremme.
Sidste chance er nu (i eftermiddag, red.
), griner han.
Flere har benyttet sig at chancen for et billede af det historiske fund i Aalborg midtby.
 DR)Formentlig lokale bønder dræbt af tyske lejesoldaterGrevens FejdeStormen på Aalborg var en af mange krigshandlinger, der fandt sted under borgerkrigen Grevens Fejde (1534-1536).
Under krigen kæmpede Johan Rantzau som feltherre for kong Christian 3.
, mens Skipper Clement kæmpede til fordel for den tidligere konge Christian 2.
Forhistorien til Johan Rantzaus angreb var den, at Skipper Clement i september 1534 havde indtaget Aalborg fra søsiden og holdt byen frem til december, hvor hans bondehær og byens borgere tabte den til Johan Rantzaus lejetropper.
Fundet af massegraven er gjort på det område, hvor den daværende kirkegård til den nu nedlagte Skt.
Peders Kirke lå.
Og en del af angrebet på Aalborgs befæstning den 18.
december 1534 fandt netop sted ved Skt.
Peders kirkegård.
Det er derfor sandsynligt, at den fundne massegrav stammer fra netop dette slag.
Kilde: Nordjyllands Historiske MuseumSkeletterne fra massegraven har forskellige skader efter klinger og slagvåben og har formentlig været bønder, som blev dræbt af Christian den 3.
's lejetropper under 'Stormen på Aalborg':- De tyske lejetropper, landsknægtene, brugte hellebarder, som man kan hugge ned oven i hovedet på folk på afstand.
Det er formentlig det, der er sket med ham der, siger Kenneth Nielsen og peger på et af kranierne.
Nu er skeletterne kørt til nærmere undersøgelse, så man kan lære mere om deres baggrund.
De vil snart blive udstillet på Nordjyllands Historiske Museum, få meter fra findestedet.
FacebookTwitterKopier linkEmner:Aalborg|Nordjyllands Historiske Museum|Historie|Museer




https://www.dr.dk/nyheder/udland/svensk-klimastjerne-med-pa-times-top-100

Greta Thunberg Se temaUdlandSvensk klimastjerne med på Times top-100Blandt verdens 100 mest indflydelsesrige personer er 16-årige Greta Thunberg, mener magasinet Time.
Onsdag mødte Greta Thunberg Pave Frans i Vatikanet.
17.
apr.
2019 kl.
20.
24Bemærk: artiklen er mere end 30 dage gammelLæs opDen unge svenske klimaforkæmper Greta Thunberg er blandt verdens 100 mest indflydelsesrige personer i 2019.
Det mener magasinet Time, der står bag den årlige liste, som er blevet offentliggjort i dag.
Thunberg er dermed kommet i fint selskab med blandt andre en lang række internationale ledere og kulturpersonligheder.
Det sker samme dag, hvor den 16-årige svenske klimaforkæmper mødte Pave Frans i Vatikanet.
Times liste er ikke prioriteret.
Alligevel bliver seks personer særligt fremhævet.
De optræder alle på en forside for magasinets prestigefulde liste.
Læs også:16-årig svensk klimaforkæmper er nu nomineret til Nobels fredsprisDe seks personer er den amerikanske sangerinde Taylor Swift, den egyptiske fodboldspiller Mohamed Salah, den amerikanske politiker Nancy Pelosi, den amerikanske journalist Gayle King samt skuespillerne Sandra Oh og Dwayne Johnson fra henholdsvis Canada og USA.
De 100 udvalgte personer er opdelt i de fem kategorier "pionerer", "kunstnere", "ledere", "ikoner" og "titaner".
16-årige Greta Thunberg er i kategorien "ledere".
Det er hun sammen med blandt andre USA's præsident, Donald Trump, Kinas præsident, Xi Jinping, og New Zealands premierminister, Jacinda Ardern.
/ritzau/FacebookTwitterKopier linkEmner:Donald Trump (politiker)|Mohamed Salah (fodboldspiller)|USA|Den Katolske Kirke|Fodbold




https://www.dr.dk/sporten/haandbold/herreligaen/aalborg-paa-kurs-mod-dm-semifinalen-med-sejr

HerreligaenAalborg på kurs mod DM-semifinalen med sejrAalborg kom sikkert i gang med slutspillet i håndbold, da Sønderjyske ude blev slået med otte mål i gruppe 1.
Aalborg Håndbolds Sebastian Barthold.
17.
apr.
2019 kl.
20.
23Bemærk: artiklen er mere end 30 dage gammelLæs opAalborg Håndbold kom godt i gang med herrernes håndboldslutspil, da nordjyderne ude slog Sønderjyske onsdag uden de store problemer.
I Sønderborg blev det til en sejr på 30-22, og dermed nåede vinderen af slutspillet op på fire point i gruppe 1 og har sat kursen mod en semifinale fra første fløjt.
Aalborg fik to point med fra grundspillet, mens Sønderjylland lige akkurat sneg sig med på ottendepladsen og derfor er noteret for nul point efter den første kamp.
Læs også:Herrernes håndboldslutspil står for døren: Sådan slutter detSønderjyske holdt sig til fra kampens indledning med 3-4, inden Omar Ingi Magnusson øgede til en føring på to mål til gæsterne, og Sebastian Barthold øgede til 6-3 til Aalborg.
Ved 3-7 tog Sønderjyske timeout, og hjemmeholdet havde det svært mod grundspillets vinder.
Henrik Møllgaard bragte Aalborg foran med 12-7 med en scoring i tomt mål, inden Magnusson tillod sig at misbruge et straffekast.
Sønderjyske forsøgte at dække offensivt uden det store udbytte, men i slutfasen var hjemmeholdet hele tiden lige ved at få fat, uden at det lykkedes, og Aaborg gik til pause foran 16-11.
Kom ikke tæt påSønderjyske måtte lade Aaron Mensing indlede anden halvleg på bænken med smerter i en finger, men det var dog ikke værre, end at Mensing hurtigt kom på banen og scorede et par gange.
20-16 lød føringen på efter ti minutter til Aalborg, og Sønderjyske brændte for meget, når chancen var der for at hente ind.
Aalborg-keeper Mikael Aggefors gjorde det heller ikke nemmere for hjemmeholdet med flere flotte redninger, og foran 27-19 med ti minutter igen kunne det ikke gå galt.
Den sikre sejr kom i land, og Omar Ingi Magnusson blev Aalborg-topscorer med ni mål.
Læs også:Den bedste på sin plads: Champions League-trænere hylder Mikkel HansenKIF Kolding klarede sig på sidste spilledag i grundspillet fri af den direkte nedrykning, og KIF indledte i nedrykningsgruppen onsdag.
Her tog KIF imod Nordsjælland Håndbold, og bagud 18-19 efter første halvleg blev det en tæt affære med 27-27 et kvarter før tid.
En skidt sæson indtil nu for pressede KIF blev ikke meget bedre, da det gik galt i slutfasen, og gæsterne vandt 35-32.
Dermed har Nordsjælland tre point i gruppen, hvor KIF som sidst stadig har nul point.
/ritzau/FacebookTwitterKopier linkEmner:Aalborg|Henrik Møllgaard (håndboldspiller)|SønderjyskE|Håndbold|KIF Kolding København




https://www.dr.dk/sporten/fodbold/superliga/aab-toerster-stadig-efter-sejr-vendsyssel-tager-point-mod-storebror

SuperligaAaB tørster stadig efter sejr: Vendsyssel tager point mod storebrorTrods AaB-dominans fik Vendsyssel et point med fra Aalborg, da de nordjyske mandskaber onsdag spillede 1-1.
Af Frederik Palle17.
apr.
2019 kl.
20.
05 | opdateret 17.
apr.
2019 kl.
20.
59Bemærk: artiklen er mere end 30 dage gammelLæs opOnsdag blev det 1-1 mellem AaB og Vendsyssel, da oprykkerne besøgte Aalborg Portland Park.
Med det ene point har Vendsyssel nu hentet syv point i fire superligakampe mod AaB i denne sæson.
Kampen mellem de nordjyske mandskaber var i høj grad på AaB’s initiativ, da hjemmeholdet stod for de fleste opspil.
Til gengæld forsøgte Vendsyssel sig flere gange på omstillingerne.
En solid vendsysselsk defensiv var med til at bryde de mange angreb, som aalborgenserne gang på gang forsøgte sig med.
Efter 10 minutter dukkede AaB-kreatør Lucas Andersen op på kanten af feltet og fangede målmand Nicolai Flø langt oppe på banen.
Der var i hvert fald plads nok til, at afslutningen med en blød bue bragte AaB foran.
Læs også:Brøndby får ny homofobisag på nakken efter tilråb mod FischerEt kvarter senere var Andersen igen tæt på, da han tog turen langs Vendsyssels baglinje og ramte Vendsyssel-spiller Mikkel Wohlgemuth.
Herefter dansede bolden på mållinjen, men Søren Henriksen slog bolden væk.
Til gengæld kom Vendsyssel tilbage i kampen på en mindre tilfældighed.
Ivorianske Tiemoko Konaté brød igennem på vendelboernes højre side og fandt Alhaji Kamara i feltet.
Herfra afsluttede angriberen, hvorefter Patrick Kristensen fik hovedet på bolden, der snød forsvaret og hoppede i mål til 1-1.
Det blev kampens sidste scoring.
Efter onsdagens resultat er Vendsyssel fortsat på tredjepladsen i nedrykningsspillets pulje 2 og har fem point ned til Hobro, der indtager fjerdepladsen.
Vendelboerne har to kampe tilbage i gruppen, mens himmerlændingene har tre.
AaB har forlængst sikret sig endnu en sæson i Superligaen.
/ritzau/FacebookTwitterKopier linkEmner:AaB|Jylland|Fodbold|Aalborg|Aalborg Stadion




https://www.dr.dk/nyheder/penge/overvismand-frygter-klimaet-en-af-de-stoerste-trusler-mod-dansk-oekonomi

Klimatopmødet COP24Se temaPengeOvervismand frygter for klimaet: En af de største trusler mod dansk økonomiPolitikerne bør finde CO2-besparelser i landbruget, siger overvismand.
Overvismand Michael Svarer anbefaler, at der bliver gjort noget ved udledningen fra landbruget.
Af Mathias Sommer17.
apr.
2019 kl.
20.
30Bemærk: artiklen er mere end 30 dage gammelLæs opKlimaforandringerne foregår i et så højt tempo, at de er til fare for verdensøkonomien og dermed også dansk økonomi.
Sådan lyder bekymringen fra professor i økonomi på Aarhus Universitet og formand for Det Økonomiske Råd, Michael Svarer.
En af de største trusler mod dansk økonomi er klimaet.
Klimaet er en udfordring for den globale økonomi og samfundet i det hele taget, og den udvikling, vi ser i CO2-udledning og temperaturstigningen, går alt for stærktMichael Svarer, professorHan opfordrer til, at klimaet kravler op øverst på listen over emner, der bør diskuteres i forbindelse med det nært forestående folketingsvalg.
- En af de største trusler mod dansk økonomi er klimaet.
Klimaet er en udfordring for den globale økonomi og samfundet i det hele taget, og den udvikling, vi ser i CO2-udledning og temperaturstigningen, går alt for stærkt, siger Michael Svarer.
Og selvom Danmark er en undseelig brik i det store globale klimapuslespil, så bør Danmark gå forrest i kampen for tage toppen af den accelerende opvarmning af kloden, mener han:- Der er behov for, at vi sætter ind på globalt plan, og der er også behov for, at vi sætter ind i Danmark.
Vi har nogle forpligtelser over for EU, som er fornuftige, og dem skal vi leve op til, og det skal vi gøre samfundsøkonomisk hensigtsmæssigt.
- Start med landbrugetSelv om de fleste partier på Christiansborg formentlig kan blive enige om, at Danmark skal bidrage til den grønne omstilling, så henviser Svarer til, at der ligger en politisk opgave i at prioritere indsatsen over for klimaforandringerne.
Her anbefaler Svarer i første omgang politikerne at gå efter de lavest hængende frugter.
Og de hænger i landbrugssektoren.
- Hvis vi kigger på, hvor det er billigst, så skal man kigge mod landbruget i forhold til for eksempel transport, hvor der i forvejen er ret kraftig regulering af det her område.
- I landbruget skal vi også reducere kvælstof, og når man reducerer kvælstofudledningen, så får man også automatisk en reduktion af drivhusgasudledninger, så der er faktisk en samfundsøkonomisk genvinst i, at man reducerer drivhusgasudledningen i landbruget, fortæller Michael Svarer.
El-biler og landbrugspakkeI den nuværende regeringsperiode har der været meget debat om udledningen i transportsektoren.
Blandt andet lancerede regeringen i sin klimaplan sidste år et endeligt stop for salg af nye benzin- og dieselbiler i 2030, og hos oppositionen har Enhedslisten krævet, at prisen på benzin hæves med 69 øre.
Sideløbende har regeringens landbrugspakke fra 2015 lagt ansvaret for nedbringelse af kvælstofudledning over til landbruget selv.
Noget, landbruget foreløbig ikke har haft held til at føre ud i livet.
Michael Svarer vil ikke udelukke tiltag, der kan sende mindre CO2 ud i atmosfæren, heller ikke el-biler.
CO2-ækvivalenterFAO opgør udledning af drivhusgas i CO2-enheder - såkaldt CO2-ækvivalenter, hvor man vægter forskellige gasser ud fra deres virkning på drivhuseffekten.
Drivhusgassen metan bidrager eksempelvis 21 gange mere til drivhuseffekten end CO2.
Et ton metan svarer altså til 21 ton CO2-ækvivalenter.
Kilde: EurostatMen han anbefaler, at politikerne i første omgang ser væk fra transporten og får gjort noget ved udledningen i landbruget:- I forhold til biler, så er de samfundsøkonomisk kraftigt reguleret, især persontransporten, og det vil sige, at en ekstra reduktion bliver dyrere samfundsøkonomisk, fordi de forvrider de økonomiske beslutninger.
- Så set med de briller er der gode argumenter for at se på landbruget og også gode argumenter for at se på andre sektorer, siger Michael Svarer.
Læs også:Ko-bøvser og lattergas: Her er landbrugets store klimaproblemerLandbruget var også en del af regeringens 38 initiativer, der skal sikre et grønnere Danmark i 2030.
Hvis man lytter til kritikerne, så er landbruget dog en alt for lille del af planen.
Ifølge Uffe Jørgensen, der er seniorforsker ved Institut for Agroøkologi på Aarhus Universitet står landbruget og transportsektoren hver især for cirka 20 procent af det samlede danske CO2-udslip.
FacebookTwitterKopier linkEmner:Michael Svarer (økonom)|Landbrug|Det Økonomiske Råd|Samfundsøkonomi|Aarhus Universitet




https://www.dr.dk/nyheder/viden/kroppen/faktatjek-bliver-vi-sundere-af-drikke-maelk

Maden mellem osSe temaKroppenFaktatjek: Bliver vi sundere af at drikke mælk?
Sundere knogler, færre hjerteproblemer og øget risiko for kræft.
Myterne om mælk er mange, men hvad er op og ned i debatten?
Af Jeppe Kyhne Knudsen og Lærke Kromann (grafik)17.
apr.
2019 kl.
19.
30Bemærk: artiklen er mere end 30 dage gammelLæs opDu har måske læst artikler som “Tre glas mælk om dagen, forkorter dit liv” eller “Forskere er enige: Mælk er sundt”.
Og hvad skal man så tro?
Om Maden Mellem OsMed temaet ’Maden mellem os’ fokuserer DR på al det samvær, vi har omkring mad.
Hvilken rolle spiller mad mellem os mennesker – i familier, i parforholdet, blandt forskellige kulturer og ude i de danske landskaber?
Se Temaside på dr.
dk.
Følg temaet på DR's flader i marts og april måned og på DRTV, hvor tv-programmerne samles.
Debatten om mælk er lang og forvirrende - og som almindelig forbruger kan det være svært at vide, hvad man skal tro på.
Kun for dig, der tåler mælkDenne artikel handler om, hvorvidt mælk er sundt for almindelige, ikke allergiske danskere.
Hvis du lider af mælkeallergi eller laktoseintolerans, er den altså ikke relevant for dig.
Der kan være andre grunde til at fravælge mælk, eksempelvis etiske og klimamæssige overbevisninger.
Men det er ikke det, der er i fokus i denne artikel.
På DR Viden har vi derfor forholdt en række forskere de mest udbredte påstande om komælk.
Forskerne har kigget den nyeste forskning igennem - og deres svar på, hvorvidt komælk er sundt eller usundt, er - ikke overraskende - kompliceret.
Ifølge Jens Rikardt Andersen, der er lektor på Institut for Idræt og Ernæring på Københavns Universitet og formand for Dansk Selskab for Klinisk Ernæring, kan man faktisk slet ikke stille det op på den måde.
- Spørgsmålet om sundt eller usundt giver ikke så meget mening.
Det afhænger af en helt masse faktorer.
For langt de fleste her i Danmark er mælk et udmærket næringsmiddel, og der er stærk evidens for, at mælk er rigtig sundt, når vi vokser op, siger han.
1Får vi stærkere knogler af mælk?
Når vi er i voksealderen, har vi nemlig brug for masser af kalk, så vores knogler kan vokse sig stærke.
Og den kalk er mælk den bedste kilde til, forklarer Kjeld Hermansen, der er lektor i klinisk medicin på Aarhus universitet og forsker i mælk og sundhed.
- Forskningen viser klart, at mælk hjælper med at forebygge knogleskørhed i de år, du vokser.
Når vi bliver ældre, er resultaterne derimod ikke så klare, siger han.
Der mangler nemlig, ifølge lektoren, overbevisende resultater om mælkens positive virkning hos ældre.
Så der kan vi altså ikke konkludere noget, forklarer han.
2Er mælk den bedste kilde til kalk?
Selvom mælk er ikke den eneste fødevare, du kan få din kalk fra - mineralet findes i store mængder i eksempelvis grønkål og broccoli - så er det, når du drikker mælk, at kroppen optager klart mest kalk.
Det forklarer Jens Rikardt Andersen.
- Kalk er det, man kalder en divalent ion.
Det betyder, at kalcium meget gerne vil binde sig til andre molekyler.
Kalken vil eksempelvis gerne binde sig til kostfibre, og når den gør det, kan kroppen ikke optage den, og den ryger lige igennem dig, siger han.
Derfor, understreger han, kan man ikke bare kigge på andre fødevaregruppers kalk-indhold og vælge dem ud, der har et højt kalkindhold, til at erstatte mælken.
- Den kalk, du får gennem mælken, er indkapslet i fedt.
Fedtet beskytter kalken, så den ikke binder sig til kostfibrene, og mere af det bliver derfor optaget, siger han.
3Kan man leve sundt uden mælk?
På trods af at mælk er den letteste kilde til at få opfyldt dit kalkbehov, kan du godt få den ind på andre måder, det understreger både Jens Rikardt Andersen og Kjeld Hermansen.
- Du kan sagtens undvære mælk og endda leve som veganer.
Men du skal vide, hvad du gør.
Er du dygtig til det, er der slet ingen problemer i det, siger Jens Rikardt Andersen.
Men er du i voksealderen, skal du passe på.
Mangel på B12-vitamin kan nemlig, ifølge Kjeld Hermansen, påvirke hjernens udvikling negativt hos små børn.
Og her er mælk en rigtig god kilde til B12-vitamin, fortsætter han.
Og ikke nok med det, så indeholder mælk nemlig en række vækstfaktorer, som børnene så ikke får, tilføjer Jens Rikardt Andersen.
- I Nordeuropa drikker vi generelt mere mælk, end de gør i Sydeuropa.
Og der er en sammenhæng mellem vores gennemsnitshøjde og indtaget af mælk.
Danskere er markant højere end franskmænd, italienere og spaniere.
Det skyldes blandt andet de her vækstfaktorer i mælken, siger han.
4Forebygger mælk kræft?
På mejeri.
dk - som er ejet af Mejeriforeningen og Landbrug og Fødevarer - står der, at der er videnskabeligt belæg for, at mælk kan forebygge nogle af de mest almindelige kræftformer.
Men en ny stor metaundersøgelse sætter spørgsmålstegn ved den påstand.
Hvad er en metaundersøgelse?
En metaundersøgelse er en forskningsartikel, der forsøger at samle en bunke af den forskning, der tidligere er skrevet om et bestemt emne.
Når forskerne har samlet hele puljen med viden, går de den efter i sømmene for at vurdere, hvad der er klare beviser for.
Indenfor nogle emner - eksempelvis mælk - peger forskningsartiklerne nemlig i mange forskellige retninger.
Nogle påstår, at mælk er kræftfremkaldende, mens andre at det forebygger kræft.
Metaundersøgelserne skal rydde op og komme med klare, overordnede konklusioner.
Forskerne skriver i rapporten, at “sammenhængen mellem indtag af mejeriprodukter og risikoen for kræft er blevet undersøgt i en lang række studier, som alle er af lav eller moderat kvalitet.
”Og de fortsætter med at konkludere, at der er behov for at lave ny forskning, hvor kvaliteten er markant højere.
Det er Kjeld Hermansen helt enig i.
- Den eneste kræftform, hvor der ser ud til at være en positiv effekt, er kræft i tarmen.
Men det kræver, at du drikker meget mælk.
Til gengæld ser det ud til, at drikker du meget mælk, stiger din risiko for prostatakræft, siger han.
5Er mælk godt mod hjerte-kar-sygdomme?
En anden udbredt påstand i mælkedebatten, som også Mejeriforeningen fremfører på deres hjemmeside, er, at mælk forebygger hjerte-kar-sygdomme.
Men det mener Kjeld Hermansen ikke, at der er belæg for.
- Der er ikke overbevisende holdepunkter for, at mejeriprodukterne er associeret med hverken øget eller nedsat risiko for hjerte-kar-sygdomme.
Virkningen ser ud til at være neutral, siger han.
Og Jens Rikardt Andersen er helt enig.
- De undersøgelser, der er lavet, er observationelle studier.
Det vil sige, at man har kigget på sammenhæng mellem blodtryk, sygdomme og mælkeindtag.
Men det er svært - hvis ikke nærmest umuligt - at rense tallene for en helt masse andre faktorer såsom luftforurening, motion og rygning, siger han.
6Forebygger mælk sukkersyge?
Spiser du en masse mejeriprodukter, holder du sukkersygen fra døren.
Sådan lyder en udbredt påstand, men så enkelt er det ikke, forklarer Kjeld Hermansen.
- Det meste forskning tyder på, at mejeriprodukter kan nedsætte risikoen for diabetes type 2.
Evidensen er dog klart størst ved yoghurt og andre fermenterede mejeriprodukter - ved mælk ser man ikke den store effekt, siger han.
Yoghurt alene kan dog ikke gøre det, forklarer Jens Rikardt Andersen.
- Det er ikke nok at spise en masse yoghurt.
Det skal kombineres med motion.
I mange mejeriprodukter er der valleproteiner - og de proteiner har en særlig sammensætning af aminosyrer, der gør muskelcellerne i vores kroppe stærkere, siger han.
Og jo flere og stærkere muskelceller, desto mere sukker (eller glukose) kan kroppen omsætte til energi - og jo bedre virker din insulin, forklarer han.
- På den måde kan yoghurt indirekte forebygge diabetes type 2, men kun hvis du bevæger dig.
Sidder du foran fjernsynet og spiser yoghurt, gør det ingen forskel, siger han.
7Skal jeg drikke mælk eller hva'?
For langt de fleste danskere er mælk en god kilde til at få opfyldt deres behov for kalk, B12 og fosfor, forklarer Jens Rikardt Andersen.
Men kan du ikke tåle mælken, skal du naturligvis ikke drikke den.
- Man kan ikke sige, om mælk er sundt eller usundt.
Det afhænger af, hvor meget du drikker, hvilke gener du er født med, om du ellers spiser varieret, og om du motionerer.
Er du født med gener, der gør, at du er laktoseintolerant, skal du naturligvis ikke drikke mælk, siger han.
Det samme gælder for folk med mælkeallergi, understreger han.
Kan du ikke tåle mælk, eller vil du ikke drikke den af etiske årsager, jamen, så er det vigtigt at sørge for, at du får nok B12 og kalk, slutter han.
FacebookTwitterKopier linkEmner:Fødevarer|Sundhed og velvære|Videnskab|Mejeriforeningen|Københavns Universitet




https://www.dr.dk/nyheder/indland/demonstration-forloeb-fredeligt-paludan-moedt-med-kameraer-og-kritiske-spoergsmaal

IndlandDemonstration forløb fredeligt: Paludan mødt med kameraer og kritiske spørgsmålPolitiet dækkede demonstration i Hellerup med islamkritiske Paludan tæt.
Det førte ikke til voldsomme konfrontationer, da Rasmus Paludan fra Stram Kurs demonstrerede foran Gl.
Hellerup Gymnasium i Hellerup.
17.
apr.
2019 kl.
19.
36Bemærk: artiklen er mere end 30 dage gammelLæs opEfter uro ved flere demonstrationer foregik Rasmus Paludans demonstration onsdag eftermiddag i Hellerup roligt.
Omkranset af politibetjente, journalister og kameraer demonstrerede Rasmus Paludan foran Gammel Hellerup Gymnasium i Nordsjælland.
Demonstrationen begyndte klokken 17.
Omkring halvanden time efter, forlod Paludan stedet igen i bil, og der var ingen uro undervejs.
Foruden journalister og politifolk var flere mødt op for at konfrontere Paludan og diskutere med ham.
Flere råbte desuden efter ham, men der var ingen optøjer.
Læs også:Rasmus Paludan angrebet under demonstration på NørrebroPaludan italesatte også selv ved demonstrationen, at han oplevede, at der ikke var uro ved demonstrationen, som der har været ved andre demonstrationer, han tidligere har afholdt.
Paludan er stifter af det yderst islamkritiske parti Stram Kurs og tidligere dømt for racisme.
Han havde onsdag som vanligt taget en koran med til demonstrationen, som han kastede med sammen med en meddemonstrant.
Læs også:Politi efter Paludan-demonstration: Vi havde ikke forventet, at uromagere ville vende sig mod osHos Nordsjællands Politi lyder meldingen også, at demonstrationen foregik i "god ro og orden".
En enkelt person er dog i forbindelse med demoen blevet sigtet efter paragraf 121 - fornærmelig tiltale over for politiet.
Personen blev anholdt, da den pågældende ikke ville oplyse sit navn, men kort efter løsladt igen på stedet.
Midlertidigt forbudTirsdag demonstrerede Rasmus Paludan også i Nordsjælland - på hjørnet af Nybrovej og Bagsværdvej i Lyngby.
Da endte det med, at tre personer blev anholdt.
En gruppe af unge, hvoraf flere var maskerede, kastede da med fyrværkeri og råbte i nærheden af området, hvor der blev demonstreret.
Paludan har fået midlertidige forbud mod at demonstrere i både Københavns politikreds og Vestegnens politikreds.
Hos Københavns Politi gælder forbuddet til efter påske, mens det foreløbigt gælder til torsdag på den københavnske Vestegn.
Politiet vægter sikkerhedenChefpolitiinspektør Jørgen Skov i Københavns Politi fortalte på et pressemøde tirsdag aften, at skydevåben og fundet af en håndgranat er årsagen til det ugelange demonstrationsforbud.
Han fortalte, at man havde vægtet ytringsfriheden højt, men politiet har måttet tænke på sikkerheden.
Og politiinspektør Mogens Lauridsen fra Københavns Vestegns Politi fortalte tirsdag, at både såkaldt utilpassede unge og folk fra bandemiljøet på den københavnske vestegn tilsyneladende er meget opsatte på at gå i konfrontation med Paludan.
/ritzau/FacebookTwitterKopier linkEmner:Sjælland|Politi|Demonstrationer|Københavns Politi|Rasmus Paludan (advokat)




https://www.dr.dk/sporten/fodbold/championsleague/minut-minut-videodommer-omstoeder-maal-i-overtiden

Champions LeagueMINUT FOR MINUT Videodommer omstøder mål i overtidenTottenham skal forsvare deres føring i returkampen mod Manchester City, mens Liverpool står med en fod i semifinalen.
Følg begge kampe live.
Af Frederik Palle17.
apr.
2019 kl.
20.
50 | opdateret 17.
apr.
2019 kl.
23.
05Bemærk: artiklen er mere end 30 dage gammelLæs opFacebookTwitterKopier link




https://www.dr.dk/mitliv/ruth-og-mahmoud-er-et-match-paa-tvaers-af-alder-og-religion-vi-finder-ligheder-frem-forskelle

Mit LivRuth og Mahmoud er et match på tværs af alder og religion: 'Vi finder ligheder frem for forskelle'Mahmoud er glad for at have mødt Ruth, der lærer ham nye, danske ord og fortæller ham om Danmark og danskerne.
Af Trine Birk og Philip Davali17.
apr.
2019 kl.
19.
45Bemærk: artiklen er mere end 30 dage gammelLæs opMahmoud Nawaf Nayef er 22 år.
Ruth Raymond har lige fejret sin 80 års fødselsdag.
Han er muslim, kommer fra Damaskus i Syrien og flygtede til Danmark for fire år siden.
Hun er jøde, født og opvokset i København, men har også selv været på flugt fra Danmark til Sverige som fireårig under Anden Verdenskrig.
Om Elderlearn'Elderlearn' er en socialøkonomisk virksomhed, der har eksisteret siden 2017.
Virksomheden matcher ældre borgere med udlændinge, der er i gang med at lære dansk.
Målet er at styrke integration og at øge trivslen og glæden hos de ældre.
Både danskere og udlændinge deltager på frivillig basis.
Elderlearn samarbejder p.
t.
med syv danske kommuner, men er aktive i hele landet.
Indtil nu har Elderlearn stået bag 500 match.
I februar mødtes de for første gang i Ruths 144 kvadratmeter store lejlighed ved Søerne i København hen over en kop kaffe.
Nu mødes de cirka en gang om ugen.
De er blevet matchet som en del af konceptet 'Elderlearn', hvor ældre og udlændinge mødes for at have samtaler på dansk.
Men for Mahmoud og Ruth handler deres møder om meget mere end at udvide Mahmouds i forvejen store danske ordforråd og at gøre ham klogere på Danmark og dansk kultur.
For dem handler det om at se ud over de forskelle, de har 'på papiret' og mødes om alt det, de har tilfælles.
-Vi er slet ikke så forskellige som mennesker.
Og det finder du jo ud af, hvis du taler med folk i al almindelighed, siger Ruth - Vi finder paralleller.
Man skal ikke altid finde forskellene, selvom det er det, som folk har så travlt med.
Man må hellere finde lighederne.
Så tror jeg, man bliver mere tolerant, siger hun.
- Lige meget hvor vi kommer fra, er vi jo bare mennesker, tilføjer Mahmoud.
1 / 11Mahmoud og Ruth har også delt historien om deres flugt med hinanden.
Mahmoud kom til Danmark for fire år siden efter at have gået i to måneder fra Syrien.
Senere kom hans forældre og tre af hans søskende også til.
Ruth flygtede i 1943 som fireårig under Anden Verdenskrig til Sverige med sin familie på en lille fiskerbåd.
- Ruth har selv været flygtning.
Jeg tror, der er en større forståelse mellem mig og hende, fordi hun har prøvet det selv, siger Mahmoud.
2 / 11- Jeg vil gerne hjælpe med at integrere Mahmoud og lære ham om demokrati.
I Mellemøsten er man jo vant til, at det er en diktator, der bestemmer, siger Ruth.
- Nu bor jeg her, så jeg vil gerne vide alt om Danmark og lære om dansk demokrati, siger Mahmoud.
Ruth foreslår, at de snart skal tale om folketingsvalget og læse artikler og debatindlæg i avisen, så Mahmoud kan lære mere om dansk politik og om, hvordan danskerne tænker.
Den er Mahmoud med på.
3 / 11Mahmoud forstår med egne ord '80 procent' dansk.
Men når han taler med Ruth, forstår han næsten det hele, fordi hun taler stille og roligt.
Ruth kan også sagtens forstå Mahmoud og hjælper ham, når han indimellem leder efter et ord, han ikke kender på dansk.
4 / 11Mahmoud har taget en æske Anthon Berg-chokolade med til Ruth, fordi hun lige er fyldt 80 år.
- Det er næsten for meget.
Det er rigtig sødt af dig.
Jeg bliver helt rørt, siger Ruth.
5 / 11Mahmoud og Ruth mødes cirka en gang om ugen i en times tid.
Når de mødes taler de om 'hverdagsting og mere alvorlige ting', som Ruth formulerer det.
Om deres familier, om Mahmouds uddannelse og om hans fremtidsplaner.
- Danmark er et dejligt land, og danskerne er søde.
Jeg læser til Sosu-assistent, og min drøm er at blive sygeplejerske og skabe en fremtid her, siger Mahmoud.
Men han er nervøs for at blive sendt tilbage til Syrien og frygter for sin sikkerhed, hvis han skal tilbage.
Om et år skal han søge om at få fornyet sin opholdstilladelse.
- Men der er også mange, der får lov til at blive, siger Ruth.
- Jeg tror på, at du får lov til at blive.
6 / 11- Nu når vejret bliver bedre, vil vi tage på Louisiana eller Statens Museum for kunst, siger Ruth.
De interesserer sig nemlig begge for kunst.
- Ja, og vi skal gå ture, tilføjer Mahmoud, før de bevæger sig uden for til en gåtur om Søerne.
7 / 11Både Mahmoud og Ruth mener, at der er for mange fordomme om særligt muslimer i Danmark.
- Medierne og de danske politikere har et ansvar for, hvordan de fremstiller muslimer og flygtninge, mener Ruth.
- Men manden på gaden skal du ikke tage dig af, Mahmoud.
Han kender sikkert ingen muslimer, og du må ikke tage det personligt.
- Mennesket har altid haft fordomme, og hvis det ikke er muslimerne, så er det jøderne, jyderne eller de rødhårede, siger hun.
8 / 11Selvom der er 58 år imellem dem, får de meget ud af hinandens selskab.
- Jeg kan godt lide ældre mennesker.
De har oplevet mange ting, siger Mahmoud, der også møder mange ældre i sin hverdag, hvor han er i praktik på Frederiksberg Hospital.
- Jeg kommer rigtig godt ud af det med unge.
Jeg får en masse ud af at være sammen med nogle, der ikke er på min egen alder.
Man får et bredere syn på tilværelsen, siger Ruth.
9 / 11Nogle få begrænsninger sætter alderen dog på, hvad de to kan lave sammen.
Men så har Ruth heldigvis børnebørn, der er jævnaldrende med Mahmoud og som kan træde til.
- Mit barnebarn ringer snart, så I kan spille fodbold sammen, siger Ruth.
Hun minder også Mahmoud om, at han endelig må tage sin mor med på besøg en dag, så hun også kan møde hans familie.
10 / 11Ét af formålene med Elderlearn er, at det skal være med til at skabe ekstra indhold i de ældres hverdag.
Men for Ruth handler det om, at hun gerne vil hjælpe.
- Jeg har masser af venner, så jeg gør ikke det her, fordi jeg keder mig, siger Ruth.
- Men du får altid noget ud af at mødes med andre mennesker, også fra andre kulturer, og af i det hele taget at være menneskelig.
- Jeg er rigtig glad for Ruth, og det er spændende at lære hendes kultur og historie at kende.
Jeg er meget glad for at have mødt hende, siger Mahmoud.
11 / 11FacebookTwitterKopier linkEmner:København|Syrien|Damaskus|Sverige




https://www.dr.dk/musik/fra-00er-stjerne-til-kaempe-joke-saadan-er-det-gaaet-floedeprinsen-craig-david

Boogie-listens legenderSe temaMusikFra 00'er-stjerne til kæmpe joke: Sådan er det gået flødeprinsen Craig DavidCraig Davids karriere var flyvende, inden et sketchshow ødelagde det hele.
© PressefotoAf Andrea Lundstrøm og Grafik: Pernille Bækholm Sloth17.
apr.
2019 kl.
18.
30Læs opHusker du R&B-prinsen Craig David?
Den britiske charmør og hans flødemusik var hele verdens yndlingsdessert i starten af 00'erne, og han hittede stort med sange som '7 Days' og 'Walking Away'.
Men da det engelske sketchshow 'Bo' Selecta!
' fik premiere i 2002, endte Craig David som en stor joke og karrieren led et knæk - og det skulle tage ham lang tid, før han igen fandt passionen for musik.
Få hele historien om Craig David, storhedstiden i 00'erne, og hvordan han for nyligt fik sig et noget uventet comeback.
Hør hittet '7 Days' her, mens du læser videre.
Craig David - 7 DaysFødt til at gøre detInden det før omtalte sketchshow satte en stopper for hans succesfulde karriere, var der ellers godt gang i den britiske R&B-stjerne.
Han havde nemlig masser af talent og formåede at stable de rigtige samarbejder på benene, mener radiovært og popekspert Sandie Westh.
- Craig David brød igennem, fordi han er sindssygt musikalsk og arbejdede sammen med de rigtige mennesker, siger Sandie Westh om musikeren, der charmerede alle i begyndelsen af 00'erne.
Boogie-listens legenderDr.
dk/musik tjekker op på de kunstnere, der hittede i musikprogrammet Boogie, og svarer på:Hvad gjorde dem til popfænomener i 00'erne, og hvad laver de i dag?
Læs de andre artikler i serien her:Hvad blev der egentlig af 00'er-ikonet Anastacia?
Her er hit-sangerinden i dagHun storhittede på Boogie-listen i 00'erne, men så forsvandt hun: Hvad blev der af Nelly Furtado?
Husker du russiske t.
A.
T.
u.
?
Her er pigerne bag det lesbiske kys i dagFra 00'er-stjerne til kæmpe joke: Sådan er det gået flødeprinsen Craig DavidKan du huske Sugababes?
00'ernes hitgruppe fik en bittersød afslutningNogle af de rigtige mennesker var blandt andre den engelske duo Artful Dodger, der allerede var i gang med deres album, da de hev Craig David med i studiet for at synge på deres single 'Rewind'.
Sangen blev et kæmpe hit og Craig Davids store gennembrud.
Artful Dodger producerede Craig Davids debutalbum 'Born to Do It' fra 2001, som blev det hurtigst sælgende album fra en mandlig soloartist nogensinde og en kæmpe succes internationalt.
Craig David ramte nemlig et R&B-momentum i begyndelsen af 00'erne blandet med en lyd, man ikke havde hørt før.
Den skraldede R&B fik navnet garage.
(© Pressefotos)Fra stjerne til jokeÅret var 2002.
Craig Davids flødemusik blev spillet nonstop på radioen, og han var endda nomineret til en Grammy.
Ja, det kunne ikke gå bedre for stjernen.
Lige indtil komikeren Leigh Francis iførte sig en latexmaske i 2002 og lavede flere sketches i sit kultshow 'Bo' Selecta!
', der gjorde tykt grin med Craig David.
I sketchshowet, der var en satire over Englands celebrity-kultur, bar Leigh Francis masker, der lignede forskellige kendte mennesker.
Især Craig David stod for skud.
Komikerens parodi på Craig David var en figur med en tyk Yorkshire-accent, en plastikfalk og en stomipose.
Det lyder måske bizart, men showet var et stort hit - men det gjorde ikke noget godt for Davids karriere.
Craig David sammen med komikeren Leigh Francis.
- Hvis man kun ser på det i forhold til branding, havde det en negativ effekt.
Folk fokuserede mere på karikaturen af mig end musikken, selvom musikken ikke havde ændret sig.
I en industri, der er baseret på, hvor cool du er, har det en indvirkning på en selv, sagde Craig David til The Guardian i 2013.
Hør hittet 'Rewind' herunder:Craig David - RewindDet overrasker ikke Sandie Westh, at komikeren Leigh Francis valgte at parodiere Craig David, da han skulle spidde celebritykulturen i sit sketchshow.
- Modsat USA har England ikke en ligeså stor R&B-tradition.
Derudover har englænderne den samme humor som danskerne, og derfor synes vi, at musikken er fed, men vil også distancere os fra den, fordi det i virkeligheden er alt for meget fløde, siger Sandie Westh.
Craig David selv og hans pladeselskab var i tvivl om, hvordan de skulle reagere på, at han blev gjort til grin i bedste sendetid, og at det, der havde været en popsucces, pludselig var en punchline.
Craig David var i 00'erne med til at gøre garage-genren populær.
(© Pressefotos)Han forsøgte at holde karrieren kørende med et tredje album, der ikke nåede debutalbummets popularitet, og skiftede helt kurs i 2010 med albummet 'Signed Sealed Delivered' som bestod af covers af kendte Motown-numre.
Det er et rædderligt album, som man ville lave i slutningen af sin karriere, når det er det sidste skud, man har i bøssen.
Sandie Westh om 'Signed Sealed Delivered'Kun brænde på bålet for dem, der mente, at Craig David var en joke.
- Det er et rædderligt album, som man ville lave i slutningen af sin karriere, når det er det sidste skud, man har i bøssen, siger Sandie Westh.
- Det ramte ham virkelig.
Det coveralbum var totalt patetisk.
Alle glemte ham derefter og tænkte, at der ikke var mere i ham.
I 2005 lavede musikprogrammet Boogie en Craig David-special.
Se et klip fra udsendelsen herunder:Blev en viral sensationEfter 'Signed Sealed Delivered'-fadæsen trak Craig David sig tilbage til Miami og tog en pause fra musikken.
Craig David tilbage i 2002 og nu.
(© Pressefotos)Han begyndte at holde fester i sin penthouselejlighed, som hurtigt blev et lokalt fænomen.
Festerne blev kæmpestore, og Craig David købte en mixerpult og mikrofon, så han kunne være dj og performer til festerne, der fik navn efter hans lejlighedsnummer: TS5.
Gennem sociale medier og streamingtjenesten Soundcloud fik musikbranchen øjnene op for Craig Davids dj-evner, og han begyndte at turnere verdens klubber med sit klubkoncept TS5, hvor han både spiller og mixer andre kunstneres musik og optræder med sine egne numre.
Læs også:Husker du russiske t.
A.
T.
u.
?
Her er pigerne bag det lesbiske kys i dagI 2015 besøgte Craig David det engelske radioprogram Sixty Minutes Live på BBC Radio 1Xtra, hvor han optrådte med et mash up af sin egen klassiker 'Fill Me In' og 'Where Are Ü Now' af Skrillex og Diplo featuring Justin Bieber.
Hør mash up'et '16' herunder:Craig David - 16Klippet gik viralt, og Justin Bieber selv gav et shout out på sin Twitter-profil:I kølvandet på Justin Biebers blåstempling opdagede nye, unge fans Craig David, der havde genopfundet sig selv med sine dj-sets.
I hele verden spillede han med TS5-projektet, også i det hjemland, der tidligere havde gjort ham til en dårlig joke:- Jeg forventede ikke denne overvældende kærlighed - især ikke her i England.
Hver dag føles det som en velsignelse at se, hvor mange ting der er faldet på plads, og hvor mange mennesker, der gav mig muligheden for at komme i studiet og arbejde sammen med dem og vise dem, at jeg stadig kan skrive sange, sagde Craig David til Digital Spy i 2016.
På landevejen igenCraig David er altså tilbage.
Jeg er stadig på en rejse, og jeg fjerner ikke foden fra speederen.
Craig DavidI 2018 kom albummet 'The Time Is Now', og han spillede på festivalen Tinderbox i Odense.
Og Sandie Westh mener, at det ville have været en skam, hvis Craig David ikke havde fået det comeback, han fortjener.
- Hans styrke lå på det første album, men hvis han ikke var så dygtig, som han er, var der ikke nogen, der havde gidet at puste liv i ham i dag, siger Sandie Westh.
Hør nummeret 'I Know You' featuring Bastille herunder:Craig David - I Know You featuring BastilleCraig David drager om få uger på tour med TS5-projektet rundt omkring i Europa, og der er intet, der tyder på, at han sætter farten ned i den nærmeste fremtid.
- For en masse mennesker er jeg nået til min destination.
Jeg er ankommet, jeg er tilbage.
Men nej, jeg er stadig på en rejse, og jeg fjerner ikke foden fra speederen, sagde Craig David til Time i 2018.
Læs også:Lavtaljede jeans og klaptelefoner: Hvorfor Nelly Furtado regerede Boogie-listenFacebookTwitterKopier linkEmner:England|Twitter|Arbejdsmarked|Storbritannien|Humor




https://www.dr.dk/nyheder/indland/flere-betjente-droppede-paakraevet-id-nummer-under-noerrebro-uroligheder

IndlandFlere betjente droppede påkrævet id-nummer under Nørrebro-urolighederKøbenhavns Politi indskærper nu over for betjente, at de skal bære id-nummer.
Politibetjenten til venstre i billedet bærer tydeligt sit ID-nummer, mens politibetjenten til højre ikke gør.
Af Theis Lange Olsen17.
apr.
2019 kl.
18.
00Bemærk: artiklen er mere end 30 dage gammelLæs opKlokken 17 i søndags gik Jannik Hansen ned ad trapperne fra sin lejlighed i Korsgade på Nørrebro for at hente en kebab.
Han anede intet om partistifteren Rasmus Paludans demonstration eller de voldsomme uroligheder, der havde udviklet sig, selvom det kun var et stenkast væk og foregik omkring Blågårds Plads.
- Så jeg endte med at stå og kigge lidt på det hele.
Det er vel naturligt menneskeligt at være nysgerrig, fortæller biologen, der til daglig arbejder på Aarhus Universitets afdeling i Roskilde.
POLITIETS ID-NUMREAlle politiansatte har et unikt markeringsnummer, hvorved de kan identificeres.
Markeringsnumrene består af et bogstav og fire cifre og er placeret på politiuniformen - på skulderen eller brystet.
Det er således kun politibetjente i uniform, der bærer markering.
Kilde: Rigspolitiet- På et tidspunkt opløser urolighederne sig, og man kan begynde at gå ad Blågårdsgade igen.
Der står en del betjente i kampuniformer, og jeg går forbi en gruppe på fire-fem stykker, hvor jeg kan se, at de ikke har id-nummer på, siger Jannik Hansen, der har skrevet et læserbrev i Jyllands-Posten om sine oplevelser.
- Er det vigtigt for dig?
Siden 1.
februar 2016 har det været påkrævet, at betjente synligt bærer et personligt nummer på uniformen, for at de kan genkendes i eventuelle klagesager.
Reglen blev indført, efter det havde vist sig, at mange klagesager blev droppet, fordi betjente ikke kunne identificeres.
- Jeg spurgte en af betjentene, om ikke han havde glemt sit nummer.
Så svarer han: 'Er det vigtigt for dig?
' 'Ja, det er det sådan set', svarer jeg.
- Så siger han eller hans makker meget bestemt til mig, at 'du må have en god dag'.
Det var tydeligt, at vi ikke skulle diskutere det mere, fortæller Jannik Hansen, der er sikker på, at han så mindst otte betjente uden id-nummer søndag eftermiddag på Nørrebro.
Rasmus PaludanUddannet advokat.
Stiftede partiet Stram Kurs i 2017.
Han går ind for forbud mod islam i Danmark.
Han spreder sit budskab gennem YouTube og demonstrationer med koranafbrændinger.
Han har demonstreret 17 gange frem til starten af april i år og 53 gange sidste år.
I april blev han idømt 14 dages betinget fængsel for racisme.
Han har anket dommen, da han er uenig i rettens afgørelse.
Indtil videre har det i 2018 og 2019 kostet staten 24 millioner at beskytte islamkritikeren, viser opgørelse.
Det svækker tilliden til det danske politi, at flere betjente ikke vil lade sig genkende med et ID-nummer, mener Jannik Hansen.
- I de her situationer er det ekstra vigtigt, at vi kan have følelsen af, at vi som Nørrebro-borgere generelt kan føle os trygge ved politiet.
Politiet er under stærkt pres.
Det kan ikke være sjovt at være en af dem, der blev udstationeret til de opgaver.
- Men vi bliver nødt til at insistere på, at politiet opfører sig ordentligt, og at reglerne bliver overholdt, siger Jannik Hansen.
Politiet indskærperDR Nyheder har talt med flere personer, der var til stede på Nørrebro søndag, der også bemærkede flere betjente uden det påkrævede id-nummer.
SF's retsordfører, Karsten Hønge, undrer sig over, at det kan ske.
- Jeg er paf over det.
Der er en beslutning om, at de skal gå med de numre, og det skal de gøre, uanset hvilke sammenhænge vi taler om.
Jeg håber, der er en god forklaring, siger Karsten Hønge.
Betjente ved Blågårds Plads på Nørrebro i København søndag eftermiddag.
Københavns Politi oplyser skriftligt til DR Nyheder, at det nu er blevet indskærpet over for betjentene, at de skal bære id-nummeret synligt.
- Betjente skal bære deres markeringsnummer synligt, når de er i uniform.
Vi er blevet gjort opmærksom på, at enkelte betjente, som blev kaldt på arbejde under urolighederne på Nørrebro søndag, ikke bar synligt markeringsnummer, og derfor har vi nu indskærpet det over for vores folk.
- Når der i forbindelse med urolighederne har været betjente på gaden, som ikke har båret deres markeringsnummer synligt, kan det skyldes, at de er blevet kaldt ud så hurtigt, at de ikke har nået at få det overført fra deres normale uniform til deres indsatsdragt, skriver Københavns Politi.
FacebookTwitterKopier linkEmner:Karsten Hønge (politiker)|Nørrebro|Københavns Politi|Politi|København




https://www.dr.dk/nyheder/udland/29-personer-dode-i-turistbusulykke-pa-madeira

Udland29 personer døde i turistbusulykke på MadeiraAlle de omkomne turister i en busulykke i Portugal er tyskere, oplyser den lokale borgmester.
Mindst 29 tyske turister er døde i en busulykke i Portugal.
17.
apr.
2019 kl.
22.
00 | opdateret 18.
apr.
2019 kl.
06.
53Bemærk: artiklen er mere end 30 dage gammelLæs opMindst 29 personer er omkommet efter en ulykke med turistbus på den portugisiske ø Madeira i Atlanterhavet.
- Jeg har ikke nogen ord, der kan beskrive, hvad der er sket.
- Jeg kan ikke sætte mig ind i disse personers lidelse, siger den lokale borgmester Filipe Sousa til Sic.
Ifølge borgmesteren er alle de omkomne turister fra Tyskland, men han tilføjer, at der kan være fodgængere, som er blevet ramt af bussen.
Den portugisiske præsident, Marcelo Rebelo de Sousa fortæller derimod til Sic, at nogle af ofrene er fra Madeira, men at de fleste er tyskere.
Præsidenten vil i løbet af natten rejse til Madeira.
Tysk ambassade bekræfter dødsofreTysklands ambassade oplyser ifølge nyhedsbureauet AFP, at der er tyskere blandt de dræbte, men den oplyser ikke, hvor mange der er tale om.
Tidligere onsdag aften meddelte Udenrigsministeriets Borgerservice i Danmark, at det ikke har modtaget oplysninger om danskere i ulykken.
Borgmester Filipe Sousa oplyser, at der var 55 personer med bussen.
Den væltede angiveligt ned ad en stejl skrænt, da den røg af vejen øst for hovedstaden i regionen Madeira, Funchal, siger borgmesteren.
Tv-billeder viser den hvide bus ligge på siden på en skrænt nær en smal vej.
Indbyggere i området fortæller, at vejret var fint, da ulykken skete først på aftenen.
Myndighederne er ved at efterforske årsagen til ulykken.
Lokale myndigheder oplyser ifølge det tyske medie Bild, at det er 17 mænd og 11 kvinder, der er omkommet.
Flere ambulancer er til stede ved den væltede bus, oplyser Sic.
/ritzau/ReutersFacebookTwitterKopier link




https://www.dr.dk/nyheder/politik/ep-valg/ny-lov-skal-begraense-farlige-produkter-fra-kina-det-skal-ikke-i-naerheden

Valg til Europa-ParlamentetSe temaEP-valgNy lov skal begrænse farlige produkter fra Kina: Det skal ikke i nærheden af mine børnMyndighederne får bedre mulighed for at tjekke produkter købt udenfor EU.
Dennis Pedersen køber mange dimser på internettet.
Af Josefine Hummelmose17.
apr.
2019 kl.
20.
48Bemærk: artiklen er mere end 30 dage gammelLæs opDennis Pedersen fra Flensted i Østjylland køber billige produkter fra Kina ligesom så mange andre danskere.
- Jeg havde brug for en praktisk taske, og den her kostede 7 kroner, fortæller han.
Han køber ting på internettet, selvom han ved, at der kan være problemer med sikkerheden.
Han har blandt andet købt en trådløs oplader til mobiltelefonen.
- Jeg var lidt nervøs for at sætte den i stikkontakten - for hvad nu, hvis den sprang i luften?
, siger Dennis Pedersen.
Det vrimler med farlige og forbudte produkter på det europæiske marked.
Læs også:Ny analyse: Forbrugerne køber masser af usikre Kina-varerMange af dem er købt på internettet uden for EU’s grænser, hvor EU’s sikkerhedskrav ikke gælder.
Og de kan være svære for myndighederne at opspore, når de først er kommet indenfor EU's grænser.
Dennis Pedersen har blandt andet købt en taske over nettet fra Kina.
Men det skal være slut, mener Ministerrådet og et flertal i Europa-Parlamentet.
De har nu vedtaget en ny lov, der skal gøre det lettere at finde og stoppe farlige produkter.
Med den nye lov kan myndighederne blandt andet købe produkter anonymt for at teste dem, og de kan blokere hjemmesider, der sælger de ulovlige produkter på trods af advarsler.
- Det skal ikke i nærheden af mine børnDennis Pedersen er langt fra den eneste, der køber de billige, kinesiske produkter.
Hver dag strømmer 43.
000 varer fra Kina ind i Danmark.
Det er mere end halvdelen af alle pakker fra udlandet.
Og det er en tredobling af varer fra Kina på tre år, og langt flere end myndighederne kan nå at kontrollere.
Dennis Pedersen kontrollerer heller ikke selv alle produkter, han køber.
- Jeg bliver glad, hvis det er kontrolleret og ikke indeholder kræftfremkaldende stoffer, men det er ikke noget, jeg tjekker, siger han.
Men han har dog én klar regel, når det gælder de kinesiske produkter:- Hvis produkterne skal i nærheden af mine børn, så bliver det ikke købt andre steder end herhjemme.
Jeg køber ikke ting til mine børn på internettet af fare for, at der er kemikalier i, som er giftige.
Dennis Pedersen vil kun købe ting til sine børn i EU.
Og det kan han måske have god grund til.
Flere tests viser nemlig, at nogle produkter kan være farlige.
I marts sikkerhedstestede det uafhængige Forbrugerlaboratoriet 12 vilkårlige stykker legetøj fra handelssiden Wish, der primært sælger ting fra Kina.
Alle 12 dumpede i testen.
Læs også:Ny lov skal begrænse farlige og forbudte produkter fra KinaForbrugerrådet Tænk har tidligere testet 25 stykker legetøj og produkter til børn, som er købt i internetbutikker uden for EU.
Ved 10 af dem var der sikkerhedsmæssige problemer.
Derfor ser Dennis Pedersen også den nye EU-lov som en positiv ting.
- Jo bedre kontrol vi kan have med de kemikalier, der er i de ting, vi bruger jo bedre.
At det måske bliver sværere for mig at købe små dimser til ingen penge er ikke et offer, siger han.
FacebookTwitterKopier link




https://www.dr.dk/nyheder/udland/10000-mand-skal-beskytte-eus-ydre-graenser

Valg til Europa-ParlamentetSe temaUdland10.
000 mand skal beskytte EU's ydre grænserDen europæiske grænse- og kystvagt skal styrkes med et nyt korps.
De 10.
000 mand skal hjælpe EU-medlemslandene med at holde styr på de ydre grænser.
Af Per Bang Thomsen - Strasbourg17.
apr.
2019 kl.
17.
56Bemærk: artiklen er mere end 30 dage gammelLæs opEU’s ydre grænser skal styrkes, og derfor skal der nu etableres et nyt korps på i alt 10.
000 personer, som blandt andet skal hjælpe medlemslandene med at holde styr på deres grænseovergange.
Det står klart, efter et stort flertal i Europa-Parlamentet her til eftermiddag har blåstemplet den aftale, der tidligere på året blev indgået mellem europaparlamentarikerne og EU-landene om at forbedre det fælles agentur for grænse- og kystbevogtning, Frontex.
Sådan bliver en lov vedtaget i EUDet er ene og alene Europa-Kommissionen, der har lov til at fremsætte nye lovforslag i EU.
Det kan ske på eget initiativ eller på opfordring fra medlemslandene, europaparlamentarikerne eller de nationale parlamenter.
Men det er altid Kommissionen, der har serveretten.
Herefter er det så op til Europa-Parlamentet og EU-landenes ministre, der sidder i Ministerrådet, at forhandle lovene på plads.
Der er tale om et stående korps af blandt andet grænse- og kystvagter, der skal kunne træde til og hjælpe, hvis et medlemsland eksempelvis får brug for assistance til at kontrollere sine grænser.
Derudover kan korpset få til opgave at tilbagesende personer fra tredjelande, som er blevet afvist af myndighederne i et medlemsland, og bekæmpe grænseoverskridende kriminalitet.
Medlemsstaternes ansvarFrontex har i dag omkring 1.
500 grænsevagter til at patruljere EU's ydre grænser.
De første 5.
000 korpsvagter skal efter planen være klar om små to år, mens de resterende skal være på plads senest i år 2027.
De enkelte medlemslande er forpligtet til at bidrage med medarbejdere til korpset – Danmark skal i 2027 bidrage med 29 langtidsudsendte og 106 korttidsudsendte personer – og tanken er, at de skal assistere de omkring 100.
000 nationale grænsemedarbejdere, som EU-landene har i dag.
Selvom Frontex nu får flere beføjelser og eget budget til kunne købe eksempelvis fly og fartøjer, så er det fortsat de enkelte medlemslande, der har ansvaret for både grænsekontrollen og tilbagesendelserne af folk fra tredjelande.
Derfor skal de bede grænse- og kystbevogtningsagenturet om hjælp, før det træder til.
Danmark bidrager til Frontex i dag, og tidligere på måneden var statsminister Lars Løkke Rasmussen (V) i Grækenland for at besøge de danske medarbejder.
Bedre rustede til flygtningekriseDet var formanden for Europa-Kommissionen, Jean-Claude Juncker, der for godt et halvt år siden annoncerede, at der var brug for at styrke den europæiske grænse- og kystvagt og give agenturet mere manøvrerum.
I de seneste år er millioner af flygtninge og migranter kommet til Europa fra især Mellemøsten og Afrika.
Og da flygtningekrisen var på sit højeste i 2015, ansøgte mere end 1,25 millioner mennesker om at få asyl i et EU-land.
Selvom antallet er faldet siden da, står migration og flygtninge stadig højt på både vælgernes og politikernes dagsorden inden europaparlamentsvalget.
Og EU-landene er blevet kritiseret for, at de endnu ikke er blevet enige om en ny asylpolitik efter tre års forhandlinger.
Men Dimitris Avramopoulos, der er EU-kommissær for migration og indre anliggender, er overbevist om, at EU-landene nu bliver bedre rustede til at håndtere flygtninge- og migrantproblematikken.
Udover de nye beføjelser styrker man også Frontex-samarbejdet med lande uden for EU.
I dag kan Frontex kun lave hjemsendelsesaftaler med lande, der grænser op til unionen, men fremover kan agenturet også lave aftaler med lande, der ligger længere væk.
Derudover laver man en reserve, der kan indsættes i nødsituationer.
- Frontex vil på en bedre og mere aktiv måde øge responsen på de migrationsproblemer, vi står overfor, sagde han tidligere på dagen under en debat i Europa-Parlamentet.
Brug for beskyttelseDimitris Avramopoulos understregede samtidig, at EU generelt står stærkere, end da flygtningekrisen ramte unionen i 2015.
I dag bliver folk, der ulovligt forsøger at overskride EU’s ydre grænser, eksempelvis registreret i et fælles system, og medlemslandene er blevet bedre til at udveksle informationer.
Den maltetiske europaparlamentariker Roberta Metsola, der har været parlamentets ordfører på sagen, tror også, at de nye ændringer vil styrke EU’s ydre grænser.
- Det skal føre til, at vi får mere sikre grænser, og at vi bedre kan bekæmpe kriminalitet.
Og vi skal samtidig sikre, at dem, der har behov for beskyttelse, får det, sagde hun under debatten.
- Hvis vi får en flygtningekrise som den, vi oplevede i 2015, vil medlemslandene med ydre grænse få ekstra personale, så de kan styre grænserne, tilføjede hun.
Antallet af migranter og flygtninge er faldet siden flygtningekrisen i 2015.
Men området står stadig højt på europæernes dagsorden.
SF: En 'skrub af'-strategiMen hos Dansk Folkeparti og ECR-gruppen, som det danske parti er en del af i Europa-Parlamentet, mener man ikke, at de nye tiltag er nok.
- Vi er simpelthen bange for, at der er tale om for lidt – og for sent.
Vi frygter, at det er en lappeløsning, der hverken vil tilfredsstille de europæiske borgere eller gøre Schengen-samarbejdet mere sikkert, lød det fra Anders Vistisen, der er Dansk Folkepartis gruppeformand i Europa-Parlamentet.
Heller ikke SF’s Margrete Auken var for, selvom hun er enig i, at EU’s ydre grænser skal styrkes.
- Der bliver lagt alt for meget vægt på den militære del og for lidt på respekten for menneskerettighederne og vores internationale forpligtigelser.
Og det er ret forfærdeligt, at korpset ikke har lov til at lede efter skibbrudne, for vi ved, at folk nogen gange tvinges ud i gummibåde, der kun kan holde halvdelen af turen, siger hun.
- Det er en ’skrub af’-strategi, og det er ikke den vej, vi skal gå.
FacebookTwitterKopier linkEmner:Anders Primdahl Vistisen (politiker)|EU|Europa-Parlamentet|Flygtninge og asylansøgere|Afrika




https://www.dr.dk/sporten/fodbold/championsleague/quiz-ajax-er-ikke-alene-har-du-styr-paa-fodboldens-favoritdraebere

Champions LeagueQUIZ Ajax er ikke alene: Har du styr på fodboldens favoritdræbere?
Hvad var oddset på Leicester som engelsk mester, og hvornår tabte Brøndby til Skagen?
Tag favoritdræber-quizzen her.
Ajax slog tirsdag Juventus ud af Champions League.
Det hollandske mandskab er nu klar til semifinalen.
Af Johan Haarløv17.
apr.
2019 kl.
15.
48Bemærk: artiklen er mere end 30 dage gammelLæs opPå sin vej i Champions League-semifinalen har Ajax nedlagt storklubberne Real Madrid og Juventus.
Og selvom den hollandske klub har en af europæisk klubfodbolds stolteste traditioner, var Ajax betydelige underdogs i begge opgør.
Klubben fra Amsterdam har lynhurtigt fået prædikatet ’favoritdræber’ efter de meriterende sejre på Santiago Bernabeu og i aftes på Juventus Stadium.
Sejre, der har fået de fleste i fodboldverdenen til at spærre øjnene op, men spørgsmålet er, hvor længe vi egentlig husker detaljerne fra nogle af historiens andre favoritdræberes bedrifter?
Svaret kan du få ved at tage quizzen lige her:FacebookTwitterKopier linkEmner:Fodbold|Juventus FC|Real Madrid|England|Holland




https://www.dr.dk/nyheder/udland/flertal-pa-plads-estlands-leder-fortsaetter-trods-darligt-valg

UdlandFlertal på plads: Estlands leder fortsætter trods dårligt valgEt parti fra den yderste højrefløj står til at blive en del af den nye regering i Estland.
epa07511991 Estonian Prime Minister Juri Ratas speaks to members of parliament during the sitting of Estonia's Parliament (Riigikogu) in Tallinn, Estonia, 17 April 2019.
The Estonian President Kersti Kaljulaid commissioned Juri Ratas to form a government composed of the Estonian Center Party, Pro Patria (Isamaa) and the Conservative People's Party of Estonia (EKRE).
EPA/TOMS KALNINS 17.
apr.
2019 kl.
17.
54Bemærk: artiklen er mere end 30 dage gammelLæs opEstlands parlament har onsdag givet grønt lys til, at landets nuværende premierminister Juri Ratas kan forme en ny regering.
Dermed står Ratas til at fortsætte i spidsen for det baltiske land.
Hans regerende Centerparti fik ellers et skuffende valg i begyndelsen af marts.
Her blev det besejret af det liberale oppositionsparti Reformpartiet.
Reformpartiets leder, Kaja Kallas, har dog ikke formået at samle støtte til en ny regering.
Det har banet vejen for, at Ratas har kunnet forme en ny, overraskende koalition bestående af tre partier.
Læs også:Liberalt oppositionsparti vinder overraskende estisk valgUd over Centerpartiet drejer det sig om Ekre-partiet fra den yderste højrefløj samt det konservative Faderlandet.
Reformpartiet havde på forhånd udelukket at danne regering med Ekre.
/ritzau/FacebookTwitterKopier linkEmner:Estland|Baltikum




https://www.dr.dk/nyheder/udland/politiet-var-paa-vej-tidligere-praesident-peru-har-skudt-sig-selv

UdlandPolitiet var på vej: Tidligere præsident for Peru har skudt sig selvAlan García har begået selvmord efter bestikkelsesanklager.
Politiet bevogter hospitalet, hvor Alan Garcia er afgået ved døden efter at have skudt sig selv i halsen.
Af Kasper Duncan Gram (Video)17.
apr.
2019 kl.
17.
11 | opdateret 17.
apr.
2019 kl.
17.
41Bemærk: artiklen er mere end 30 dage gammelLæs opEt drama i Peru har nu fået en tragisk afslutning.
Landets tidligere præsident, Alan García, er nemlig død efter at have skudt sig selv i halsen, da politiet mødte op for at arrestere ham.
Det melder flere internationale medier, heriblandt BBC.
Alan García befandt sig i kritisk tilstand, da han blev kørt til behandling på Casimiro Ulloa-hospitalet i Perus hovedstad, Lima.
(Arkiv) Foto af Alan García fra 2010, hvor han var præsident for Peru.
Skulle anholdes i bestikkelsessagAlan García var anklaget for at have modtaget bestikkelse fra det brasilianske byggefirma Odebrecht.
Han var præsident i Peru fra 1985-1990 og fra 2006-2011, og det er i den sidste periode, at han angiveligt modtog bestikkelse i forbindelse med et metrobyggeri i hovedstaden, Lima.
Den tidligere præsident havde nægtet sig skyldig i anklagerne, som politiet altså var på vej for at anholde ham for.
Opdateret efter dødsfaldet.
FacebookTwitterKopier linkEmner:Peru|Lima|BBC|Korruption|Kriminalitet




https://www.dr.dk/nyheder/indland/politiets-oeverste-chef-forbud-mod-paludans-demonstrationer-er-alvorligt-skridt-tage

IndlandPolitiets øverste chef: Forbud mod Paludans demonstrationer er alvorligt skridt at tageVi tager ikke chancer, når det kommer til borgernes liv og helbred, udtaler rigspolitichef.
Rigspolitichef Jens Henrik Højbjerg anerkender, at politiet tager "et alvorligt skridt", når demonstrationer forbydes.
Af Theis Lange Olsen17.
apr.
2019 kl.
16.
25Bemærk: artiklen er mere end 30 dage gammelLæs opDansk politi tager et meget alvorligt skridt ved at forlænge et forbud mod, at partistifteren Rasmus Paludan demonstrerer.
Sådan lyder det fra rigspolitichef Jens Henrik Højbjerg i en pressemeddelelse.
- Det er et alvorligt skridt, netop fordi ytringsfriheden er så central i vores demokrati.
Et midlertidigt forbud mod retten til at demonstrere skal derfor altid bero på en konkret vurdering i de enkelte politikredse, udtaler han.
Grundlovens § 79 om forsamlingsfrihedBorgerne har ret til uden forudgående tilladelse at samle sig ubevæbnede.
Offentlige forsamlinger har politiet ret til at overvære.
Forsamlinger under åben himmel kan forbydes, når der af dem kan befrygtes fare for den offentlige fred.
En demonstration skal annonceres til politiet 24 timer i forvejen.
Sker det ikke, risikerer man en bøde, men demonstrationen bliver ikke ulovlig af den grund.
Kilde: Folketingets hjemmeside.
Rasmus Paludan har fået forbud mod at demonstrere i Københavns politikreds frem til den 23.
april.
Og Københavns Vestegns Politi har onsdag indført forbud indtil i morgen.
Det sker efter flere dages uro med utallige brandstiftelser og anholdelser.
Alene på Nørrebro blev 11 personer anholdt tirsdag.
I alt er 50 personer blevet anholdt de seneste dage.
Ifølge Københavns Politi har det også været udslagsgivende for forbuddet, at der tirsdag blev fundet en håndgranat på Blågårds Plads på Nørrebro, hvor Rasmus Paludan ville have demonstreret.
Politiets forbud er kontroversielt, fordi Grundloven sikrer borgeres frihed til at ytre sig og forsamle sig.
Faktisk har politiet en forpligtelse til at understøtte forsamlingsfriheden.
Politiet kan kun sætte en stopper for borgernes forsamlingsfrihed, hvis det vurderes, at den er til 'fare for den offentlige fred', som det formuleres i Grundlovens § 79.
Over 70 demonstrationerOg det er lige præcis den paragraf, politiet nu bruger til at nedlægge forbud mod Rasmus Paludans demonstrationer.
- Københavns Politi og Københavns Vestegns Politi har vurderet, at de seneste dages demonstrationer har medført en konkret og nærliggende fare for den offentlige fred og sikkerhed samt for enkeltpersoners liv og helbred.
- I sådanne situationer har politiet også en pligt til at vurdere, om hensynet til den offentlige tryghed og sikkerhed kan nødvendiggøre, at konkrete demonstrationer ikke gennemføres, udtaler Jens Henrik Højbjerg.
Partiet Stram Kurs med Rasmus Paludan i spidsen har i 2018 og 2019 gennemført over 70 demonstrationer.
Hver gang har politiet lavet en konkret vurdering af behovet for beskyttelse.
Og det vil politiet fortsætte med at gøre, understreger rigspolitichefen.
- Politiet er til for borgerne.
Det betyder, at det er en af vores allervigtigste opgaver at beskytte borgernes mulighed for at anvende deres grundlovssikrede rettigheder.
Det gælder ikke mindst retten til at forsamle og ytre sig uden at blive udsat for fare, udtaler Jens Henrik Højberg.
FacebookTwitterKopier linkEmner:Jens Henrik Højbjerg (politichef)|Københavns Vestegns Politi|Politi|Københavns Politi|Nørrebro




https://www.dr.dk/sporten/live/minut-minut-vendsyssel-driller-endnu-engang-aab

LiveMINUT FOR MINUT Vendsyssel driller endnu engang AaBVendsyssel jagter den anden sejr på mindre end en uge mod storebror AaB i Superligaen.
Af Frederik Palle17.
apr.
2019 kl.
17.
55 | opdateret 17.
apr.
2019 kl.
19.
55Bemærk: artiklen er mere end 30 dage gammelLæs opFacebookTwitterKopier linkEmner:AaB|Jylland|Fodbold|Aalborg




https://www.dr.dk/nyheder/udland/eftersoegt-kvinde-er-doed-var-fascineret-af-colombine-skoleskyderiet

UdlandEftersøgt kvinde er død: Var fascineret af Colombine-skoleskyderietSkolerne i byen Denver i staten Colorado har i dag været lukket.
FBI ledte efter den 18-årige Sol Pais, som de anså som en stor trussel.
Af Josefine Hummelmose17.
apr.
2019 kl.
19.
29 | opdateret 17.
apr.
2019 kl.
19.
49Bemærk: artiklen er mere end 30 dage gammelLæs opDen 18-årige Sol Pais, der var eftersøgt af FBI, er nu død.
Det skriver FBI i Denver på Twitter.
Ifølge den lokale sheriff Jeff Shrader blev hun fundet død med et tilsyneladende selvforskyldt skudsår.
Sol Pais var ifølge myndighederne meget fascineret af skoleskyderiet i 1999 på Colombine High School og gerningsmændene bag.
Her skød og dræbte to drenge 12 elever og en lærer, inden de skød sig selv.
Den 20.
april er det præcis 20 år siden.
På daværende tidspunkt var det det dødeligste skoleskyderi i USA's historie.
Ifølge politiet var den 18-årige kvinde bevæbnet og ekstremt farlig.
Hun var fra Florida og FBI-afdelingen her advarede deres kollegaer i Colorado, da hun mandag rejste til staten.
Ifølge sheriff Jeff Shrader købte hun et haglgevær i en butik nær Colombine High School.
Den slags våben kan købes, hvis man er fyldt 18 år.
Hun var kommet med "troværdige", men ikke specifikke trusler, sagde en agent fra FBI ifølge CNN.
Lukkede skolerMyndighederne havde sendt en sikkerhedsadvarsel ud til alle skolerne i den amerikanske by Denver af frygt for, hvad kvinden ville gøre.
Ifølge det amerikanske medie CBS var mere end 130 skoler lukket, og dermed kunne flere end 500.
000 elever ikke komme i skole.
Sikkerhedsadvarslen blev sendt ud, fordi FBI ledte efter Sol Pais, som de beskrev som "en stor trussel mod samfundet".
FacebookTwitterKopier linkEmner:USA|Mord|BBC|CNN|Uddannelse




https://www.dr.dk/nyheder/indland/16-aarige-servet-blev-draebt-foran-sin-hoveddoer-svensker-doemt-saelge-drabsvaabnet

16-årig skuddræbtSe temaIndland16-årige Servet blev dræbt foran sin hoveddør: Svensker dømt for at sælge drabsvåbnetEn 34-årig mand er i dag blevet idømt to års fængsel for at videresælge våben, der dræbte 16-årig.
Mandag den 18.
oktober 2017 blev 16-årige Servet Abdija skudt og dræbt foran sin opgang ved familiens hjem på Ragnhildgade i København.
Af Julie Johanne Knudsen17.
apr.
2019 kl.
15.
29 | opdateret 17.
apr.
2019 kl.
15.
50Bemærk: artiklen er mere end 30 dage gammelLæs opEn 34-årig svensk-jugoslavisk mand iført sort hættetrøje og kakifarvede joggingbukser blev i dag ledaget til Københavns Byret.
Siden august har han siddet varetægtsfængslet for drabet på teenageren Servet Abdija, der blev skudt seks gange foran sin opgang ved familiens hjem på Ydre Nørrebro i København for halvandet år siden.
I sidste uge meldte politiet ud, at den sigtede havde tilstået at have videresolgt et af de våben, der ifølge politiet blev brugt til at dræbe den 16-årige dreng.
Og i dag faldt der så dom i tilståelsessagen – to års fængsel for at have solgt en skarpladt pistol, der er blevet brugt til at begå alvorlig kriminalitet.
Udover to år bag tremmer er den svenske statsborger udvist fra Danmark med et indrejseforbud i 12 år.
'No comments'Sagen blev ført som tilståelsessag, og den dømte erkendte i det store hele forløbet.
Men senioranklager fra Københavns Politi Søren Harbo havde alligevel mange spørgsmål.
- Hvem solgte du pistolen til?
, spurgte Søren Harbo.
- No comments, lød det fra den svensktalende mand, der havde en tolk ved sin side i retten.
Han ville heller ikke svare på, hvor han selv havde pistolen fra, eller hvad den skulle bruges til.
Desuden afviste han at have været i Danmark, mens han havde pistolen.
Den eneste anholdte i sagenDen 34-årige svensker med jugoslavisk baggrund er den eneste sigtede og nu dømte i sagen om drabet på Servet Abdija, som politiet er sikker på involverer flere gerningsmænd.
Pistolen fandt politiet sammen med et andet våben i sommeren 2018 og meldte dengang ud, at der var tale om drabsvåbnet.
Herefter kom politiet på sporet af den 34-årige svenske statsborger, som dermed blev anholdt.
Drabet på teenagerenDen 16-årige Servet Abdija blev ifølge politiet skudt seks gange på nært hold den 16.
oktober 2017 foran sin bopæl på Ragnhildgade på grænsen mellem Østerbro og Nørrebro i København.
Skuddrabet skete en aften i efterårsferien, efter at Servet Abdija havde spillet bold med nogle andre.
Politiet har betegnet drabet som en likvidering.
Tre sortklædte og maskerede mænd blev set løbe væk ad et stisystem.
Sagen fik stor opmærksomhed, blandt andet fordi politiet betegnede den 16-årige som en helt almindelig dreng, der ikke havde tilknytning til noget kriminelt miljø.
Efter drabet var der en mindehøjtidelighed, og unge fra lokalområdet fik hjælp til at bearbejde chokket.
Politiet efterlyste vidner, som havde set tre yngre mænd flygte fra stedet.
Svensk-jugoslaven er den eneste, der har været anholdt i sagen.
Tidligere har det ikke været muligt at få detaljer om anholdelsen, men i dag kom det frem, at man har fundet dna-spor på våbnet fra den svensk-jugoslaviske mand.
Og den 34-årige mand erkendte igen i dag, at han har haft og solgt den skarpladte ni mm-pistol af mærket Zavodi Crvena Zastava i Helsingborg forud for drabet den 16.
oktober 2017.
Han fik 20.
000 svenske kroner svarende til 14.
000 danske kroner for den.
Stadig sigtet for drabDen 34-årige mand er stadig sigtet for drabet, fortæller anklager Søren Harbo.
- Efterforskningen i drabssagen fortsætter, og derfor kan jeg ikke komme nærmere ind på detaljerne.
Men for den tiltaltes vedkommende skal han afsone dommen, og så skal han udsendes til Sverige, siger han.
I dag er den 34-årige svensker blevet sendt direkte tilbage til Vestre Fængsel, hvor han fortsat skal sidde varetægtsfængslet, indtil han skal afsone sin straf.
Om han skal fængsles i Danmark eller Sverige, skal Kriminalforsorgen afgøre.
Den dømte har nu 14 dages betænkningstid til at vurdere, om han vil anke sagen.
FacebookTwitterKopier linkEmner:Kriminalitet|København|Politi|Sverige|Københavns Politi




https://www.dr.dk/nyheder/udland/italienske-studerende-grillede-i-skoven-skal-nu-betale-97-millioner-kroner-i-boede

UdlandTo italienske studerende grillede i skoven: Skal nu betale 97 millioner kroner i bødeDe har fået skylden for en skovbrand i den italienske provins Como.
Branden brød ud i et skov i den italienske provins Como.
Af Josefine Hummelmose17.
apr.
2019 kl.
15.
18Bemærk: artiklen er mere end 30 dage gammelLæs opTo italienske universitetsstuderende, begge på 22 år, grillede i skoven ved den enes bedstefars hus den 30.
december sidste år.
Men så brød en brand ud.
Grillturen kan nu koste de to mænd 97 millioner kroner i bøde for de store ødelæggelser, branden forårsagede.
En af dem sagde ifølge BBC til italienske medier, at de var gjort til "syndebukke" for branden.
Til den Italienske avis La Stampa har en af mændene sagt, at de er meget kede af situationen, men at der var flere grunde til, at branden opstod.
Hærgede i flere dageAnklagerne har sporet branden tilbage til bedstefarens ejendom.
De siger, at branden var startet med gløder fra grillen og ekstremt tørre forhold.
Skovbranden hærgede i flere dage og ødelagde 10 kvadratkilometer skov.
De to studerende blev fundet fælles ansvarlige sammen med ejeren af ejendommen.
Advokaten for den ene studerende har ifølge BBC udtalt, at enhver sanktioner skal være meningsfuld og have en pointe.
- Hvad er meningen med at indføre en sanktion, hvis man allerede ved, at de to drenge - stadig studerende - ikke kan betale det?
, siger hun.
Anklageren siger til lokalnyhederne Il Giorno Como, at bøden var 'et signal om, at vi har brug for at skubbe folk til større ansvar for at beskytte miljøet'.
FacebookTwitterKopier linkEmner:Brande|BBC|Skove|Uddannelse|Ulykker




https://www.dr.dk/nyheder/regionale/midtvest/butikstyveri-og-falsk-pas-udlaendinge-paa-kaershovedgaard-er-ikke-saa

Midt- og VestjyllandButikstyveri og falsk pas: 'Udlændinge på Kærshovedgård er ikke så kriminelle'De fleste domme, der er givet til udviste beboere på udrejsecenter Kærshovedgård, er på under tre måneders fængsel.
- Jeg har hele tiden været klar over, hvad det er for nogle mennesker, vi har med at gøre, siger  udlændinge- og integrationsminister Inger Støjberg.
Af Jesper Ibfelt og Maiken Friis Lange17.
apr.
2019 kl.
15.
22Bemærk: artiklen er mere end 30 dage gammelLæs opStørstedelen af de udlændinge, der bor på Udrejsecenter Kærshovedgård, og som er udvist ved dom, har fået idømt en straf på under tre måneders fængsel.
Af et folketingssvar fra Udlændinge- og integrationsminister Inger Støjberg (V) fremgår det, at ud af i alt 56 domme til udviste kriminelle på Kærshovedgård var de 20 på maksimalt 30 dages fængsel.
Yderligere 20 domme var på maksimalt tre måneders fængsel.
Opgørelsen er lavet over de personer, der var indkvarteret på Kærshovedgård 9.
december 2018.
En person kan godt have modtaget flere udvisningsdomme.
Udlændingeretsadvokat Niels-Erik Hansen forklarer, at der typisk er tale om domme for brug af falsk pas, hærværk på asylcentret eller trusler mod personalet.
- Der kan være en enkelt voldsmand imellem - men typiske får man mere end tre måneder, når der er tale om vold.
Partier pisker en stemning opEnhedslistens udlændingeordfører Søren Søndergaard mener, at Regeringen og Dansk Folkeparti pisker en stemning op om, at mange beboere på Udrejsecenter Kærshovedgård er forhærdede kriminelle.
Jeg skelner ikke mellem det ene og det andet.
Når man er i en situation, hvor man har begået en så alvorlig form for kriminalitet, at man skal sendes ud af landet, så skal man selvfølgelig sendes ud af landet.
Inger Støjberg (V), udlændinge- og integrationsminister- For langt, langt, langt de flestes vedkommende er der tale om det, man kan kalde den milde ende af kriminalitetsskalaen, og der er tale om kriminalitet, som ikke er til fare for den almindelige befolkning uden for centret, siger Søren Søndergaard.
Han mener, at det er vigtigt at male fakta og ikke Fanden på væggen.
- Jeg synes, vi skal diskutere udlændingepolitik på baggrund af fakta i stedet for skræmmekampagner.
I et debatindlæg på BT.
dk skrev udlændinge- og integrationsminister Inger Støjberg sidste år om Kærshovedgårds beboere, der er udvist ved dom: ”Vi taler trods alt om folk, der har begået mord, voldtægter og voldsforbrydelser.
Jeg er glad for, at vi nu får et nyt udrejsecenter på Lindholm til sådanne typer”.
I dag siger hun:- Jeg skelner ikke mellem det ene og det andet.
Når man er i en situation, hvor man har begået en så alvorlig form for kriminalitet, at man skal sendes ud af landet, så skal man selvfølgelig sendes ud af landet.
Det er domstolene, der afgør, om de dømte skal sendes ud af Danmark.
Derfor undrer Inger Støjberg sig over, at Søren Søndergaard prøver at beskytte beboerne på Kærshovedgård.
- Det kan godt være, at Søren Søndergaard ikke synes, at det er så alvorligt at true eksempelvis personalet på et asylcenter.
Det synes jeg nu ikke, at Søren Søndergaard har ret i, og derfor er det også meget tilfredsstillende, at vi kan sende dem ud af landet.
Langt den største gruppe beboere på Udrejsecenter Kærshovedgård er afviste asylansøgere, som slet ikke er dømt for noget kriminelt.
FacebookTwitterKopier linkEmner:Inger Støjberg (politiker)|Venstre|Kriminalitet|Flygtninge og asylansøgere|Enhedslisten




https://www.dr.dk/nyheder/udland/arkitekter-skal-konkurrere-om-nyt-spir-pa-notre-dame

UdlandArkitekter skal konkurrere om nyt spir på Notre DameInden for fem år skal Notre Dame ifølge præsidenten være genopbygget.
Internationale arkitekter skal hjælpe.
Mandag aften gik store dele af den franske Notre Dame-katedral op i røg - heriblandt spiret.
17.
apr.
2019 kl.
15.
04 | opdateret 17.
apr.
2019 kl.
16.
49Bemærk: artiklen er mere end 30 dage gammelLæs opGenopbygningen af brændte Notre Dame bliver til en international konkurrence.
Det oplyser den franske premierminister, Edouard Philippe, ifølge nyhedsbureauet AP.
Premierministeren har annonceret en konkurrence for internationale arkitekter, der kan indsende bud på et nyt spir på Notre Dame-katedralen i Paris.
Det sker, efter at præsident Emmanuel Macron onsdag har afholdt et kabinetmøde om genopbygningen af den over 850 år gamle katedral, der blev opslugt af flammer mandag aften.
Her kan du se Notre Dame-katedralen, før og efter branden.
(Foto: (Foto: Colourbox.
com) © (c) Colourbox / Foto: Scanpix © (c) Scanpix)Konkurrencen har til formål at "give Notre Dame et spir, som er tilpasset vor tids teknikker og udfordringer", siger Philippe ifølge AP.
Det er selvfølgelig en kæmpe opgave.
Vi har et historisk ansvar.
Edouard Philippe, Frankrigs premierministerHan oplyser samtidig, at man endnu ikke har lagt sig fast på, om spiret skal være i stil med det, der brændte ned mandag.
- Arkitektkonkurrencen giver os mulighed for at spørge, om vi skal genskabe spiret, som det stod, eller - som det ofte er tilfældet med arv og udvikling - om vi skal udstyre Notre Dame med et nyt spir.
- Det er selvfølgelig en kæmpe opgave.
Vi har et historisk ansvar, siger han ifølge The Guardian.
Han oplyste samtidig, at myndighederne endnu ikke har estimeret, hvor meget genopbygningen kommer til at koste.
Væltet ind med donationerIndtil videre er det dog væltet ind med donationer fra flere kanter - heriblandt franske rigmænd.
Onsdag formiddag nåede beløbet op på 995 millioner dollar - 6,5 milliarder danske kroner.
Det er endnu uvist, hvad der forårsagede branden, der først blev endeligt slukket tirsdag.
Der formodes dog at være tale om et uheld i forbindelse med et renoveringsarbejde i den historiske katedral.
Emmanuel Macron har meddelt, at kirken vil blive genskabt inden for fem år.
- Vi vil genopbygge katedralen, så den bliver endnu smukkere, og det skal være gjort inden for fem år, sagde den franske præsident tirsdag aften i en tv-transmitteret tale.
Imens vil Notre Dame være lukket for offentligheden i fem til seks år.
Det fortæller præst i katedralen Patrick Chauvet til AP.
Notre Dame er en af Frankrigs største turistattraktioner, der hvert år tiltrækker omkring 13 millioner besøgende fra hele verden.
Det svarer til 30.
000 mennesker om dagen.
/ritzau/DR NyhederFacebookTwitterKopier linkEmner:Emmanuel Macron (politiker)|Frankrig|The Guardian|Paris




https://www.dr.dk/nyheder/penge/utilfreds-direktor-forlader-flying-tiger

PengeUtilfreds direktør forlader Flying TigerEfter to år siger Flying Tiger farvel til Mette Maix.
Hun er utilfreds med ændringer i ledelsen.
Flying Tiger på Kultorvet i København.
Martin Jermiin afløser Mette Maix på posten.
17.
apr.
2019 kl.
14.
28Bemærk: artiklen er mere end 30 dage gammelLæs opMette Maix er færdig som direktør for Flying Tiger efter under to år på posten, oplyser kæden i en pressemeddelelse.
Her oplyser hun, at hun ikke er tilfreds med de ændringer i ledelsen, der er blevet foretaget tidligere i år.
- Jeg må også konstatere, at jeg ikke har følt mig tilfreds med den ledelsesmæssige opstilling, som blev vedtaget i januar, og derfor har jeg valgt at opsige min stilling, skriver hun.
Kæden har kæmpet med at øge profitten på en milliardstor omsætning.
Så sent som i februar blev 40 af selskabets ansatte fyret i en fyringsrunde.
Det er endnu ikke kendt, hvordan selskabets regnskab for 2018 ser ud, men Mette Maix har tidligere oplyst, at overskuddet ikke er godkendt.
Og netop evnen - eller mangel på samme - til at tjene penge på en milliardstor omsætning var teamet i selskabets 2017-regnskab.
I 2017-regnskabet rundede omsætningen fem milliarder kroner for første gang, men bundlinjen viste blot fire millioner kroner.
Kæden har de seneste år haft en ekspansiv vækst.
Der er nu næsten 1000 Flying Tiger-butikker fordelt på 30 lande.
/ritzau/FacebookTwitterKopier linkEmner:Flying Tiger|Mette Maix (erhvervsleder)|Virksomhedsøkonomi|Detailhandel|Økonomi




https://www.dr.dk/nyheder/politik/ep-valg/ny-lov-skal-begraense-farlige-og-forbudte-produkter-fra-kina

Valg til Europa-ParlamentetSe temaEP-valgNy lov skal begrænse farlige og forbudte produkter fra KinaEuropa-Parlamentet har i dag stemt for en lov, der skal gøre det nemmere at finde farlige og ulovlige produkter i EU.
Hver dag kommer der 40.
000 pakker fra Kina til forbrugere i Danmark.
Rigtig mange af dem lever ikke op til EU's sikkerhedskrav.
Af Lasse Berg Sørensen17.
apr.
2019 kl.
15.
25Bemærk: artiklen er mere end 30 dage gammelLæs opMobilopladere, der kan bryde i brand, børnemasker, som kan give forbrændinger i ansigtet, og en lyskæde, der kan give stød.
Det vrimler med farlige og forbudte produkter på det europæiske marked.
Mange er købt i internetbutikker uden for EU’s grænser, hvor EU’s sikkerhedskrav ikke gælder.
Og når de først er kommet ind på EU's indre marked, er de svære at opspore.
Fakta: Det betyder forordningenDen nye lov giver blandt andet EU's medlemslande bedre muligheder for at samarbejde om at finde farlige produkter.
Virksomheder, der vil sælge varer i EU, skal have en repræsentant i EU, man kan henvende sig til.
Myndighederne får mulighed for anonymt at købe produkter for at teste dem.
I dag må de ikke gøre det anonymt.
Myndighederne får mulighed for at blokere for hjemmesider, der sælger ulovlige produkter.
Men det skal være slut, mener Ministerrådet og et flertal i Europa-Parlamentet, der netop har vedtaget en ny forordning, altså en lov, der skal gøre det lettere at finde og stoppe farlige produkter.
Læs også:Ny analyse: Forbrugerne køber masser af usikre Kina-varer- Det er en stor dag for forbrugerne og for forbrugersikkerheden, siger det socialdemokratiske medlem af Europa-Parlamentet, Christel Schaldemose.
Den nye lov giver blandt andet myndighederne lov til at købe produkter anonymt for at teste dem, og de får mulighed for helt at blokere for hjemmesider, der sælger ulovlige produkter på trods af advarsler.
Masser af Made in ChinaDet er især en voksende handel på internettet, der har gjort det nødvendigt at opdatere reglerne i EU.
- Forbrugerne køber i stigende grad varer på hjemmesider, som kommer uden for Europa, og vi ved, at hovedparten af de varer ikke overholder de regler, vi har i Europa for sikkerhed og mængder af kemi, siger Christel Schaldemose, der også sidder i parlamentets udvalg for Indre Marked og Forbrugerbeskyttelse, IMCO.
Hver dag strømmer der 43.
000 varer fra Kina ind over grænsen til Danmark, hvilket er mere end halvdelen af alle pakker fra udlandet.
Det er en tredobling af varer fra Kina på tre år, og langt flere end myndighederne kan nå at kontrollere.
- For 10 år siden vidste man ikke, at internethandel ville eksplodere, og den nye forordning gør det nemmere for os at agere inden for de nye handelsmønstre, der er kommet, siger direktør i Sikkerhedsstyrelsen Lone Saaby.
Det er Sikkerhedsstyrelsen, der har ansvaret for at finde og kontrollere produkter, der bliver solgt til danske forbrugere.
- Det er en kæmpe opgave at holde øje med, om det er sikre og lovlige produkter.
Handel på udenlanske siderHveranden forbruger i Danmark har købt ting på udenlandske hjemmesider.
Mere end hver tredje har købt varer på kinesiske sider.
Hver femte fra en amerikansk side.
Blandt de populæreste udenlandske sider er Amazon, Wish og AliExpress.
Forbrugere mellem 35 og 44 år handler mest på udenlandske sider.
Lave priser er den mest udbredte grund til at handle på udlandske sider.
Det siger 69 procent.
Kilde: Rapporten Dansk E-Handel 2018 af DIBS/NETS.
Lone Saaby fremhæver blandt andet muligheden for, at Sikkerhedsstyrelsen fremover kan foretage såkaldt mystery shopping, så de kan købe og teste varer i hemmelighed.
- Så snart vi bruger et kreditkort fra Sikkerhedsstyrelsen til at købe et produkt på en side, så ved de, at det er os, der tjekker deres produkter.
Nu får vi mulighed for at handle anonymt.
Hos Forbrugerrådet Tænk er man godt tilfreds med de nye regler.
- Forhåbentligt betyder det, at vi får færre farlige produkter på markedet, og det bliver nemmere at fange de syndere, der ikke efterlever reglerne, siger seniorrådgiver Helen Amundsen.
Nye regler ikke nokSelvom den nye lovgivning vil gøre Sikkerhedsstyrelsens arbejde lettere, når de bliver implementeret i EU's medlemslande, er det stadig ikke nok til at stoppe de farlige produkter, lyder vurderingen.
Test af varer købt uden for EUI marts sikkerhedstestede det uafhængige Forbrugerlaboratoriet 12 vilkårlige stykker legetøj fra handelssiden Wish, der primært sægler ting fra Kina.
Alle 12 dumpede i testen.
Forbrugerrådet Tænk har tidligere testet 25 stykker legetøj og produkter til børn, som er købt i internetbutikker uden for EU.
Ved 10 af dem var der sikkerhedsmæssige problemer.
Kilder: Forbrugerlaboratoriet og Forbrugerrådet Tænk.
- Der kommer så mange produkter ind over grænserne hele tiden via handelsplatforme, så vores indsats alene ikke er nok.
Man kan aldrig garantere, at der ikke kan komme farlige eller ulovlige produkter ind i Danmark, siger Lone Saaby.
Læs også:VIDEO Kvælningsrisiko og fare for høreskader: Se hvorfor legetøj fra Wish dumper- Træerne vokser ikke ind i himlen med den her forordning, og vi kan ikke kontrollere hver eneste pakke der bliver sendt til Europa udefra.
Men vi tager et kæmpestort skridt i den retning, fastslår Christel Schaldemose fra Socialdemokratiet.
Derfor skal forbrugerne selv være opmærksomme på, hvad de køber, og hvor de køber det henne, lyder opfordringen fra Sikkerhedsstyrelsen.
- Forbrugerne skal bruge deres sunde fornuft.
Hvis man køber et stykke legetøj til syv kroner, så er det måske for godt til at være sandt.
Man skal altid stille sig selv spørgsmålet, om det kan være rigtigt, at en vare kan produceres så billigt, og stadig være sikker, siger direktør Lone Saaby.
Hvordan er reglerne?
Et firma, der sælger en vare i EU, har ansvaret for, at produktet er sikkert og lever op til dansk og europæisk lovgivning.
Også varer, der er importeret fra lande uden for Kina.
Køber en forbruger et produkt direkte fra virksomheder uden for EU, kan man ikke være sikker på, at produktet lever op til EU’s sikkerhedskrav.
Kilde: SikkerhedsstyrelsenForbrugerrådet Tænk mener ikke, at det er forbrugerens opgave at stoppe de farlige varer.
- Man skal altid være kritisk, og hvis man kan se, at der er noget galt med et produkt, skal man ikke bruge det.
Men generelt skal forbrugerne kunne tro på, at det, der bliver solgt, er sikkert, for det er producentens ansvar.
Man skal ikke være teknisk ekspert for at kunne købe et produkt, siger Helen Amundsen.
Læs også:VIDEO Berygtet for ringe kvalitet og elendig levering - alligevel er Wish populær som aldrig førFacebookTwitterKopier linkEmner:Christel Schaldemose (politiker)|EU|Europa-Parlamentet|Kina|Forbrug




https://www.dr.dk/nyheder/indland/seks-nyfodte-smittet-med-mrsa-bakterien

Antibiotikaresistens: Den skjulte trusselSe temaIndlandSeks nyfødte smittet med MRSA-bakterienSygehuset i Roskilder opfordrer 25 familier til at blive podet for MRSA-bakterien.
Hospitalet i Roskilde mener, at de familier til nyfødte, der har været på neonatalafdelingen fra 3.
marts, skal testes for MRSA-bakterien (arkivfoto) 17.
apr.
2019 kl.
13.
30Bemærk: artiklen er mere end 30 dage gammelLæs opSeks spædbørn, der har været eller er indlagt på neonatalafsnittet på Sjællands Universitetshospital Roskilde, er blevet smittet med MRSA-bakterien.
Fem forældre er også blevet smittet med bakterien, der ikke kan behandles med almindelig penicillin.
Seks af de i alt 11 smittede har fået en infektion, mens de fem andre er raske smittebærere.
Det oplyser ledende overlæge Jonas Wadt Manthorpe, Sjællands Universitetshospital Roskilde, til Ritzau.
- Det er altid alvorligt, når patienter bliver smittet med resistente bakterier.
Ikke desto mindre kan vi behandle dem, der er syge, siger han.
- Vi mener at have inddæmmet de smittede på nuværende tidspunkt og har truffet betydelige infektionshygiejniske stramninger, så vi kan håndtere situationen for nærværende, siger Jonas Wadt Manthorpe.
Sygehuset har lokaliseret 25 familier, der har været på neonatalafsnittet i tiden siden 3.
marts i år.
Læs også:Overlæge om resistente bakterier: Vi er nødt til at forstå truslenMan har onsdag skrevet til disse familier og opfordret dem til at gå til egen læge og blive undersøgt for, om de skulle være bærere af bakterien.
Giver bylder og børnesårMRSA er en stafylokokbakterie, der kan give bylder, børnesår og andre former for betændelse.
Det særlige ved bakterien er, at den ikke reagerer på almindelig penicillin og kun kan behandles med særlig antibiotika.
For tidligt fødte børn er særligt udsatte for at blive smittet med bakterien, men de får dog sjældent en infektion.
Raske mennesker, der er smittet med MRSA, vil ofte slet ikke opdage, at de har bakterien.
I januar 2017 lukkede neonatalafsnittet på Næstved Sygehus i en uge, da 11 børn og otte voksne var podet positive for MRSA-bakterien.
Det vil formentlig ikke blive nødvendigt at lukke børneafdelingen på sygehuset i Roskilde.
- Vi mener, at vi har styr på situationen for nærværende.
Men vi overvåger det nøje og vil træffe en anden beslutning, hvis det bliver nødvendigt, siger Jonas Wadt Manthorpe.
To familier er blevet isoleretSygehuset har isoleret to familier på sygehuset som følge af smitten.
Derudover er der ifølge overlægen "strammet op på alle daglige rutiner" for at nedbringe risikoen for, at smitten bringes videre.
Ifølge Statens Serum Institut, der overvåger udbredelsen af MRSA og andre resistente bakterier, fik 3678 danskere sidste år konstateret MRSA.
216 af dem var inficeret med den særlige variant kaldet husdyr-MRSA, der stammer fra svin.
Det er ikke denne type MRSA, der er fundet hos børn og forældre på sygehuset i Roskilde.
Det er endnu uvist, hvordan smitten har fundet vej til sygehuset.
/ritzau/FacebookTwitterKopier linkEmner:Roskilde Sygehus|Hospitaler|Sygdomme og lidelser|Roskilde|Næstved Sygehus




https://www.dr.dk/sporten/fodbold/superliga/broendby-faar-ny-homofobisag-paa-nakken-efter-tilraab-mod-fischer

SuperligaBrøndby får ny homofobisag på nakken efter tilråb mod FischerHomofobiske tilråb mod Viktor Fischer koster Brøndby endnu en tur omkring Fodboldens Disciplinærinstans.
FC Københavns Viktor Fischer og Robert Skov jubler efter scoring under Superligakampen mod Brøndby IF på Brøndby Stadion.
 17.
apr.
2019 kl.
13.
06Bemærk: artiklen er mere end 30 dage gammelLæs opHomofobiske tilråb fra nogle af klubbens tilhængere bringer igen fodboldklubben Brøndby IF i centrum i en sag ved Fodboldens Disciplinærinstans.
TV2 oplyser, at Disciplinærinstansen på eget initiativ har åbnet en sag efter søndagens superligakamp mod FC København.
Her står Brøndby-tilhængerne også anklaget for at have affyret fyrværkeri på stadion.
- I den sag vil indgå de forhold, som vi har konstateret i forbindelse med kampafviklingen, som kan være overtrædelse af reglerne.
- Det gælder regler for pyroteknik og de omstændigheder omkring sange og tilråb rettet mod en FCK-spiller (Viktor Fischer, red.
) fra Brøndbys fans, siger Disciplinærinstansens formand, Jens Hjortskov.
Han oplyser, at der også er åbnet en sag mod FC København for brug af pyroteknik under kampen.
Læs også:Viktor Fischer om sanktion: 'Jeg har ikke medansvar for homofobiske tilråb'I sidste uge blev både Brøndby og OB idømt bøder på 25.
000 for tilhængernes homofobiske sange mod Viktor Fischer i to forskellige kampe i forrige spillerunde.
NultoleranceI kendelsen skrev Fodboldens Disciplinærinstans, at der er nultolerance over for homofobi, og at der venter større sanktioner for klubberne i gentagelsestilfælde.
Jens Hjortskov vil dog ikke kommentere den igangværende sag over for TV2.
Viktor Fischer selv sendte roser til Brøndbys fans i søndags, fordi han ikke hørte nogen homofobiske råb eller sange, mens kampen var i gang.
Viktor Fischer efter kampen søndag mellem Brøndby og FC København.
- Det er jo først og fremmest en cadeau til Brøndbys fanklub, at det ikke eskalerede.
Det er godt gået, synes jeg.
Og jeg håber, at det bliver fulgt op.
I en evighed vil jeg sige, sagde han.
Fischer mente ikke, at det betød det store, at enkelte Brøndby-fans ikke kunne dy sig under opvarmningen.
- Det bemærkede jeg også godt, men det gider jeg næsten ikke at bruge tid på.
For de gjorde det ikke i kampen, sagde Viktor Fischer.
Disciplinærinstansen afventer nu en redegørelse fra både Brøndby og FC København om deres tilhængeres opførsel i søndagens derby.
/ritzau/FacebookTwitterKopier linkEmner:Brøndby|FC København|Viktor Fischer (fodboldspiller)|Fodbold|Brøndby IF




https://www.dr.dk/nyheder/politik/ep-valg/lars-loekke-om-asylfiasko-danmark-har-moralen-i-orden

EP-valgLars Løkke om asylfiasko: Danmark har moralen i ordenEfter tre år har EU-landene ikke leveret en ny asylpolitik.
En flygtning på grænsen mellem Grækenland og Makedonien holder et skilt med teksten "Tak til EU for at lukke grænsen" i marts 2016.
Af Camilla Markvardsen17.
apr.
2019 kl.
14.
25Bemærk: artiklen er mere end 30 dage gammelLæs opMigration er et af de vigtigste emner forud for Europa-Parlamentsvalget.
Det mener både vælgere og kandidater til Europa-Parlamentet.
Ikke desto mindre er EU's 28 medlemslande ikke nået i mål med at blive enige om en ny asylpolitik i kølvandet på den store flygtningestrøm til Europa for tre et halvt år siden.
Tidsfristen for at finde en fælles løsning inden valget til Europa-Parlamentet den 23.
til 26.
maj rinder ud denne uge.
EU er groft sagt splittet i to, når det gælder holdningen til, hvorvidt asylansøgere skal fordeles automatisk mellem EU-landene eller ej.
- Der er en række lande, herunder Danmark, der synes, at det er en dårlig idé at løse udfordringerne på den måde, siger den danske statsminister, Lars Løkke Rasmussen.
Svært at sælge for politikerneEn ny, fælles asylpolitik stod ellers højt på dagsordnen, da flere end én million flygtninge og migranter krydsede EU's grænser, de fleste på flugt fra borgerkrigen i Syrien, og de nuværende asylregler, kaldet Dublin-forordningen, på mange måder brød sammen.
Ligesom en række østeuropæiske lande er den danske statsminister bekymret for, at flere vil søge mod EU af den grund.
- Det dur bare ikke, fordi det vil trække flere folk til Europa, og det er ikke vejen frem.
Vejen frem er en kombination af mange ting, der handler om at beskytte vores eksterne grænser mere, end vi gør, siger han.
Lars Løkke Rasmussen besøgte for knap to uger siden den græske ø Kos, hvor otte medarbejdere fra Forsvaret hjælper med at bevogte EU's ydre grænse.
 DR)Professor i asyllovgivning ved Københavns Universitet Thomas Gammeltoft-Hansen siger imidlertid, at migranter altid har fundet vej til Europa, og det vil de formentlig blive ved med, uanset om der er en automatisk fordeling af asylansøgere eller ej.
- Men når der har været så stor modstand mod kvoter, tror jeg, at det hænger sammen med, at det er svært at sælge politisk i de enkelte medlemslande.
Den måde, som forslagene er designet på, gør det svært at få opbakning, siger Thomas Gammeltoft-Hansen.
'Der er en række lande, der bare siger nej'En automatisk omfordeling af asylansøgere ville betyde, at østeuropæiske lande som Ungarn og Polen, der tager imod få flygtninge i EU, ville skulle tage imod flere.
Og det har de lige fra begyndelsen modsat sig.
- Hvis ikke man vil tage flygtninge eller migranter, hvilket jeg sådan set har forståelse for, må man jo investere i at undgå, at migranterne kommer, siger Lars Løkke Rasmussen.
Statsministeren besøger Forsvarets udsendte på Kos i Grækenland.
 DR)Statsministeren lægger vægt på, at Danmark er blandt de store bidragsydere til EU's hjælpefond for Afrika, der skal sørge for, at der ikke kommer et nyt migrationspres på Europa.
- Vi leverer.
Og derfor kan jeg også med moralen fuldstændig på plads sige, at andre skal gøre noget mere, siger Lars Løkke Rasmussen.
Han har svært ved at se for sig, hvordan EU-landene skal nå til enighed om en ny asylpolitik, når "der er en række lande, der bare siger nej".
- Vi kan jo ikke have et system, hvor man for eksempel kan sidde i Østeuropa og ikke yde noget stort bidrag, mener Lars Løkke Rasmussen.
En syrisk flygtning kysser sin datter i regnen i Grækenland i 2015.
'Skamplet' og 'ikke optimalt"Europa-Parlamentet kom allerede i 2017 med sit forslag til en ny asylpolitik, der bakkede op om EU-Kommissionens idé om en automatisk omfordeling af flygtninge.
Men reformen er altså strandet i Ministerrådet, der repræsenterer medlemslandenes regeringer.
Og det er 'en skamplet', mener EU-parlamentariker Morten Helveg Petersen fra De Radikale:- Jeg er dybt bekymret.
Det lader til, at der ikke er vilje blandt medlemslandene til at finde en løsning.
Det er dybt pinagtigt, siger han.
Dansk Folkepartis parlamentariker Anders Vistisen er mere afdæmpet i sin reaktion.
Han siger, at det "ikke er optimalt", at EU ikke har fået "repareret på det, der ledte til flygtningekrisen":- Men man skal jo ikke lave nye regler, hvis det er dårligere regler.
Og fra vores synspunkt er det, der var lagt op til, dårligere regler.
Vi må droppe idéen om, at man kan fordele sig ud af problemet, siger han.
'EU må tænke mere ud af boksen'Professor Thomas Gammeltoft-Hansen vurderer, at alle har en eller anden interesse i at komme videre fra det nuværende asylsystem, men at det kræver, at EU tænker "lidt mere ud af boksen".
- Man kunne jo for eksempel forestille sig en slags frit sygehusvalg på asylområdet, hvor man på samme måde lod pengene følge asylansøgerne.
Så kunne det være, at flere lande ville støtte op om det, siger han.
Det er uvist, hvad der sker med EU-Kommissionens forslag til en reform af Dublin-forordningen på den anden side af Europa-Parlamentsvalget.
- Når vi skal lave budgetter efter parlamentsvalget, skal det her fylde noget mere.
Det er det, der skal til, hvis vi skal håndtere denne krise, mener statsminister Løkke Rasmussen.
Forhandlingerne om EU's asylpolitik begynder under alle omstændigheder først igen, når en ny EU-Kommission er på plads, hvilket tidligst bliver til november.
FacebookTwitterKopier linkEmner:Anders Primdahl Vistisen (politiker)|EU|Europa-Kommissionen|Flygtninge og asylansøgere|Dublin




https://www.dr.dk/nyheder/regionale/nordjylland/skulle-laegge-nye-kloakroer-massegrav-dukket-op-midt-i-aalborg

NordjyllandSkulle lægge nye kloakrør: Massegrav dukket op midt i AalborgSkeletterne menes at være faldne bønder fra borgerkrig i 1534.
Arkæolog Kenneth Nielsen står i den massegrav fra middelalderen, som blev opdaget, da man skulle lægge nye kloakker i Tiendeladen i Aalborgs midtbyAf Søren K Nielsen og Kasper Duncan Gram (video)17.
apr.
2019 kl.
12.
11 | opdateret 17.
apr.
2019 kl.
17.
54Bemærk: artiklen er mere end 30 dage gammelLæs op- Det er godt nok ikke noget, vi ser hver gang, der bliver gravet i jorden her.
Middelalderarkæolog Kenneth Nielsen fra Nordjyllands Historiske Museum ved godt, at der ligger mange skeletter i området ved Budolfi Kirke i Aalborg.
For her har ligget en gammel middelalderkirkegård, og området har også været krigsskueplads på samme tid.
Men ligefrem at finde en massegrav er dog ikke hverdagskost - selv for en arkæolog.
Under arbejdet med at lægge kloakrør i Tiendeladen i det centrale Aalborg dukkede en masse skeletter frem - ti i alt - alle begravet på samme sted.
Bondehær blev slagtet af lejesoldaterDer er efter al sandsynlighed tale om faldne personer fra den danske borgerkrig Grevens Fejde med feltherre Johan Rantzaus storm på Aalborg.
Massegraven kan derfor dateres til den 18.
december 1534.
- Vi kan se, at personerne har deltaget i et slag, for især skeletternes hoveder er fyldt med hugskader fra skarpe våben som sværd og hellebarder (en kombination af lanse eller spyd og en økse, red), forklarer Kenneth Nielsen.
På billedet her kan man tydeligt se hugskaderne på skeletternes hoveder.
Skeletternes indbyrdes placering viser, at de døde er lagt i graven med stor hast, og foreløbige undersøgelser viser desuden, at det udelukkende er mænd.
- Vi tror, skeletterne stammer fra de faldne fra bondehæren, der blev slagtet af professionelle tyske lejesoldater.
Og de er kommet i en massegrav nogle få timer efter, at slaget er blevet afsluttet, siger Kenneth Nielsen.
Grevens Fejde•Stormen på Aalborg var en af mange krigshandlinger, der fandt sted under borgerkrigen Grevens Fejde (1534-1536).
•Under krigen kæmpede Johan Rantzau som feltherre for kong Christian 3.
, mens Skipper Clement kæmpede til fordel for den tidligere konge Christian 2.
•Forhistorien til Johan Rantzaus angreb var den, at Skipper Clement i september 1534 havde indtaget Aalborg fra søsiden og holdt byen frem til december, hvor hans bondehær og byens borgere tabte den til Johan Rantzaus lejetropper.
•Fundet af massegraven er gjort på det område, hvor den daværende kirkegård til den nu nedlagte Skt.
Peders Kirke lå.
Og en del af angrebet på Aalborgs befæstning den 18.
december 1534 fandt netop sted ved Skt.
Peders kirkegård.
•Det er derfor sandsynligt, at den fundne massegrav stammer fra netop dette slag.
•Kilde: Nordjyllands Historiske MuseumBønder eller lejesoldater?
I 2014 blev der lige ved siden af fundet tilsvarende skeletter med voldsomme hugskader, som også lå gravlagt oven i hinanden.
Dengang viste blandt andet dna-analyser af 18 individer, at der var tale om lokale, nordjyske borgere, og at skeletterne kunne dateres til omkring det tidspunkt, hvor stormen på Aalborg fandt sted.
Læs også:Fem forrygende fund: Historisk guld i den danske muldNu skal de nye skeletter registreres.
- Vi skal have dem ind til analyse, så vi kan få bekræftet, om der også her er tale om lokale oprørsbønder, eller om det måske denne gang er faldne tyske lejesvende, der er blevet begravet, siger Kenneth Nielsen.
Skeletterne vil i nær fremtid blive udstillet på Nordjyllands Historiske Museum, der iøvrigt har til huse ganske få meter fra findestedet.
Opdateret med video.
FacebookTwitterKopier linkEmner:Aalborg|Nordjyllands Historiske Museum|Krige og væbnede konflikter|Budolfi Kirke|Jylland




https://www.dr.dk/nyheder/udland/klimademonstration-i-london-aktivister-limer-sig-fast-til-tog

UdlandKlimademonstration i London: Aktivister limer sig fast til togProtesterne er i gang for tredje dag i træk.
Klimademonstranter forstyrrer trafikken og offentlig transport i London.
Af Josefine Hummelmose17.
apr.
2019 kl.
19.
01Bemærk: artiklen er mere end 30 dage gammelLæs opAktivister gav problemer for togdriften ved Canary Wharf station i London i dag.
To personer kravlede op på en af togvognene med et banner og limede sig selv fast.
De to blev senere båret væk fra stationen af betjente.
En tredje aktivist limede sig selv fast på ydersiden af togvinduet.
Aktivister har demonstreret for klimaet siden mandag.
De protesterer for at råbe regeringen op, så den gør mere for at bekæmpe klimaforandringerne.
Over 300 er blevet anholdt i forbindelse med protesterne.
Vil forstyrre offentlig transportMatt Allingham, der er opsynshavende for det britiske transportpoliti, har meddelt, at flere betjente end normalt i dag vil være på arbejde.
- Vi tolererer ikke nogen aktivitet, der forstyrrer de millioner af passagerer, som har brug for tognetværket i London, siger han ifølge BBC.
Det britiske transportpoliti har desuden tidligere beordret transportmyndighederne i London at slukke for wi-fi-forbindelsen i metroerne for at afskrække demonstranterne derfra.
Politiet bærer en aktivist væk, der blokerede Oxford Circus.
 Klimademonstration blokerer Oxford Circus.
 To demonstranter har limet sig fast til en togvogn og står med et banner, hvor der står "Klima-nødsituation"  Klimademonstranter dyrker yoga på Waterloo Bridge.
1 / 4Politiet bærer en aktivist væk, der blokerede Oxford Circus.
1 / 4Klimademonstration blokerer Oxford Circus.
2 / 4To demonstranter har limet sig fast til en togvogn og står med et banner, hvor der står "Klima-nødsituation" 3 / 4Klimademonstranter dyrker yoga på Waterloo Bridge.
4 / 4En gruppe af aktivisterne havde planlagt at protestere i metroen for at sætte fokus på "nødsituationen" for klimaet og overtale ministre til at mødes med gruppens medlemmer.
Borgmesteren i London Sadiq Khan opfordrer ifølge BBC demonstranterne til at genoverveje den plan.
Han tilføjer, at offentlig transport netop hjælper med at tackle klimaforandringerne.
Læs også:Hundredvis anholdt ved klimademonstration i London: Protester fortsætter i dagDemonstrant og klimaadvokat Farhana Yamin, der blev arresteret tidligere på ugen, har til BBC sagt, at hun undskylder til dem, der benytter offentlig transport.
- Men vi er nødt til at lave forstyrrende aktioner, så alle forstår den fare, vi står overfor.
Folk skal forstå, at vi er i et kritisk tidspunkt i menneskehedens historie.
Udover trafikken flere steder i London og den offentlige transport, rammes forretningslivet også af protesterne.
En beregning viser ifølge Reuters, at klimaprotesterne har kostet forretninger i West End i London over 12 millioner pund.
Nogle har set deres omsætning falde med 25 procent.
FacebookTwitterKopier linkEmner:London|Sadiq Khan (politiker)|BBC|Storbritannien|Kollektiv trafik




https://www.dr.dk/nyheder/indland/duksene-fra-aarhus-tror-paa-den-gode-spiral-vi-traekker-hinandens-engagement-op

IndlandDuksene fra Aarhus tror på den gode spiral: Vi trækker hinandens engagement opMød tre studerende fra en uddannelse med højt engagement.
Siv Lund Leknes, Eske Nøhr Glud og Jakob Hansen (bagerst) er hhv.
andet-, tredje- og førsteårs studerende på bacheloruddannelsen i molekylær medicin på Aarhus Universitet.
 DR)Af Signe Kammersgaard Müller og Grafik og udvikling: Signe Heiredal og Ruben Engrob Nielsen17.
apr.
2019 kl.
12.
32 | opdateret 17.
apr.
2019 kl.
13.
06Bemærk: artiklen er mere end 30 dage gammelLæs op- Det betyder bare virkelig meget, at ens medstuderende er engagerede.
På Aarhus Universitet sidder tre studerende med ild i øjnene og fortæller om deres uddannelse.
Jakob Hansen, Siv Lund Leknes og Eske Nøhr Glud, der står bag udtalelsen ovenfor, er henholdsvis første-, andet- og tredjeårs-studerende på bacheloruddannelsen i molekylær medicin.
Sammen med pendanten molekylær biomedicin på Københavns Universitet er det den uddannelse, hvor de studerende er mest engagerede, hvis man kigger på landets erhvervsuddannelser og videregående uddannelser.
Det viser en kortlægning af nye tal fra Uddannelses- og Forskningsministeriet, som DR har lavet.
Læs også:Studerende svarer selv: Her er de mest og mindst engagerede medstuderendeFaktisk mener hele 96 procent af de studerende på de to uddannelser, at deres medstuderende er engagerede.
Og det betyder alverden, mener de tre:- Det er fuldstændig afgørende.
Man bliver først sikker på sit uddannelsesvalg, efter man er kommet ind, så det betyder vildt meget, hvilke andre studerende der er, siger Siv Lund Leknes.
Eske Nøhr Glud supplerer:- Hvis du selv er helt afklaret om din uddannelse fra starten, så betyder det måske ikke noget.
Men det er nok de færreste, der ikke har den mindste tvivl.
Engagement skaber også konkurrenceOverordnet set finder 71 procent af de studerende på landets videregående uddannelser, at deres medstuderende er engagerede, og på nogle uddannelser ligger tallet helt nede under 50 procent.
Så hvorfor skiller de studerende på molekylær medicin sig positivt ud?
- Det er en meget specifik uddannelse, så mange har gjort sig en hel del tanker, før de søger ind.
Det er ikke ligesom på for eksempel jura, hvor uddannelsen kan gå i mange forskellige retninger, mener Eske Nøhr Glud.
Bacheloruddannelsen i molekylær medicinPå uddannelsen i molekylær medicin studerer du den menneskelige krops anatomi, fysiologi og genetik kombineret med naturvidenskabelige fag som molekylærbiologi og biokemi.
Du får praktisk og teoretisk erfaring om molekylærbiologiske forskningsmetoder og -teknikker og deres anvendelse i forbindelse med at løse medicinske problemstillinger.
Undervisningen på Molekylær medicin er opbygget som en kombination af praktiske øvelser i laboratoriet og teoretisk undervisning både som forelæsninger og på mindre hold.
Kilde: Aarhus Universitets hjemmesideDet betyder, at de studerende på forhånd er meget interesserede i uddannelsens indhold, og at man trækker hinanden med op:- Det er en form for spiral.
Man sidder sammen med en masse andre, som bare synes, at det, de laver, er spændende.
Og når ens medstuderende er engagerede, så bliver man det også selv, siger Jakob Hansen.
Læs også:3 svar fra andre studerende: Hvad kan du gøre, hvis dine medstuderende er uengagerede?
På hans hold har de for eksempel fri klokken 15.
00 om mandagen, men alligevel sidder de 7-8 stykker sammen indtil klokken 19.
00 og forbereder sig til næste dags holdundervisning.
- Så er der også noget socialt i det, og man hygger sig, samtidig med at man er flere til at hjælpe hinanden.
Men man er faktisk også nødt til at være engageret, når alle de andre er det, påpeger Eske Nøhr Glud:- Der er en konkurrencementalitet her – især på første år.
Men det er også med til at gøre, at vi trækker hinanden op.
Det er meget kendetegnende, at på velfungerende uddannelser trumfer engagementet nogle af de negative ting, som der også kan være på uddannelserne, forklarer Frans Ørsted Andersen, der er lektor og ph.
d.
ved DPU, Danmarks Institut for Pædagogik og Uddannelse ved Aarhus Universitet, og forfatter til bogen ’Motiverende undervisning’.
- Engagement er et nøglebegreb til at forstå læring og trivsel.
Engagement kan trumfe ting, som ellers kan have negativ indflydelse, som for eksempel stress og konkurrencestemning, som også er på mange uddannelsessteder, siger han.
Man skal ’mestre’ uddannelsenSom de studerende fra molekylær medicin antyder, er det et samspil af mange faktorer, der skaber engagement blandt de studerende, forklarer han.
En væsentlig ting er, at niveauet på uddannelsen svarer til ens eget niveau.
At man kan ’mestre’ uddannelsen.
- Mestring betyder, at hvis jeg anstrenger mig, så kan jeg klare det, og engagement skabes af, at man oplever at mestre, siger Frans Ørsted Andersen.
Hvis uddannelsen er for svær eller for let for den enkelte studerende, så kommer der ikke noget engagement.
Og det er helt oplagt en udfordring på uddannelser, hvor en stor del af undervisningen foregår på meget store hold, for så er det svært at ramme niveauet for alle.
Feedback og gode relationer til undervisere og andre studerende er også vigtige elementer for at skabe engagement, ligesom det er en udfordring, hvis der er for få timer.
Og så betyder alt det uden om undervisningen også meget – især for dem, der flytter til en ny by for at studere.
- For at få et godt miljø med engagerede studerende skal der være en rimeligt tætpakket uge på studiet med både faglige og sociale aktiviteter, siger Frans Ørsted Andersen.
Et overflødighedshornPå bacheloruddannelsen i molekylær medicin har de i gennemsnit 16-20 undervisningstimer om ugen, og så har de en studenterforening, som næsten alle både bachelor- og kandidatstuderende er med i.
Her bliver der arrangeret sociale og faglige arrangementer, og man får kontakt med hinanden på tværs af årgangene.
- Der er et godt sammenhold, alle kender alle her, og man får mulighed for at trække på de ældre studerende, siger studerende Siv Lund Leknes.
Læs også:Tre svar fra andre studerende: Hvad kan du gøre, hvis dine medstuderende er uengagerede?
De tre studerende er dog også enige om, at selv om de selv gør meget, så er det høje engagement ikke udelukkende deres egen fortjeneste:- Uddannelsen skal virkelig have credit for det her.
Det er en kombination af undervisere, der kan deres stof, og den måde uddannelsen er bygget op på med stor frihed.
Det er et felt, der udvikler sig, så man skal være oppe på dupperne, og det smitter af på både undervisere og studerende, siger Eske Nøhr Glud.
Og Jakob Hansen udbryder:- Det er simpelthen et overflødighedshorn!
Fakta om undersøgelsen•Beregningerne i artiklen er baseret på data fra Uddannelses- og Forskningsministeriets portal Uddannelseszoom.
•Portalen blev i februar opdateret med data fra en ny spørgeskemaundersøgelse blandt de studerende på videregående uddannelser.
•I alt har 104.
275 studerende svaret på spørgeskemaet, som blandt andet har stillet spørgsmålet: 'Hvor enig eller uenig er du i det følgende udsagn?
Mine medstuderende er engagerede i undervisningen'.
•De studerende har kunnet vælge mellem svarmulighederne: 'Meget enig', 'enig', 'hverken eller', 'uenig', 'meget uenig' og 'ved ikke'.
•DR har i denne kortlægning samlet besvarelserne 'meget enig' og 'enig' i en samlet kategori kaldet enig, og besvarelserne 'meget uenig' og 'uenig' i en samlet kategori kaldet uenig.
FacebookTwitterKopier linkEmner:Uddannelse|Uddannelses- og Forskningsministeriet|Videregående uddannelser|Aarhus Universitet|Aarhus




https://www.dr.dk/nyheder/vejret/paasken-byder-paa-20-grader-og-skarp-sol

VejretPåsken byder på 20 grader og skarp solTørkeindekset er højt, og det samme er risikoen for solskoldninger.
For et år siden så der sådan ud på Havnefronten i Aalborg - der er gode muligheder for en gentagelse i påsken i år.
Af Nikoline Vestergaard17.
apr.
2019 kl.
11.
41Bemærk: artiklen er mere end 30 dage gammelLæs opEfter en rekordvåd marts og iskold start på april ser påskevejret noget lunere og tørt ud.
Flere steder kan vi ramme 20 grader 2.
påskedag.
Men med det skønne vejr kan der følge både forhøjet risiko for solskoldninger, naturbrande og snotnæser.
Læs mere om påskevejret, og alt hvad der følger, herunder:Sommerlige temperaturerMange steder kommer der op mod 20 grader i påskedagene.
Efter en særdeles kold start på april bliver dele af påsken varm med næsten sommerlige temperaturer.
Det lunere vejr starter faktisk allerede i dag, hvor vi får mellem 10 og 15 grader, mens vi både skærtorsdag, langfredag, påskelørdag og påskedag kan komme op på 17-18 grader - dog noget køligere og måske 'ned til' omkring 13 grader ved kyster med pålandsvind.
2.
påskedag kan vi ifølge DMI ramme 20 grader flere steder.
Fælles for alle påskedagene er, at det bliver mest tørt med en del sol.
Og så ser det ud til, at det fra natten til 2.
påskedag er slut med nattefrost, hvilket er godt nyt for plantelystne haveejere.
Her skulle vi ende på nattemperaturer på mellem fem og syv grader.
Husk solcremenHusk solcremen, hvis påskeferien skal nydes udendørs.
Apropos dejligt solskinsvejr, så er det tid til at finde solcremen frem, hvis påskevejret skal nydes udenfor.
Uv-indekset kommer nemlig op over 3 allerede i dag, og dermed anbefaler både DMI og Kræftens Bekæmpelse, at man smører sig ind, da der er såkaldt 'moderat risiko' for solskoldning, hvis man opholder sig meget i solen.
Allerede i morgen kan uv-indekset komme over 4, og så er det godt med en solcreme med mindst faktor 15.
På en god sommerdag herhjemme kommer uv-indekset typisk op på cirka 7.
Højt tørkeindeksEfter en rekordvåd marts har vi nu et højt tørkeindeks.
Allerede for en uge siden siden advarede DMI om, at tørkeindekset var rekordhøjt landet over - det på trods af en rekordvåd marts.
I går nåede tørkeindekset op på 6,2 - dermed er der ifølge DMI 'forøget risiko for tørke', og man skal derfor være forsigtig, hvis man tænder bål eller brænder haveaffald af.
- Tørkeindekset kan komme op på ca.
7 (forøget risiko for tørke), lokalt kan man måske ramme indeksværdi 9 svarende til høj risiko for tørke.
Normalt skal man hen i slutningen af maj, starten af juni, for at se et så højt tørkeniveau, lød det for en uge siden fra Mikael Scharling, klimatolog på DMI.
Lidt for pollenallergikerePollensæsonen er i fuld gang.
Lige nu ser det rimeligt fornuftigt ud for dem, der lider af pollenallergi.
I København er dagens pollental for birk og elm således 'lav', mens der i Viborg meldes om et 'lavt' antal elmepollen, mens der ventes et 'moderat' antal birkepollen - her er tallet på 51.
Tallene kan dog blive højere de næste dage, da solrige og tørre dage giver mange pollen i luften.
Hvad med de næste måneder?
Sommeren sidste år slog alle rekorder for varme og sol.
Allerede nu er DMI kommet med deres langtidsprognose for sommervejret.
Det er naturligvis meget usikkert, men hvor maj ser ud til at blive meget gennemsnitlig med både solrige og regnfulde dage, så står både juni og juli til at få temperaturer, der ender lidt over normalen - og med mindre regn end i en gennemsnitlig dansk sommer.
FacebookTwitterKopier linkEmner:Danmarks Meteorologiske Institut|Vejret|København|Påske|Kræftens Bekæmpelse




https://www.dr.dk/nyheder/udland/milliarder-stroemmer-ind-til-genopbygning-af-notre-dame

UdlandMilliarder strømmer ind til genopbygning af Notre DameFå dage efter branden i Notre Dame i Paris er der doneret omkring 6,5 milliarder kroner til genopbygningen.
Notre Dames stenkonstruktion står stadig, men taget, spiret og flere andre dele af katedralen blev ødelagt ved branden mandag aften.
17.
apr.
2019 kl.
12.
14Bemærk: artiklen er mere end 30 dage gammelLæs opKatedralen Notre Dame i Paris er blevet alvorligt skadet efter branden mandag aften, og en genopbygning ventes at blive en dyr affære, fordi det kræver særlige materialer og færdigheder.
Præsident Emmanuel Macron har lovet, at den historiske kirke bliver genopbygget, og det strømmer ind med donationer til arbejdet.
I formiddag er der indsamlet et beløb svarende til omkring 6,5 milliarder danske kroner, oplyser præsidentens repræsentant for kulturarv, Stephane Bern, til den franske radiostation France Info.
Allerede dagen efter at der udbrød brand i katedralen, havde de første rigmænd meldt sig på banen med millioner.
Det gælder blandt andre den franske milliardær og forretningsmand Bernard Arnaud, som har lovet 200 millioner euro.
Han ejer LVMH-gruppen, der blandt andet står bag modehusene Louis Vuitton og Christian Dior.
Læs også:Allerede over to milliarder samlet ind til Notre DameDerudover har Apple, L'Oréal samt katolikker og andre personer rundt om i Frankrig og resten af verden givet bidrag.
Årsagen til branden i den over 850 år gamle katedral kendes endnu ikke.
Brandeksperter er i fuld gang med at lede efter årsagen.
Indtil videre går mistanken på, at der kan være tale om et uheld i forbindelse med et renoveringsarbejde, der var i gang i kirken.
Branden ødelagde blandt andet kirkens ikoniske spir samt tagkonstruktionen, mens stenstrukturen står stadig.
/ritzau/FacebookTwitterKopier link




https://www.dr.dk/nyheder/regionale/oestjylland/danske-svin-er-blevet-200-kroner-mere-vaerd-slagteri-aflyser

ØstjyllandDanske svin er blevet 200 kroner mere værd – slagteri aflyser påskefridageDanske svineproducenter får 27,7 procent mere for et kilo svin, end de gjorde i februar.
Af Malte Nørgaard, Johannes Reimer og Niels Anton Heilskov17.
apr.
2019 kl.
11.
35Bemærk: artiklen er mere end 30 dage gammelLæs opPriserne på dansk svinekød er de seneste uger steget historisk meget.
I februar fik de danske svineproducenter 8,3 kroner for et kilo svinekød, mens prisen i denne uge er nået op på 10,6 kroner for et kilo.
Samlet betyder de øgede kilopriser, at landmændene tjener mere end 200 kroner mere per svin, fortæller Klaus Kaiser, der er erhvervsøkonomisk chef hos Seges, som er en del af brancheorganisationen Landbrug og Fødevarer.
Jeg har aldrig tidligere prøvet, at vi holder åbent skærtorsdag.
Steen Davidsen, direktør for AP Møller Terminals- Kigger vi på hele sektoren, så er vi i en størrelsesorden, der hedder tre til fire milliarder kroner ekstra, vurderer Klaus Kaiser.
Prisstigningen skyldes blandt andet, at der siden efteråret har været udbrud af svinepest i Kina, og derfor er efterspørgslen på koteletter, bacon og flæsk steget.
Læs også:Svinepest i Kina får prisen på danske koteletter til at stigeOg det giver påsketravlhed mange steder.
Høje priser giver travlhedHos slagteriet Danish Crown har de ekstraordinært bedt nogle af de ansatte om at møde på arbejde på påskens første fridag, skærtorsdag.
I øjeblikket sender virksomheden nemlig 2.
000 tons ekstra svinekød til Kina hver eneste uge.
Og selvom baggrunden for den øgede efterspørgsel er trist, så er det alligevel en smule sjovere at gå på arbejde nu end for halvanden måned siden, fortæller Danish Crowns salgsdirektør Lars Albertsen.
- Med lidt forsigtig optimisme, så forventer vi, at vi ser ind i en periode på et år eller halvandet, hvor der vil være godt gang i det kinesiske marked, siger han.
Der er travlhed hos Danish Crown.
 Svinene skal skæres ud.
 Og pakkes ned.
 Så de kan blive sendt afsted.
Blandt andet til Kina.
1 / 4Der er travlhed hos Danish Crown.
1 / 4Svinene skal skæres ud.
2 / 4Og pakkes ned.
3 / 4Så de kan blive sendt afsted.
Blandt andet til Kina.
4 / 4Travlheden oplever de også hos AP Møller Terminals på Aarhus Havn, som heller ikke kommer til at ligge øde i påsken, fortæller direktøren Steen Davidsen.
- Jeg har aldrig tidligere prøvet, at vi holder åbent skærtorsdag.
Men vi har heldigvis en masse medarbejdere, der godt kan se, at der er et problem, der skal løses, siger han.
Det samme oplever de hos Agri-Norcold, hvor der i påsken er 50 mand ekstra på arbejde i frysehusene i Kolding, Vejen, Hobro og Padborg.
- Kina-eventyret har gjort, at vi har kørt i højt gear i en længere periode.
Det er vi meget glade for, og vi har nogle meget loyale og trofaste medarbejdere, der melder sig med det samme, når vi spørger, om de kan arbejde over, siger direktøren Jan Nielsen.
Kødet bliver dyrere i DanmarkHos svinebonden Ulrik Krogsgaard i Løgstør er der også et ekstra stort smil på læben.
- Jeg er født optimist, så jeg regner med, at prisen holder, når den her skal slagtes om 12 uger, siger han med en pattegris i armene.
Hvis den nuværende kilopris fortsætter, vurderer Ulrik Krogsgaard, at han kommer til at omsætte for fire millioner kroner mere end sidste år.
- Sidste år var selvfølgelig ikke et jubelår, men fire millioner kroner ville pynte gevaldigt, fortsætter han.
Ulrik Krogsgaard får måske råd til at sætte lidt ekstra sild på påskebordet.
Umiddelbart lyder det derfor som et lykkeligt griseeventyr, men den stigende efterspørgsel fra det kinesiske marked kan også få betydning for alle forbrugerne, der står ved køledisken og skal vælge mellem skank eller skinke.
- Hvis vi kigger på kødet i Europa og i Danmark, så er forventningen, at der også kommer prisstigninger på kødet her, siger Danish Crowns salgsdirektør, Lars Albertsen.
FacebookTwitterKopier linkEmner:Kina|Danish Crown|Svineproduktion|Erhverv|SEGES




https://www.dr.dk/nyheder/penge/finanstilsynet-frikendt-af-eu-vagthund-i-danske-bank-sag

PengeFinanstilsynet frikendt af EU-vagthund i Danske Bank-sagHverken det danske eller estiske finanstilsyn har begået fejl i hvidvask-sag, siger EU-vagthund.
Det danske finanstilsyn har fået kritik for ikke at være kritisk nok over for den information og de svar, Danske Bank har sendt gennem årene.
Finanstilsynets direktør, Jesper Berg, er 'meget tilfreds med' konklusionen.
Af Mathias Sommer17.
apr.
2019 kl.
11.
38 | opdateret 17.
apr.
2019 kl.
13.
04Bemærk: artiklen er mere end 30 dage gammelLæs opHvidvask-skandalen i Danske Bank får ikke den europæiske finansvagthund, EBA, til at løfte en pegefinger over for det danske og estiske finanstilsyn.
Det fremgår af en meddelelse fra Den Europæiske Bankmyndighed, EBA.
- EBA har afsluttet sin formelle undersøgelse af en eventuel overtrædelse af EU-lovgivningen af den estiske finanstilsynsmyndighed (Finantsinspektsioon) og Finanstilsynet i forbindelse med hvidvaskning af penge i tilknytning til Danske Bank og dets estiske filial i særdeleshed.
- Ved afstemning på mødet den 16.
april 2019 afviste EBA's tilsynsråd et forslag om tilsidesættelse af EU-lovgivningen, skriver EBA på sin hjemmeside.
1.
500 mistænkelige milliarderI februar startede EBA en undersøgelse af de to tilsyn, efter Europa-Kommissionen havde bedt EBA se nærmere på, om der var begået fejl i tilsynet af Danske Banks estiske filial, hvor der over knap ti år strømmede 1.
500 mistænkelige milliarder igennem.
Når EBA vurderer, at der ikke er sket lovbrud, så er det jo primært en afsløring af, at EU-lovgivningen om banktilsyn ikke har været stærk og præcis nok.
Jeppe Kofod (S), medlem af Europa-Parlementet.
EBA skulle se nærmere på, om de to tilsyn havde overtrådt EU-lovgivning i deres håndtering af Danske Banks hvidvasksag.
Kommissionen ville blandt andet have belyst, hvor ofte og hvor dybdegående undersøgelserne af Danske Bank var.
Det danske finanstilsyn har nemlig fået kritik for ikke at være kritisk nok over for den information og de svar, Danske Bank har sendt gennem årene.
Jesper Berg: TilfredsFinanstilsynet bekræfter i en pressemeddelelse, at Den Europæiske Bankmyndighed har frifundet de to finanstilsyn:- Jeg er meget tilfreds med, at EBA har lyttet til de argumenter, vi og vores estiske kolleger har lagt frem.
Det, der er sket i Estland, er meget alvorligt, men Finanstilsynet agerede i overensstemmelse med EU-lovgivningen, som det også fremgår af vores redegørelse fra 29.
januar 2019, siger Finanstilsynets direktør Jesper Berg i en pressemeddelelse:Læs også:Europæisk bank-vagthund bekræfter: Finanstilsynet er under lup i sagen om Danske Bank- Dertil kommer, at det fra starten har været vores opfattelse, at en Breach of Union Law-sag ikke var det rette instrument til at evaluere en sag, der ligger tilbage til perioden 2007-2014, fortsætter han.
EBA har beføjelse til at starte en såkaldt 'Breach of the union'-undersøgelse og træffe foransatlninger, hvis myndigheder ikke lever op til forpligtelserne i EU-lovgivningenKofod: Ingen frikendelseMedlem af Europa-Parlamentet og ordfører for det Særlige Skattesnydsudvalg, Jeppe Kofod (S), vil dog ikke frikende Finanstilsynet i sagen om mulig hvidvask i Danske Bank.
Når EBA afslutter undersøgelsen uden sanktioner skyldes det snarere forkert lovgivning, mener han:- Når EBA vurderer, at der ikke er sket lovbrud, så er det jo primært en afsløring af, at EU-lovgivningen om banktilsyn ikke har været stærk og præcis nok.
Der er for mig ingen tvivl om, at der er sket eklatant myndighedssvigt i Danske Bank-sagen uanset afgørelsen fra EBA, lyder det fra Jeppe Kofod i et skriftligt svar til DR Nyheder.
Han nævner, at der netop er blevet givet nye beføjelser til EBA, så det bliver mere effektivt i sit tilsyn med de europæisk tilsyn.
- Der er en stribe af dybt kritisable forhold i Finanstilsynets kontrol med Danske Bank og selvom det måske teknisk set ikke har været ulovligt, så er det stadig stærkt kritisabelt, og derfor er der fortsat brug for styrket EU-lovgivning ift.
tilsyn med bankerne, siger Kofod.
Opdateret klokken 12:59 med kommentarer fra Jeppe Kofod.
FacebookTwitterKopier linkEmner:Danske Bank|EU|EU-forhold|Jeppe Kofod (politiker)|Estland




https://www.dr.dk/nyheder/udland/elefanter-fragtede-stemmesedler-i-indonesien-nu-skal-der-taelles

UdlandElefanter fragtede stemmesedler i Indonesien: Nu skal der tælles193 millioner indonesere kunne stemme ved 800.
000 valgsteder ved dagens valg.
Indonesien: Stemmesedler bliver blandt andet fragtet på elefantryg i det, der beskrives som verdens tredjestørste demokratiske valg.
Af Thomas Jorsal17.
apr.
2019 kl.
10.
58 | opdateret 17.
apr.
2019 kl.
11.
28Bemærk: artiklen er mere end 30 dage gammelLæs opFor kort tid siden er valgstederne i Indonesien lukket.
Nu står de valgtilforordnede over for en enorm opgave med at samle stemmer ind fra de tusindvis af valgsteder spredt over det enorme ørige.
1Millioner af stemmeberettigedeVælgere i en landsby i Indonesien Ikke færre end 193 millioner indonesere kunne både stemme på, hvem de ønsker som præsident de kommende fem år, og på kandidater til at besætte 20.
000 sæder i landets parlament.
245.
000 kandidater var stillet op til de mange politiske poster.
Ifølge indonesisk lovgivning skal 30 procent af pladserne besættes af kvindelige kandidater.
Størstedelen af Indonesiens indbyggere er muslimer.
2Højt antal valgstederIkke færre end 7,2 millioner valgtilforordnede skal tælle de millioner af stemmer op.
De mange vælgere kan afgive deres stemme ved 800.
000 valgsteder, der fordeler sig på omkring 17.
000 øer i det sydøstasiatiske land.
Her skal de prikke hul i deres stemmesedler, inden de ryger i valgurnerne.
Bagefter skal hver person, der har afgivet sin stemme, dyppe sin finger i en kraftig blæk, der er næsten umulig at vaske af.
Det er for at undgå dobbeltstemmer.
Valget begyndte klokken syv lokal tid i Papua-regionen og sluttede omkring klokken otte i morges dansk tid på øen Sumatra i den vestlige del af landet.
3Elefanter fragter stemmesedlerFlere områder ligger så afsides, at kasser med stemmesedler bliver fragtet frem og tilbage på elefant- eller hesteryg.
Her i den sydlige Aceh-provins.
Det giver sig selv, at det er svært at afholde et fuldstændig effektivt valg, når der er 800.
000 valgsteder spredt ud over tusindvis af øer.
Ikke desto mindre forsøger de indonesiske myndigheder.
Kasser med stemmesedler bliver fragtet afsted på motorcykler, i både, med fly - og sågar på heste- og elefantryg.
Der er nemlig områder i Indonesien, der ligger så afsides, at det ikke er muligt at komme frem på anden måde.
Landet strækker sig over 4800 kilometer, og 7,2 millioner mennesker skal stå for optællingen af stemmerne, skriver Bloomberg.
4Valgfusk spøgerVælgerne skal dyppe en finger i blæk, når de har stemt.
Det er for at undgå stemmefusk, hvor folk stemmer flere gange.
Den indonesiske valgkommission har allerede meldt ud, at den vil undersøge flere anmeldelser om valgfusk.
The Guardian skriver, at der blandt har cirkuleret en video på sociale medier, hvor der blev fundet sække med stemmesedler i nabolandet Malaysia.
Her skulle der allerede være sat kryds ved én af kandidaterne - hvilket er imod reglerne.
Derudover er der bekymring for, at kandidater har forsøgt at købe vælgere.
5Religion fylderDe to præsidentkandidater forsøger at vinde mange af de religiøse vælgeres stemme.
Nogle af de store temaer i valgkampen har været bekæmpelse af korruption, ligesom landets økonomi har fyldt meget.
Et tema har dog overskygget de andre: Religion.
80 procent af landets befolkning er muslimer, og BBC skriver, at kandidaterne forsøger at lukrere på en stadig større religiøs bevægelse i landet.
Det gælder både for den nuværende præsident Joko Widodo, der søger genvalg, men i høj grad for hans førsteudfordrer, den nationalistiske Prabowo Subianto, der er tidligere general i landets hær.
FacebookTwitterKopier linkEmner:Joko Widodo (politiker)|Valg og folkeafstemninger|Indonesien|BBC|Bloomberg News




https://www.dr.dk/nyheder/kultur/boeger/var-lige-ved-ikke-blive-udgivet-er-det-her-verdens-mest-uhyggelige-gyser

BøgerVar lige ved ikke at blive udgivet: Er det her verdens mest uhyggelige gyser?
Gysets mester er atter aktuel med sin måske mest skræmmende fortælling.
Stephen Kings berømte gyser fra 1983 blev første gang filmatiseret i 1989.
Billedet her er fra den aktuelle genindspilning.
Af Michelle From Hoxer17.
apr.
2019 kl.
15.
01Bemærk: artiklen er mere end 30 dage gammelLæs opOBS!
Denne artikel indeholder spoilere for handlingen i 'Pet Sematary'.
Stephen Kings historier er ikke for sarte sjæle.
Det ved de fleste, der kender hans univers.
Her er dræberklovne, monstre og blodtørstige familiefædre løs i et sandt inferno af ondskab.
Når verdens mest berømte horrorforfatter selv synes, at en historie er for skræmmende, så spidser man ører.
Mathias Clasen, forsker og King-ekspertSelvom den amerikanske horrorforfatter debuterede for efterhånden mange årtier siden, så er der stadig stor interesse for hans uhyggelige historier.
Flere genindspilninger af King-klassikere finder i disse år vej til biograflærrederne.
Lige nu kan du kan for eksempel se en ny udgave af 'Pet Sematary' i biograferne.
Og netop dén fortælling er kendt som en af Kings absolut uhyggeligste historier.
© ©2015 American Broadcasting CompaniesOm Stephen KingStephen King (f.
1947) underviste i flere år i engelsk og skrev noveller til forskellige magasiner, før han i 1974 fik et gennembrud med romanen 'Carrie'.
Siden har han udgivet omkring 60 romaner.
Han har fået flere priser for sit arbejde, blandt andet den prestigefyldte National Book Award.
- Det hedder sig, at King selv syntes, at den var for uhyggelig og dyster til at blive udgivet, men han endte med at gøre det alligevel på grund af en forlagskontrakt, fortæller litteraturforsker og King-ekspert Mathias Clasen og tilføjer:- Når verdens mest berømte horrorforfatter selv synes, at en historie er for skræmmende, så spidser man ører.
En af hans bedsteMathias Clasen har netop undervist et hold kandidatstuderende i gyserromanen, der udkom i 1983, og som han kalder en 'hypet bog'.
Den handler om en familie, som flytter til en lille by.
Bag deres hus ligger en hjemsøgt dyrekirkegård, hvor alt, der bliver begravet, ender med at vende tilbage – blandt andet familiens kat.
- Jeg synes, det er en af hans bedste.
Det er især måden, han meget overbevisende skildrer sine karakterer som sammensatte, komplekse og fyldt med fejl, ligesom mennesker i den virkelige verden, siger Mathias Clasen, som mener, at Kings sans for den menneskelige psykologi er en af hans forcer.
'Pet Sematary', der på dansk er udkommet som 'Dyrekirkegården', kan lære os noget om både sorg og død, mener han.
King er en forfatter, som ikke er bange for at tage fat på det mest tabubelagte.
Mathias Clasen, forsker og King-ekspert- I 'Pet Sematary' bliver lommelygten rettet mod det, der skræmmer os allermest: døden.
Han tager fat om kæben på os og tvinger fjæset direkte ind i mørket - på flere niveauer.
Fik mareridt af denMathias Clasen indrømmer, at han selv fik mareridt af at læse den.
Han forklarer, at det både er døden som det ukendte, vi alle frygter, man bliver konfronteret med i bogen, men også helt konkret i form af menneske- og dyrelig i forrådnelse.
En af de mest makabre scener, forklarer han, er det sted, hvor faderen graver sin afdøde søn op for at flytte hans lig til den hjemsøgte gravplads.
- King er ikke bange for at takle de mest grusomme og frygtelige emner, og han gør det tit med en vis sentimentalisme, som jeg tror er medvirkende til, at han er så bredt populær, siger Mathias Clasen, der forklarer, at Stephen Kings historier ofte ender godt.
Men det gælder ikke 'Pet Sematary'.
- Det ender bare i lort, så den er mere nedslående og mere dyster end andre af Kings bøger.
Ud over 'Pet Sematary' peger Mathias Clasen på 'The Shining', 'The Stand' og 'It' som tre andre af Stephen Kings mest uhyggelige bøger.
Har det stramt med filmeneMathias Clasen har været King-fan, siden han var teenager og har læst alle den amerikanske horrormesters bøger.
Lige nu er han i gang med at gennemlæse hele forfatterskabet fra start til slut som en del af et forskningsprojekt, hvor han skal undersøge, hvad det er, der gør Stephen King så appellerende.
Indtil videre er han nået til et sted i firserne.
- King er en forfatter, som ikke er bange for at tage fat på det mest tabubelagte, og det er nok en af nøglerne til hans succes.
Han er fuldstændigt kompromisløs i forhold til at se på dybderne af menneskesindet, forklarer han.
- Det interessante er ikke alt det overnaturlige; det er, hvad de overnaturlige kræfter gør ved folk.
Mathias Clasen har endnu ikke set genindspilningen af 'Pet Sematary', som første gang blev filmatiseret i 1989, men det skal han.
Faktisk var det filmatiseringerne, som fik ham hooked på Stephen King.
- I dag har jeg det lidt stramt med filmene, fordi der er lavet så mange dårlige.
Jeg har endnu ikke set en King-film, som er tekstforlægget overlegent.
Men det lyder, som om den nye 'Pet Sematary' er røvuhyggelig, så alene af den grund, glæder jeg mig.
Læs også:Drop makværkerne: Her er de 6 fedeste Stephen King-filmatiseringerFacebookTwitterKopier link




https://www.dr.dk/nyheder/politik/ep-valg/eus-flygtningefiasko-der-kommer-ingen-ny-asylpolitik-efter-tre-aars

EP-valgEU's flygtningefiasko: Der kommer ingen ny asylpolitik efter tre års forhandlingerEU står endnu værre end i 2015, hvis en ny flygtningestrøm kommer, siger ekspert.
© ScanpixAf Camilla Markvardsen17.
apr.
2019 kl.
10.
33Læs op35-årige Radwan Abdullah sidder på førersædet i Arriva-bussen på Odder busstation.
- Jeg håber, at I får en god tur hos mig, siger han i højttaleranlægget og smiler op mod spejlet rettet mod passagererne.
Hverdagen som fastansat buschauffør er mildest talt anderledes fra den hverdag, han havde i Syrien for fire år siden.
- Jeg er rigtig, rigtig glad.
Og jeg glæder mig hver dag til at komme på arbejde og køre bus, siger Radwan Abdullah, der har opholdstilladelse i Danmark.
Egentlig er han uddannet gymnasielærer.
Men borgerkrigen i Syrien drev ham og millioner af andre syrere på flugt.
- Mange i Syrien er nødt til at flygte og finde nyt liv i andre lande.
Desværre, siger Radwan Abdullah.
Radwan Abdullah er i dag buschauffør i Odder.
EU er splittet i toDa flere end en million flygtninge som Radwan Abdullah kom til Europa i 2015, stod det klart for EU's ledere, at der var behov for en ny asylpolitik i Europa.
De nuværende regler, Dublin-forordningen, siger, at det er det første EU-land, som en flygtning ankommer til, der står med ansvaret for asyl.
Dublin-forordningenDublin-forordningen er den EU-lov, som bestemmer, hvilket land der er ansvarligt for at behandle en ansøgning om international beskyttelse.
Retten til at søge om asyl er fastlagt i Genevekonventionen, som alle EU’s medlemslande har underskrevet, og som desuden er indskrevet i EU-traktaterne.
Kilde: Europa-ParlamentetSydeuropæiske lande som Grækenland og Italien, der som regel er indgangsporten til EU, havde svært ved at klare presset.
Og vesteuropæiske lande som Tyskland og Frankrig, der ofte er destinationsland for flygtninge og migranter, mente også, at der var behov for en mere retfærdig fordeling af asylansøgere.
En syrisk flygtning kæmper for at holde fast på sine børn, da han ankommer til den græske ø Lesbos i 2015.
EU-Kommissionen spillede derfor i maj 2016 ud med et forslag, der lagde op til en automatisk omfordeling af asylansøgere i Europa.
Et forslag, som Europa-Parlamentet bakkede op om i efteråret 2017.
Sådan bliver en lov vedtaget i EUDet er ene og alene Europa-Kommissionen, der har lov til at fremsætte nye lovforslag i EU.
Det kan ske på eget initiativ eller på opfordring fra medlemslandene, europaparlamentarikerne eller de nationale parlamenter.
Men det er altid Kommissionen, der har serveretten.
Herefter er det så op til Europa-Parlamentet og EU-landenes ministre, der sidder i Ministerrådet, at forhandle lovene på plads.
Men asylpolitikken er aldrig blevet reformeret.
For Ministerrådet, der repræsenterer medlemslandenes regeringer i EU, er i dyb splid, når det gælder de grundlæggende holdninger til solidaritet og ansvar på området.
Især østeuropæiske lande som Ungarn og Polen er stærkt imod en automatisk omfordeling af asylansøgere i Europa.
Det er lande, der i forvejen er blandt dem, der tager imod færrest asylansøgere i EU, og som på ingen måde vil have, at EU skal bestemme på dette punkt.
Omtrent halvdelen af EU's lande er imod en automatisk omfordeling - heriblandt også Danmark, der godt nok ikke er med i Dublin-forordningen på grund af vores retsforbehold, men alligevel følger reglerne i form af en parallelaftale.
I februar lød konklusionen i Ministerrådets rapport, "at der ikke var nogen realistisk udsigt til på kort sigt at gøre store fremskridt angående en reform af Dublin-forordningen".
Og nu er tiden til at finde en fælles løsning rindet ud på denne side af Europa-Parlamentsvalget, der skal afholdes fra den 23.
til 26.
maj.
Tilliden til systemet er nær frysepunktetNår Europa-Parlamentet samles for sidste gang i dag og i morgen i Strasbourg udløber den formelle tidsfrist, og det er uvist, om der overhovedet kommer en reform af asylpolitikken.
Forhandlingerne bliver under alle omstændigheder først taget op igen, når en ny EU-Kommission er på plads, hvilket tidligst bliver i november.
Den udfordring, der for mange stod allerøverst på dagsordnen i EU i 2015 og 2016, er altså ikke løst.
Til gengæld er det lykkedes for EU's ledere at få nedbragt antallet af migranter og flygtninge, der søger mod Europa.
EU bruger milliarder af kroner på aftaler med Tyrkiet og Libyen, der betyder, at færre sejler mod Europa.
Læs også:Europas nåleøje er mindre, men historier om tæsk og voldtægt er værreSidste år ankom der knap 116.
000 migranter og flygtninge via Middelhavet til EU.
Det er en nedgang på 89 procent i forhold til 2015, ifølge FN's Flygtningeorganisation, UNHCR.
Og antallet af asylansøgere i EU var sidste år på samme niveau som inden den store flygtningestrøm i 2015.
Så udadtil har EU fået løst problemet midlertidigt - men ikke indadtil.
Og det gør, at EU i dag er dårligere stillet til at kunne håndtere en ny flygtningestrøm, når den måtte komme.
Det vurderer juraprofessor Thomas Gammeltoft-Hansen, der har speciale i asyllovgivning.
- Tilliden til det fælles EU-system og solidariteten medlemslandene imellem ligger jo nærmest nede på frysepunktet.
Det er helt tydeligt, at de eksisterende regler er mangelfulde.
Vandrende flygtninge spærrer den sønderjyske motorvej E45 i september 2015.
Dublin-forordningen er ifølge Thomas Gammeltoft-Hansen mangelfuld, fordi et enkelt land kan blive fuldstændig lagt ned, hvis der er en populær indrejserute.
Og desuden tillader reglerne, at medlemsstater kan vende det blinde øje til eller kan spekulere i, at der er huller i lovgivningen.
Det samme kan asylansøgere, siger han.
- Jeg tror, at alle statsledere i et eller andet omfang er bekymrede over, at vi på trods af, at vi har oplevet en situation som 2015, ikke er kommet videre derfra.
Det er absolut et politisk krisetegn, hvor det er altafgørende at sætte ind, hvis man skal sikre mere legitimitet og opbakning til det europæiske projekt.
Radwan Abdullah håber på at vende tilbage til Syrien med sin kone og fire børn.
 DR)Fik asyl i Danmark ved en tilfældighedHavde EU's asylsystem fungeret i efteråret 2015, var syriske Radwan Abdullah aldrig nået til Nordeuropa.
- Jeg tror, at jeg var heldig.
Jeg har det rigtig godt i Danmark, siger han.
På den græske ø Lesbos mødte han en dansk frivillig, der foreslog ham at tage til Danmark.
Men han kunne lige så godt være endt et andet sted i EU.
- Jeg havde ikke nogen plan.
Jeg havde ikke tænkt over det.
Jeg tænkte kun på at flygte fra Syrien, siger han.
For halvandet år siden kom hans kone og fire børn også til Odder.
Her håber han, at han bliver indtil den dag, hvor borgerkrigen i Syrien er slut og landets præsident, Bashar al-Assad, er væltet.
- Jeg håber, at Syrien en dag er uden Assad.
Så vil jeg glæde mig til at vende tilbage Syrien, siger Radwan Abdullah.
FacebookTwitterKopier linkEmner:Bashar al-Assad (politiker)|Flygtninge og asylansøgere|Syrien|EU-forhold|Dublin




https://www.dr.dk/sporten/fodbold/kvindelandsholdet/25-aarige-julie-trustrup-taet-paa-karrierestop-korsbaandsskader

Kvindelandsholdet25-årige Julie Trustrup tæt på karrierestop: Korsbåndsskader har været skæbnesvangre Landsholdets tidligere midtbaneprofil ville ønske, hun havde fået mere at vide om forebyggelse.
Fodboldspilleren Julie Trustrup er tæt på at sige farvel til fodboldkarrieren på grund af sine skader.
Hun ønsker, hun havde kendt mere til forebyggelse, inden hun blev skadet.
(© Foto Hansen/Brøndby IF)Af Arnela Muminovic17.
apr.
2019 kl.
11.
17Bemærk: artiklen er mere end 30 dage gammelLæs opI slutningen af 2016 tager Julie Trustrup et valg.
Indtil da havde hun spillet fodbold på højt plan på Brøndbys 3F Liga-hold og var en fast del af A-landsholdet.
Men hun var også en type, der ikke lagde alle sine æg i samme kurv.
Fodbold betød ikke alt, og der var også andre ting, der trak.
Men dette efterår besluttede hun sig alligevel for, at det var på tide at udnytte sit store talent til fulde og satse endnu mere på fodbolden.
Kontrakten med Brøndby ville løbe ud et halvt år senere, og så ventede den helt store oplevelse rundt om hjørnet – EM-slutrunden i Holland – hvor hun kunne spille sig til en stor kontrakt i udlandet.
Planen var, at midtbanespillere skulle optimere sin træning og begynde at læse på halvtid på idrætsstudiet, så hun for alvor kunne give fodbolden en skalle.
Korsbåndsskade forpurrer planenMen til en af de allersidste Brøndby-træninger før vinterpausen, sker det, der ikke må ske.
Julie Trustrup møder ind til træningen efter en lang dag på studiet og føler sig overbelastet efter hårde kampe i ligaen og mange landskampe.
Hun kan huske, at hun når at tænke, at træningen bare skal overstås.
Hun var træt både fysisk og psykisk.
Hun varmer selv op i 10 minutter og begynder derefter at spille med i et pasningsspil sammen med sine holdkammerater.
- Og da jeg løber frem for at presse min modstander, giver mit ben pludselig efter.
Jeg kan mærke, at det er skidt.
Og det er en fornemmelse i mit knæ, jeg aldrig har mærket før.
Det viser sig senere, at mit korsbånd er revet over, siger Julie Trustrup.
Og med ét blev situationen vendt på hovedet for den dengang 23-årige midtbane-strateg.
I stedet for at tage det helt store karriereskridt og videreudvikle sig som spiller, kunne hun nu konstatere, at hun havde pådraget sig en karrieretruende skade, der også betød, at drømmen om en EM-slutrunde brast.
- Jeg havde den opfattelse, at spillere, der blev korsbåndsskadet, enten ikke styrketrænede eller bevægede sig på en bestemt måde, hvor de ikke havde kontrol over deres krop.
Jeg havde en følelse af, at jeg var uskadelig i forhold til korsbåndsskader.
- Når jeg tænker tilbage på det øjeblik og det valg, jeg havde taget inden skaden, så tror jeg, at min fodboldkarriere havde formet sig helt anderledes, hvis jeg ikke havde revet korsbåndet over den dag.
- Jeg er ret selvsikker, når det kommer til mit fodboldtalent, og jeg vidste godt, jeg kunne bære det langt, hvis al min fokus var på det.
Og den beslutning havde jeg taget.
Jeg ville satse på fodbolden.
Og så ender det med et kæmpe slag i hovedet den december-aften, siger hun.
Kæmper sig til vellykket comebackI stedet begyndte hun at overveje, om fodboldkarrieren var det hele værd.
Der var måske andre ting, der var spændende at prøve, og genoptræningen virkede uoverskuelig.
Derfor pakkede hun rygsækken og rejste Australien rundt i fire måneder for at få tankerne på noget andet.
Rejsen viste sig at være god for hende, og hun kom mere motiveret tilbage.
Genoptræningen blev sat ordentligt i gang, og hun fik en endnu større lyst til at komme tilbage på grønsværen, da følelserne overmandede hende under EM-slutrunden i Holland.
- Under åbningsceremonien blev jeg i dårligt humør.
For jeg sad og tænkte, at jeg kunne have været med til det.
Og da jeg sad på tribunen til finalen mellem Holland og Danmark, blev jeg helt vildt rørt.
Men denne gang på en god måde.
- Der fandt jeg ud af, at jeg kunne lide at spille fodbold, og jeg savnede det.
Det var sjovt, og jeg fik en masse anerkendelse.
Det ville være det hele værd at komme tilbage, siger Julie Trustrup.
Julie Trustrup på banen igen efter sin korsbåndsskade i 2016.
(© Foto Hansen/Brøndby IF)Og tilbage kom hun.
Efter et års tids tålmodig genoptræning var comebacket for Brøndby IF en realitet.
Og hun præsterede så godt, at den norske klub Vålerenga i sommeren 2018 besluttede at skrive kontrakt med hende.
Endnu en korsbåndsskadeMen så fik hun de næste slag i hovedet.
I en af de sidste kampe inden sit skifte til Norge, fik hun en bold i hovedet.
Lægerne undervurderede omfanget, hun spillede videre, og derfor endte hun med at døje med en slem hjernerystelse i sin første tid i Vålerenga.
Og da hun endelig efter fire måneder var klar til kamp for sin nye klub i et reserveopgør, ramte hun muren igen.
- Jeg skulle have nogle minutter i benene med anden-holdet, og jeg kan huske, at jeg ikke er helt i gear til opgøret.
Vi går i gang med kampen, og 10 minutter efter sker det.
Da jeg er i færd med at tackle en bold, sidder min anden fod fast i kunstgræsset.
Og så falder jeg sammen, fortæller hun.
Ny korsbåndsskade.
Denne gang i det andet knæ.
Endnu et kæmpe slag i hovedet, og denne gang et slag, hun ikke kan se, hvordan hun skal komme tilbage fra.
- Første gang fandt jeg motivationen.
Denne gang fylder følelsen af at stoppe meget mere.
Jeg har været alt for meget igennem de seneste to år, og på en måde føler jeg mig lettet over, at denne korsbåndsskade på en måde tager valget for mig, siger hun.
Fordomme om korsbåndsskadede spillereMen selvom hun virker afklaret omkring, at fodboldkarrieren med stor sandsynlighed er forbi i en alder af blot 25 år, så piner det hende alligevel, at hun ikke var mere oplyst omkring korsbåndsskader, før hun fik sin første skade i 2016.
Det var nemlig ikke noget, hun blev gjort opmærksom på, og derfor fyldte det ikke i hendes tanker, da hun ikke troede, det ville ske for hende.
Faktisk havde hun fordomme omkring dem, der endte med at få revet deres korsbånd over.
- Jeg havde den opfattelse, at spillere, der blev korsbåndsskadet, enten ikke styrketrænede eller bevægede sig på en bestemt måde, hvor de ikke havde kontrol over deres krop.
Jeg havde en følelse af, at jeg var uskadelig i forhold til korsbåndsskader.
Hvad er en korsbåndsskade?
- Et korsbånd er et ledbånd i knæleddet.
Der findes to korsbånd i knæet, et forrest og et bagest.
Disse er med til at sikre stabiliteten i knæet.
- Ved en korsbåndsskade bliver dette revet helt eller delvist over.
Ved overrivning af det forreste korsbånd, som er det mest hyppige, vil knæet blive ustabilt, således at skinnebenet kan skride fremad i forhold til lårbenet.
- Samtidig bliver det også mindre stabilt ved rotationer i knæet.
Kilde: netdoktor.
dk- Jeg troede, det var nok at lave almindelig styrketræning en gang om ugen inden for sæsonen.
Det skulle nok holde mig stærk og skadefri.
Jeg tænkte, at det skete for alle andre.
Og nu sidder jeg her og har oplevet det to gange inden for kort tid, siger hun.
I dag ved hun, at det kræver forebyggende og specifik styrketræning for at minimere risikoen for at få en karrieretruende korsbåndsskade.
Det er en del af at være en kvindelig elitefodboldspiller.
Men den viden har hun fået for sent.
For et karrierestop på grund af skaderne er nu meget sandsynlig.
Selvom mange af hendes tidligere holdkammerater prøver at overtale hende til at give det et forsøg mere.
- Det er svært, for jeg føler på en måde, jeg har et ansvar for at komme tilbage.
Især over for de mange mennesker, der har hjulpet mig frem i min karriere.
Men jeg bliver også nødt til at tænke på mig selv og min krop.
- Man skal stoppe, mens legen er god.
Og det kommer jeg ikke engang til at gøre.
Jeg kommer først til at gøre det nu efter alle de skader, siger Julie Trustrup.
FacebookTwitterKopier linkEmner:Fodbold|Brøndby|Holland|Arbejdsmarked|Brøndby IF




https://www.dr.dk/sporten/fodbold/kvindeligaen/forsker-om-korsbaandsskader-i-dansk-kvindefodbold-stil-krav-til-eliten

KvindeligaenForsker om korsbåndsskader i dansk kvindefodbold: 'Stil krav til eliten'Dansk kvindefodbold er hårdt ramt af korsbåndsskader, hvor næsten hver femte spiller i 3F-ligaen har eller har haft en korsbåndsskadeJulie Trustrup er en af de spillere, der har været ramt af en korsbåndsskade.
Hun sidder lige nu ude med sin anden korsbåndsskade.
Af Anders Melchior Frigaard17.
apr.
2019 kl.
14.
44Bemærk: artiklen er mere end 30 dage gammelLæs opJulie Trustrup ved, hvor alvorlig en korsbåndsskade er.
For mens holdkammeraterne løber rundt på fodboldbanen, så ser hun til fra sidelinjen med sin anden korsbåndsskade på kun tre år.
Den tidligere Brøndby-spiller, der nu er tilknyttet norske Vålerenga, savner opmærksomhed om korsbåndsskader i dansk kvindefodbold.
Hun oplevede i sin tid som fodboldspiller i 3F-ligaen, at der manglede fokus på forebyggende træning specifikt rettet mod korsbåndsskader.
- Vi har altid fået at vide, at vi skal passe vores styrketræning.
Men jeg ved ikke, hvordan det er, når man ikke er omkring landsholdet.
Det var noget, der blev sagt meget, men ikke specifikt, at vi skulle styrke knæene omkring korsbåndene, siger Julie Trustrup.
DBU har et stort ansvar i forhold til, at det er os, der udbyder turneringenMette Bach KjærOg hun er langt fra den eneste.
På de otte hold i 3F-ligaen er der 29 spillere, der har eller har haft en korsbåndsskade.
Det svarer til næsten hver femte spiller.
Det viser en rundspørge, som Spillerforeningen har foretaget.
DR Sporten har udvidet undersøgelsen til også at omfatte 1.
division, og her er omfanget tæt på at være det samme.
Cheftræneren for Brøndbys kvindehold, Per Nielsen, mærkede problemets omfang på sit eget hold med seks korsbåndsskader på fire sæsoner.
Derfor har Brøndby selv igangsat skadesforebyggende træning med en fysioterapeut i løbet af det seneste år.
Men det er ikke alle kvindeklubber, der har ressourcer til at hyre en specialist.
Brøndbys cheftræner mener derfor, at problemet kræver andre løsninger.
Kvindelige fodboldspillere og korsbåndsskaderKvinde har to til fem gange større risiko for at få en korsbåndsskade.
Den øgede risiko kan skyldes hormonelle, anatomiske og neuromuskulære faktorer.
Forskningen viser blandt andet, at mandlige fodboldspillere har større og stærkere baglår, og der er essentielt, da baglåret beskytter det forreste korsbånd bedst.
Kilde: Mette Zebis, forsker- Det skader ikke, at vi trænere bliver dygtiggjort på området.
Vi har også i Kvindekommisionen snakket om, at man skulle specialuddanne de trænere, der skal træne eller træner kvindehold, for der kan være ting, der fungerer anderledes i kvindefodbold, siger han.
Der skal en kulturændring tilIfølge Mette Bach Kjær, der er formand for DBU's faggruppe Kvindeelite, vil det kræve en kulturændring, hvis man skal se en mærkbar nedgang i antallet af korsbåndsskader.
Det er nødvendigt, at forebyggende øvelser kommer ind som en fast del af træningen hos spillerne langt tidligere, end de gør nu.
- Min erfaring er, at det skal ind i licensen, for så bliver det et krav.
I bund og grund er jeg mere til guleroden end pisken, men hvis man vil ændre kultur, så er det nogle gange nødvendigt at gøre det til et krav, siger hun.
- Jeg tror, det handler om kultur.
Både i DBU, hos klubberne og spillerne.
Spillerne skal opfostres med, at skadesforebyggende træning også er en vigtig del af træningen.
- Nu har vi som licenskrav, at der skal være en fysisk træner.
Skal det næste være, at der er krav om, at alle spillere laver knæprogrammer?
Vi kan godt skrive det ind i licensen, men det er jo ikke sikkert, at de laver øvelserne.
Men hvis det gør, at vi kan få færre skader, så synes jeg da, at vi skal arbejde den vej, siger Mette Bach Kjær.
Hvad er en korsbåndsskade?
- Et korsbånd er et ledbånd i knæleddet.
Der findes to korsbånd i knæet, et forrest og et bagest.
Disse er med til at sikre stabiliteten i knæet.
- Ved en korsbåndsskade bliver dette revet helt eller delvist over.
Ved overrivning af det forreste korsbånd, som er det mest hyppige, vil knæet blive ustabilt, således at skinnebenet kan skride fremad i forhold til lårbenet.
- Samtidig bliver det også mindre stabilt ved rotationer i knæet.
Kilde: netdoktor.
dkHos DBU påtager man sig gerne en del af ansvaret for at reducere det høje antal af korsbåndsskader, fortæller Mette Bach Kjær.
- DBU har et stort ansvar i forhold til, at det er os, der udbyder turneringen.
Men jeg synes også, spilleren, klubberne og træneren har et ansvar.
Læs også:Korsbåndsskader i hobetal: ’Handling nu – ellers mister vi den næste Pernille Harder’Kvindedivisionsforeningen, der udformer licensreglerne for eliteklubberne i kvindefodbold i samarbejde med DBU, er heller ikke afvisende for at indarbejde korsbåndsskadesforebyggende træning som et licenskrav.
Det fortæller bestyrelsesformand Kim Kjærhus.
- Hvis der er nogen fra den sportslige sektor, der synes, det her er en god ide, så er det absolut noget, vi skal arbejde videre med.
- Om det nødvendigvis skal med i licensen - for min skyld ingen alarm.
Jeg kan ikke forestille mig, at der er klubber, der ikke vil være med til at forebygge dette, siger Kim Kjærhus.
Læs også:25-årige Julie Trustrup tæt på karrierestop: Korsbåndsskader har været skæbnesvangreMette Zebis, der er forsker inden for skadesforebyggende træning med særlig viden i korsbånd ved Københavns Professionshøjskole, mener ikke, at ansvaret for at nedbringe antallet af korsbåndsskader kan placeres hos træner eller spiller.
- Jeg synes, at man som union skal stille krav til sin elite.
Det gør man jo i forvejen.
Der er jo allerede krav, man skal leve op til for at være en licensklub, siger Mette Zebis.
Forskning fra Norge har vist, at med skadesforebyggende træning kan risikoen for alvorlige skader som eksempelvis en korsbåndsskade næsten halveres for kvindelige fodboldspillere.
FacebookTwitterKopier link




https://www.dr.dk/nyheder/viden/teknologi/saadan-blev-pirate-bay-doemt-10-aar-senere-har-stifter-opgivet-kampen-et

TeknologiSådan blev Pirate Bay dømt: 10 år senere har stifter opgivet kampen for et frit internet22 millioner brugere på verdens største fildelingstjeneste Pirate Bay måtte for 10 år siden se deres talsmænd dømt i retten.
© ScanpixAf Christoffer Heide17.
apr.
2019 kl.
13.
36Læs opAlverdens medier og internetbrugere følger med den 17.
april 2009 kl.
11, da tingsretten i Stockholm fælder dom over de tre stiftere af Pirate Bay samt deres internetudbyder.
Siden 2003 havde Gottfrid Svartholm, Fredrik Neij, Peter Sunde og Carl Lundström drevet Pirate Bay under sloganet: 'Verdens mest modstandsdygtige bit-torrent-side'.
De fire mænd sidder anklaget for at stå bag siden Pirate Bay, hvor millioner af brugere deler film, spil og musik i stride strømme.
Sådan fungerer Pirate BayThe Pirate Bay fungerer som en søgemaskine.
Websitet opbevarer filer, der peger ud på indhold på private personers computere, og derfor indeholder sitet ikke anden information end adresser.
Filerne kan pege på alt fra skoleopgaver, hjemmevideoer, lydfiler, programmer og bageopskrifter.
Men det kan også være materiale, der er beskyttet af ophavsretten.
Efterhånden som The Pirate Bays popularitet steg, så steg opmærksomheden fra rettighedshaverne også.
Breve, mails og politi-razzia ramte de tre stiftere, og for at holde siden online måtte de have backups af systemet hos venner, bekendte og andre steder.
The Pirate Bay var blevet et verdensfænomen med en politisk agenda.
Ophavsretten skulle tages til diskussion, og information og kultur skulle være frit tilgængelig.
Anklagen går på, at de har brudt ophavsretten i 34 forhold.
Bag søgsmålet står store selskaber som Warner Bros.
, Universal Music, Colombia Pictures, 20th Century Fox, Sony og danske Nordisk Film.
Læs også:Kan du huske CD-brænderen i 90'erne?
Her er 10 banebrydende opfindelser der har fået os til at dele og kopiere amokDommeren ser på de tiltalte og læser dommen op:- I kendes skyldige i at medvirke i at dele ophavsretsbeskyttet materiale.
Derfor tilkendes I ét års fængsel og et erstatningskrav på 32 millioner svenske kroner.
- Jeg kan kun sige, at vi tabte kampen om et frit internet, siger tidligere talsmand for Pirate Bay, Peter Sunde.
Lovligt eller ulovligtKampen om ophavsretten havde to klare modstandere.
På den ene side underholdningsindustrien og på den anden Pirate Bay.
Selvom filmselskaber og pladeselskaber i årevis havde været frustrerede over fildelingstjenesten, så var der ikke umiddelbart nogen måde at kriminalisere dem på.
Se indslaget fra Deadline i 2004, da stifterne skulle have deres dom.
Artiklen fortsætter under videoen.
- Til at begynde med havde vi ikke grund til at tro, at det skulle være ulovligt ifølge svensk lovgivgning, siger Peter Sunde.
Under svensk lov er det ikke ulovligt at køre et website, der indekserer 'ulovligt' indhold, så længe den ikke selv besidder det.
Det var sådan, Pirate Bay fungerede, men underholdningsindustrien fik nok og sagsøgte bagmændene for 13 millioner dollars gennem svenske advokater.
- Det var først, da jeg kunne se, at retssagen blev politisk, at håbet forsvandt, siger Peter Sunde og fortsætter:The Pirate Bay som websitet så ud i 2004.
(© waybackmachine / archive.
org)- Men jeg mener, at vi vandt den moralske og ideologiske kamp, fordi de kunne give os bøder og fængsle os, men Pirate Bay fortsatte, og det findes endnu.
De tog vores kroppe, men ikke vores idéer.
Senere appellerede Pirate Bay-stifterne dommen og fik nedsat fængselsstraffen, mens erstatningskravet steg til 46 millioner svenske kroner.
Peter Sunde forsøgte at få sagen i den svenske højesteret, men her blev sagen aldrig taget op.
Først i 2015 efter flere års flugt fra de svenske myndigheder, havde alle stiftere afsonet deres straffe.
Drømmen om et frit internet døde i retssalenI dag er Peter Sunde kunstner og står bag forskellige aktiviteter på internettet.
Han har ikke længere lyst til at bruge sin tid på at kæmpe for et frit internet, fordi han mener, at myndigheder og virksomheder vil begrænse og kontrollere internettet i stedet for at se mulighederne i det.
- Jeg har opgivet kampen om at redde internettet, for det kan alligevel ikke lade sig gøre, siger Peter Sunde.
Ideologien bag Pirate Bay er central for at forstå, hvorfor de ikke så sig selv som tyveknægte.
Peter Sunde voksede selv op med at dele og kopiere på alt fra disketter, CD'er og senere filer over det tidlige internet.
Derfor var Pirate Bay blot en forlængelse af drømmen om et frit internet, hvor alting kan deles.
PiratbureauetDet svenske Piratbureau opstod i 2003, samme år som pladebranchen sagsøgte fildelingstjenesten Napster i USA, og medicinalindustrien sagsøgte Sydafrika for kopi af hiv-medicin.
Piratbureauet var en modpart til Anti-piratbureauet, der håndterede rettighedshavernes juridiske og tekniske sager.
Idéen var, at ligesindede kunne samle sig under én fane.
Peter Sunde var menigt medlem af Piratbureauet og kom kort tid efter til The Pirate Bay som talsmand.
- Der var et tidspunkt, hvor jeg virkelig troede på et frit internet.
Der var et øjeblik, hvor kræfter som os selv i Pirate Bay var tæt på at skabe en verden, hvor man så på mulighederne for internettet i stedet for at begrænse det, siger Peter Sunde.
'Pirate Bay er større end nogensinde'Pirate Bay findes stadig ti år efter dommen, men sitet har skiftet navn, lokalitet og bagmænd flere gange.
Det ser Peter Sunde netop som en del af pointen om, at retssagen i højere grad handlede om at få ham dømt end om, hvorvidt Pirate Bay egentlig var ulovlig.
- De dømte os, der stod bag, men de kunne som sådan ikke dømme Pirate Bay.
Det var en politisk retssag mod os, mens sitet er fortsat med at eksistere.
- Pirate Bay gjorde ikke andet end at stille en side til rådighed, hvor mennesker kunne dele filer.
At noget af det var beskyttet af ophavsretten, mente vi ikke havde noget at gøre med tjenesten i sig selv, siger Peter Sunde.
Ifølge Peter Sunde lever Pirate Bay fortsat og er større end nogensinde.
Det er i især i Sydamerika, Afrika og Asien, at siden stadig bliver brugt flittigt.
- Der er mange steder i verden en helt anden tilgang til, hvad det vil sige at kopiere.
For mig at se blev vi kun dømt, fordi rettighedshaverne var utilfredse med, at de ikke selv var i kontrol over deres materiale, siger Peter Sunde.
'Vi har aldrig stemt om, hvad internettet skal bruges til'Debatten omkring piratikopiering var op til retssagen præget af, hvorvidt kopiering var lovlig eller ulovlig, hvilket dommen ligeledes fandt sit grundlag i.
Men det er for Peter Sunde langt fra det budskab, Pirate Bay ville ud med.
- Jeg er ligeglad med, om vi vandt eller tabte.
Det, jeg går op i, er, at samfundet tabte.
Vi fik aldrig en ordentlig debat om, hvad internettet rent faktisk gav af muligheder.
I stedet begyndte myndighederne at begrænse det frie internet på opfordring fra de store virksomheder, siger Peter Sunde.
I stedet for at skabe en debat om, hvad internettet skulle være, så gav retssagen afsæt til noget helt andet.
Retssagen står stadig som vendepunktet for piratkopiering og overgangen til streaming.
Efter mange års indædt kamp begynder underholdningsindustrien at arbejde på at bruge internettets muligheder for at vise film og afspille musik for millioner af brugere.
I de efterfølgende år begynder streamingtjenester som Spotify, Netflix, HBO og Sputnik at åbne for brugere, der gerne ville betale for at se indhold på internettet.
Den forretningsmodel ser Peter Sunde ikke som den, han ønskede, da han kæmpede for et frit internet.
- Jeg mener, at film, musik, spil og meget andet indgår i vores kulturelle arv; derfor skal alle have adgang til det, siger Peter Sunde og fortsætter:- Jeg havde for eksempel en Spotify-konto, men pludselig var nogle af sangene væk, fordi de ikke længere havde retttighederne til det.
Så jeg kan ikke selv bestemme, hvad jeg må høre.
Det er op til virksomhederne.
Piratkopiering overtaget af streaming- Jeg har flere gange hørt ledelsen hos Spotify sige, at de ikke havde haft en forretningsmodel uden Pirate Bay.
Fordi vi banede vejen og viste, at folk hellere vil have fri og nem adgang til filer, siger Peter Sunde.
- Men det er forfærdeligt.
Vi kæmpede ikke for, at rettighedshavere skulle blive endnu rigere.
Vi kæmpede for, at der skulle være et mere direkte forhold mellem brugere og producenter.
Det er ikke sket.
Streaming er blevet en fast del af vores hverdag.
Danskerne brger 15 procent af den samlede medietid på streaming og den yngre generation bruger 2 timer om dagen på streaming.
Forleden offentliggjorde Disney så sit bud på en streamingtjeneste med Disney+, som kommer til USA i november.
I dag bruger danskerne syv timer om dagen på medier, hvoraf streaming dækker 15 procent af den samlede tid.
Den yngre generation bruger to timer om dagen på streaming.
Dermed er internettet og film, musik, spil og lignende for alvor blevet en integreret del af hverdagen.
Det er dog ikke noget, Peter Sunde glæder sig over.
Han mener, at vores adfærd på internettet er præget af, at vi smider vores data i hænderne på magtfulde virksomheder uden at tænke over konsekvenserne.
- For mig føles det, som om jeg går rundt i en dystopisk fremtid, hvor jeg har en gasmaske, mens alle andre dør.
- På den anden side så er uvidenhed lyksalighed, og hvis jeg ikke havde haft de her oplevelser og vidste, hvordan jeg skulle undgå de store virksomheder, så ville jeg da også være på Facebook.
Man kan nærmest ikke undgå det.
Det handler for Peter Sunde om, at de fleste mennesker ikke ser de store problemer i, hvordan internettet bliver kontrolleret i dag.
- Vi er tilfredse.
Måske ikke super lykkelige, men vi er tilfredse nok til, at vi ikke gider gøre oprør eller skabe en revolution, siger Peter Sunde.
FacebookTwitterKopier link




https://www.dr.dk/nyheder/indland/studerende-om-det-gode-studiemiljoe-dit-eget-engagement-smitter-saa-start-med-dig

IndlandStuderende om det gode studiemiljø: Dit eget engagement smitter, så start med dig selvNogle uddannelser er præget af uengagerede studerende.
Få råd til, hvordan du sparker gang i engagementet.
Eske Nøhr Glud (tv.
), studerende, Johan Hedegaard Jørgensen, formand for Danske Studerendes Fællesråd og Siv Lund Leknes, studerende.
Af Signe Kammersgaard Müller og Signe Heiredal (grafik)17.
apr.
2019 kl.
12.
41Bemærk: artiklen er mere end 30 dage gammelLæs op’Det er nærmest altafgørende’, ’en kæmpe motivationsfaktor’ og ’en forudsætning for læring’.
Det er nogle af de svar, man får, hvis man spørger, hvad engagerede medstuderende betyder for ens uddannelse.
Læs også:Studerende om engagerede medstuderende: ’Det er fuldstændig afgørende’71 procent af de studerende på de videregående uddannelser finder deres medstuderende engagerede, men på nogle uddannelser er det under halvdelen, viser en kortlægning af nye tal fra Uddannelses- og Forskningsministeriet, som DR har lavet.
Læs også:Studerende svarer selv: Her er de mest og mindst engagerede medstuderendeOg hvad kan man så gøre ved det, hvis man sidder på en uddannelse og synes, at ens medstuderende er uengagerede?
Det har vi spurgt studerende og studenterorganisationer om.
1Christopher AmmentorpFormand for de danske professionshøjskolers nationale studenterforening, Studenterforum UC.
Jeg vil opfordre til, at man som studerende prøver at skabe noget engagement – også uden for undervisningssammenhæng.
Så man får en social sammenhæng mellem de studerende og en gruppedynamik, hvor man forpligter sig på hinanden.
Så vil man som studerende naturligt også føle, at man skal engagere sig i undervisningen, for det er de samme mennesker, man er sammen med.
Og så vil jeg sige, at man især i gruppearbejde skal forsøge at lave en forventningsafstemning fra start.
2Siv Lund Leknes, Eske Nøhr Glud og Jakob HansenBachelorstuderende i molekylær (bio)medicin, hvor 96 procent af de studerende finder deres medstuderende engagerede.
Når man bliver presset, for eksempel op til eksamen, kan der godt komme noget brok.
Der har vi i min læsegruppe en aftale om, at så tager vi en åben snak om det og prøver at have fokus på, at det er en uddannelse, vi gerne vil, og at vi skal have det bedste ud af det, også når det er hårdt, siger Siv Lund Leknes.
Jakob Hansen supplerer:Det er i orden at brokke sig og synes, at noget er træls – men man skal forsøge at undgå, at det bliver en kultur.
Hvis man ikke synes, at ens medstuderende er engagerede til for eksempel holdtimer, så kan man prøve at fokusere på noget andet.
Man skal selvfølgelig stadig komme til holdtimerne og gøre det, der kræves der, men så sørg for også at melde dig ind i en forening eller forskergruppe.
Så må du finde andre, der er engagerede og have dit fokus der, foreslår Eske Nøhr Glud.
Siv Lund Leknes følger op:Man kan også prøve at være den evige optimisttype og forsøge at gejle en stemning op.
For eksempel efter en forelæsning kan man prøve at starte en positiv samtale om, hvor fedt og spændende det var, det man lige har hørt noget om, så man skaber positiv stemning om indholdet på uddannelsen.
3Johan Hedegaard JørgensenFormand for Danske Studerendes fællesråd, DSF, der repræsenterer de studerende på landets videregående uddannelser.
Man kan starte med sig selv og tage initiativ til at starte noget studieliv og nogle sociale aktiviteter op.
Mange uddannelsessteder har aktivitetspuljer, man kan søge.
Og man kan for eksempel også melde sig ind i studenterråd eller fagråd og starte noget – de har også ofte penge øremærket til sociale eller faglige arrangementer.
Og så skal man huske, at alle er forskellige, og alle har forskellige interesser, og det skal aktiviteterne også afspejle.
Så det kan både være fester og sociale aktiviteter, men det kan også være forelæsninger eller studiegrupper for nogen, som har en særlig interesse.
FacebookTwitterKopier link




https://www.dr.dk/nyheder/kultur/dage-efter-brand-nu-topper-klokkeren-fra-notre-dame-hitlisterne

KulturTo dage efter brand: Nu topper Klokkeren fra Notre Dame hitlisterneVictor Hugos 188 år gamle roman har indtaget halvdelen af pladserne på top ti-liste.
Bogen udspiller sig blandt andet i Notre Dame-katedralens her.
Af Cecilie Rosenkvist Dam17.
apr.
2019 kl.
08.
28Bemærk: artiklen er mere end 30 dage gammelLæs opMens franskmændene venter på at kunne høre kirkeklokkerne i Notre Dame-katedralen ringe igen, har de kastet sig over fortællingen om den pukkelryggede Quasimodo fra romanen Klokkeren fra Notre Dame.
Fiktionsbogen fra 1831 topper nemlig boghitlisten på den franske del af internethandlen Amazon.
Blot to dage efter en omfattende brand ødelagde dele af et af landets nationalsymboler, har Victor Hugos roman fra 1831 nu indtaget en førsteplads på listen.
Det skriver CNN.
Faktisk indtager forskellige versioner af bogen halvdelen af listens top 10, hvor den både ligger på tredje-, sjette-, syvende- og ottendepladserne, mens en historisk bog om katedralen napper femtepladsen.
Færdig om fem årI 1996 lavede Disney en version af bogen som tegneseriefilm, som fik premiere i Danmark i slutningen af 1996 og i Frankrig året efter.
Den ligger lige nu nummer fire på den franske Amazons filmhitlise.
Hvis man foretrækker den virkelig udgave frem for fiktion, skal man væbne sig med tålmodighed.
Der kan nemlig gå op til fem år, før man igen kan besøge den verdensberømte attraktion, som årligt har cirka 13 millioner besøgende.
I går lovede Frankrigs præsident, Emmanuel Macron, at kirken vil blive genopbygget inden OL i Paris i 2024.
- Vi vil genopbygge Notre Dame, så den bliver endnu smukkere, og jeg vil have, at genopbygningen bliver gennemført i løbet af fem år.
Vi kan gøre det, lovede Macron i en tv-tale til nationen.
Katedralens spir og tag kollapsede under branden.
Ifølge nyhedsbureauet AFP er der tirsdag samlet mere end 4,5 milliarder kroner ind.
Årsagen til branden er stadig ukendt.
FacebookTwitterKopier linkEmner:Emmanuel Macron (politiker)|Frankrig|Amazon.
com|CNN|Brande




https://www.dr.dk/sporten/fodbold/kvindelandsholdet/korsbaandsskader-i-hobetal-handling-nu-ellers-mister-vi-den-naeste

KvindelandsholdetKorsbåndsskader i hobetal: ’Handling nu – ellers mister vi den næste Pernille Harder’Dansk kvindefodbold er plaget af en epidemi af korsbåndsskader.
Eksperter og fodboldfolk er bekymrede og kræver handling.
Danmark har ikke råd til at miste talenter i fremtiden som Pernille Harder.
Derfor skal der handles på de mange korsbåndsskader, siger eksperter og landstrænere.
Af Arnela Muminovic17.
apr.
2019 kl.
10.
25Bemærk: artiklen er mere end 30 dage gammelLæs opDet går egentlig meget godt for dansk kvindefodbold.
Selvom det danske landshold glippede kvalifikationen til VM-slutrunden i Frankrig i år, er kvindefodbolden for alvor kommet på dagsordenen – især efter EM-sølvmedaljen i Holland i 2017.
Vi ved, at halvdelen af disse skader kan forebygges i fodbold – nogle gange op til 70 procent hos piger og kvinder.
Kristian Thorborg, idrætsskadeforskerOgså på det individuelle plan kan Danmark bryste sig af flere store profiler på holdet.
Og den største af dem alle, Pernille Harder, er såmænd kåret til Europas bedste og verdens næstbedste.
Men alligevel hænger der en skygge over udviklingen af fremtidens landshold og talenter.
Skræmmende korsbåndstalI marts kunne Spillerforeningen fortælle, at næsten hver femte spiller i den bedste danske kvinderække, 3F Ligaen, har eller har haft en korsbåndsskade i knæet.
Udvider man den undersøgelse i elitemiljøet, er tendensen meget den samme.
41 ud af 289 spillere i den næstbedste danske række har fået rekonstrueret et korsbånd – svarende til hver syvende spiller.
Og blandt de 22 landsholdsaktuelle-spillere i udenlandske klubber har cirka hver fjerde været udsat for en korsbåndsskade.
To af spillerne har endda oplevet samme skade to gange.
Den tendens er et kæmpe problem for dansk kvindefodbold, siger Kristian Thorborg, der er specialist i idrætsfysioterapi og idrætsskadeforsker på Ortopædkirurgisk afdeling på Amager-Hvidovre Hospital.
- Det er skræmmende tal, for korsbåndsskader er karrieretruende.
Knæet bliver aldrig helt det samme igen.
Flere af de spillere har mistet et vigtigt skridt i deres udvikling, og så er der alle dem, der er stoppet på grund af skaden.
Det kan blive skæbnesvangert for spillerne, siger han.
Korsbåndsskaderne er alarmerende høje i kvindefodbold.
Her er det Fortuna Hjørring-spiller Line S.
Jensen, der under EM-semifinalen i Holland i 2017 river sit korsbånd over i forbindelse med en duel.
I den bedste ungdomsrække, U18 DM-ligaen, er tallet ikke nært så højt.
Her har 10 spillere ud af de 179 adspurgte oplevet en korsbåndsskade.
Men Kristian Thorborg forklarer, at korsbåndskader i fodbold topper sidst i teenageårene og først i tyverne, og at mange kvindelige spillere bliver korsbåndsskadet i en periode, hvor de samtidig er ved at tage springet fra ungdoms- til seniorfodbold - sandsynligvis på grund af den øgede fysiske belastning.
- Kvinderne er meget mere disponible for en korsbåndsskade end mændene.
Skal udviklingen i kvindefodbold fortsætte i den rigtige retning, er der brug for at sætte ekstremt meget fokus på korsbåndsskader.
Det har jo en kæmpe betydning for et land som Danmark, hvis man mister den næste Pernille Harder, siger Kristian Thorborg, der mener, at klubberne bør gøre mere for at lave øvelser, der kan forebygge korsbåndsskader.
Landstræner mærker konsekvensenOg det er A-landstræner Lars Søndergaard på ingen måde interesseret i.
Han erkender også, at det er et stort problem, og at de store ambitioner for kvindefodbold ikke harmonerer med de mange karrieretruende korsbåndsskader.
- Vi bliver nødt til at finde en løsning.
Store lande som England, Tyskland og Frankrig har også spillere, der bliver korsbåndsskadet, men de har markant flere spillere at tage af.
Derfor har det en større konsekvens for os.
- Man må ikke sige, at sådan er det bare.
Det er det nemmeste at gøre.
Vi skal tage det granalvorligt.
Så stort et land er vi heller ikke, og derfor skal vi gøre endnu mere end de andre lande, siger landstræneren.
Og Lars Søndergaard har allerede mærket konsekvensen i sin blot 15 måneder som cheftræner for de bedste kvindelige spillere.
Brøndbys store talent Stine Larsen rev korsbåndet over i maj sidste år og missede de altafgørende VM-kvalifikationskampe i efteråret for landsholdet.
Og 25-årige Julie Trustrup, der var udset til at være ankermand på den centrale midtbane, pådrog sig sin anden korsbåndsskade i oktober i en kamp for sin klub Vålerenga.
Julie Trustrup har mærket konsekvensen af en korsbåndsskade.
(© Foto Hansen/Brøndby IF)Hun er stadig tilknyttet den norske klub, men hun erkender, at et karrierestop er meget sandsynligt.
- De seneste to år har jeg været igennem mange negative ting i min fodboldkarriere.
Til sidst får man også bare nok, siger Julie Trustrup.
En skæbne som Lars Søndergaard begræder.
- Julie er en vanvittig dygtig spiller, og var en af dem, jeg regnede med som stamspiller.
Det er et stort tab, at hun sandsynligvis ikke kommer tilbage igen, siger han.
Stor undersøgelse søsatDe mange korsbåndsskader er heller ikke gået DBU's næse forbi.
Derfor har de i år i samarbejde med docent Mette Zebis fra Københavns Professionshøjskole, der er forsker inden for skadesforebyggende træning med særlig viden i korsbånd, og Aarhus Universitet igangsat en større undersøgelse af kvindelige elitefodboldspillere, hvor spillernes skadesfrekvens skal kortlægges detaljeret.
De deltagende spillere følges i et år, og korsbåndsskaderne har fået et ekstra fokus.
Kvindelige fodboldspillere og korsbåndsskaderKvinde har to til fem gange større risiko for at få en korsbåndsskade.
Den øgede risiko kan skyldes hormonelle, anatomiske og neuromuskulære faktorer.
Forskningen viser blandt andet, at mandlige fodboldspillere har større og stærkere baglår, og der er essentielt, da baglåret beskytter det forreste korsbånd bedst.
Kilde: Mette Zebis, forskerMette Zebis, der tidligere har lavet omfattende studier af korsbåndsskader hos kvindelige fodboldspillere, kalder undersøgelsen for den største af sin slags i Danmark for kvindelige elitefodboldspillere, men understreger også samtidig, at der allerede er stor viden omkring netop korsbåndsskaderne.
- Det burde ikke være muligt, at der er så mange korsbåndsskader.
For det er velkendt, at forebyggende træning virker, siger hun og understreger, at baglårsmusklerne er dem, der beskytter korsbåndet bedst.
Er de muskler ikke robuste og aktiverede, har man et problem.
Især som kvinde.
Forebyggelse er effektivtMen det kan forebygges med fire grundlæggende øvelser, som skal laves to-tre gange om ugen.
Blandt andet øvelsen 'Nordic Hamstring', som er en effektiv og god øvelse for at styrke baglårs-muskulaturen, fastslår forskeren Mette Zebis og bakkes op af Kristian Thorborg- Forebyggelse virker.
Især på ikke-kontakt korsbåndsskaderne, hvor spillerne selv løber, lander eller lave retningsskift.
Vi ved, at halvdelen af disse skader kan forebygges i fodbold – nogle gange op til 70 procent hos piger og kvinder, siger han.
Mette Zebis har tidligere været en del af DBU's medicinske udvalg og har undervist landsholdsspillere, trænere og klubber i den forebyggende træning.
Det skete på baggrund af et kæmpe boom af korsbåndsskader i midten af 00'erne i dansk kvindefodbold.
Her lykkedes det at få implementeret de vigtige forebyggende øvelser - især på landsholdene – hvor skadesfrekvensen også faldt.
Det er en forkert retorik at sige, at det er et til- eller fravalg med den forebyggende træning.
Du har ikke et valg.
Ingen siger, at løbetræning er sjovt, men det skal gøres.
Det er vilkårene for at være en kvindelig elitespilleMette Zebis, docent og forskerMen nu er tallet igen alarmerende højt, konstaterer de to forskere.
Ifølge dem er forklaringen, at niveauet og træningsmængden blandt elitespillerne er øget, men den forebyggende træning er ikke fulgt med i udviklingen.
Og derudover er øvelserne gået i glemmebogen efter en periode, hvor frekvensen faldt.
Det kan den mangeårige cheftræner for U19-landsholdet, Søren Randa-Boldt, også nikke genkendende til.
Efter en periode med få korsbåndskader, begyndte der pludseligt at komme flere og flere.
- Vi har glemt det igen, fordi det er gået godt.
Derfor har man ikke haft nok fokus på det i dagligdagen.
Vi skal ikke være hellige i DBU, men vi laver specifikke øvelser med alle landsholdene, når spillerne møder ind.
Men de er kun samlet 30-40 dage om året sammen med os.
Det er de 250 andre dage, der er vigtige.
- Min oplevelse med U18- og 3F Liga-spillerne er, at det er tilfældigt, hvem der laver øvelserne konsekvent i klubberne.
Og tallene viser ret tydeligt, at der ikke bliver gjort nok.
Hvis vi fortsætter i samme rille, så gør vi meget ved det nu – og så formindsker vi sikkert antallet af korsbåndsskader.
Men så vil det eksplodere igen på et tidspunkt, siger U19-landstræneren.
Kulturændring er nødvendigEn rundringning til de danske eliteklubber viser da også, at det er meget forskelligt, hvor meget fokus, der er på de grundlæggende korsbåndsøvelser, som Mette Zebis henviser til.
I nogle klubber er en fysisk træner involveret og uddeler programmer til spillerne, men ikke nødvendigvis korsbåndsrelateret.
Andre steder er man mere bevidst om netop korsbåndskaderne og laver detaljeret opvarmning to-tre gange om ugen, mens det i visse andre klubber er mere tilfældigt, om man laver øvelserne eller ej.
Inden sit skifte til norsk fodbold i 2018 spillede Julie Trustrup i den danske topklub Brøndby IF.
Her var en fysisk træner involveret i styrke-programmerne og til stede to gange om ugen.
Men der var ikke et specifikt korsbåndsrelateret program.
De vigtige knæøvelserForsker Mette Zebis forklarer, at fire grundlæggende øvelser er essentielle for at forebygge korsbåndsskader.
Det er øvelserne 'Nordic Hamstring', 'Copenhagen adductor', 'Et-bens spring' og 'Markløft (eller et-bens dødløft).
Øvelserne skal laves to-tre gange om ugen.
Hun henviser derudover til den norske side, www.
skadefri.
no, hvor de fire øvelser samt andre vigtige øvelser bliver vist og forklaret.
- I klubben oplevede jeg, at det var mere op til mig selv, når jeg kom tilbage fra landsholdssamlingerne, og vi kunne ikke spørge træneren til råds, når den fysiske træner ikke var der.
- Så jeg stod tit selv med ansvaret.
Der var ikke nogen forventning om, at skadesforebyggende korsbåndsøvelser skulle være en del af fodboldtræningen, fortæller hun.
Men det skal være en del af træningen, fastslår forskerne og landstrænerne.
Og skal det lykkes at få det implementeret, skal der en markant holdnings- og kulturændring til i fodboldmiljøet.
- Der er nogle vaner, der skal ændres.
Og jeg ved, det ikke er nemt.
Sådan var det også i herrefodbold-verdenen, da man gik over til professionelle tilstande.
Det tog tid.
Det kommer det her også til at gøre, men det er nødvendigt, siger A-landstræner Lars Søndergaard, der bakkes op af forskeren Mette Zebis.
- Det er en forkert retorik at sige, at det er et til- eller fravalg med den forebyggende træning.
Du har ikke et valg.
Ingen siger, at løbetræning er sjovt, men det skal gøres.
Det er vilkårene for at være en kvindelig elitespiller, siger hun.
FacebookTwitterKopier linkEmner:Fodbold|Pernille Harder (fodboldspiller)|Søren Randa-Boldt (fodboldtræner)|DBU|Frankrig




https://www.dr.dk/nyheder/penge/banker-lokker-med-konfirmand-renter-paa-op-til-ti-procent

PengeBanker lokker med konfirmand-renter på op til ti procentDer er stor forskel på top og bund i Mybankers årlige oversigt over konfirmandrenter.
Det kan betale sig at finde en bank med gode renter på en konfirmationskonto.
Det viser Mybankers årlige gennemgang af bankernes renter til konfirmander.
Af Mathias Sommer og Jacob Munch17.
apr.
2019 kl.
10.
53Bemærk: artiklen er mere end 30 dage gammelLæs opKonfirmationssæsonen er i gang, og de næste måneder skal tusindvis af unge mennesker forbi kirkealteret for at bekræfte deres kristne tro.
Traditionen tro er det dog snarere fest og gaver, som fylder hos de unge, måske særligt de store pengegaver, hvoraf mange ender på en nyoprettet bankkonto.
Det er en måde at starte et forhold op til de unge konfirmander, som forhåbentlig vil have banken i tankerne, den dag de skal ud at have et boliglån.
Ulrik Marchall, kommunikationschef Mybanker- Konfirmander får jo mange penge i gaver i dag, og så synes vi godt, vi kan tilbyde en god rente og komme i dialog med konfirmanden.
Det er en god måde at lære at spare op ved at have penge stående i banken, siger Jens Odgaard, der er direktør i Hvidbjerg Bank.
Den nordvestjyske bank tilbyder i år 10 procent i rente til konfirmander, der vælger at oprette en konto i banken i forbindelse med deres konfirmation.
Og det vel at mærke i en tid, hvor de fleste bankkunder får nul procent i indlånsrente på en helt almindelig lønkonto.
Nye kunder og forældreplejeDermed indtager Hvidbjerg Bank øverste plads på listen over de højeste indlånsrenter til konfirmander.
Det viser en gennemgang foretaget af sammenligningstjenesten Mybanker.
- Bankerne konkurrerer om at få kunder, så dels handler det her om at bevare nuværende kunder ved at give attraktive tilbud til konfirmanden, og så håber banken, at den også gør forældrene en tjeneste, siger Ulrik Marschall, kommunikationschef hos Mybanker.
- Samtidig er det en måde at starte et forhold op til de unge konfirmander, som forhåbentlig vil have banken i tankerne, den dag de skal ud at have et boliglån eller bruge banken på en anden måde, fortsætter han.
De højeste konfirmationsrenter1Hvidbjerg Bank: 10% (op til 30.
000 kroner).
Familien skal være kunde.
2Sparekassen Djursland: 5,0% (op til 30.
000 kroner).
3Frøs Sparekasse: 5,0% (op til 25.
000).
Familien skal være kunde.
4Fanø Sparekasse: 8,0% (op til 15.
000 kroner).
5Arbejdernes Landsbank: 5,0% (op til 25.
000).
6Danske Bank: 4,0% (op til 25.
000).
Pengene bindes et år.
7Skjern Bank: 4,0% (op til 25.
000)8Sparekassen Vendsyssel: 4,0% (op til 25.
000).
Modtager desuden en gave.
9Sparekassen Kronjylland: 5,0% ( op til 15.
000 efterfølgende 2 %).
10Nordjyske Bank: 3,5% (op til 25.
000 kroner).
Modtager desuden en gave.
11Djurslands Bank: 4,0% (op til 15.
000 kroner - efterfølgende 2 % i rente).
Modtager desuden en gave.
12Sparekassen Bredebro: 3,0% (op til 30.
000 kroner).
Modtager desuden en gave.
13Andelskassen: 4,1% (op til 15.
000 kroner).
Modtager desuden en gave.
14Jutlander Bank: 4,0% (op til 15.
000 kroner)15Spar Nord Bank: 4,0% (op til 15.
000 kroner)16Sparekassen Sjælland-Fyn: 3,0% (op til 15.
000 kroner)17Sparrekasen for Nørre Nebel: 0,30% (modtager en gave)18Vestjysk Bank: 0,25%.
Pengene bindes et år.
19Middelfart Sparekasse: 0,05% (modtager en gave)•Oversigten er ranglistet efter højeste saldo i alt ved et indskud på 25.
000 kr.
over 8 mdr.
Er flere satser ens, rangeres pengeinstitutterne alfabetisk.
Perioden er fra 01-05-2019 til 31-12-2019.
Undersøgelsen er afsluttet 12.
april 2019.
Mybanker har i undersøgelsen kontaktet 53 banker og modtaget svar fra 34, hvoraf 19 har lavet konkrete tilbud til konfirmanderne.
De 19 banker fremgår af tabellen ovenfor.
Vil have forældrene medMen skal man som konfirmand oprette en konto hos Hvidbjerg Bank, kræver banken at forældrene flytter deres konto med over i banken.
Derudover tilbydes de 10 procent i rente til de første 30.
000 kroner, som konfirmanden indsætter på sin konto.
Men fra den 30.
december ændres kontoen til en standard bankkonto med en indlånsrente på 0,25 procent.
- Det er selvfølgelig en kalkuleret udgift, vi har i den periode.
Vi oplever at få nye kunder i forbindelse med konfirmationer, når forældre og børn flytter over i vores bank.
Men det er svært at sige, hvor mange der flytter ind, siger Jens Odgaard fra Hvidbjerg Bank.
Selv om renten typisk falder til et 'normalt' niveau allerede inden for det første år, så er det en god idé at gå på jagt efter en god rente, vurderer Mybanker:- Renterne er jo på et meget lavt niveau, så det er meget økonomisk attraktivt, når man resten af året kan hente en pæn rente og få økonomisk afkast ud af det.
Samtidig kan konfirmanden måske få interesse for dels at spare penge og dels hvordan sparepenge kan vokse gennem konfirmationskontoen, siger Ulrik Marschall.
For konfirmanden betyder tilbuddet fra Hvidbjerg Bank konkret, at man ved et indskud på 10.
000 kroner vil være 666 kroner rigere otte måneder senere.
Har man 25.
000 kroner, vil man blive 1.
665 kroner rigere over samme periode.
Alle bankerne i undersøgelsen har sat et indskudsloft på, hvor meget man må indskyde på konfirmationskontoen.
Typisk har konfirmationskontoen en levetid på otte måneder, hvorefter den konverteres til en bankkonto med normal lav rente.
I undersøgelsen er det kun Hvidbjerg Bank og Frøs Sparekasse, som kræver, at forældrene flytter deres engagementer med over i banken.
FacebookTwitterKopier linkEmner:Kristendom|Mybanker|Pengeinstitutter|Middelfart Sparekasse|Jylland




https://www.dr.dk/nyheder/indland/19-aarig-varetaegtsfaengslet-laegge-haandgranat-inden-paludan-demo

Indland19-årig varetægtsfængslet for at lægge håndgranat inden Paludan-demoManden er også sigtet for at skrive 'Død over Paludan' med spraymaling på fliserne på Blågårds Plads.
På fliserne på Blågårds Plads blev i går skrevet 'Død over Paludan' 17.
apr.
2019 kl.
09.
02 | opdateret 17.
apr.
2019 kl.
14.
21Bemærk: artiklen er mere end 30 dage gammelLæs opEn 19-årig mand er blevet sigtet for i går at have lagt en håndgranat på Blågårds Plads på Nørrebro, hvor han på fliserne med spraymaling havde skrevet "Død over Paludan".
Den racismedømte partistifter Rasmus Paludan havde bebudet en demonstration på pladsen senere samme dag, hvilket politiet dog ikke gav ham lov til.
Den 19-årige er også mistænkt for at have været i besiddelse af en pistol.
Manden, der blev anholdt i går formiddag, er i dag blevet præsenteret for sigtelsen i et grundlovsforhør ved Dommervagten i København.
Her valgte dommeren at varetægtsfængsle ham frem til 14.
maj, oplyser DR's udsendte i retten.
Læs også:Københavns Politi forlænger forbud mod demonstrationer efter fund af håndgranat og anholdt med pistolHans forsvarer oplyste ifølge Ritzau før retsmødet, at den 19-årige gerne ville forklare sig, men efter anmodning fra anklagemyndigheden besluttede dommeren at lukke dørene.
Efter fundet af håndgranaten og skydevåbnet besluttede Københavns Politi i går at forlænge et demonstrationsforbud for Stram Kurs og Rasmus Paludan i Københavns politikreds.
Urolighederne på Nørrebro, der brød ud efter netop en demonstration med Rasmus Paludan på Blågårds Plads, er desuden fortsat i nat, hvor der ifølge politiet blev sat ild i flere containere, skraldespande og biler.
Københavns Politi har tilbageholdt 11 personer i forbindelse med nattens uroligheder.
Rasmus Paludan har anket sin dom for racisme til landsretten, da han er uenig i dommen.
/DR Nyheder/FacebookTwitterKopier linkEmner:Nørrebro|Københavns Politi|København|Kriminalitet|Rasmus Paludan (advokat)




https://www.dr.dk/nyheder/politik/s-forsvarer-rekord-i-stemme-blankt-der-ligger-grundige-overvejelser-bag

PolitikS forsvarer rekord i at stemme blankt: 'Der ligger grundige overvejelser bag'S kritiseres for at lurepasse og fedtspille ved at stemme blankt i folketingssalen.
Politikerne har tre knapper, de kan trykke på, når der skal stemmes i folketingssalen: rød, grøn og gul.
Siden det seneste folketingsvalg har ingen trykket så meget på den gule knap som socialdemokraterne.
Af Rikke Gjøl Mansø17.
apr.
2019 kl.
10.
15Bemærk: artiklen er mere end 30 dage gammelLæs opNår et forslag er til afstemning i folketingssalen, har politikerne tre knapper, de kan vælge at trykke på: Rød, grøn og gul - "imod", "for" og "hverken-for-eller-imod".
Ingen andre partier trykker så ofte på den gule knap som Socialdemokratiet.
Siden folketingsvalget for snart fire år siden har partiet 96 gange stemt gult, viser DR Nyheders optælling.
Socialdemokratiets gule førertrøje i gule stemmer er udtryk for, at partiet lurepasser og fedtspiller, lyder kritikken fra begge ender af folketingssalen.
Læs også:S har rekord i at stemme gult: 'De lurepasser og fedtspiller'Men det er medlem af Socialdemokratiets ledelse på Christiansborg Henrik Dam Kristensen - ikke overraskende - helt uenig i.
Som gruppesekretær er han med til at koordinere folketingsgruppens afstemninger.
Og der ligger grundige overvejelser og gode argumenter bag hver af de 96 gule stemmer, understreger han.
Socialdemokratiets gruppesekretær Henrik Dam Kristensen.
Hvordan har du det med at blive kaldt en fedtspiller og en lurepasser?
- Det ville jeg ikke have det godt med, hvis det var sandt.
Men det er det jo så heldigvis heller ikke.
Det er rigtigt, vi har stemt gult, men det er trods alt i under fem procent af tilfældene, siger Henrik Dam Kristensen.
Sår det ikke tvivl om jeres politik, når I på centrale områder stemmer gult?
- Det mener jeg ikke.
Jeg mener sådan set, at vælgerne ret klart ved, hvor de har Socialdemokratiet.
Normalt er man enten for eller imod, men når man stemmer gult, er det efter en grundig vurdering af, at der altså er nogle ting, som vi er nødt til at markere, at vi er imod, selvom vi overordnet er enige i intentionerne med lovforslaget.
Men det er vel ikke en rekord, I ligefrem er stolte af?
- Nej, men det har også lidt at gøre med den måde, regeringen tilrettelægger politikken på.
For hvis man har nogle lovforslag, hvor man ved, at vi generelt er for hensigten, og man så putter enkelte elementer ind, som man godt ved, vi er imod – så skal vi jo markere den forskel på en eller anden måde.
Og det har vi så i nogle tilfælde valgt at gøre ved at stemme gult.
Skal det forstås sådan, at det faktisk er regeringens skyld, at I har rekorden i at stemme gult?
- Nej.
Vi vurderer det hver eneste gang, og i under fem procent af tilfældene har vi så vurderet, at vi bedst har kunnet udtrykke vores holdning ved at stemme gult.
Det synes jeg sådan set er en helt okay måde at agere på.
Artiklen fortsætter under grafikken.
5 gange S har stemt gultHåndtryksceremoniI oktober 2018 stemte Socialdemokratiet gult til regeringens lovforslag om at indføre en håndtryksceremoni for alle nye danske statsborgere.
Partiet var for aftalen om statsborgerskab og grundlovsceremonier, men vil ikke lovgive om håndtryk.
Lindholm UdrejsecenterSelvom Socialdemokratiet selv har foreslået et nyt udrejsecenter, hvor man adskiller udvisningsdømte kriminelle fra de øvrige, stemte partiet i december 2018 gult til regeringens forslag om et udrejsecenter på øen Lindholm med begrundelsen om, at man ikke kendte det konkrete beslutningsgrundlag.
IntegrationsydelseSocialdemokratiet stemte i april sidste år gult til regeringens lovforslag om at sænke integrationsydelsen med tre procent.
Partiet anerkender, at ydelsernes størrelse har betydning for tilstrømningen til Danmark, men den lavere ydelse vil ramme børnefamilierne for hårdt, lød argumentet.
UdviklingsbistandI foråret 2017 stemte alle oppositionspartier for et beslutningsforslag om at pålægge regeringen at forøge udviklingsbistanden for 2017.
Alle på nær Socialdemokratiet, der stemte gult.
KontanthjælpsloftetI december 2016 fremsatte SF et beslutningsforslag om at afskaffe kontanthjælpsloftet.
Socialdemokratiet støttede ”100 procent op om holdningerne i forslaget”, men kunne hverken stemme for eller imod, fordi partiet ikke ville lægge sig fast på noget, som man ikke vidste, om der ville være økonomi til at gennemføre på den anden side af valget.
"Vi er ikke et alt-eller-intet-parti"Enhedslisten er bekymret for, at det er udtryk for, at I ikke vil føre en markant anderledes politik end den nuværende regering, hvis I vinder valget?
- Heller ikke her har Enhedslisten ret.
Men det er selvfølgelig meget nemmere at være et alt-eller-intet-parti end et parti, som gerne vil favne bredt og påtage sig det ansvar, det er at lede Danmark.
Derfor er vi virkelig tænksomme, hver eneste gang vi stemmer nede i salen, siger Henrik Dam Kristensen.
Et af de konkrete forslag, I har stemt gult til, er SF’s forslag om at afskaffe regeringen og DF’s kontanthjælpsloft, som I også har talt dunder mod.
Hvad skal vælgerne læse ud af det?
- Der er efterhånden så mange ting, som stritter i forskellige retninger i forhold til ydelserne, at vi gerne vil sørge for at få det her ordentligt gennemsøgt.
Derfor vil vi nedsætte en kommission, som skal kigge på de forskellige ydelser.
Det er nemlig ikke så simpelt, at man bare kan sige ja eller nej.
Det er et rigtigt godt eksempel på, at Socialdemokratiet er eftertænksomme.
"Det er fornuft at stemme gult"I stemte også gult til to meget omdiskuterede sager på udlændingeområdet: udrejsecenteret på øen Lindholm og håndtryksceremonier for nye statsborgere.
Så på de to helt centrale emner i udlændingedebatten ved man slet ikke, hvor man har jer?
- Det kan du tro, man gør.
Vi har klart givet udtryk for, at vi er enige i intentionen med Lindholm.
Men vi er ikke helt sikre på, at regeringen har været omhyggelig nok med at undersøge, om Lindholm-løsningen lige præcis er den rigtige løsning.
- Vi har klart sagt ja til intentionen, men vi har været usikre på, om det var den helt perfekte løsning – det vil vi gerne lige have lov til at overveje lidt mere.
Så det er egentlig et glimrende eksempel på, at det er fornuft at stemme gult.
DF mener, at I med jeres gule stemmer på udlændingeområdet giver jer selv en kattelem til at kunne komme de andre oppositionspartier i møde med lempelser på udlændingeområdet efter valget?
- Det er noget vrøvl.
Man skal gøre sig helt klart, at når det gælder den stramme udlændingepolitik, så står Socialdemokratiet 100 procent vagt om den – også efter et valg.
FacebookTwitterKopier linkEmner:Henrik Dam Kristensen (politiker)|Folketinget|Socialdemokraterne|Udlændingepolitik|Valg og folkeafstemninger




https://www.dr.dk/nyheder/kultur/gaming/sony-loefter-sloeret-her-er-alle-detaljerne-om-den-nye-playstation-5

GamingSony løfter sløret: Her er alle detaljerne om den nye Playstation 5Playstation 5 kommer blandt andet til at indeholde teknologi, der indtil nu har været forbeholdt Hollywood-filmstudier.
(© Getty Images)Af Kasper Madsbøll Christensen og Lasse Kjær Christiansen17.
apr.
2019 kl.
09.
31Bemærk: artiklen er mere end 30 dage gammelLæs op4 år.
Så længe har Sony i al hemmelighed arbejdet på Playstation 5-konsollen.
Alle har vidst, den var på vej, men der har endnu ikke været noget officiel info om konsollen.
Indtil nu.
For i et interview med Wired har Mark Cerny, som er systemarkitekten bag den populære konsol, nemlig givet de første detaljer om den nye Playstation 5.
Spilekspert Magnus Groth-Andersen fra GameReactor.
dk vurderer, at vi med Playstation 5 kan forvente meget flottere spiloplevelser.
- Vi kan forvente en maskine, der er stærk nok til at gå op imod Googles gaming-satsning Stadia, og vi kan forvente spil, der er meget smukkere end før.
Vi kan forvente en maskine, der er stærk nok til at gå op imod Google Stadia.
Magnus Groth-Andersen, spilekspertMagnus Groth-Andersen tror, at Playstation 5 bliver præsenteret i år, og efterfølgende bliver lanceret i foråret eller efteråret 2020, 'men Sony holder stadig meget tilbage'.
Og firmaet bag den kommende Playstation har da heller ikke sat hverken udgivelsesdato eller pris på den kommende konsol, ligesom der heller ikke er blevet vist billeder af den endnu.
Én ting lader dog til at være sikkert: Man skal punge ud med tusindvis af kroner, hvis man vil gøre sig forhåbninger om at få den nye Playstation i hænderne.
- Jeg tror, prisen vil holde sig lige under 600 dollars, men dén pris bliver højere i Danmark på grund af importskatter.
Et gæt er, at vi lander på omkring 4.
000 danske kroner, lyder gisningen fra Magnus Groth-Andersen.
Men hvad får man så for sine penge?
Magnus Groth-Andersen fortæller herunder, hvad du kan glæde dig mest til ved den nye Playstation 5.
Ny processor og lys-teknologi(© Unsplash)Hjertet i Playstation 5 er processoren.
Det er den, som muliggør, at spillene kan afvikles bedre og mere effektivt.
Den er fundamentet for, at spiloplevelsen kan udvikle sig markant fra Playstation 4 til Playstation 5-konsollen.
- PlayStation 5 får en bomstærk processor, der understøtter det såkaldte ray tracing, siger Magnus Groth-Andersen.
- Kort fortalt gør dén teknologi det simpelthen muligt at kortlægge, hvordan lyd og lys rejser.
Den teknologi har mest været brugt af Hollywood-filmstudier indtil nu.
- Ray tracing vil sige, at i stedet for at skulle skabe kunstig lys og lyd i et spil, så kan man med ray tracing få det til at rejse naturligt gennem de forskellige rum i spillet.
- Det er en teknologi, der gør, at spil-universerne kommer til at fremstå endnu mere realistiske og troværdige, end de gør i dag.
- En betragtelig del af vores oplevelse dannes faktisk af, hvor godt lyssætningen er designet.
Og det skruer man helt op for med denne her processor og teknologi.
Kan spille Playstation 4-spil(© Unsplash)Ét af de største ønsker fra Playstation-fans er blevet opfyldt.
Nemlig muligheden for at kunne spille de 'gamle' Playstation 4-spil på den kommende konsol.
- Sony fik en masse negativ omtale, da Playstation 4 ikke kunne bruges sammen med Playstation 3.
Nu vil Sony gerne sende et signal om, at man kan bruge de forskellige produkter sammen, siger Magnus Groth-Andersen.
- Derfor vil man på Playstation 5 godt kunne spille Playstation 4-spil.
Det virker simpelthen mere appellerende, når man kan købe en ny Playstation uden at skulle spille alle sine spil ud.
Det er et kæmpe plus for en forbruger at vide.
Har stadig et fysisk drev(© Unsplash)Selvom computere i de seneste år har afviklet det fysiske drev, så er det stadig en nødvendighed på en konsol som Playstation 5.
- Det er ikke så mærkeligt, at Sony vælger at beholde et fysisk diskdrev.
Der bliver stadig solgt millionvis af fysiske spil.
Selv om flere spiller digitalt, så er vi der slet ikke endnu, mener Magnus Groth-Andersen.
- Forbrugere herhjemme i Danmark vil måske efterhånden se et diskdrev som en relativt ligegyldig ting, men sådan er det ikke på verdensplan endnu.
- Vi skal 10-15 år ud i fremtiden før det bliver irrelevant at have et diskdrev i maskinen.
Har en helt ny harddiskDen nuværende Playstation 4-konsol har en 'gammeldags' harddisk, mens den kommende Playstation 5 vil have en SSD-harddisk.
Det muliggør langt hurtigere databehandling, og det kommer til at gøre en kæmpe forskel.
- De har testet Playstation 5, og man har fået loading-tiden på et spil til at gå fra 15 sekunder til 0,8 sekunder.
Det tror jeg er sigende i forhold til Playstation 5.
- Man revolutionerer det tekniske, men ikke selve måden at spille på, lyder konklusionen fra Magnus Groth-Andersen.
Læs også:Spilfans holder vejret: Helt ny PlayStation er på vejFacebookTwitterKopier linkEmner:Playstation|Sony|Google|Teknologi|Forbrugerelektronik




https://www.dr.dk/nyheder/regionale/midtvest/gratis-krisehjaelp-til-ivaerksaettere-organisation-redder-tusindvis-af

Midt- og VestjyllandGratis krisehjælp til iværksættere: Organisation redder tusindvis af virksomhederNy EU-lovgivning skal sikre, at virksomheder i krise kan få rådgivning og hjælp.
Reklamebureauet Peoplez har haft stor gavn af rådgivningen fra Early Warning.
Af Thomas Bach Poulsen og Asta Pil Heltborg17.
apr.
2019 kl.
07.
20Bemærk: artiklen er mere end 30 dage gammelLæs opFor fire år siden var reklamebureauet Peoplez i Holstebro under pres.
De var to ansatte, og selvom der var kunder i butikken, følte administrerende direktør Per Tornvig, at udviklingen stod stille, og han overvejede, om det gav mening at lade virksomheden leve videre.
- Jeg synes ikke, der skete noget.
Vi stod i stampe, siger han.
Forhåbentlig betyder det, at flere lande tilslutter sig os, og at vi med tiden bliver en familie, der har medlemmer i hele EuropaMorten Møller, Early WarningDerfor tog Per Tornvig kontakt til organisationen Early Warning, da han blev bekendt med tilbuddet.
Early Warning er en offentlig finansieret projektorganisation, som yder gratis og uvildig rådgivning til virksomheder i krise.
Organisationen har to ansatte i hver af landets fem regioner, en projektleder og 120 frivillige fordelt i hele landet.
Siden 2007 har Early Warning hjulpet flere end 5.
500 danske virksomheder, og ifølge projektleder Morten Møller lykkes det i cirka halvdelen af tilfældene at rette virksomhederne op.
- Mange sidder måske med en opgivende holdning og føler, problemerne er vokset dem over hovedet.
Vi kan give dem troen på, at de faktisk godt kan, tilbage, siger Morten Møller.
Interesse i udlandetFor tre år siden startede Early Warning lignende EU-støttede projekter i Polen, Grækenland, Italien og Spanien.
Projektleder Morten Møller fortæller, at organisationen siden har hjulpet over 2.
000 virksomheder i de fire lande.
Senest er der også underskrevet samarbejdsaftaler med Finland og Kroatien.
- Forhåbentlig betyder det, at flere lande tilslutter sig os, og at vi med tiden bliver en familie, der har medlemmer i hele Europa.
Morten Møller mener, Early Warning kan noget andet end bankrådgivere, revisorer og advokater, for organisationen tager højde for, at pengene ofte er små, når krisen rammer.
- Bankmanden driver en forretning og skal have sine penge igen.
Vi er helt på virksomhedens side - og for øvrigt gratis, siger Morten Møller.
Early Warning hjælper som regel virksomhederne i tre til seks måneder, hvorefter de lægger en plan, som virksomhedsejeren selv kan holde snor i.
Early WarningEarly Warning er en dansk offentligt finansieret projektorganisation, som yder hjælp til erhvervsvirksomheder i kriseEarly Warning er forankret i de regionale Erhvervshuse, og driften finansieres via finansloven, de fem regioner samt Holstebro KommuneEU-kommissionen har udbredt et lignende program (Early Warning Europe) efter dansk forbillede i fire andre EU-lande, som et pilotprojektKilde: earlywarning.
dkAlle skal have mulighed for krisehjælpPå baggrund af blandt andet Early Warnings erfaringer, forventes EU's ministerråd at godkende et nyt EU-direktiv den 1.
maj.
Direktivet skal sikre, at alle virksomehder, som er truet af konkurs i EU, fremover skal have mulighed for at få hjælp af et kriseberedskab.
Administrerende direktør i Peoplez Per Tornvig glæder sig over, at flere får mulighed for hjælp.
- Det er fantastisk, man har fået øje på idéen, for jeg er sikker på, det gør en forskel for mange, siger han.
Peoplez havde stor gavn af hjælpen fra konsulenterne og de frivillige rådgivere, som lagde en plan for virksomheden.
- Hvis man skal slå ned på én ting, der gjorde en forskel, var det konkrete værktøjer i forhold til at få styr på sin pipeline, salg og struktur, siger Per Tornvig, der i dag er direktør for 13 ansatte, og fortsat har fokus på udvikling.
Til gavn for samfundetIfølge tal fra EU-kommissionen går halvdelen af alle virksomheder konkurs inden for de første fem år.
- Mange kommer i uføre, når en branche er i krise.
Andre er uheldige at miste en stor kunde, siger Morten Møller fra Early Warning.
Og det er både vigtigt for virksomhederne og samfundet, at organisationer som Early Warning i så tilælde kan give en hjælpende hånd, mener Per Nikolaj Bukh, der er professor på Institut for Økonomi og Ledelse på Aalborg Universitet.
- Ejerne kommer til at miste penge, men det gør de mennesker, som måske har lånt virksomheden penge, også.
Medarbejdene mister deres arbejde og skal måske have understøttelse.
Der er en masse unødvendige omkostninger, når virksomheder går konkurs, siger han.
Læs også:Se kortet: Så mange restauranter, barer og caféer er gået konkurs i din regionMen det er ikke alle virksomheder, som skal reddes, mener Per Nikolaj Bukh.
- Man skal finde ud af, hvilke virksomheder der ikke har en gangbar forretningsmodel, så man kan lukke dem ned, inden der kommer yderligere tab.
Og ifølge ham er det også vigtigt, at advokater, revisorer og andre rådgivere kan tilbyde virksomhederne deres hjælp.
- De har til arbejde at hjælpe andre virksomheder i krise, og der skal det offentlige ikke tage brødet ud af munden på dem, som lever for at hjælpe virksomhederne.
FacebookTwitterKopier linkEmner:Erhverv|EU|Europa-Kommissionen|Finland|Per Nikolaj Bukh (professor)




https://www.dr.dk/nyheder/regionale/hovedstadsomraadet/mentorstoette-og-samtaler-kommuner-hjaelper-flere-arbejdsloese

KøbenhavnMentorstøtte og samtaler: Kommuner hjælper flere arbejdsløseFærre ledige går passive rundt på offentlig forsørgelse, viser tal fra Beskæftigelsesministeriet.
Otte hovedstadskommuner har fået besked på at gøre en større indsats for ledige.
Syv af dem har formået det, mens Køge halter efter.
Af Ida Zander17.
apr.
2019 kl.
08.
12Bemærk: artiklen er mere end 30 dage gammelLæs opMentorstøtte, samtaler på tværs af målgrupper og en aktiv indsats for dagpengemodtagere.
Det er de tre områder, som landets kommuner er blevet bedt om at forbedre for de ledige.
I 2017 og 2018 gav beskæftigelsesminister Troels Lund Poulsen (V) besked til kommunerne om, at indsatsen for ledige ikke har været tilfredsstillende.
Flere kommuner - deriblandt Brøndby-, Hillerød-, Lejre -, Roskilde-, Helsingør-, Rudersdal-, Albertslund- og Køge Kommune - er derfor blevet bedt om at forbedre sig på et eller flere af de tre ovenstående områder.
Læs også:Stor forskel: Se hvor god din kommune er til at få folk ud af ledighedDe seneste tal fra Beskæftigelsesministeriet viser, at kommunerne generelt er blevet bedre til at levere inden for alle tre områder.
Og det glæder Troels Lund Poulsen.
- Det betyder jo, at der er nogle, som ikke er på arbejdsmarkedet i dag, der nu får en bedre indsats og i fremtiden bedre muligheder for at komme i arbejde igen, siger han.
En positiv udviklingI Rudersdal Kommune har man på grund af en omstrukturering i kommunen forsømt de ledige, erkender borgmester Jens Ive (V)- Mens den reorganisering stod på, var der nogle bump på vejen.
Derfor kom vi lidt ned i hastigheden på beskæftigelsesindsatsen.
Vi kunne godt have gjort det bedre med samtaler for de ledige samtaler og aktivere dem mere, men vi har haft succes med at få de ledige i arbejde, og det må være det vigtigste.
Lissie Kirk (S), formand for social- og arbejdsmarkedsudvalget, Køge KommuneMen med en ny tæt kommunikation mellem kommunen og den ledige, har kommunen formået at gøre forholdene bedre, siger Jens Ive.
- Vi har sørget for at fastholde samarbejdet mellem medarbejder og den enkelte person.
På den måde er det én medarbejder, der varetager situationen hele vejen igennem for den ledige, siger han.
En enkelt kommune har ikke vendt skudenAf de syv kommuner i Region Hovedstaden, der er blevet bedt om at skrive en redegørelse for den manglende indsats, er det kun Køge, der ikke har formået at gøre forholdene for de ledige bedre.
Og det er fordi, at man har fokuseret på at få de ledige hurtigt i arbejde og ikke fokusere så meget på dem, der har brug for hjælpen til at komme videre, forklarer Lissie Kirk, som er formand for social- og arbejdsmarkedsudvalget (S) i Køge Kommune.
- Vi kunne godt have gjort det bedre med samtaler for de ledige samtaler og aktivere dem mere, men vi har haft succes med at få de ledige i arbejde, og det må være det vigtigste, siger hun.
Troels Lund Poulsen er bekymret for den måde, Køge Kommune prioriterer de ledige og mener, at der skal gøres noget nu.
- Det er jo den kommune, som har de største problemer i hovedstaden, og derfor bliver der også nu sat ind fra min side.
Men jeg stiller også krav til dem om, at de retter op på forholdene, siger han.
Køge kommune har også søgt om hjælp fra Styrelsen for Arbejdsmarked og Rekruttering for at finde ud af, om problemet ligger i kommunens egne arbejdsgange, siger Lissie Kirk.
- Det er nogle gange klogt at bede andre om at kigge arbejdsgange og rutiner efter i sømmene.
FacebookTwitterKopier linkEmner:Jens Ive (politiker)|Lissie Kirk (politiker)|Socialdemokraterne|Arbejdsløshed|Sjælland




https://www.dr.dk/sporten/fodbold/championsleague/schone-haaber-ajax-eventyr-fortsaetter-i-london-mod-christian

Champions LeagueSchöne håber Ajax' eventyr fortsætter i London mod Christian EriksenEfter at have slået Real Madrid og Juventus ud af Champions League drømmer Lasse Schöne om et danskermøde.
Lasse Schöne fejrer sejren over Juventus.
17.
apr.
2019 kl.
08.
11Bemærk: artiklen er mere end 30 dage gammelLæs opAjax-spilleren Lasse Schöne håber på et danskeropgør mod landsholdskollegaen i Champions Leagues semifinale.
Eriksen og Tottenham kan onsdag aften spille sig blandt de sidste fire i turneringen i returkampen på udebane mod Manchester City.
Tottenham har en 1-0-føring med fra det første møde.
Læs også:Favoritdræberne slår til igen: Eventyrlystne Ajax chokerer mod 'Den gamle dame'Vinderen kommer til at stå over for Ajax i semifinalen, og Schöne krydser fingre for sin landsmand.
- Det kunne være meget sjovt at møde Tottenham med Christian Eriksen på holdet.
Det er altid sjovt, siger han i et interview med TV3 Sport.
Schöne var på banen, da Ajax skabte endnu en Champions League-overraskelse ved at eliminere Juventus.
Et eventyrUdgangspunktet var ellers ikke det bedste efter 1-1 i den første kamp.
Men Ajax lod sig ikke kyse i returkampen i Torino og vandt 2-1 over Cristiano Ronaldo og co.
Det hollandske mandskab har i denne sæson overgået alle forventninger i de europæiske kampe mod økonomisk meget stærkere klubber.
- Vi skulle spille tre runder, før vi overhovedet kunne komme ind i hovedturneringen.
Det er selvfølgelig fantastisk.
At slå Real Madrid i sidste runde og nu Juventus.
Det er lidt et eventyr, siger Schöne.
I ottendedelsfinalen slog Ajax storklubben Real Madrid ud af Champions League.
Han mener, at hemmeligheden bag succesen er en spillestil med aggressivt presspil, som storklubberne ikke er vant til at stå over for.
- Vi er tro mod den måde, vi spiller på, og det har de store hold det svært med.
- Også i dag (tirsdag, red.
) kreerede vi utrolig mange chancer og kunne måske have vundet med et par mål mere, lyder det fra den 32-årige dansker.
De første Champions League-semifinaler spilles 30.
april og 1.
maj, mens der er returkampe ugen efter.
/ritzau/FacebookTwitterKopier linkEmner:Cristiano Ronaldo (fodboldspiller)|Lasse Schöne (fodboldspiller)|Juventus FC|Fodbold|England




https://www.dr.dk/nyheder/indland/100000-studerende-har-svaret-her-finder-du-de-mest-engagerede-studiekammerater

Indland100.
000 studerende har svaret: Her finder du de mest engagerede studiekammeraterSøg på din uddannelse: På nogle uddannelser finder under halvdelen deres medstuderende engagerede, viser nye tal.
Af Signe Kammersgaard Müller, Jens Holm, Kåre Kildall Rysgaard (research) og Grafik og udvikling: Signe Heiredal og Ruben Engrob Nielsen17.
apr.
2019 kl.
08.
48Bemærk: artiklen er mere end 30 dage gammelLæs opJordemoder, animation eller arkitekt.
Det er nogle af de uddannelser, du skal vælge, hvis du vil uddanne dig sammen med de mest engagerede medstuderende på landets erhvervsuddannelser eller videregående uddannelser, viser en kortlægning af nye tal fra Uddannelses- og Forskningsministeriet, som DR har lavet.
I toppen ligger en række uddannelser, hvor mindst ni ud af ti studerende vurderer, at deres medstuderende er engagerede.
Anderledes ser det ud i bunden af listen, hvor det på nogle uddannelser er under halvdelen af de studerende, der finder, at deres medstuderende er engagerede.
Læs også:3 svar fra andre studerende: Hvad kan du gøre, hvis dine medstuderende er uengagerede?
Og det skaber et dårligere læringsmiljø, siger Frans Ørsted Andersen, der er lektor og ph.
d.
ved DPU, Danmarks Institut for Pædagogik og Uddannelse ved Aarhus Universitet, og forfatter til bogen ’Motiverende undervisning’.
- Der skal være klar dominans af dem, der er engagerede.
Engagement smitter.
Hvis man siger, at ens medstuderende ikke er engagerede, så har det en negativ effekt.
Og omvendt, siger Frans Ørsted Andersen.
Christopher Ammentorp, der er formand for de danske professionshøjskolers nationale studenterforening, Studenterforum UC, kalder det ’nærmest altafgørende’ med engagerede medstuderende.
- Især hvis man skal se ud over sin uddannelse og videre ud på arbejdsmarkedet.
Der er det rigtig vigtigt, at man kan arbejde sammen, og det kræver, at ens medstuderende er engagerede, siger han.
’Alarmklokker bør ringe’Derfor springer det også i øjnene, når der er uddannelser, hvor under halvdelen af de studerende erklærer sig enige i, at deres medstuderende er engagerede.
Det er blandt andet tilfældet på de to professionsbacheloruddannelser i henholdsvis softwareudvikling og eksport og teknologi.
Her er hver femte studerende endda decideret uenig i, at de generelt set har engagerede medstuderende.
Og det bør få alarmklokkerne til at ringe på uddannelserne, mener Christopher Ammentorp.
- Der vil jeg håbe, at man kigger på de her tal og gør noget ved det.
For så er uddannelsen påvirket af det, og de studerende er påvirket af det, siger han.
Uddannelsen i eksport og teknologi kan man tage på University College Nordjylland, UCN.
Og her er uddannelseschef for businessuddannelserne Henriette Eduardsen ikke tilfreds med, at de studerendes engagement placerer sig i bunden.
- Vi har ét hold, hvor vi har arbejdet ekstraordinært på, at de skulle have et større engagement.
Så en del af respondenterne i undersøgelsen kommer fra et enkelt hold, hvor vi oplever, at der har været udfordringer, forklarer hun.
Ifølge Henriette Eduardsen har de studerendes manglende engagement i undervisningen konkret vist sig ved, at de ikke har stillet interesserede spørgsmål eller budt ind med eksempler.
Derfor har UCN lavet et nyt tiltag for at øge engagementet.
- Vi har lavet et pilotprojekt med, at der er to studerende, der sammen med to undervisere er med til at planlægge det kommende semester.
Fordi vi tror på, at hvis vi inddrager dem i planlægningen, så føler de også et højere ejerskab, og så bliver de mere engagerede, siger Henriette Eduardsen.
Fakta om undersøgelsenBeregningerne i artiklen er baseret på data fra Uddannelses- og Forskningsministeriets portal Uddannelseszoom.
Portalen blev i februar opdateret med data fra en ny spørgeskemaundersøgelse blandt de studerende på videregående uddannelser.
I alt har 104.
275 studerende svaret på spørgeskemaet, som blandt andet har stillet spørgsmålet: 'Hvor enig eller uenig er du i det følgende udsagn?
Mine medstuderende er engagerede i undervisningen'.
De studerende har kunnet vælge mellem svarmulighederne: 'Meget enig', 'enig', 'hverken eller', 'uenig', 'meget uenig' og 'ved ikke'.
DR har i denne kortlægning samlet besvarelserne 'meget enig' og 'enig' i en samlet kategori kaldet enig, og besvarelserne 'meget uenig' og 'uenig' i en samlet kategori kaldet uenig.
Imens uddannelsen i eksport og teknologi kun udbydes på UCN, så kan uddannelsen i softwareudvikling tages flere forskellige steder.
Københavns Erhvervsakademi, KEA, har flest studerende på uddannelsen.
Og her har man en anden forklaring på de studerendes lave engagement.
Nemlig at de er eftertragtede blandt arbejdsgiverne, og derfor kan deres fokus ligge et andet sted:- Der er en del af dem, som begynder at arbejde, inden de bliver færdige hos os, og det har en betydning, når deres medstuderende skal bedømme, om de er engagerede, når de er på studiet, siger Miriam Skjalm Lissner, kvalitetschef på KEA.
Hun anerkender, at KEA har et ansvar for, at de studerende stadig får det ud af undervisningen, som de skal.
- Det er klart, at det er vores opgave at sørge for, at de får god undervisning, og at de får et godt fagligt miljø, siger hun.
Bolden ligger også hos de studerendeIfølge Frans Ørsted Andersen fra Danmarks Institut for Pædagogik og Uddannelse er det netop vigtigt, at man er engageret på sin uddannelse i forhold til ens videre arbejdsliv.
- Engagement er meget vigtigt for dybden og holdbarheden af det, man lærer.
Hvis man er engageret og interesseret, så husker man det også bedre bagefter og kan bedre tage det med videre ud i arbejdslivet.
Og man bliver også en mere engageret medarbejder på sin arbejdsplads, siger han.
Rigtig mange ting kan dog spille ind på, om de studerende engagerer sig i deres uddannelse.
Det kan være, at rammerne ikke er gode nok, for eksempel at der er for få undervisningstimer, eller at undervisningen foregår på for store hold - eller begge dele.
Det kan også være, at underviserne ikke selv er engagerede i det, de underviser i eller bare ikke egner sig til at være undervisere, forklarer Frans Ørsted Andersen.
Men bolden ligger også i høj grad hos de studerende selv, understreger han:- Et studie er et fuldtidsarbejde.
Hvis de studerende ikke bruger den tid, de skal, på at studere, så vil der være en manglende energi og forberedelse, som smitter af på engagementet.
Han peger på, at undersøgelser mange gange har vist, at studerende ikke bruger 37 timer på deres studie.
Læs også:Studerende om engagerede medstuderende: ’Det er fuldstændig afgørende’Flertal finder medstuderende engageredeOverordnet set finder flertallet - nemlig 71 procent af de studerende - at deres medstuderende er engagerede.
Og det afspejler oplevelsen hos Danske Studerendes Fællesråd (DSF), der repræsenterer de studerende på de lange videregående uddannelser.
- Det er et aktivt tilvalg at studere, og derfor er man som udgangspunkt også engageret som studerende, siger formand Johan Hedegaard Jørgensen fra DSF.
Han tror, at mange studerende synes, at det er vigtigt, at deres medstuderende er engagerede.
Men mener dog også, at man skal tage tallene fra undersøgelsen med et gran salt:- Der kan være mange grunde til, at folk svarer, som de gør.
Og hvad spørger man egentlig til, når man spørger til engagement?
Er det om ens medstuderende hele tiden rækker hånden op?
Eller om de engagerer sig i den lokale studenterforening?
Eller kværner hele pensum?
Det skal den enkelte selv tolke.
Uanset hvad er det vigtigt, at de studerende har en følelse af, at deres medstuderende er engagerede, påpeger Frans Ørsted Andersen.
- Man taler om social læring.
Der er en stor kraft i at lære noget sammen, og hvis vi sidder sammen og er engagerede sammen, så lærer vi mere.
Det er hele forestillingen bag, at vi overhovedet har uddannelsesinstitutioner.
FacebookTwitterKopier linkEmner:Uddannelse|Uddannelses- og Forskningsministeriet|KEA Københavns Erhvervsakademi|Videregående uddannelser|København




https://www.dr.dk/nyheder/penge/eu-topjob-lakker-mod-enden-fem-ting-der-har-optaget-vestager-paa-fem-aar

Valg til Europa-ParlamentetSe temaPengeEU-topjob lakker mod enden: Fem ting, der har optaget Vestager på fem årMargrethe Vestager afviser ikke at vende tilbage til dansk politik.
Bare ikke lige nu.
- Jeg planlægger at blive en meget gammel dame, og jeg har været meget omhyggelig med ikke at brænde mine broer og kan godt savne mine danske kolleger.
Så jeg vil bestemt ikke udelukke at vende tilbage, siger Vestager.
Af Mathias Sommer17.
apr.
2019 kl.
08.
49Bemærk: artiklen er mere end 30 dage gammelLæs opTiden er ved at være moden for en udluftning i Europakommissionens kontor for konkurrence.
Her har den 51-årige danske politiker Margrethe Vestager regeret i fem år, men på den anden side af sommeren er det slut, når et nyt Europa-Parlament skal udpege en ny kommission, som er EU's svar på en regering.
Blå bog, Margrethe Vestager2014 - nu: EU-kommissær for konkurrence2011 - 2014: Økonomi- og indenrigsminister2007 – 2014: Politisk leder for Det Radikale Venstre2007 - 2011 Folketingsmedlem for Det Radikale Venstre i Nordsjællands Storkreds2001 - 2007 Folketingsmedlem for Det Radikale Venstre i Frederiksborg Amtskreds2000 – 2001Undervisningsminister og kirkeminister1997 – 1998 Sekretariatschef i Økonomistyrelsen1995 – 1997 Specialkonsulent i Økonomistyrelsen1993 – 1995 Fuldmægtig i Finansministeriet1993 Cand.
polit.
, Københavns UniversitetKilde: Europakommissionen.
Medmindre altså Vestager indstilles til endnu en femårig periode i spidsen for kontoret i Bruxelles, der tæller 900 mand, som har gjort opmærksom på sig selv i de forløbne år.
- Jeg vil meget gerne fortsætte som konkurrencekommissær; det er ikke færdigt, der er bestemt virkeligt meget at gøre, og det vedrører særligt det digitale område, hvor der er meget at gøre for at sikre de europæiske forbrugerne, siger hun.
Det er ikke gået stille for sig i Margrethe Vestagers regeringstid.
Uden at ryste på hånden har den rolige vestjyde langet milliardbøder ud til it-giganter som Google og Apple, gået i kødet på medlemslandes lukrative skatteordninger og blokeret for en kæmpe fusion mellem tyske Siemens og franske Alstom.
Ifølge Berlingske havde Vestager i juli sidste år uddelt bøder for 183,5 milliarder kroner, mange af bødestraffene er dog appelleret og derfor ikke afgjort.
- Jeg har den magt, som 500 millioner mennesker giver.
Vi har besluttet at samle vores kollektive magt i EU, så det har jeg som redskab til at sørge for, at man som forbruger af markedet er beskyttet, siger den danske EU-kommissær.
Lyt med, når Margrethe Vestager gæster dagens Følg Pengene og få indblik i nogle af de sager, der har optaget hende mest de seneste fem år.
Apple og de 100 milliarderDirektøren for Apple, som er et af verdens med værdifulde selskaber, Tim Cook, udtalte om Margrethe Vestagers krav om, at Apple skulle betale knap 100 milliarder kroner til de irske skatteborgere "Total political crap".
Det vakte opsigt, da Margrethe Vestager i 2016 pålagde den amerikanske it-gigant Apple at betale hele 96,9 milliarder kroner til den irske statskasse, fordi virksomheden i årevis ulovligt havde fået nedsat selskabsskatten i Irland.
Men Apple fik særbehandling, og derfor skal de enorme beløb betales retur til de irske skatteborgere, slog Margrethe Vestager fast:- Der er medarbejdere, som går på arbejde hver dag og gør sig umage.
Det kan være hårdt og anstrengende at lave et salg, en omsætning og et overskud og betale deres skat.
Derfor er det ikke rimeligt, når andre slipper med ikke at betale deres del af skatten.
Man konkurrerer om kapital på markedet, om de bedste medarbejdere, om kunderne.
Derfor er det ikke udtryk for fair konkurrence, når man slipper for at betale skat, siger Margrethe Vestager.
Selv om Irland med kommissionens afgørelse kunne se frem til et beløb svarende til omkring 13 supersygehuse, har Irland på intet tidspunkt ønsket milliarderne fra Apple.
Men Vestager forstår ikke argumentet; at det er konkurrencen på skatten, som skal lokke et stort, multinationalt selskab til et land.
- Jeg tror, at nogle tror, at det kun er attraktivt, hvis skatten er meget lav.
Men min oplevelse er anderledes.
Det at kunne rekruttere dygtige medarbejdere, at lægge sig et sted, hvor der ikke er korruption, god adgang til forskere og innovationsmiljøer, og hvor der er adgang til hele det europæiske marked, er vigtigt.
Det er helheden, som betyder noget, siger Vestager.
Hvis man ikke vil være med til at lave regler, er det eneste, man beholder, manglen på kontrol.
Margrethe Vestager, konkurrencekommissær.
Kommissionens forsøg på at hive 100 milliarder kroner ud af Apple er appelleret, fordi både Irland og Apple mener, at aftalen var helt på linje med europæisk og irsk lovgivning.
- Jeg er fundamentalt uenig med afgørelsen, har den irske finansminister, Paschal Donohoe, sagt til Reuters.
Alligevel har Apple overført pengene til en konto administreret af Irland.
Her vil de samle renter, indtil der ligger en endelig afgørelse.
- Det her handler om overskud, som kommer fra aktiviteter i Europa og i nogle nordafrikanske lande og en del af Mellemøsten, og der er et helt gængs princip om, at man beskatter der, hvor værdien bliver skabt.
Den administrerende direktør i Apple, Tim Cook, har kaldt afgørelsen "total political crap" (noget politisk møg, red.
), og den vrede forstår Margrethe Vestager godt:- Jeg har da også selv fået et girokort med restskat på 37 øre, og så kostede det 38 kroner at betale de 37 øre.
Det er en helt anden historie fra sidste årtusinde.
Nederlag i sag mod BelgienBelgien har tilbudt lukrative ordninger til multinationale selskaber.
Alligevel blev kommissionens afgørelse tidligere i år omstødt af EU-Domstolen.
Billedet er fra en demonstration i Bruxelles.
I januar 2016 konkluderede Vestagers kontor, at Belgien har ladet 35 virksomheder slippe for let i skat.
Derfor pålagde kommissionen virksomhederne at betale en ekstra skatteregning på 5,2 milliarder kroner.
Den konklusion er dog senere blevet underkendt af EU-domstolen.
- Det første, man gør, når man taber sådan en sag, er at læse sagen: Har vi tabt 100 procent, eller er der noget godt at sige om det her?
Og der er faktisk noget godt at sige, fordi det, som vi blev mødt med i det belgiske sagsoplæg, underkendte domstolen og sagde: I kan glemme det; I kan slet ikke bruge de her redskaber til at lave den her type af aftaler.
Så vi har sikker grund at stå på.
Læs også:Vestager lider nederlag ved EU-domstolen: Multinationale selskaber slipper for skattebetaling- Men der er en diskussion af, om de her multinationale selskaber er omfattet af en skatteordning.
Her sagde domstolen, at det er en individuel fordel snarere end en generel fordel for multinationale selskaber.
Nu ser vi på, om vi skal åbne de sager.
Brug for fælles skattereglerEU-kommissærer i hovedkvarteret i Bruxelles.
Fra venstre er det EU-kommissær for migration, Dimitris Avramopoulos, konkurrencekommissær, Margrethe Vestager, og kommissær for finansielle affærer, Affairs Pierre Moscovici.
Margrethe Vestager hører også til blandt fortalerne for et mere ensartet skattesystem, blandt andet ønsker hun nogle fælles regler inden for selskabsskatten, så EU-landene ikke deltager i et såkaldt 'ræs mod bunden'.
- Målet er det meget enkle, at vi kan finansiere vores samfund, fordi der skal penge i statskassen, når der skal være skoler, videregående uddannelse, infrastruktur og sundhed.
Hvis vi tillader nogle virksomheder selv skal vælge, om de vil betale skat i forhold til de virksomheder, som ikke kan vælge, fordi en lille virksomhed ikke har mulighed for at flytte rundt på overskuddet.
Så får vi et skatteskel, som ikke er rimeligt, og risikoen er, at det kun er os som borgere og lønmodtagere, som betaler skatten, og det er altså ikke tilstrækkeligt, siger hun.
Det er ikke nemt at opnå enighed om regler på skatteområdet, som udfordrer medlemsstaternes suverænitet.
Men for nyligt vedtog Europa-Parlamentet 14 forslag, der strammede skattepolitikken på tværs af de europæiske grænser.
- Der er lige vedtaget 14 skatteforslag med enstemmighed.
Det er ikke revolutioner, men alligevel lovforslag, der går den rigtige vej.
Der er blandt andet to meget store forslag, som bygger på OECD, og som har til formål at forhindre skattebasen i at blive udhulet, når man flytter overskuddet fra ét land til et andet.
Det er nu ved at blive gjort til virkelighed, så selv om tingene er svære, betyder det ikke, der ikke sker noget.
- Hvis man ikke vil være med til at lave regler, er det eneste, man beholder, manglen på kontrol.
Læs også:EU-kamp mod skattespekulation splitter regeringenKæmpe togfusion afsporetHårdt pres fra regeringskontorerne i Berlin og Paris fik ikke overbevist Vestager om at tillade fransk og tysk togbryllup.
To af de største lande i EU, Tyskland og Frankrig, lagde hårdt pres på Vestager, da de to virksomhedsikoner Siemens og Alstom planlagde en fusion, så de kunne lægge arm på den globale bane med verdens største togproducent, kinesiske CRRC.
Men Vestager lukkede ørene fra Paris og Berlin og skrinlagde bryllupsplanerne:- Mens vi står her og taler, kører der ikke kinesiske højhastighedstog i Europa.
Vi må kigge på detaljen, hvordan ser markedet egentlig ud, og hvis de to fusionerer, kan man så finde billigere tog til kunderne?
siger Margrethe Vestager.
Vestager vs.
DanmarkKommissær Moscovici og den øvrige Europa-Kommission plæderer for en 'digital skat'.
Her står han med repræsentanter for den internationale aktivistbevægelse, Avaaz.
Et andet emne, der har optaget den danske konkurrencekommissær er digital beskatning.
- Det bedste ville være en global enighed, så vi forhindrer at skattegrundlaget bliver udhulet.
Problemet er, lyder det fra Vestager, at It-giganter som Facebook og Google tjener pengene i medlemslandene, men fordi den økonomiske aktivitet foregår på nettet, bliver indtjeningen ikke beskattet i blandt andet Danmark.
Det forsøger Europa-Kommissionen at lave om på ved at foreslå en digital beskatning.
- Vi vil ikke sidde og se på, at mere traditionelle virksomheder bidrager, de går på arbejde hver dag og betaler deres skat, mens tech-virksomhederne ikke lægger en krone.
Nu ser det ud til at lykkes for Frankrig og Spanien og flere andre lande selv at gennemføre digital beskatning, men det havde været bedre med en samlet europæiske ordning, siger hun.
Blandt andre Danmark modsætter sig forslaget med henvisning til, at det formentlig ville være en underskudsforretning for Danmark.
- Man siger, at det, som kan blive vedtaget, måske, måske, måske fører til noget, vi ikke kan lide.
Jeg siger ikke, at det er et perfekt forslag.
Men det er hegnet af i forhold til den bekymring, man har, siger Vestager.
Læs også:Vestager i spil til tunge EU-poster: Her er hendes mest markante aftrykHjem til dansk politik?
Ny regering præsenteres på Amalienborg.
De radikale ankommer på cykel.
Vestager er en populær skikkelse i EU.
Af samme grund er hun blandt andet blevet rygtet til at overtage formandsposten for EU-Kommissionen.
Den bestrides i øjeblikket af luxembourgske Jean-Claude Juncker og betragtes som den mest magtfulde position i EU-systemet.
Selv hopper hun ikke med på spekulationerne.
Hun mener ikke, hun er færdig i EU.
Men afviser heller ikke på et tidspunkt at vende tilbage til dansk politik:- Jeg planlægger at blive en meget gammel dame, og jeg har været meget omhyggelig med ikke at brænde mine broer og kan godt savne mine danske kolleger.
Så jeg vil bestemt ikke udelukke at vende tilbage, så kan jeg også tage cyklen over Knippelsbro.
Men det bliver ikke lige nu.
Læs også:Vestager i spil til tunge EU-poster: Her er hendes mest markante aftrykFacebookTwitterKopier linkEmner:Skatter og afgifter|Irland|EU-forhold|Økonomi|Belgien




https://www.dr.dk/nyheder/politik/s-har-rekord-i-stemme-blankt-de-lurepasser-og-fedtspiller

PolitikS har rekord i at stemme blankt: 'De lurepasser og fedtspiller'Socialdemokraterne trykker oftere end andre partier på "hverken for eller imod"-knappen i afstemninger i Folketinget.
Siden Mette Frederiksen blev S-formand i 2015, har partiet stemt blankt 96 gange.
Det giver dem rekorden i gule stemmer.
Af Rikke Gjøl Mansø og Rasmus Lindegaard17.
apr.
2019 kl.
07.
01Bemærk: artiklen er mere end 30 dage gammelLæs opIngen partier trykker så ofte på den gule "hverken for eller imod"-knap i folketingssalen som Socialdemokratiet.
Siden folketingsvalget for snart fire år siden har partiet 96 gange stemt blankt ved at trykke på den gule knap, viser DR Nyheders optælling.
Det svarer til lige knap fem procent af afstemningerne, og giver Socialdemokratiet førertrøjen i at stemme gult.
Partiet lurepasser og fedtspiller, lyder kritikken fra begge ender af folketingssalen.
- Det er fedtspilleri.
Socialdemokratiet er ikke så meget et rødt parti længere, det er mere blevet et gult parti, siger Dansk Folkepartis udlændingeordfører, Martin Henriksen.
- Det er udtryk for, at Socialdemokratiet lurepasser og fedtspiller.
Og lige her op til valget er det jo vigtigt for vælgerne at vide, om man stemmer rødt eller grønt, istemmer Enhedslistens finansordfører, Rune Lund.
Artiklen fortsætter under grafikken.
5 gange S har stemt gultHåndtryksceremoniI oktober 2018 stemte Socialdemokratiet gult til regeringens lovforslag om at indføre en håndtryksceremoni for alle nye danske statsborgere.
Partiet var for aftalen om statsborgerskab og grundlovsceremonier, men vil ikke lovgive om håndtryk.
Lindholm UdrejsecenterSelvom Socialdemokratiet selv har foreslået et nyt udrejsecenter, hvor man adskiller udvisningsdømte kriminelle fra de øvrige, stemte partiet i december 2018 gult til regeringens forslag om et udrejsecenter på øen Lindholm med begrundelsen om, at man ikke kendte det konkrete beslutningsgrundlag.
IntegrationsydelseSocialdemokratiet stemte i april sidste år gult til regeringens lovforslag om at sænke integrationsydelsen med tre procent.
Partiet anerkender, at ydelsernes størrelse har betydning for tilstrømningen til Danmark, men den lavere ydelse vil ramme børnefamilierne for hårdt, lød argumentet.
UdviklingsbistandI foråret 2017 stemte alle oppositionspartier for et beslutningsforslag om at pålægge regeringen at forøge udviklingsbistanden for 2017.
Alle på nær Socialdemokratiet, der stemte gult.
KontanthjælpsloftetI december 2016 fremsatte SF et beslutningsforslag om at afskaffe kontanthjælpsloftet.
Socialdemokratiet støttede ”100 procent op om holdningerne i forslaget”, men kunne hverken stemme for eller imod, fordi partiet ikke ville lægge sig fast på noget, som man ikke vidste, om der ville være økonomi til at gennemføre på den anden side af valget.
DF: S skaber tvivl om udlændingepolitikkenFlere af Socialdemokratiets gule stemmer er afgivet på udlændingeområdet, og det skaber tvivl om, hvor man har partiet henne på den anden side af folketingsvalget, mener Martin Henriksen.
- Når man stemmer gult så meget, så er det jo fordi, man åbner op for, at man kan gøre noget helt andet efter et valg.
De vil give sig selv fleksibilitet, så hvis De Radikale og venstrefløjen efter valget kræver indrømmelser på udlændingeområdet, så har Socialdemokratiet ikke låst sig på en fast linje, siger han.
Det er især kritisabelt, at Socialdemokratiet har stemt gult til centrale afstemninger på udlændingeområdet, mener DF's Martin Henriksen.
Socialdemokratiet stemte blandt andet gult til lovkravet om, at man skal give håndtryk ved en ceremoni for at blive dansk statsborger.
Partiet trykkede også på den gule knap, da Folketinget i december skulle stemme om et nyt udrejsecenter på øen Lindholm.
Partiet ville gerne have et nyt udrejsecenter, men kunne ikke stemme for, når man ikke kendte det konkrete beslutningsgrundlag, lød det.
- Jeg synes, det er ret afslørende, for de lægger jo op til, at de kan bevæge sig i forskellige retninger efter et folketingsvalg, siger Martin Henriksen.
DF har som støtteparti i denne valgperiode stemt gult 38 gange, hvilket svarer til 1,94 procent af afstemningerne.
Men som oppositionsparti under Thorning-regeringen fra 2011 til 2015 stemte partiet gult 70 gange, hvilket var i 3,95 procent af afstemningerne.
Det er vel ikke så langt fra Socialdemokratiets knap 5 procent i denne valgperiode?
- Jeg synes, det er helt legitimt, at man engang imellem stemmer gult.
Men når man gør det så meget, som Socialdemokratiet gør, så ved vi ikke rigtig, hvor vi har dem på udlændingeområdet – og det er meget problematisk, siger Martin Henriksen.
EL: Gule stemmer rykker ved tillidenMange af Socialdemokratiets gule stemmer er afgivet, når de andre oppositionspartier har stillet ændringsforslag til regeringens lovforslag eller har forsøgt at pålægge regeringen at gøre bestemte ting med såkaldte beslutningsforslag.
Socialdemokratiets gule stemmer sår tvivl om, hvorvidt Mette Frederiksen reelt har tænkt sig at føre en anden politik end den blå regering, mener Enhedslistens finansordfører Rune Lund.
Det skaber i Enhedslistens optik usikkerhed om, hvorvidt Socialdemokratiets formand, Mette Frederiksen, har tænkt sig at føre en anden politik end statsminister Lars Løkke Rasmussen (V), hvis hun vinder valget.
- Det er et kæmpe problem.
Det rykker grundlæggende ved tilliden til, hvad Socialdemokratiet vil, og det giver et indtryk af, at man på mange områder ikke har tænkt sig at føre en anden politik end Lars Løkke, siger Rune Lund og tilføjer:- Samtidig med at man stemmer rigtig meget gult, kan man ikke engang komme med en klar udmelding om, at man for eksempel ønsker at fjerne kontanthjælpsloftet, som har kastet tusindvis af børn ud i fattigdom.
Er det ikke fair nok at stemme gult, hvis det eksempelvis er, fordi man savner nuancer i forslaget?
- Den gule knap kan bruges en gang imellem, hvis man synes, at et forslag ikke er godt, men heller ikke dårligt nok til at stemme rødt.
Enhedslisten stemmer også gult engang imellem.
Men Socialdemokratiets meget omfattende brug af den gule knap; det er et udtryk for fedtspilleri, siger Rune Lund.
Enhedslisten har i denne valgperiode stemt gult 59 gange, hvilket svarer til 3,02 procent af afstemningerne.
S: Vi har gode argumenter for at stemme gultKritikken preller helt af på medlem af Socialdemokratiets ledelse på Christiansborg Henrik Dam Kristensen, der som gruppesekretær koordinerer folketingsgruppens afstemninger.
Han mener ikke, at den gule rekord sår tvivl om Socialdemokratiets politik.
Socialdemokratiets gruppesekretær Henrik Dam Kristensen - Jeg mener sådan set, at vælgerne ret klart ved, hvor de har Socialdemokratiet, siger han og tilføjer:- Det er under fem procent af tilfældene, vi har stemt gult.
Og hver eneste gang, vi har stemt gult, har der været en meget klar argumentation for det.
Men det er vel ikke en rekord, I ligefrem er stolte af?
- Nej, men det har også lidt at gøre med den måde, regeringen tilrettelægger politikken på.
For hvis man har et lovforslag, hvor man ved, at vi generelt er for hensigten, og man så putter enkelte elementer ind, som man godt ved, vi er imod – så skal vi jo markere den forskel på en eller anden måde.
Og det har vi så i nogle tilfælde valgt at gøre ved at stemme gult.
Skal det forstås sådan, at det faktisk er regeringens skyld, at I har rekorden i at stemme gult?
- Nej.
Vi vurderer det hver eneste gang, og i under fem procent af tilfældene har vi så vurderet, at vi bedst har kunnet udtrykke vores holdning ved at stemme gult.
Det synes jeg sådan set er en helt okay måde at agere på, siger Henrik Dam Kristensen.
FacebookTwitterKopier linkEmner:Folketinget|Henrik Dam Kristensen (politiker)|Lars Løkke Rasmussen (politiker)|Valg og folkeafstemninger|Stege




https://www.dr.dk/nyheder/udland/hundredvis-anholdt-ved-klimademonstration-i-london-protester-fortsaetter-i-dag

UdlandHundredvis anholdt ved klimademonstration i London: Protester fortsætter i dagPolitiet i London har anholdt næsten 300 klimaaktivister, der blokerede veje i det centrale London.
Af Thomas Jorsal og Jakob Skov Jakobsen (Video)17.
apr.
2019 kl.
07.
40 | opdateret 17.
apr.
2019 kl.
08.
32Bemærk: artiklen er mere end 30 dage gammelLæs opOxford Circus og Waterloo Bridge.
Det er nogle af de helt centrale steder i London, som klimaaktivister begyndte at blokere i går, og som førte til anholdelser i hundredvis.
Ifølge BBC blev 290 aktivister anholdt, og Metropolitan Police oplyste i går, at flere hundredetusind mennesker blev berørt af forstyrrelser i trafikken som følge af blokaderne.
Demonstrationerne fortsætter i dag på tredje dag.
Aktivistgruppen Extinction Rebellion ("Udryddelsesoprør", red.
) har meldt ud, at målet er at "lukke London ned" ind til den 29.
april.
De har således advaret om planer om at forstyrre tog- og undergrundstrafikken i den britiske hovedstad med deres protester i dag.
- Folk vil helst ikke gøre det, men regeringens manglende handling i lyset af denne nødsituation, giver os ikke andet valg, siger en talsperson for demonstranterne ifølge The Guardian.
Londons borgmester, Sadiq Khan, opfordrer aktivisterne til at besinde sig, selvom "han deler deres passion for klimaet", som han ifølge BBC siger.
- Jeg er ekstremt bekymret for planerne om at forstyrre metroen, som nogle åbenbart planlægger at gøre i dag, siger han i en pressemeddelelse.
Læs også:Klima-aktivister blokerer det centrale LondonOpråb til de britiske politikereDemonstranterne er frustrerede, fordi de mener, at de britiske politikere ikke tager sig af klimaforandringerne.
- Jeg er her for min syv-årige niece og hendes fremtid, som jeg er meget bekymret for.
Om der vil være nok mad til hende, om der vil være et sikkert sted for hende at bo, lyder det ifølge BBC fra en demonstrant, der har låst sig fast til en lastbil med håndjern på Waterloo Bridge.
Aktivistgruppen har tre mål.
Den kræver, at regeringen gør folk opmærksom på de sande konsekvenser ved klimaforandringer, at CO2-udledningen skal reduceres til 0 i 2025, og at en myndighed bestående af almindelige borgere skal nedsættes for at holde øje med tiltagene på området.
Her ses demonstranter blokere krydset ved Oxford Circus i det centrale London.
 Politiet anholder en klimademonstrant på Waterloo Bridge.
Billedet er fra i går.
 Aktivistgruppen Extinction Rebellion var hovedaktørerne bag omfattende klimademonstrationer flere steder i den britiske hovedstad.
 En ældre kvinde blev i går ligeledes anholdt for sin deltagelse i klimademonstrationen - her på Waterloo Bridge i London.
 Aktivistgruppen meddelte, at målet var at spærre fem centrale områder i London for at sætte fokus på klimaet.
1 / 5Her ses demonstranter blokere krydset ved Oxford Circus i det centrale London.
1 / 5Politiet anholder en klimademonstrant på Waterloo Bridge.
Billedet er fra i går.
2 / 5Aktivistgruppen Extinction Rebellion var hovedaktørerne bag omfattende klimademonstrationer flere steder i den britiske hovedstad.
3 / 5En ældre kvinde blev i går ligeledes anholdt for sin deltagelse i klimademonstrationen - her på Waterloo Bridge i London.
4 / 5Aktivistgruppen meddelte, at målet var at spærre fem centrale områder i London for at sætte fokus på klimaet.
5 / 5Indbyggere føler sig generetDet er dog ikke alle, der er lige begejstrede for de seneste dages klimademonstrationer i London.
Omkring 500.
000 indbyggere er blevet påvirket af blokaderne i trafikken, hvilket har givet massive forsinkelser.
Flere kalder det ligefrem "modbydelig vandalisme", skriver BBC.
Langt størstedelen af de anholdte er blevet arresteret for forstyrrelse af den offentlige orden.
På aktivistgruppens Twitter-profil kan man se, hvordan aktivisterne fortsat var til stede på centrale steder som Oxford Circus tidligt i morges.
FacebookTwitterKopier linkEmner:London|Sadiq Khan (politiker)|BBC|Storbritannien|Demonstrationer




https://www.dr.dk/nyheder/kultur/10-aar-efter-kampen-mod-pirate-bay-saa-mange-streamer-ulovligt-i-dag-0

Kultur10 år efter kampen mod Pirate Bay: Så mange streamer ulovligt i dagDer er stadig et ulovligt forbrug af film, serier og musik ti år efter retssagen, der skulle stoppe piratkopiering.
Der er stadig en del danskere, der streamer indhold ulovligt på nettet (Arkivfoto).
Af Silas Bay Nielsen17.
apr.
2019 kl.
06.
30Bemærk: artiklen er mere end 30 dage gammelLæs opFildelingstjenesten Pirate Bay fik en lang række Hollywood-selskaber på nakken, da de muliggjorde, at man kunne forbruge film, serier og musik ulovligt.
I dag er det præcis ti år siden, at tjenestens tre stiftere blev idømt et års fængsel i den svenske byret samt et erstatningskrav på 32 millioner svenske kroner.
Men selvom der i dag findes masser af lovlige streamingtjenester til både film, serier og musik - såsom HBO Nordic, Netflix og Spotify - så er der stadig en del af danskerne, der ikke holder sig inden for lovens rammer.
En måling, foretaget af Epinion for DR, viser, at ni procent svarer ja, når de bliver spurgt, om de ulovligt har streamet, downloadet eller kopieret film, serier, spil, musik eller bøger det seneste år.
- Vi ved fra tidligere undersøgelser, at der er en lille andel af danskerne, der downloader eller streamer ulovligt.
Men undersøgelsen viser også, at andelen er faldet, siger Lars Konzack, lektor i Informationsstudier ved Københavns Universitet.
I modsætning til for ti år siden, er der i dag et voksende marked af lovlige streamningtjenester, og Lars Konzack vurderer, at det har haft en effekt på antallet af danskere, der stadig vælger at streame eller downloade ulovligt.
- Modellen bag streamingtjenester, hvor man nemt kan få adgang til musik og film ved at betale én gang om måneden, har vist sig at være overbevisende, siger han.
Ikke fald, men stagnationI Rettighedsalliancen, der er en interesseorganisation for rettighedshaverne i blandt andet film og musikbranchen, vurderer man ikke, at der i dag er mindre ulovlig download og streaming end førhen.
- Vi ser mere og mere trafik til de ulovlige tjenester.
Vores data indikerer ikke et fald, selvom der er tegn på en stagnation, siger Maria Fredenslund, direktør i Rettighedsalliancen.
Hun fortæller, at det ulovlige marked stadig er stort, selvom der er sket meget i de seneste ti år.
Læs også:Kan du huske CD-brænderen i 90'erne?
Her er 10 banebrydende opfindelser der har fået os til at dele og kopiere amokFor mens musikbranchen har haft held med at flytte lytningen fra ulovlige til lovlige tjenester, så er det ulovlige marked stadig et problem – også for musikbranchen.
Derudover er problemerne særligt store inden for film og tv-serier, som er det, der trækker langt det meste trafik til ulovlige tjenester.
Mere ulovlig sports-streamingÉn af de ting, der kendetegner musik-streamingtjenesterne frem for film- og serie-streamingtjenesterne, er, at musiktjenesterne oftest har al musik.
Derimod skal man have abonnementer på flere streamingtjenester, hvis man vil have adgang til det samme niveau af indhold indenfor serier og film.
Det koster meget mere at lave film end musik.
Derfor er det ikke bæredygtigt for filmbranchen at gøre brug af de samme vilkår, som man for eksempel ser på Spotify.
Maria Fredenslund, direktør i RettighedsalliancenDerfor kunne en oplagt løsning være, at streamingtjenesterne for film og serier blev inspireret af for eksempel Spotify og samlede endnu mere indhold på tjenesten.
Den løsning ligger dog ikke lige til højrebenet, mener Maria Fredenslund.
- Musik er et anderledes produkt end film og serier.
Det koster meget mere at lave film end musik.
Derfor er det ikke bæredygtigt for filmbranchen at gøre brug af de samme vilkår, som man for eksempel ser på Spotify, siger hun.
Et andet punkt, hvor den ulovlige streaming ifølge Rettighedsalliancen er steget markant, er inden for livesport og -tv.
Her er der i gennemsnit registreret 1,4 millioner besøg per måned på de 50 mest populære ulovlige livesports-streamingsider i løbet af det seneste år.
Og det er alene i Danmark.
Flere streamingtjenester = mere ulovlig deling?
I øjeblikket arbejder blandt andre Disney på at lancere deres egen streamingtjeneste og har derfor valgt at fjerne flere af selskabets film fra Netflix.
Samtidig skaber flere andre firmaer streamingtjenester, hvor de udgiver eksklusivt indhold.
Og den udvikling kan faktisk være med til at skabe endnu mere ulovlig streaming, mener Lars Konzack.
Han beskriver udviklingen som en krig, der ud fra et kapitalistisk synspunkt kan være fornuftig for selskaberne, men ikke så optimal ud fra et forbrugerperspektiv.
- Der er nok flere, der ikke har lyst til at betale for ti forskellige streamingtjenester for at få adgang til de fleste film og tv-serier.
Og en del af dem vil sandsynligvis finde indholdet på en russisk server i stedet, siger Lars Konzack og slutter:- Så det kan godt ske, at ulovlig downloads og streaming igen vil stige.
Om undersøgelsen•Epinion har spurgt 1001 danskere følgende: Har du inden for det seneste år ulovligt streamet, downloadet eller kopieret film, serier, spil, musik, bøger eller andet copyrightbeskyttet materiale?
•Ja, flere gange om dagen: 1 procent•Ja, mindst én gang om dagen: 1 procent•Ja, et par gange om ugen: 1 procent•Ja, mindst én gang om ugen: 1 procent•Ja, et par gange om måneden: 1 procent•Ja, mindst én gang om måneden: 1 procent•Ja, et par gange om året: 3 procent•Nej, slet ikke inden for det seneste år: 84 procent•Ved ikke: 4 procent•Den maksimale stikprøveusikkerhed på de samlede resultater er +/- 3,1 procentpoint.
FacebookTwitterKopier linkEmner:Rettighedsalliancen|Spotify|Netflix|Epinion|Miljø og natur




https://www.dr.dk/nyheder/udland/fbi-advarer-om-farlig-18-aarig-betaget-af-columbine-skyderi

UdlandFBI advarer om farlig 18-årig: Betaget af Columbine-skyderiEn bevæbnet 18-årig kvinde er ifølge FBI meget optaget af skyderiet på Columbine High School for 20 år siden.
12 elever og en lærer mistede livet 20.
april 1999, da to teenagere skød vidt omkring sig med automatvåben på Columbine High School (arkivfoto) 17.
apr.
2019 kl.
06.
25Bemærk: artiklen er mere end 30 dage gammelLæs opDet amerikanske forbundspoliti, FBI, advarer om en 18-årig farlig og bevæbnet kvinde i delstaten Colorado.
Ifølge politiet er den unge kvinde 'betaget' af masseskyderiet på Columbine High School, der i 1999 kostede 12 elever og en lærer livet.
Advarslen har fået myndighederne til at udstede en sikkerhedsalarm til Columbine High School og adskillige andre skoler i Denver-området.
På lørdag er det 20-årsdagen for Columbine-massakren, hvor to bevæbnede teenagere stormede deres gymnasium i Denver-forstaden Littleton.
18-årige Eric Harris og 17-årige Dylan Klebold skød i løbet af tre kvarter omkring sig med halvautomatiske våben i skolebiblioteket og andre steder på skolen, inden de tog deres eget liv.
12 elever og en lærer døde og 24 elever blev såret.
Læs også:6 facts, der kendetegner amerikanske skoleskyderierPå det tidspunkt var skyderiet det mest dødelige skoleskyderi i USA's historie.
I går besluttede sheriffen i Jefferson County, at adgangen til Columbine High School og 21 omkringliggende skoler skulle begrænses, men at aktiviteterne i skolen kunne fortsætte som normalt.
På Twitter oplyser politiet i Jefferson County, at en 18-årig kvinde ved navn Sol Pais er sat i forbindelse med sagen af FBI.
Hun er ifølge FBI bevæbnet og 'anses som værende ekstremt farlig'.
/ritzau/FacebookTwitterKopier linkEmner:Uddannelse|USA|Kriminalitet|Twitter




https://www.dr.dk/sporten/haandbold/championsleague/anne-mette-hansens-vej-til-champions-league-trofaeet-gaar-gennem

ChampionsleagueAnne Mette Hansens vej til Champions League-trofæet går gennem norsk storholdDet stjernespækkede Györ-hold med Anne Mette Hansen skal møde norske Vipers i Champions League-semifinalen.
Anne Mette Hansen skal op imod norske Vipers i Champions League-semifinalen.
Af Frederik Palle17.
apr.
2019 kl.
06.
15Bemærk: artiklen er mere end 30 dage gammelLæs opDet største danske islæt i kvindernes Final Four i Champions League er Anne Mette Hansen, der spiller for stjerneholdet Györ.
De er manges favoritter til at vinde turneringen, og nu kender de noget af vejen dertil.
I semifinalen skal de nemlig op imod norske Vipers i en kamp, hvor der er flere grunde til Györs favoritværdighed.
Det mener DR Sportens håndboldekspert Lars Krogh Jeppsen.
- Det bliver et opgør, hvor Györ er store favoritter på grund af deres hold, og fordi kampen bliver spillet i Budapest.
Vipers har godt kollektiv med norske spillere, som fungerer godt som gruppe.
De spiller som et hold, men de har heller ikke så mange profiler.
Så det er en god lodtrækning for Györ og Anne Mette Hansen, forklarer han.
- Jeg sagde allerede inden sæsonen, at Györ var mine favoritter til at vinde Champions League, og det er de stadig.
Det er et hold, som har en vild bredde.
De har tre dygtige målvogtere og et hav af bagspillere, som alle kan gå ind og afgøre Champions League, lyder det fra Lars Krogh Jeppesen.
Semifinalerne i kvindernes Champions LeagueVipers (Norge) – Györ (Ungarn)Rostov-Don (Rusland) – Metz (Frankrig)En af de profiler er altså den danske landsholdsspiller Anne Mette Hansen, og hun kan også ende med at spille en vigtig rolle for Györ i Final Four.
- Anne Mette Hansen har scoret lige over 50 mål i den igangværende Champions League-sæson, og det er en sæson, hvor hun virkelig har grebet chancen og bevist, hvad det er, hun kan, siger Lars Krogh Jeppesen.
Læs også:Den bedste på sin plads: Champions League-trænere hylder Mikkel Hansen- Jeg havde forventet, at hun havde spillet mere i kampene mod Odense, fordi jeg synes, at hun gør det godt og stabilt.
Men Györ har også bare den bredeste trup af alle og specielt på hendes plads, forklarer han.
Så vi må vente og se, hvordan træneren prioriterer, men indtil videre har hun spillet en stor Champions League-sæson, og det har været en fornøjelse at følge, lyder det fra DR Sportens håndboldekspert.
I den anden semifinale mødes Rostov-Don og Metz i et mere lige opgør.
Semifinalerne spilles den 11.
maj i Budapest.
Du kan se bronzekampen og finalen den 12.
maj på DR’s kanaler.
FacebookTwitterKopier linkEmner:Anne Mette Hansen (håndboldspiller)|Håndbold|Budapest|Odense




https://www.dr.dk/nyheder/viden/kroppen/et-glas-maelk-om-dagen-forskere-saar-tvivl-om-det-officielle-kostraad

Maden mellem osSe temaKroppenEt glas mælk om dagen?
Forskere sår tvivl om det officielle kostrådDer er ikke bevis for, at mælk forebygger kræft, knogleskørhed og hjerte-kar-sygdomme, som Fødevarestyrelsen ellers påstår.
Af Jeppe Kyhne Knudsen og Lærke Kromann (grafik)17.
apr.
2019 kl.
06.
12Bemærk: artiklen er mere end 30 dage gammelLæs opFødevarestyrelsen anbefaler i de officielle kostråd, at du skal drikke mellem en kvart og halv liter mælk om dagen.
Det er nemlig: “optimalt i forhold til at forebygge sygdomme”, skriver de.
Om Maden Mellem OsMed temaet ’Maden mellem os’ fokuserer DR på al det samvær, vi har omkring mad.
Hvilken rolle spiller mad mellem os mennesker – i familier, i parforholdet, blandt forskellige kulturer og ude i de danske landskaber?
Se Temaside på dr.
dk.
Følg temaet på DR's flader i marts og april måned og på DRTV, hvor tv-programmerne samles.
Ifølge Trine Grønlund, der er specialkonsulent i Fødevarestyrelsen og arbejder med kostrådene, drejer det sig primært om fire sygdomstyper.
- Et moderat indtag af magre mælkeprodukter forebygger knogleskørhed, mens et reduceret indtag af mættet fedt er med til at forebygge hjerte-kar-sygdomme, diabetes type 2 og kræft i tyk- og endetarm.
Det står i evidensgrundlaget bag vores kostråd, som er udarbejdet i 2012 af en række forskere på DTU, siger hun.
Men der er faktisk kun klare beviser for, at mælkedrikning hos voksne forebygger diabetes type 2 - og det kun, hvis du også sørger for at motionere.
Når det kommer til knogleskørhed, kræft og hjertekarsygdomme, er forskningen uklar, lyder det fra flere forskere.
For dårlig forskningI en stor undersøgelse, der udkom tidligere i år, har forskerne kigget på stort set alt tidligere forskning i sammenhængen mellem mejeriprodukter og kræft, og deres konklusion var klar:Forskningen på området er for dårlig til, at man kan konkludere noget.
Så meget mælk drikker danskerneHver dansker drikker, ifølge tal fra Mejeri.
dk, i gennemsnit 83,7 liter mælk om året.
Det svarer nogenlunde til, at vi drikker ét glas mælk om dagen.
Desuden spiser vi 14,6 kilo yoghurt, 6,5 kilo fløde og 3 kilo creme fraiche om året.
Kilde: MejeriforeningenI forhold til mejeriprodukter og knogleskørhed, er evidensen heller ikke god nok, forklarer Kjeld Hermansen, der er lektor i klinisk medicin på Aarhus Universitet og i sin tid var med til at lave evidenspapiret bag Fødevarestyrelsens kostråd.
- Forskningen viser klart, at mælk hjælper med at forebygge knogleskørhed i de år, du vokser.
Når vi bliver ældre, er resultaterne derimod ikke så klare, siger han.
Og når det kommer til sammenhængen mellem mejeriprodukter og hjerte-kar-sygdomme, forklarer Jens Rikardt Andersen, der er lektor på Institut for Idræt og Ernæring på Københavns Universitet og formand for Dansk Selskab for Klinisk Ernæring, at der ikke er god nok forskning til at konkludere noget.
- De undersøgelser, der er lavet, er observationelle studier.
Det vil sige, at man har kigget på sammenhæng mellem blodtryk, sygdomme og mælkeindtag.
Men det er svært - hvis ikke nærmest umuligt - at rense tallene for en helt masse andre faktorer såsom luftforurening, motion og rygning, siger han.
Tid til en opdatering?
På trods af at flere forskere ikke mener, der er evidens for det, der står om mælkeprodukter i kostrådene, mener Trine Grønlund fra Fødevarestyrelsen ikke, at de skal opdatere rådene lige nu og her.
- Der kommer hele tiden ny forskning - og jeg kan jo ikke have overblikket over alt, hvad der kommer.
Den opgave har forskerne på DTU Food, og de siger til, hvis de mener, at der er kommet nye resultater, der gør, at vi bør opdatere rådene, siger hun.
Og hun har altså ikke hørt noget, som har overbevist hende om, at rådene skal opdateres.
Men ifølge Heddie Mejborn, der er seniorrådgiver ved DTU Food, er de faktisk i gang med at kigge på, hvorvidt rådet om, at vi skal drikke mager mælk, nu også passer.
- Der er kommet en del ny forskning, der tyder på, at man ikke bare kan slå mættet fedt - som der eksempelvis er i mælk - over en kam.
Det kan være, at vi skal kigge på hvilken fødevaregruppe, fedtet kommer fra, siger hun.
Måske viser det sig, at det mættede fedt i den fede mælk ikke giver øget risiko for hjerte-kar-sygdomme, som vi ellers hidtil har troet, forklarer hun.
Afventer nordiske resultaterEn anden grund til at Fødevarestyrelsen lige nu afventer med at opdatere kostrådene er, at de bygger på de Nordiske Næringsstofsanbefalinger - og de er ved at blive opdateret i de her år, forklarer Trine Grønlund.
- Når de er færdige med at opdatere dem, sætter vi os ned og kigger på, hvordan det så forholder sig med fødevarer, siger hun.
De Nordiske Næringsstofsanbefalinger bliver udarbejdet af mere end 100 forskere fra hele norden, og de mange forskere kigger på, hvor meget fedt, kulhydrat, protein, vitaminer og mineraler, som vi bør indtage.
Men ikke på, hvilke fødevarer de indgår i.
Anbefalingerne er med andre ord retningslinjer for, hvordan en sund kost bør være sammensat for at undgå livsstilssygdomme.
Og det tager lang tid at opdatere anbefalingerne.
Der kan gå op til fem år, forklarer Trine Grønlund.
- Så der går nok nogle år endnu, før vi opdaterer kostrådene, siger hun.
FacebookTwitterKopier linkEmner:Ernæring|Fødevarestyrelsen|Videnskab|Danmarks Tekniske Universitet|Fødevarer




https://www.dr.dk/sporten/haandbold/herreligaen/herrernes-haandboldslutspil-staar-doeren-saadan-slutter-det

HerreligaenHerrernes håndboldslutspil står for døren: Sådan slutter detDer venter nogle hæsblæsende og dramatiske uger i herrehåndboldligaen, vurderer DR Sportens håndboldekspert, Lars Krogh Jeppesen.
Skjern jublede for et lille år siden, da de kunne kalde sig danske mestre for første gang i 19 år.
Af Mathias Hauge Jacobsen17.
apr.
2019 kl.
07.
14Bemærk: artiklen er mere end 30 dage gammelLæs opHåndboldsæsonen nærmer sig sin afslutning, og mens kvindernes slutspil allerede er i fuld gang, begynder mændenes ditto i aften.
DR Sportens håndboldekspert, Lars Krogh Jeppesen, har taget et kig i krystalkuglen og kommer her med sit bud på, hvordan det ender i både vindernes slutspil i jagten på en plads i semifinalerne, men også i den dramatiske nedrykningspulje.
Vindernes slutspilDa grundspillets 26 spillerunder var afviklet, stod det klart, hvilke otte hold, der fortsat kan drømme om en plads i DM-semifinalerne.
Aalborg endte øverst tæt forfulgt af GOG, mens Sønderjyske akkurat sled sig videre på ottendepladsen på en bedre målscore end Ribe-Esbjerg.
De otte hold er nu placeret i to puljer, hvor de to bedste hold har fået to point med sig, mens det tredje- og fjerdebedste har fået et enkelt point med sig.
Holdene i puljerne møder hinanden ude og hjemme, og de to bedste hold fra hver pulje booker en billet til semifinalerne.
Gruppe 1 – Aalborg og Skjern napper billetterneSlutspillets gruppe 1 tæller grundspilsvinderne fra Aalborg, fjerdepladsen TTH Holstebro, de forsvarende danske mestre fra Skjern og til sidst også Sønderjyske.
En gruppe, hvor Aalborg og Skjern må påtage sig favoritværdigheden, vurderer Lars Krogh Jeppesen.
Pulje 11.
Aalborg Håndbold 2 point2.
TTH Holstebro 1 point3.
Skjern Håndbold 0 point4.
Sønderjyske 0 point- Jeg har undervejs i grundspillet været meget imponeret over Aalborg.
De spiller med stor selvtillid, og så har cheftræner Stefan Madsen altså en god bredde i truppen.
Aalborg er det hold, der ser stærkest ud af alle.
De forsvarende mestre fra Skjern har haft en svær sæson, hvor holdet har haft problemer med at leve op til de store præstationer fra sidste sæson, hvor Skjern vandt sit første danske mesterskab siden 1999 og tilmed spillede sig helt frem til kvartfinalerne i Champions League.
Skjern og Aalborg ligner ifølge Lars Krogh Jeppesen to kommende semifinalister.
I denne sæsons grundspil måtte de grønblusede nøjes med en femteplads, og den hidtil skuffende sæson kan blive afgørende for holdets muligheder for en semifinaleplads, vurderer Lars Krogh Jeppesen.
- Der kommer en flok spillere med en masse vilje og ærgerrighed.
De er godt klar over, at de ikke har spillet nogen stor sæson, hvor de i perioder har måttet undvære flere profiler og samtidig haft svært ved at finde kontinuiteten fra sidste år.
- Champions League har også slidt på dem, men nu har de kun den danske liga at koncentrere sig om, og så tror jeg, at de både kommer til at bruge sæsonens modgang og den erfaring, de har samlet sammen, til at præstere i slutspillet, siger Lars Krogh Jeppesen.
Gruppe 2 – GOG og BSV kæmper mod overraskelserneI gruppe 2 er GOG havnet med to point takket være andenpladsen i grundspillet, mens Bjerringbro-Silkeborg har ét enkelt på baggrund af tredjepladsen.
Sæsonens to overraskelser fra Aarhus og Skanderborg har ingen point med over, men kan det til trods stadig volde de to forhåndsfavoritter problemer.
Pulje 21.
GOG 2 point2.
Bjerringbro-Silkeborg 1 point3.
Aarhus Håndbold 0 point4.
Skanderborg Håndbold 0 point- Den her gruppe er markant mere disponeret for overraskelser, end den anden.
- Skanderborg har imponeret helt vildt og har spillet stort hele sæsonen, mens Aarhus har nogle spillere med et topniveau, der ikke kan ses bort fra.
De bliver begge spændende at følge, siger Lars Krogh Jeppesen.
Ifølge eksperten bør kvaliteterne hos BSV og GOG dog være nok til, at de også havner i semifinalerne.
- BSV mangler fortsat Nikolaj Markussen, men tæller stadig store profiler som Sebastian Skube, Nikolaj Øris og de to stregspillere Jesper Nøddesbo og Michael V.
Knudsen.
- Deres erfaring og rutine gør, at jeg ser dem i en semifinale.
GOG og Bjerringbro-Silkeborg er favoritter til de to semifinalepladser, men kan blive snydt af de to outsidere, Aarhus og Skanderborg.
- GOG er en svær størrelse, for de har ikke imponeret de sidste par måneder, men vi kender deres topniveau og ved, hvordan de kan spille.
Derfor tror jeg også, at de får skærpet sig og får sat sig på en semifinaleplads.
NedrykningsslutspilletI den anden ende af tabellen finder vi fem hold, der fortsat kæmper for håndboldlivet i den bedste danske række.
For mens Ringsted som rækkens dårligste hold efter 26 spillerunder rykkede direkte ud af ligaen, skal der blandt holdene placeret fra niende til 13.
pladsen fortsat kæmpes om at undgå en nedrykningsplayoffplads.
Nedrykningsgruppen1.
Mors-Thy 2 point2.
Ribe-Esbjerg 2 point3.
Nordsjælland Håndbold 1 point4.
Lemvig 1 point5.
KIF Kolding 0 pointDe fem hold er alle placeret i samme pulje, hvor Mors-Thy og Ribe-Esbjerg medbringer to point fra grundspilsplaceringerne, Nordsjælland og Lemvig ét enkelt og KIF Kolding nul.
Holdene møder hinanden en enkelt gang, og holdet placeret nederst efter de fire runder skal spille om en plads i den bedste række mod vinderen af 1.
divisionsdysten mellem Tønder og Sydhavsøerne, der sluttede som henholdsvis nummer to og tre i landets næstbedste række.
Presset er på Kolding – Lemvig står svagestKIF Kolding er Danmarks mest vindende håndboldklub, og med 14 danske mesterskaber virker det nærmest utænkeligt, at den i næste sæson kan holde til i landets næstbedste række.
Netop derfor er presset også ekstra stort på traditionsklubben, der har haft en umådelig svær sæson.
KIF Kolding ligger på forhånd sidst i nedrykningspuljen, men kan ifølge Lars Krogh Jeppesen glæde sig over at stå stærkere end nedrykningskonkurrenterne fra Lemvig.
- Lemvig har simpelthen bare færre strenge at spille på end de øvrige hold.
Det er også et hold, der har kæmpet med skader, og i den seneste ligakamp havde de kun ti markspillere til rådighed.
Det vidner om deres udfordringer.
- Samtidig er de sårbare i målet, hvor deres to keepere ligger lavt på redningsprocenterne.
Og på trods af en god hjemmebane, tror jeg, at de slutter sidst i gruppen, siger Lars Krogh Jeppesen, der vurderer Kolding og Nordsjælland som de to hold, Lemvig skal konkurrere hårdest mod.
KIF Kolding er landets mest vindende håndboldklub med 14 danske mesterskaber.
På billedet jubler holdet over DM-titlen i 2014.
I år kæmper klubben hårdt for at undgå nedrykning.
- KIF har Nordsjælland i den første kamp, og taber man den, så sætter man sig selv under et gevaldigt pres.
- Ribe-Esbjerg og Mors-Thy har ikke bare to point med over i gruppen, men står spillemæssigt også stærkere end de tre andre hold, siger Lars Krogh Jeppesen.
Slutspillet begynder onsdag aften, hvor Sønderjyske møder Aalborg, Skjern møder TTH Holstebro, mens der er nedrykningspuljen er møder mellem KIF Kolding-Nordsjælland og Lemvig-Mors-Thy.
FacebookTwitterKopier linkEmner:Nikolaj Øris (håndboldspiller)|Aalborg|Skjern|Håndbold|SønderjyskE




