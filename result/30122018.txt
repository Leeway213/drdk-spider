https://www.dr.dk/sporten/oevrig/favoritten-smith-slaar-landsmand-og-booker-vm-finale-i-dart

Øvrig sportFavoritten Smith slår landsmand og booker VM-finale i dartMichael Smith var bedst i den første semifinale ved VM i dart, da han slog landsmanden Nathan Aspinall.
Michael Smith er klar til VM-finalen i dart efter en sejr over landsmanden Nathan Aspinall.
30.
dec.
2018 kl.
22.
35Bemærk: artiklen er mere end 30 dage gammelLæs opFavoritten Michael Smith blev som første spiller klar til VM-finalen i dart søndag.
Det stod klart, da Smith besejrede udfordreren Nathan Aspinall 6-3 i turneringens første semifinale i Alexandra Palace i det nordlige London.
28-årige Michael Smith var på forhånd favorit i dysten mellem de to engelske spillere.
Smith rangerer da også som nummer ti i verden, mens Nathan Aspinall deltog ved VM for første gang og lå nummer 73 på verdensranglisten.
Den undertippede udfordrer gjorde, hvad han kunne i kampens indledning.
Men til sidst var favoritten for godt spillende.
Læs også:Langt fra bullseye: Danskerne er ikke til VM i dart27-årige Nathan Aspinall kom dog fremragende i gang og bragte sig foran 2-0 i sæt, før Michael Smith fik udlignet til 2-2.
Det blev også 3-3, inden Smith bragte sig foran 4-3 og med godt spil også øgede til 5-3, mens Nathan Aspinall efterhånden havde svært ved at diske op med modtræk.
Michael Smith formåede hele tiden at presse Nathan Aspinall, og foran 5-3 lukkede Smith kampen ved også at vinde det følgende sæt.
Vild semifinale i venteVM i dart består udelukkende af knockoutkampe, og antallet af sæt har varieret, som turneringen er skredet frem.
I semifinalerne spilles der bedst af 11 sæt, mens finalen byder på bedst af 13 sæt.
Den anden semifinale søndag bliver et brag mellem hollandske Michael van Gerwen og skotske Gary Anderson.
Michael van Gerwen er topseedet og turneringens klare favorit, mens fjerdeseedede Gary Anderson har været bookmakernes næststørste favorit.
For tredje år i træk er der ingen danskere med i VM-turneringen, som spilles under forbundet PDC.
Verdensmesteren vinder et beløb på knap 4,2 millioner kroner.
Rob Cross er forsvarende verdensmester, men han blev sendt ud af turneringen tidligere.
/ritzau/FacebookTwitterKopier link




https://www.dr.dk/nyheder/vejret/dmi-vi-risikerer-en-vaad-start-paa-det-nye-aar-med-stormflod

Blæst over DanmarkSe temaVejretDMI: Vi risikerer en våd start på det nye år med stormflodSærligt Roskilde Fjord og Odense Fjord ser ud til at blive ramt af forhøjede vandstande.
Arkivfoto.
Sidste år blev blandt andet Hvidovre ramt af en stormflod, der medførte oversvømmelser.
Af Mark Lindved Norup30.
dec.
2018 kl.
21.
57Bemærk: artiklen er mere end 30 dage gammelLæs op2019 er ikke mange timer gammel, før husejere i visse dele af landet risikerer at få vandet matriklen godt og grundigt.
Ifølge DMI er det nemlig sandsynligt, at en stormflod rammer Danmark i de første dage af januar.
Nytårets blæsevejr skubber en del ekstra vand ind i de danske farvande, og det får vandstanden til at stige i løbet af tirsdag aften.
Fakta om stormflodStormflod er oversvømmelser, som skyldes ekstrem vandstand i havet.
En stormflod kan finde sted, når kraftig vind presser store vandmasser fra havet ind over land.
Risiko for oversvømmelse ved stormflod er størst i lavtliggende områder, som fx i fjorde, hvor vinden kan presse vandet ind, uden at det har mulighed for at komme ud igen.
Stormflod er undtaget fra forsikringsdækning, og eventuel erstatningsdækning afgøres af stormrådet.
Kilde: DMIDet er i første omgang Roskilde Fjord og Odense Fjord, der står for skud, og vandstanden kommer til at toppe omkring midnat til onsdag.
Efterfølgende fortsætter vandet mod syd, hvor det giver en forhøjet vandstand i vestlige Østersø, hvor Sønderborg og Aabenraa ligger.
Ifølge prognoserne ser sidstnævnte ud til at få den største omgang vand i løbet af onsdag eftermiddag, fortæller vagtchefved ved DMI, Trine Pedersen.
- Lige nu siger prognosen fra det område, at stigningen bliver på 142 centimeter, og det er umiddelbart det højeste.
I Roskilde Fjord ligger den på 131 centimeter, siger hun.
Grænsen er 125 centimeterDer er tale om et forvarsel, og det er derfor usikkert, hvor høj vandstanden bliver, men grænsen for stormflodsvarsling er 125 centimeter, og den grænse kan blive overskredet flere steder i landet, oplyser DMI.
Flere havne og kommuner i de berørte områder er af samme grund blevet varslet om den mulige stormflod, så de kan tage forholdsregler.
FacebookTwitterKopier linkEmner:Danmarks Meteorologiske Institut|Sjælland|Vejret|Odense|Oversvømmelser




https://www.dr.dk/nyheder/udland/regeringsparti-vinder-jordskredssejr-i-bangladesh

UdlandRegeringsparti vinder jordskredssejr i BangladeshValgkommission i Bangladesh udråber Sheikh Hasinas parti til vinder af parlamentsvalg for tredje valg i træk.
Bangladeshs premierminister, Sheikh Hasina (t.
h.
), viser et V-tegn ved stemmeboksen i hovedstaden Dhaka.
Hun er flankeret af sin datter og sin søster.
30.
dec.
2018 kl.
23.
43Bemærk: artiklen er mere end 30 dage gammelLæs opRegeringspartiet i Bangladesh har sikret sig genvalg ved søndagens parlamentsvalg.
Det oplyser landets valgkommission ifølge nyhedsbureauet Reuters.
Det er ikke umiddelbart meddelt, hvor mange stemmer henholdsvis regeringen og oppositionen har fået.
Det er tredje gang i træk, at premierminister Sheikh Hasinas regeringsparti, Awami Liga, vinder et parlamentsvalg.
Og resultatet kommer ikke som en overraskelse.
Tidligere søndag aften meddelte tv-stationen Channel 24, der indsamler resultater fra hele landet, at Awami Liga vandt en jordskredssejr.
Omkring klokken 23.
30 lokal tid (18.
30 dansk tid) havde Awami Liga og dets allierede sikret sig 191 pladser i parlamentet.
Oppositionen så ud til at måtte nøjes med blot fem.
Sådan lød de foreløbige resultater fra Channel 24.
Der skal 151 mandater til et flertal.
Læs også:Flere dræbte og beskyldninger om valgsvindel på valgdag i BangladeshOppositionsalliancen betegner imidlertid valget som en "farce".
De opfordrer valgkommissionen til at erklære valget ugyldigt.
- Vi kræver, at et nyt valg holdes under en neutral regering hurtigst muligt, siger oppositionsleder Kamal Hossain.
Premierminister Hasina anerkendes for at have styrket økonomien i det fattige land.
Men hun kritiseres samtidig for sin hårdhændede fremfærd mod oppositionen og for at klæbe fast på taburetten.
Valgkampen har været præget af dødelig vold og dyb politisk splittelse.
Også selve valgdagen blev en blodig affære.
13 mennesker meldes dræbt i sammenstød mellem tilhængere af regeringspartiet og oppositionsalliancen BNP, oplyser politiet.
Desuden er tre mænd blevet skudt og dræbt af politiet.
En politiassistent meldes dræbt af bevæbnede oppositionstilhængere.
/ritzau/AFPFacebookTwitterKopier linkEmner:Valg og folkeafstemninger|Bangladesh




https://www.dr.dk/nyheder/udland/mindst-30-er-draebt-i-guldregion-i-tchad

UdlandMindst 30 er dræbt i guldregion i TchadMilitante angriber alle "ikkearabere", der leder efter guld i det nordlige Tchad, siger menneskeretsgruppe.
Guldfeber har ramt en region i det nordlige Tchad, hvor der i de seneste dage har været blodige sammenstød.
(Arkivfoto) )30.
dec.
2018 kl.
21.
46Bemærk: artiklen er mere end 30 dage gammelLæs opVoldsomme sammenstød i Tchad i den nordlige del af Centralafrika har kostet mindst 30 guldminearbejdere livet og såret over 200 andre.
Urolighederne fandt sted i en region i det nordlige Tchad, der er ramt af guldfeber.
Det oplyser menneskerettighedsorganisationen Tchads Konvent for Forsvar af Menneskerettigheder (CTDDH).
Minearbejderne blev ifølge organisationen angrebet af militante, der kom fra nabolandet Libyen.
De militante angreb alle "ikkearabere", der var kommet til Kouri Bougoudi-området for at lede efter guld.
Det oplyser Abdul Aziz Youssouf Mustapha, en tchadisk ansat i Den Internationale Menneskerettighedssammenslutning (FIDH).
Kampene brød ud torsdag.
Lørdag var alle minearbejdere tvunget ud af den region, guldminerne ligger i, meddeler Mustapha søndag.
En militær kilde bekræfter, at der har været kampe i området, men oplyser ikke yderligere.
Mange af guldminearbejderne kommer fra Ouaddai-regionen i den mere østlige del af Tchad.
Kilder i regionen bekræfter ligeledes, at der har været sammenstød omkring Kouri Bougoudi.
Siden der blev fundet guld i dette område i 2012 og 2013, har der flere gange været voldelige sammenstød.
Guldfeberen har tiltrukket folk fra store dele af Tchad og fra andre lande, herunder også Libyen, der ligger umiddelbart nord for Tchad.
Det har ført til strid om de lukrative områder.
CTDDH beskylder Tchads regering for at forsøge at overtage området med hjælp fra arabiske krigere.
Regeringen har givet tilladelse til flere mineselskaber, der er ved at udforske forekomsten af guld.
I august foretog regeringen en militæroperation i den nordligste del af landet.
Det skete for at "rydde ud" i den ulovlige minedrift og forhindre tchadiske oprørere, der befinder sig i Libyen, i at krydse grænsen ind i den guldrige region.
/ritzau/AFPFacebookTwitterKopier linkEmner:Tchad|Libyen|Mineindustri|Afrika




https://www.dr.dk/sporten/haandbold/nykoebing-traener-om-pokaltriumf-det-er-helt-vildt

HåndboldNykøbing-træner om pokaltriumf: 'Det er helt vildt'Jakob Larsen er stolt over, at Nykøbing Falster på få år er blevet til en magtfaktor i dansk kvindehåndbold.
Nykøbing Falster løfter pokalen efter sejren over Odense Håndbold.
30.
dec.
2018 kl.
19.
28Bemærk: artiklen er mere end 30 dage gammelLæs opDansk mester i foråret 2017.
Super Cup-vinder få måneder efter.
Og nu pokalmester for første gang.
Håndboldkvinderne fra Nykøbing Falster er blevet en sejrsvant størrelse, efter at det søndag lykkedes at vinde pokalfinalen med 28-26 over favoritten Odense Håndbold.
Nykøbing-træner Jakob Larsen roser bedriften til skyerne.
- Det er helt vildt.
Klubben rykkede ned to gange for få år tilbage, og to år efter at klubben blev stabiliseret med en sjetteplads, har vi nu vundet tre titler på lidt mere end et år.
Det er helt uhørt med vores historik.
Læs også:Nykøbing Falster er pokalmester efter sejr over Odense- Det viser, at området omkring os elsker håndbold.
Opbakningen er helt unik.
Den har jeg måske kun oplevet med GOG ellers.
Vores hold løftes af omgivelsernes gejst, lyder det fra Jakob Larsen.
Han så sit hold være foran i stort set hele finalen, og hver gang Odense kom tæt på i anden halvleg, trak Nykøbing fra igen.
- Vi stod godt, når vi spillede seks mod seks og havde godt styr på det, Odense kom med.
Selv scorede vi på vores chancer og fik løbet vores kontraer.
Og så stressede vi ikke, når Odense kom tæt på.
- I de sidste angreb dækkede vi 5-1 i forsvaret, og det blev afgørende, da det fik Odense til at lave tekniske fejl.
På den måde kunne vi køre den hjem i de sidste minutter, forklarer træneren.
Læs også:Odense-helt jubler over vildt pokal-comebackKristina Kristiansen scorede fire gange for pokalvinderen og var jublende glad for endnu en titel til klubbens pokalskab.
- Det er simpelthen så dejligt og kæmpestort at vinde tre titler.
Det varmer mit hjerte.
Vi spillede vores spil og holdt vores aftaler, og jeg synes, vi ramte højt niveau både i semifinalen og i finalen.
- Og så fik vores fans det til at være en hjemmebane for os.
Nykøbing ejede hallen, siger playmakeren.
/ritzau/FacebookTwitterKopier link




https://www.dr.dk/nyheder/udland/regeringsparti-pa-vej-mod-stor-sejr-i-bangladesh

UdlandRegeringsparti på vej mod stor sejr i BangladeshOppositionen kalder valget en farce og kræver resultatet annulleret.
Bangladeshs premierminister, Sheikh Hasina (t.
h.
), viser et V-tegn ved stemmeboksen i hovedstaden Dhaka søndag.
30.
dec.
2018 kl.
19.
47Bemærk: artiklen er mere end 30 dage gammelLæs opRegeringspartiet i Bangladesh har fuld opbakning fra vælgerne til at fortsætte i regering.
Det viser foreløbige resultater søndag aften ifølge tv-stationen Channel 24, der indsamler resultater fra hele landet.
Premierminister Sheikh Hasinas regeringsparti, Awami Liga, har ikke haft problemer med at nå op på de 151 mandater, der skal til for at sikre sig et flertal.
Dermed står partiet til at beholde regeringsmagten, rapporterer tv-stationen.
Awami Liga og dets allierede har tidligt søndag aften dansk tid sikret sig 191 pladser i parlamentet, mens oppositionen må nøjes med blot fem.
17 dræbte på valgdagenOppositionsalliancen betegner imidlertid valget som en "farce".
De opfordrer valgkommissionen til at erklære valget ugyldigt.
- Vi afviser resultatet og kræver, at et nyt valg holdes under en neutral regering hurtigst muligt, siger oppositionsleder Kamal Hossain.
Premierminister Hasina anerkendes for at have styrket økonomien i det fattige land.
Men hun kritiseres samtidig for sin hårdhændede fremfærd mod oppositionen og for at klæbe fast på taburetten.
Valgkampen har været præget af dødelig vold og dyb politisk splittelse.
Også selve valgdagen blev en blodig affære, hvor i alt 17 personer har mistet livet.
13 mennesker meldes dræbt i sammenstød mellem tilhængere af regeringspartiet og oppositionsalliancen BNP, oplyser politiet.
Derudover er tre mænd blevet skudt og dræbt af politiet.
En politiassistent meldes dræbt af bevæbnede oppositionstilhængere.
/ritzau/AFPFacebookTwitterKopier linkEmner:Bangladesh|Valg og folkeafstemninger




https://www.dr.dk/sporten/oevrig/japansk-stjerne-springer-sejren-hjem-i-oberstdorf

Øvrig sportJapansk stjerne springer sejren hjem i OberstdorfRyoyu Kobayashi var bedst, da skihopperne indledte firebakketurneringen i Oberstdorf i Tyskland.
Ryoyu Kobayashi fejrer sin sejr i Oberstdorf.
30.
dec.
2018 kl.
19.
46Bemærk: artiklen er mere end 30 dage gammelLæs opÅrsskiftet er lig med den traditionsrige firebakketurnering i skihop, og søndag blev første afdeling gennemført i Oberstdorf i Tyskland.
Her var japanske Ryoyu Kobayashi bedst, og han blev den første japanske mand i 21 år, som vandt den første af de fire afdelinger i konkurrencen.
Den 22-årige japaner scorede 282,3 point efter sine to hop, og dermed sluttede han på førstepladsen foran tyske Markus Eisenbacher, der hentede 281,9 point.
Læs også:Langtidsholdbar nytårstradition på TV fylder 60 årØstrigs Stefan Kraft sluttede på tredjepladsen med 280,5 point.
Ryoyu Kobayashi jagter den samlede sejr i firebakketurneringen, og lykkes det, bliver han den første japaner til at vinde konkurrencen siden 1997/98, da Kazuyoshi Funaki tog den samlede sejr, efter at han også vandt den første afdeling.
Anden afdeling gennemføres efter traditionen på den første dag i 2019 i Garmisch-Partenkirchen den kommende tirsdag.
Derefter rykker turneringen til Østrig, hvor der konkurreres i Innsbruck og Bishofshoren henholdsvis 4.
og 6.
januar.
Polske Kamil Stoch vandt alle fire afdelinger i fjor og blev den anden skihopper i historien til at præstere dette.
Søndag måtte polakken dog tage til takke med en ottendeplads i Oberstdorf.
/ritzau/FacebookTwitterKopier linkEmner:Tyskland|Skisport|Østrig|Innsbruck




https://www.dr.dk/nyheder/udland/colombiansk-minister-der-er-trovaerdige-planer-om-et-attentat-paa-praesidenten

UdlandColombiansk minister: Der er "troværdige" planer om et attentat på præsidentenIfølge landets udenrigsminister er tre venezuelanere blevet anholdt.
Den colombianske præsident Ivan Duque er stærk kritisk overfor Venezuelas præsident Nicolas Maduro.
Af Louise Brodthagen Jensen30.
dec.
2018 kl.
19.
38Bemærk: artiklen er mere end 30 dage gammelLæs opDet er kun knapt et halvt år siden, den colombianske præsident Ivan Duque blev indsat.
Og allerede nu er der angiveligt planer om et attentat mod ham.
Det hævder i hvert fald landets udenrigsminister, Carlos Holmes Trujillo, der i en video på Twitter, meddeler, at landets efterretningstjenester er stødt på "troværdige" planer om et attentat på Ivan Duque.
Uden at fremlægge yderligere dokumentation meddeler ministeren, at blandt andet anholdelsen af tre venezuelanere, der har været i besiddelse af "krigsvåben", har været med til styrke myndighedernes mistanke.
Anklagerne om et attentat på præsident Duque kommer i kølvandet på måneder, hvor spændingerne mellem Venezuela og Colombia er taget til.
)Den 42-årige Duque, der blev indsat i begyndelsen af august, er en stærk kritiker af Venezuelas socialistiske præsident, Nicolas Maduro, som han ved flere lejligheder har betegnet som en diktator.
Venezuelas præsident, Nicolas Maduro, har tidligere anklaget Colombia for at stå bag et formodet angreb på ham i august.
De seneste måneder har præsident Maduro omvendt skærpet retorikken over for nabolandet og har beskyldt den colombianske præsident og regeringerne i Chile og Mexico for at være i ledtog med USA om formodet droneattentat mod ham i Caracas i august.
Læs også:Mystik om drone-attentat mod præsident i VenezuelaVenezuelansk hjælp til efterforskningDen venezuelanske udenrigsminister Jorge Arreaza understreger ifølge nyhedsbureauet Reuters, at regeringen er villig til at hjælpe med efterforskningen af attentatplanerne.
Colombia er blot et af en række sydamerikanske, der kæmper for at begrænse strømmen af de mange flygtninge fra nabolandet.
Hver dag flygter flere tusinder venezuelanere fra hjemlandet, hvor den politiske og økonomiske krise fortsætter, og hvor manglen på både mad og livsnødvendig medicin driver folk væk.
Siden 2015 har mere end tre millioner venezuelanere forladt landet, og FN forventer, at antallet af flygtninge når omkring 5,3 millioner i løbet af 2019.
Heraf forventes halvdelen at søge mod Colombia.
Ligesom størstedelen af det internationale samfund nægter Colombia at anerkende Nicolas Maduros sejr ved præsidentvalget - et valg, som oppositionen i store dele boykottede, og som led under beskyldninger om valgfusk.
Nicolas Maduro har nægtet at udskrive et nyvalg og placerer ansvaret for landets tilstand på sanktioner fra særligt USA.
FacebookTwitterKopier linkEmner:Ivan Duque (politiker)|Nicolas Maduro (politiker)|Colombia|Terrorisme|Forenede Nationer




https://www.dr.dk/nyheder/udland/billeder-valgkaos-og-lange-koeer-skaber-frustrationer-og-vold-i-congo

UdlandBILLEDER Valgkaos og lange køer skaber frustrationer og vold i Congo Landet har endnu ikke haft et demokratisk valg.
Præsidenten har nægtet at gå.
Af Maja Lærke Maach30.
dec.
2018 kl.
22.
31Bemærk: artiklen er mere end 30 dage gammelLæs opMillioner af stemmer tælles fortsat ved præsidentvalget i det kriseramte afrikanske land Den Demokratiske Republik Congo.
Hvor demokratisk valget ender med at have været, står fortsat hen i det uvisse.
- Alene det, at der bliver holdt et valg, er på plussiden, men der har været mange uregelmæssigheder, så der bliver ikke rettet op på tingene i morgen.
Men mindre kan også gøre det.
Det er en proces, der kommer til at tage mange år, og man kan håbe, at det her valg kan blive det første lille skridt, siger DR's Afrika-korrespondent, Søren Bendixen.
Valgobservatører har allerede meldt om over 1.
000 uregelmæssigheder.
Og der har været beretninger om ødelagte valgmaskiner og lukkede valgsteder, der har afskåret lokale fra at sætte deres kryds.
- Jeg vil stemme for forandring, men det her er ingen afstemning, ingen maskiner, ingenting, siger den frustrerede vælger, Bolungo.
I forvejen var over en million vælgere udelukket fra at stemme, fordi de bor i ebolaramte og uroplagede dele af landet.
Ifølge politikere i den østlige del af landet er en politimand og en vælger død under sammenstød.
Læs også:Derfor er dagens valg i DR Congo vigtigt: Konflikt, kobolt og ebolaSelvom valget foreløbig har vist flere demokratiske fejl og mangler, bliver det fulgt med stor spænding, idet det kan blive noget nær det første demokratiske valg i DR Congo.
Valget menes at kunne være med til forme DR Congos fremtid, hvor håbet er, at pengene fra eksporten af vigtige mineraler kan blive brugt på at udvikle landet, hvor en stor del af befolkningen af afhængig af hjælp udefra.
Landets hidtidige præsident, Joseph Kabila, har først her to år efter, hans regeringsperiode udløb, accepteret at træde tilbage.
Han har bl.
a.
sagt, at det var for dyrt at afholde valg.
Han tog magten  i 2001, efter hans far, Laurent Kabila, var blevet myrdet.
Laurent Kabila havde haft magten siden 1997, da han smed den mangeårige diktator Mobutu på porten.
1 / 10DR Congo har været hjemsted for nogle af de voldsomste krige på kontinentet op gennem 1990'erne og 00'erne.
Ni afrikanske lande var involveret, og mere end fem millioner mennesker har mistet livet.
2 / 10Den dag i dag er landet stadig præget af voldsomme uroligheder, især i den østlige del af landet, hvor et utal af militser huserer og lever godt af den minedrift, der sikrer kostbare metaller til vores del af verden.
Blandt andet kobolt til mobiltelefoner og elbiler.
3 / 10Nogle valgsteder åbnede søndag med forsinkelse.
Der har været flere tilfælde af defekte stemmemaskiner, mens andre har oplevet, at der ikke har været vælgerlister på de pågældende valgsteder.
4 / 10- Landet kunne være utroligt rigt, fordi undergrunden bugner af mineraler.
Men der er ikke ret mange, der har fået noget ud af den store eksport udover røverbander, militser og korrupte politikere, forklarer DR Nyheders Afrika-korrespondent Søren Bendixen.
5 / 10En repræsentant fra landets uafhængige valgkommission skriver stemmeresultater op med kridt på en tavle.
6 / 10Voldsomme mængder regn skabte problemer i hovedstaden Kinshasa, hvor gader blev oversvømmet, så valgstederne var svære at komme til.
7 / 10Her er det oppositionens stærkeste bud på en ny præsident, Felix Tshisekedi, der stemmer.
Der er frygt for, at der bliver skabt så meget kaos, at der reelt ikke kan udpeges en rigtig vinder af valget.
Det vil kunne give Joseph Kabila en mulighed for at blive på posten.
8 / 10Stemmerne tælles symbolsk i byen Beni - her er befolkgningen nemlig udelukket fra at stemme med den begrundelse, at de bor i et ebola-ramt område.
FN, USA og EU har kraftigt opfordret DR Congo til at sikre et frit, retfærdigt og fredeligt valg.
Hvis valget afholdes frit og fredeligt forventes en af oppositionens spidskandidater at løbe med sejren.
9 / 10Vælgere i kø.
Forfatningen tillader dog ikke, at præsident Joseph Kabila selv stiller op igen, men i hans sted står en tidligere indenrigsminister, Emmanuel Shadary, øverst på stemmesedlen.
Han er på EU's sanktionsliste på grund den hårde behandling, som Kabilas regering har udsat oppositionen for.
10 / 10FacebookTwitterKopier linkEmner:Den Demokratiske Republik Congo|Valg og folkeafstemninger|Afrika




https://www.dr.dk/mitliv/tvaers/psykopat-pornoafhaengig-og-kludder-med-foraeldre-her-er-de-staerkeste-tvaers-historier

TværsPsykopat, pornoafhængig og kludder med forældre: Her er de stærkeste Tværs-historier fra 2018Holdet bag Tværs på P3 har udvalgt de bedste og vigtigste personhistorier fra 2018.
Sara Bovin er vært på Tværs, hvor bl.
a.
Hannah Melissa var gæst.
(© dr)Af Silas Bay Nielsen30.
dec.
2018 kl.
18.
53Bemærk: artiklen er mere end 30 dage gammelLæs opÉn havner altid med den forkerte fyr, selvom hun leder efter den store kærlighed.
Én har været hjemløs og frygtede, at hun blev stukket ned, mens hun sov.
Én tredje er psykopat og frygtede at komme i fængsel igen.
'Tværs' er et program på P3, som man kan kontakte, hvis man har brug for at dele hverdagens problemer med værten Sara Bovin og resten af P3's lyttere.
Men hvilke af årets historier har været de vigtigste, og hvad kan vi lære af dem?
Holdet bag 'Tværs' har valgt de bedste podcasts og fortæller, hvorfor de er vigtige at få frem i lyset.
Holdet bag Tværs er fra højre Tobias Carl Højmark, Karen Straarup Møller, Sara Bovin, Maria Bülow Bach og Kristian Lindhardt Nellemann.
Hvordan er det at være psykopat?
Tobias Carl Højmark, tilrettelægger- Sara besøgte Hannah Melissa fra 'De unge mødre', der har fået diagnosen dyssocial personlighedsstruktur.
Aldrig før havde jeg hørt, hvordan en psykopat oplever svigt, sorg og kærlighed.
Det er et helt vildt ærligt interview, hvor Sara og Hannah Melissa sammen åbner for en helt speciel sårbarhed.
Læs også:Hannah Melissa på 26 er psykopat: Min største frygt er at ende i fængsel igen- For os handler det altid om at møde og fremstille vores medvirkende så respektfuldt som muligt, og særligt med Hannah Melissa, fordi hun altid oplever at blive mødt af fordomme og skepsis.
Men netop den respekt og imødekommenhed tror jeg har betydet, at flere med samme diagnose som Hannah Melissa er stået frem og har søgt hjælp i vores Facebook-gruppe 'Tværs - du er ikke alene'.
Hør podcasten med Hannah Melissa her.
Fra hjemløs til nyt musikhåbMaria Bülow Bach, tilrettelægger- Kela har sat sig fast i min bevidsthed.
Det har hun, fordi hun er et helt ekstremt eksempel på en fighter, som har levet et noget andet liv, end de fleste andre 17-årige har.
Kela beskrev sig selv som en ballademager fra Amager, der var lidt for glad for hash og hårde stoffer, som for eksempel ketamin.
- Men Kela er meget andet end en rebel.
Da vi mødte hende, var hun netop vendt hjem efter at have tilbragt fire måneder på gaden og på metrostationer, hvor hun bare var taknemmelig for at ’have overlevet natten’.
- Hun fandt vejen gennem det eneste lyspunkt i hendes liv: Musikken.
Hun er så sej og så modig, så da hun for et par uger siden dukkede op som Danmarks nye raphåb, blev jeg så pavestolt og rørt.
Hendes ærlighed giver ti gange tilbage til de andre unge, som lytter med.
Hør podcasten med Kela her.
Når en forælder ikke længere vil være forælderSara Bovin, vært- Tidligere på året delte jeg historien om, at min far ikke ville deltage til min datters konfirmation, og at han heller ikke ville komme til familiebegivenheder med mig igen.
Læs også:Ærlig radiovært deler sin historie: Min far har slået hånden af mig, og jeg tilgiver ham aldrig- Senere blev Kærlighedshæren skabt, som er en forening for børn og unge med svære forældrerelationer.
Læs også:Kirstine på 22 vil ikke se sin far længere: Sorgen skal helbredes med kærlighedHør podcasten med Sara her.
Tabu om at være pornoafhængigKristian Lindhard Nellemann, tilrettelægger- Det gjorde stort indtryk på mig at møde 21-årige Christian og være med til at fortælle hans historie, som på mange måder er helt almindelig og samtidigt enormt opsigtsvækkende.
- Christian er nemlig en ny og meget yngre stemme på et udbredt, men stadig enormt tabubelagt problem: Pornoafhængighed.
(Modelfoto) - Og så er han et billede på den digitale generation, som lige nu kæmper med konsekvenserne af at være vokset op med en skærm i hånden og prøver at finde balancen mellem at være ‘på’ og samtidig fastholde nære relationer og undgå isolation og ensomhed.
- Det, der gjorde størst indtryk på mig ved at møde Christian, var, hvor meget det ærgrede ham, at hans høje pornoforbrug afskar ham fra sit sociale liv.
Og den skam, der fulgte med, som fik ham til at trække sig endnu længere ind i sig selv.
- Men mest af alt, hvor modigt og ærligt han delte sine mest private og intime tanker og følelser.
Lyt til podcasten med Christian her.
SøskendeforholdKaren Straarup Møller, redaktør- Sara taler med sin lillesøster om, hvordan det har været for dem at vokse op sammen.
- Det er så skægt, akavet og rørende at høre dem fortælle om og konfrontere hinanden med deres fælles barndom på godt og ondt.
Det er noget, alle med søskende kender til.
Hør podcasten her.
FacebookTwitterKopier linkEmner:Facebook|Amager




https://www.dr.dk/nyheder/indland/mistaenkte-i-sag-om-turistdrab-kraeves-undersogt-terror

Dansker og nordmand dræbt i MarokkoSe temaIndlandMistænkte i sag om turistdrab kræves undersøgt for terror15 personer har søndag været for en dommer i sagen om drabet på to skandinaviske veninder i Marokko.
Det var i nærheden af den marokkanske bjergby Imlil, at danske Louisa Vesterager Jespersen og norske Maren Ueland blev dræbt den 17.
december.
30.
dec.
2018 kl.
19.
26 | opdateret 30.
dec.
2018 kl.
20.
03Bemærk: artiklen er mere end 30 dage gammelLæs opEn stor gruppe mistænkte fra sagen om drabene på to kvindelige turister i Marokko skal efterforskes for planlægning af terror.
Det mener anklagemyndigheden i Marokko, som ved et retsmøde søndag har bedt en dommer om at undersøge 15 anholdte personers mulige terroraktiviteter.
Det skriver nyhedsbureauet AFP.
Det er første gang, at der - så vidt offentligheden er blevet oplyst - er afholdt et retsmøde i drabssagen.
Flere stilles for dommer de kommende dageI alt 15 personer har søndag været stillet for en dommer.
Yderligere syv mistænkte vil ifølge AFP blive stillet for en dommer i løbet af de følgende dage.
Den fremmødte, statslige anklager bad under retsmødet om, at de mistænkte bliver efterforsket for at "etablere en gruppe til at forberede og udføre terrorhandlinger", "planlægning af livsfarlige angreb" samt for at "advokere for terrorisme".
De dræbte veninder - 24-årige Louisa Vesterager Jespersen fra Danmark og 28-årige Maren Ueland fra Norge - blev fundet døde i et bjergområde i Marokko 17.
december.
De var på vandretur i det nordafrikanske land.
Fire mænd offentliggjorde IS-videoBlandt de i alt 22 anholdte i sagen er fire mænd, som en uge før drabene offentliggjorde en video, hvor de sværger troskab til Islamisk Stat.
Det er dog uvist, hvorvidt de fire mænd har deltaget i søndagens retsmøde.
En af mændene på videoen - den 25-årige gadesælger Abdessamad Ejjoud - menes at være hjernen bag dobbeltdrabet.
Ifølge de marokkanske myndigheder skal han have begået forbrydelsen sammen med to andre: Den 27-årige snedker Younes Ouaziyad og den 33-årige gadesælger Rachid Afatti.
Marokkansk politi har tidligere oplyst, at Abdessamad Ejjoud står i spidsen for en terrorcelle, der støtter Islamisk Stat.
Politiet mener dog ikke, at ledelsen af Islamisk Stat har været involveret i planlægningen af drabene på de to turister.
/ritzau/FacebookTwitterKopier linkEmner:Islamisk Stat|Marokko|Mord|Terrorisme|Anklagemyndigheden




https://www.dr.dk/sporten/haandbold/nykoebing-falster-er-pokalmester-efter-sejr-over-odense

HåndboldNykøbing Falster er pokalmester efter sejr over OdenseI en jævnbyrdig pokalfinale hos kvinderne vandt Nykøbing Falster med to mål over Odense Håndbold.
Nykøbing Falster slog i pokalfinalen Odense Håndbold med 28-26.
30.
dec.
2018 kl.
17.
44Bemærk: artiklen er mere end 30 dage gammelLæs opNykøbing Falster er ny pokalmester i kvindehåndbold.
Det blev en kendsgerning, da holdet i finalen i Santander Cup slog Odense Håndbold med 28-26.
Odense var på forhånd favorit, men i en tæt forestilling trak Nykøbing F.
alligevel det længste strå.
Første halvleg blev afviklet i et højt tempo, hvor de to kompetente mandskaber gav publikum i Esbjerg en jævnbyrdig og meget velspillet forestilling.
Holdene fulgtes godt ad, men efter Odenses scoring til 8-7 havde Nykøbing F.
en god defensiv periode, hvor keeper Cecilie Greve fik fat i meget mellem stængerne.
Fynboerne holdt en scoringspause på næsten syv minutter, og på den tid bragte Nykøbing sig foran med 11-8, inden Mette Tranborg igen fik hul på bylden for Odense.
Odense var hurtigt tilbage på sporet, og stregen Sara Hald bragte fuld balance med sit første mål til 13-13 med to minutter til pausen.
Kort efter blev Odense dog ramt af en tominuttersudvisning til Kamilla Kristensen, som Nykøbing udnyttede til at score halvlegens sidste to mål, så pauseføringen 15-13 blev sikret.
Nykøbing kom også bedst ud til anden halvleg, og efter to minutter sørgede Kristina Kristiansen for kampens første firemålsføring med scoringen til 17-13.
Odense reducerede til 18-19, men snart var Nykøbing igen foran med fire mål, bland andet ved 24-20 efter 14 minutter.
Men Odense var slet ikke slået.
Spændingen levede igen i bedste velgående, da Mette Tranborg med ni minutter tilbage reducerede til 24-25 med sin sjette scoring på otte forsøg.
Med seks minutter tilbage havde Nadia Offendal chancen for at reducere til 25-26, men målmand Sakura Hauge nappede det svage straffekast.
I stedet havde Kristina Kristiansen i den anden ende muligheden for at øge til 27-24 ligeledes på straffekast, men også hun misbrugte.
Odense var gået over til at spille syv mod seks i angrebet, men trods overtallet smed Stine Jørgensen bolden væk i det næste angreb.
Det blev kostbart, da Dione Housheer i angrebet efter bragte Nykøbing på 28-25 med godt to minutter tilbage.
Odense formåede da også blot at pynte på facit, inden Nykøbing-spillerne kunne juble i triumf.
/ritzau/FacebookTwitterKopier link




https://www.dr.dk/sporten/fodbold/helt-og-skurk-hoejbjerg-stjal-billedet-i-nederlag

FodboldHelt og skurk: Højbjerg stjal billedet i nederlagManchester City slog Southampton efter to nederlag i træk i et opgør, hvor Pierre-Emile Højbjerg var i fokus.
Pierre-Emile Højbjerg bombede Southampton på 1-1 hjemme mod Manchester City, men danskeren fik også direkte rødt kort fem minutter før tid.
30.
dec.
2018 kl.
17.
51Bemærk: artiklen er mere end 30 dage gammelLæs opDanske Pierre-Emile Højbjerg var i vælten søndag for Southampton, da Manchester City kom forbi og vandt opgøret 3-1 i Premier League.
Dermed lykkedes det Josep Guardiolas tropper at vinde i ligaen igen efter to nederlag i træk, og City spillede sig på andenpladsen syv point efter topholdet Liverpool.
Det var Southamptons 11.
nederlag i denne sæson, og klubben har 15 point ligesom Burnley, der ligger under nedrykningsstregen.
Set med hjemmeholdets briller, så var Højbjerg dog i den grad i fokus, da den danske midtbanespiller var tilbage efter en spilledags karantæne.
Højbjerg var anfører for Southampton, scorede et drømmemål og endte med at blive udvist med direkte rødt kort for at slagte Fernandinho.
Første halvleg blev målrig, og gæsterne kom foran efter ti minutter, da bolden efter hurtige kombinationer endte hos David Silva, som sikkert sparkede City på 1-0.
Føringen holdt til det 37.
minut, og så var det tid til at stjæle billedet for første gang denne søndag for Pierre-Emile Højbjerg.
Læs også:Sort dag for danskerne i Premier LeagueDanskeren pillede bolden fra Okeksandr Zinchenko og tog et par træk, inden han bragede bolden i mål uden chance for City-keeper Ederson.
Dermed nåede Højbjerg op på tre ligamål i denne sæson.
To hurtigere City-scoringer i slutfasen betød dog, at gæsterne gik til pause foran 3-1.
I halvlegens sidste minut var James Ward-Prowse uheldig at score selvmål, efter at han kort forinden følte sig snydt for et straffespark.
Tre minutter inde i tillægstiden var det så Sergio Agüero, der steg til vejrs og headede bolden i mål efter en præcis aflevering fra Zinchenko.
Læs også:Zanka nettede i Solskjærs hjemmebanedebutAgüero bragede bolden på træværket efter en lille times spil, og City virkede i det hele taget optaget af at få sat en stopper for nedturen i de seneste kampe.
Raheem Sterling fandt Agüero få minutter senere, men Ward-Prowse fik akkurat afværget.
Gabriel Jesus sendte Ryan Mahrez afsted med en friløber, men den tidligere Leicester-angriber afsluttede uden kvalitet.
Fem minutter før tid gik klappen så ned for Pierre-Emile Højbjerg, der kastede sig ned og låste Fernandinhos ben, hvilket korrekt gav direkte rødt kort.
City kørte sikkert sejren hjem og kan nu se frem til topbraget hjemme mod Liverpool 3.
januar.
Jannik Vestergaard var ikke med i Southamptons trup.
/ritzau/FacebookTwitterKopier link




https://www.dr.dk/nyheder/indland/det-kriminalpraeventive-raad-boern-risikerer-faa-peberspray-i-oejnene

IndlandDet Kriminalpræventive Råd: Børn risikerer at få peberspray i øjneneFra 1.
januar er det lovligt at have peberspray i hjemmet, men hold dig fra det, lyder den klare advarsel fra Det Kriminalpræventive Råd.
Det Kriminalpræventive Råd advarer mod at opbevare peberspray i hjemmet.
Af Lars Lindevall30.
dec.
2018 kl.
14.
51Bemærk: artiklen er mere end 30 dage gammelLæs opFra årsskiftet bliver det lovligt for alle danskere over 18 år at opbevare en peberspray i eget hjem - og om nødvendigt bruge våbnet til selvforsvar, for eksempel ved et røveri.
Det vedtog et flertal i Folketinget med regeringen og Dansk Folkeparti i begyndelsen af december.
Peberspray, der består af væske tilsat chilipulver i en meget stærk koncentration, kan give midlertidig blindhed og øjenkrampe - og er i årevis blevet brugt af politiet til pacificering af kriminelle.
Tilladelsen til at have en peberspray liggende i hjemmet blev indført med et argument om, at almindelige borgere skal have mulighed for at forsvare sig - men fra Det Kriminalpræventive Råd lyder der en kraftig advarsel.
- Kort og godt er vores anbefaling af lade være med at investere i en peberspray.
Det er politiets - og ikke borgernes - opgave at bruge våben mod forbrydere, siger Henrik Dam, formand for det Kriminalpræventive Råd, til DR Nyheder.
Han understreger, at politiet i modsætningen til almindelige borgere er uddannet til at håndtere et våben som peberspray.
Lovforslaget om pebersprayFremover bliver det lovligt for alle personer over 18 år at have peberspray i eget hjem uden at skulle søge om tilladelse.
Med det nye forslag kan politiet desuden ud fra en konkret og individuel vurdering give tilladelse til, at en person må gå med peberspray på offentlige steder, hvis politiet vurderer, de har et særligt behov for det.
Det vil for eksempel kunne være personer, som har oplevet at blive overfaldet af tidligere samlevere, stalkingofre, personer, der har fået udleveret en overfaldsalarm, eller andre personer, der er særligt udsatte.
Peberspray skal kun forhandles af godkendte forhandlere som f.
eks.
våbenhandlere.
Der skal følge en vejledning med ved købet, som inkluderer oplysninger om mulige skadevirkninger, i hvilke situationer, der er brug for lægetilsyn, samt at det er ulovligt at besidde peberspray på offentligt tilgængelige steder uden særlig tilladelse.
Kilde: JustitsministerietLæs også:Peberspray bliver lovligt i eget hjemRisiko for eskaleringSamtidig mener han, at der er en risiko for, at en overfalds-situation kan eskalere.
- Hvis du bruger våben mod forbryderen, bruger forbryderen måske også våben, og så eskalerer det.
Derfor er det en falsk form for tryghed.
Formanden for Det Kriminalpræventive Råd peger samtidig på, at der er risiko for ulykker i hjemmet, hvis børn får fingre i den kraftige peberspray.
- Man skal være opmærksom på, at våbnet jo ligger i hjemmet, og pludselig er der en risiko for, at børn kan få peberspray i øjnene.
I USA sker der mange ulykker, fordi der ligger våben i hjemmet, siger Henrik Dam.
I forbindelse med vedtagelsen af loven udtalte Dansk Folkepartis retsordfører, Peter Kofod Poulsen, at "det er en god måde at give lovlydige danskere en mulighed for at kunne forsvare sig selv i deres hjem.
"- Samtidig med det skærper vi straffen for at bruge den (pebersprayen, red.
) uretmæssigt.
Så får man en strengere straf fremover, sagde han.
Læs også:Politiforbund efterlyser uddannelse til købere af pebersprayFacebookTwitterKopier linkEmner:Det Kriminalpræventive Råd|Peter Kofod Poulsen (politiker)|Kriminalitet|Dansk Folkeparti|USA




https://www.dr.dk/nyheder/udland/massiv-regn-defekte-stemmemaskiner-og-lange-koeer-valg-i-dr-congo-plaget-af

UdlandMassiv regn, defekte stemmemaskiner og lange køer: Valg i DR Congo plaget af urolighederPræsident Kabila afviser bekymringer over uregelmæssigheder ved dagens valg.
Af Louise Brodthagen Jensen30.
dec.
2018 kl.
16.
10Bemærk: artiklen er mere end 30 dage gammelLæs opLukkede valgsteder, voldsom regn og ødelagte stemmemaskiner er bare nogle af de ting, der allerede plager dagens præsidentvalg i DR Congo.
I forvejen er en million indbyggere afskåret fra at stemme - i hvert fald indtil marts - og flere uregelmæssigheder fra valgstederne er rapporteret fra det afrikanske land, hvor valgstederne efter planen skulle åbne klokken 5 i morges.
Læs også:Derfor er dagens valg i DR Congo vigtigt: Konflikt, kobolt og ebolaMange timer efter er det dog langt fra alle steder, det er sket.
Voldsomme mængder regn har skabt problemer i hovedstaden Kinshasa, hvor gaderne er oversvømmede og har bevirket, at valgstederne er svære at komme til.
Nogle valgsteder er åbnet med forsinkelse, hvis overhovedet, der har været flere tilfælde af defekte stemmemaskiner, mens andre har oplevet, at der ikke har været vælgerlister på de pågældende valgsteder.
- Meget tyder på et valgresultat, som kan blive svært at tro på.
For en million indbyggere er valget allerede blevet udskudt i to måneder, hvis de overhovedet får lov at stemme.
Man har dermed reelt afskrevet den gruppe fra at stemme, da der bliver offentliggjort en ny præsident, formentlig allerede i januar, siger DR's Afrika-korrespondent, Søren Bendixen.
Han henviser til de områder, hvor præsidentvalget er udskudt indtil marts begrundet i frygten for udbredelsen af ebola.
De vigtigste præsidentkandidaterEmmanuel Ramazani Shadary.
Præsident Kabilas foretrukne kandidat.
Han er underlagt sanktioner fra EU på grund af voldelige undertrykkelse af oppositionsprotester i 2017.
Felix Tshisekedi Tshilombo.
Søn af en fremtrædende oppositionsleder.
Har lovet at gøre bekæmpelse af fattigdom til sin førsteprioritet.
Martin Fayulu.
Bedst kendt som forretningsmand og har en fortid hos det amerikanske olieselskab Exxon Mobil.
Er gået til valg på at skabe et "værdigt og velstående DR Congo".
- Det er meget bekvemt, for det er ikke områder, hvor regeringen står særligt stærkt, så det har andre konsekvenser end bare at forhindre en smittefare i at brede sig, siger han.
Voldelige protesterDet er første gang, de omkring 40 millioner registrerede vælgere har mulighed for at stemme på en arvtager til præsident Joseph Kabila, der overtog magten i 2001, hvor hans far blev myrdet.
I de ebola-ramte områder har beslutningen om udskyde valget dog skabt voldelige demonstrationer.
I løbet af ugen angreb vrede demonstranter eksempelvis en klinik i Beni i det østlige del af landet.
I et af Benis distrikter har man oprettet et improviseret valgsted.
Her ses en af valgsedlerne.
Flere af personerne, som var til observation og test for ebola, flygtede efterfølgende fra centeret, og det er episoder som den, man frygter kan gøre situationen i de voldsplagede områder mere kompliceret.
- Talrige organisationer har argumenteret for at afholde valget på trods af, at de er ramt af en ebola-epidemi, fordi folk begynder at gøre oprør, og det gør scenariet endnu værre, siger Søren Bendixen og fortsætter:- Samtidig er det den rigeste del af landet, hvor det bugner af mineraler, som eksempelvis kobolt, så det har stor betydning at få skabt stabilitet i det område, siger han.
EU's valgobservatører smidt udDer har endnu ikke været afholdt et demokratisk valg i DR Congo, siden landet erklærede sig uafhængigt i 1960.
Efter at EU fornyede en række sanktioner mod landet - heriblandt præsidentkandidat Emmanuel Ramazani Shadary - besluttede landet at udvise EU's valgobservatører.
Præsidentkandidat Emmanuel Ramazani Shadary er en af 14 personer, som er blevet underlagt sanktioner af EU.
Han afgav sin stemme i hovedstaden Kinshasa tidligere i dag.
Sammenslutningen af katolske biskopper, der har fungeret som mægler mellem oppositionen og regeringen, udtrykker dog bekymring over eventuel manipulation af de nyindførte elektroniske stemmemaskiner.
Men det er der ifølge den siddende præsident, Joseph Kabila, ikke grund til:- Min eneste bekymring er, at vi har fået meget regn, og at vælgerdeltagelsen måske kan være lav.
Men forhåbentlig vil det klare op, og så vil mange stemme, sagde han efter at have afgivet sin stemme på et valgsted i hovedstaden Kinshasa tidligere i dag.
- Vi har nogle udfordringer, og dem er vi ved at håndtere.
Når der opstår problemer, er det ikke sikkert, at løsningen vil være perfekt, men vi vælger den mindst dårlige løsning, siger talsmand for valgkomitéen CENI, Jean-Pierre Kalamba, ifølge nyhedsbureauet Reuters.
Valgstederne i DR Congo lukker efter planen klokken 17.
FacebookTwitterKopier linkEmner:EU|Valg og folkeafstemninger|Den Demokratiske Republik Congo|Sygdomme og lidelser|Kinshasa




https://www.dr.dk/nyheder/indland/hjemlos-mand-tilstar-roveri-mod-kasino-i-kobenhavn

IndlandHjemløs mand tilstår røveri mod kasino i KøbenhavnEn 33-årig mand er søndag blevet fængslet i 24 dage efter at have tilstået røveri mod Casino Copenhagen.
30.
dec.
2018 kl.
18.
02Bemærk: artiklen er mere end 30 dage gammelLæs opKøbenhavns Politi brugte det meste af lørdag aften på at lede efter gerningsmanden til et røveri mod et kasino på Amager.
Natten til søndag kunne politiet oplyse, at manden var blevet anholdt - og søndag har han været fremstillet i grundlovsforhør i Københavns Dommervagt.
Ved grundlovsforhøret tilstod manden at have begået røveriet, og derefter blev han varetægtsfængslet i 24 dage frem til 23.
januar.
Det oplyser central efterforskningsleder Søren Lauritsen fra Københavns Politi.
- Der er tale om et simpelt røveri, hvor gerningsmanden slap væk med jetoner og cigaretter, fortæller efterforskningslederen.
Læs også:Politiet jagter gerningsmand fra røveri på kasinoManglede penge til indskudRøveriet blev begået mod Casino Copenhagen på Radisson Blu Scandinavia Hotel, hvorefter gerningsmanden forsvandt.
Politiet modtog anmeldelsen lørdag klokken 18.
41.
Ifølge Ekstra Bladet, der søndag var til stede i Københavns Dommervagt, er den sigtede en hjemløs mand.
Han forklarede i retten, at han manglede penge til et indskud til en lejlighed, og derfor begik han røveriet lørdag aften.
Han er på sygedagpenge og sover "rundt omkring", forklarede han videre.
Ifølge Ekstra Bladet fik manden udleveret jetoner for 1.
600 kroner under røveriet, hvorefter han stjal ni pakker cigaretter fra en bar og stak af.
Manden blev anholdt på en altan med sit udbytte på sig, efter at beboere på stedet havde kontaktet politiet, fordi en "mistænkelig mand" luskede rundt.
- Jeg var først hoppet i vandet.
Det var pissekoldt, og så forsøgte jeg at gemme mig på altanen, sagde han i retten ifølge Ekstra Bladet.
Københavns Politi havde i første omgang ikke fået at vide, om gerningsmanden var lykkedes med at få værdier med sig fra kasinoet.
Derfor var der i timerne efter røveriet blot tale om et røveriforsøg.
Men efter afhøringer af vidner og undersøgelser på kasinoet viste det sig, at gerningsmanden slap væk med værdier fra stedet.
Derfor er den anholdte blevet sigtet for røveri.
/ritzau/FacebookTwitterKopier linkEmner:Ekstra Bladet|København|Kriminalitet|Røverier|Københavns Politi




https://www.dr.dk/nyheder/regionale/syd/toysrus-butik-lukkede-efter-kun-92-dage-vi-troede-der-var-en-fremtid

Syd- og SønderjyllandToys’R’Us- butik lukkede efter kun 92 dage: ’Vi troede, der var en fremtid’Efter blot få måneder lukkede Toys'R'Us i Sønderborg som følge af Top-Toys konkurs i fredags.
Der planlægges nu stort januarudsalg i forskellige butikker, lyder det fra koncernen.
En af de mange Toys'R'us-butikker måtte lukke efter kun 92 dage.
(Billedet her er taget ved Toys'R'Us i Gentofte).
Af Ulrik Bang-Mørch30.
dec.
2018 kl.
16.
51Bemærk: artiklen er mere end 30 dage gammelLæs opBare 92 dage.
Så længe havde Toys'R'Us-butikken i Sønderborg åben.
Top-Toy, der driver både BR og Toys'R'Us, gik fredag konkurs, og butikken i Sønderborg måtte dreje nøglen om.
- Alle i Top-Toy har kæmpet til det absolut sidste, og alle troede på det til det sidste, at virksomheden kunne reddes, siger fungerende pressetalsmand i Top-Toy Lars Bo Kirk til DR og fortsætter:- Alle troede på, at der var en fremtid.
Og når man tror på, at der er en fremtid, så stopper man ikke med at følge planen.
Og butikken i Sønderborg var en del af planen.
Og derfor åbnede den som normalt.
Konkurs kom bag på alleDen 28.
september i år var der ellers åbningsfest, og den store legetøjskæde kunne fejre at endnu en butik så dagens lys.
Denne gang altså i Sønderborg.
Men bare her tre måneder senere måtte selvsamme butik lukke øjeblikkeligt og rulle gitteret ned.
Sådan får du penge retur for gavekortTop-Toy oplyser, at følgende gør sig gældende for indehavere af gavekort:Har du købt et gavekort den 30.
november 2018 eller senere kan det blive refunderet (kontant) ved henvendelse til kuratorerne.
Send en kopi af gavekort og kvittering for køb med datoangivelse (bon-kopi eller lignende) til mailadressen toptoy@gorrissenfederspiel.
com.
Angiv dit navn og bankkonto, og vi sørger for udbetaling hurtigst muligt.
Har du købt et gavekort før den 30.
november 2018 er du almindelig kreditor i konkursboet.
Vi må ikke foretage udbetaling af dit krav, men du har mulighed for at sende information om dit krav i konkursboet til samme mailadresse toptoy@gorrissenfederspiel.
com.
Dit krav i henhold til gavekortet vil blive registreret på samme måde som andre almindelige leverandører med krav opstået før den 30.
november 2018.
Du er altså almindelig kreditor i boet og vil kun være berettiget til senere at modtage evt.
dividende (delvis betaling) af dit krav på et senere tidspunkt.
Det var et svigtende julesalg, der i fredags fik Top-Toy til endeligt at kaste håndklædet i ringen og måtte derfor blive erklæret konkurs.
Læs også:Ekspert om konkurs: Flere årsager til at BR og Toys'R'Us må dreje nøglen omHvorfor åbne en butik for derefter at lukke den efter bare tre måneder, når man nu kender sin økonomiske situation?
- Det fungerer ikke sådan, at man ved, hvordan ens situationen er.
Da konkursen kom, så skete det til alles overraskelse.
Der er ingen, der har kunnet spå om, hvad der kunne ske her.
Man troede på det her.
Man fulgte planen.
Og derfor åbnede man også butikken i Sønderborg som planlagt, siger Lars Bo Kirk.
- At butikken så er lukket nu, det er jo meget beklageligt og ærgerligt.
Det er sørgeligt.
BR og Toys'R'Us er en institution i Danmark, så jeg tror, der er mange, der er kede af det, siger Lars Bo Kirk.
Planlægger stort januarudsalgPressetalsmanden siger, at kuratorerne nu er ved at danne sig et overblik over situationen.
- Status i Top-Toy lige nu er, at kuratorerne arbejder i døgndrift på at finde ud af, hvordan man nu realiserer alle værdierne.
Det vil sige, de skal finde ud af, hvordan de får solgt alt det legetøj, der stadig er i butikkerne, fortæller Lars Bo Kirk.
- Så planen er, at der nu kommer et meget stærkt januarudsalg, hvor man vil åbne en masse butikker for at sælge så meget legetøj til så stærke priser som muligt.
- Det, de skal have overblik over nu, er, hvordan man får fragtet legetøj fra de butikker, som er permanent lukket, til et lager, hvor det så kan blive distribueret ud til de butikker, som så kan holde udsalget.
I fredags, da konkursen indtraf, lukkede en række BR og Toys'R'Us butikker øjeblikkeligt, men nogle af butikkerne er stadig åbne året ud.
I de butikker er der mulighed for at bytte julegaver, ligesom gavekort kan blive refunderet.
Lars Bo Kirk tilføjer, at der vil gå nogle dage endnu, inden man kan melde helt ud, hvor henne udsalgene bliver.
Se, hvordan det så ud, da kunder stillede sig i kø til gavebytte i Rødovre Centrum.
FacebookTwitterKopier linkEmner:Detailhandel|Top-Toy|TOYS”R”US|Sønderborg|Konkurser




https://www.dr.dk/sporten/oevrig/magnus-carlsen-vinder-som-den-foerste-vm-i-lynskak-fjerde-gang

Øvrig sportMagnus Carlsen vinder som den første VM i lynskak for fjerde gangNorske Magnus Carlsen gik ubesejret gennem de 21 partier, der sikrede ham VM-sejren i Sankt Petersborg.
Magnus Carlsen genvandt søndag titlen som verdensmester i lynskak.
Af Rasmus Dalgaard30.
dec.
2018 kl.
16.
18Bemærk: artiklen er mere end 30 dage gammelLæs opSøndag kunne det norske skakfænomen, Magnus Carlsen, for fjerde gang kalde sig verdensmester i lynskak, da han vandt det 21.
og sidste parti over ukrainske Anton Korobov.
På trods af at han er den første til at vinde VM fire gange i disciplinen, så er det ikke kun det, som søndagen ved VM vil blive husket for.
Der udspillede sig nemlig et mærkværdigt scenarie i det 20.
parti, da Carlsens modstander, Jan Nepomnjasjtsji fra Rusland, ikke var dukket op, da partiet skulle spilles.
Dommeren satte tiden i gang, og på trods af at Carlsen bad dommeren stoppe tiden, så skete det ikke.
Da russeren endelig mødte op, var halvdelen af hans tid gået.
Læs også:Norske Magnus Carlsen er igen verdensmester i skakKort efter spillerne begyndte at spille, tilbød Nepomnjasjtsji Carlsen remis, og det tog nordmanden gladeligt imod, fortæller han.
- Jeg havde ikke lyst til at vinde på den måde.
Hvis jeg havde vundet, ville det være med en dårlig smag i munden.
Jeg synes, remis var fint, siger Carlsen til det norske medie VG.
Russeren forklarer situationen med, at han sad og slappede af i pressecenteret, hvor der ingen tv-skærme er, og han roser Carlsen for at tage imod remis.
- Der var to minutters forskel.
Jeg synes, det er for meget.
Han accepterede det (remis, red.
), og jeg synes, Carlsen håndterede situationen godt, siger Nepomnjasjtsji til det norske medie NRK.
Carlsen gik gennem alle 21 partier uden nederlag, og med den samlede sejr kommer han op på hele ti VM-sejre: Fire i klassisk skak, Fire i lynskak og to i hurtigskak.
Han vandt også VM i lynskak i 2017, og i november vandt han VM i klassisk skak.
VM i lynskab blev spillet over to dage i Sankt Petersborg, og Magnus Carlsen blev verdensmester med 13 sejre og otte gange remis.
FacebookTwitterKopier linkEmner:Skak|Sankt Petersborg|NRK|Rusland|Magnus Carlsen (skakspiller)




https://www.dr.dk/nyheder/indland/efter-stribe-af-tyverier-apple-forhandler-bryder-loven-og-udstiller-formodede-tyve

IndlandEfter stribe af tyverier: Apple-forhandler bryder loven og udstiller formodede tyve på FacebookDirektør føler sig magtesløs efter iPhone-tyverier i julen og deler overvågningsbilleder.
I første del af overvågningsvideoen kommer en mistænkt butikstyv ind og fumler med en Iphone.
Ved siden af ham står et tilfældigt barn og leger med en telefon, mens forældrene shopper.
Herefter kommer en anden tyv ind og fjerner telefonen.
Af Maja Lærke Maach30.
dec.
2018 kl.
17.
58Bemærk: artiklen er mere end 30 dage gammelLæs opEn butikstyv havde i forgårs held med at afmontere hele to alarmer på en iPhone i Humacs forretning i Vejle, gemme telefonen i sit jakkeærme og forsvinde ud af butikken.
Tidligere havde butikstyven og to andre medsammensvorne ifølge Humac lavet et lignende nummer i Apple-forhandlerens butik i Kolding, og tyvebanden lagde inden for samme døgn også vejen forbi filialerne i Herning og Esbjerg.
Det forklarer direktør i Humac Michael Bech og fortæller, at det langtfra er første gang, at kostbare gadgets bliver stjålet fra Humac.
I ren og skær frustration over endnu et besøg af kriminelle har direktøren nu valgt at dele overvågningsbilleder af de formodede tyve i Kolding på Humac Danmarks Facebookside.
Vi ser ingen anden udvej end at bede offentligheden om at stoppe de her butikstyve.
Gang på gang anmelder vi det, men vi ser aldrig, at det fører til nogen anholdelser eller domme.
Adm.
direktør i Humac Danmark, Michael Bech.
Det sker, selvom Humac bevidst bryder loven, da det ifølge loven er ulovligt at dele billederne på for eksempel sociale medier, hvis personerne kan identificeres.
- Vi er fuldstændig magtesløse og frustrerede og kan intet gøre mod dem.
Tyvene gør bare, som de vil, og det betyder gang på gang et tab for os, siger direktøren Michael Bech.
Øverst i artiklen kan du se en del af den video, som Humac har delt på Facebook.
DR Nyheder har valgt at sløre personerne.
Det siger lovenHverken privatpersoner eller erhvervsdrivende må dele overvågningsmateriale offentligt.
Kun politiet kan give tilladelse til fx at efterlyse kriminelle i blandt andet medierne.
Du risikerer en bøde på mellem 5.
000-10.
000 kroner, hvis du overtræder persondataloven.
Erhvervsdrivende, som driver kæder, må dele overvågningsbilleder med hinanden internt i et lukket it-system og ikke på Facebook.
Delingen af billederne forudsætter desuden tilladelse fra Datatilsynet.
Samtidig skal politiet have modtaget en anmeldelse om tyveriet.
Tyvene ved, hvad de gørPå tre måneder har Humac fået stjålet varer for næsten 300.
000 kroner.
Det er penge, som ifølge direktøren kunne være blevet brugt på at ansætte en fuldtidsmedarbejder eller to elever.
- Jeg har efterhånden den holdning, at butikstyvene selv er ude om det, når de begår denne her slags ting.
Det kan ikke være rigtigt, at vi andre skal lide under det.
De er fuldstændig bevidste om, hvad de gør.
Dermed må de også tage konsekvenserne, siger han.
Læs også:Kort: Så mange butikstyverier er der i din del af landetHan har længe overvejet, om det var klogt at offentliggøre billederne af de mistænkte, men siger, det sker i afmagt over politiets manglende efterforskning.
- Vi har over 40 anmeldelser liggende hos politiet inden for de sidste 16 måneder, og vi har ikke hørt noget fra en eneste af dem.
- Vi ser ingen anden udvej end at bede offentligheden om at stoppe de her butikstyve.
Gang på gang anmelder vi det, men vi ser aldrig, at det fører til nogen anholdelser eller domme.
Politiet er nødt til at anvende deres ressourcer på andre ting, og det betyder så bare, at der er frit spil for tyvene til at begå det her, siger Michael Bech.
•Humac Danmark skriver i et opslag til kunderne på Facebook:•- Vi har gennem de sidste 3 måneder desværre oplevet en stor stigning i antallet af tyverier fra vores 22 butikker, så mange at vi nu vælger at dele en video fra det seneste tyveri med jer.
•- I alt har vi mistet varer for over 300.
000 kr.
, og selvom vi har investeret betydelige ressourcer i at sikre vores butikker, forsvinder der stadig varer.
Telefonerne er gemt vækNår kunderne efter nytår skal på januarudsalg i Humacs butikker landet over, skal de spørge en ekstra gang om at få lov til at se en iPhone.
Som en konsekvens af serietyverierne i juledagene har Humac valgt at fjerne alle iPhones fra udstillingerne, og sådan forbliver det, indtil virksomheden har fundet en ny måde at låse telefonerne fast på.
- Når det foregår på sådan et tyvetogt, hvor man kører fra butik til butik, kan vi ikke blive ved med at tage den omkostning, det er at miste de her telefoner.
Det er alt for mange penge, siger direktør Michael Bech.
Rigspolitiet skriver i en mail til DR Nyheder, at man 'fuldt ud forstår butiksejernes frustrationer'.
- Men det er sådan, at det er en politiopgave at lave efterlysninger.
Hvis man har optagelser af mulige gerningsmænd fra overvågningskameraer, skal man dele dem med politiet, som så vurderer, om der er grundlag for at bruge optagelserne i forbindelse med en efterlysning, udtaler kommunikationsdirektør i Rigspolitiet Anders Frandsen.
Han oplyser, at politiet er i færd med en ny løsning på internettet, der skal gøre det nemmere for butiksejere at anmelde tyverierne, ligesom man påtænker at samarbejde mere med butiksbranchen om at udpege særlige steder, hvor man kan sætte ind over for butikstyverier.
Erhvervsdrivende må dele internt•I maj måned trådte en ny lov i kraft, så erhvervsdrivende kan dele billeder med hinanden internt, hvis de har mistanke om, at den samme gruppe tyve er på spil flere steder.
•Delingen af billederne kræver dog tilladelse fra Datatilsynet, og så skal tyveriet være anmeldt til politiet.
•Desuden må man kun dele billeder, hvis man er medlem af en kæde eller erhvervsorganisation.
Det betyder, at små selvstændige butikker ikke kan dele billeder.
•Delingen må kun ske i lukkede systemer, og ikke på internettet, herunder i lukkede grupper på Facebook eller andre sociale netværk.
FacebookTwitterKopier linkEmner:Humac|Tyverier|Detailhandel|Facebook|Kolding




https://www.dr.dk/sporten/haandbold/vm-herrer/nikolaj-jacobsen-taenker-kreativt-efter-kirkeloekkes-vm-afbud

VM herrerNikolaj Jacobsen tænker kreativt efter Kirkeløkkes VM-afbudHåndboldlandstræner Nikolaj Jacobsen vil variere spillet og gøre brug af flere forskellige spillere på højre back-positionen ved VM.
Landstræner Nikolaj Jacobsen er i disse dage i fuld gang med at forberede sit danske landshold til VM på hjemmebane.
Af Rasmus Dalgaard og Interview: Peter Elsnab30.
dec.
2018 kl.
15.
28Bemærk: artiklen er mere end 30 dage gammelLæs opDa GOG-spilleren Niclas Kirkeløkke tidligere på måneden rev sit korsbånd over i en kamp mod Bjerringbro-Silkeborg, gav smældet genlyd hele vejen ind i landstræner Nikolaj Jacobsens VM-forberedelser.
For samtidig med at det blev en kendsgerning, at den 24-årige håndboldspiller misser VM på hjemmebane for Danmark, så stod det også klart, at den danske landstræner skulle ud og finde erstatning for GOG-spilleren, der var tiltænkt en stor rolle til VM.
Som erstatning blev Martin Larsen fra franske Pays d’Aix hentet ind i truppen for at supplere Bjerringbro-Silkeborg-spilleren Nikolaj Øris, og det har givet landstræneren ting at tænke over både offensivt og defensivt, fortæller han.
Læs også:Henrik Toft nyder tilværelsen i storklubben PSG- Vi er nødt til at være lidt mere kreative i vores forsvarsspil, og vi kommer til at få flere udskiftninger i forhold til forsvar-angreb.
Både Martin Larsen og Nikolaj Øris kan stå defensivt, men måske ikke helt på samme niveau som Kirkeløkke, siger Nikolaj Jacobsen.
- Kirkeløkke er en skytte, der kan skyde fra en længere distance, end Øris for eksempel kan, men til gengæld kan Øris bedre ligge inde foran forsvaret og komme med sine stående skud.
Men det havde været dejligt at få lidt af begge dele selvfølgelig, men vi mister lidt en skytte på højre back.
Landstræneren åbner også op for, at det ikke kun er de to spillere, der er i spil til positionen, og han fortæller, at det også er en mulighed at benytte rutinerede kræfter som for eksempel Mikkel Hansen.
- Vi kommer til at skifte lidt, og vi kommer nok også til at spille mere med højrehåndede spillere på den position, end det var planen.
Men så er det godt, vi har dygtige spillere, der kan omstille sig.
Læs også:Dansk forsvarsgeneral melder sig VM-klar efter lyskeproblem- Vi vil gerne forsøge at variere spillet lidt, så vi ikke er så fastlåste.
Så vi har flere løsninger og spillere, som vi kan spille på den højre back.
Nikolaj Øris er bevidst om, at hans VM-rolle er blevet større, efter Kirkeløkke pådrog sig sin skade, og skulle der blive brug for ham i forsvaret, så er det heller ikke noget, der skræmmer ham.
Nikolaj Øris' VM-rolle er blevet større, men Bjerringbro-Silkeborg-spilleren melder sig klar til at tage fra både offensivt og defensivt.
- Måske er min største styrke i angrebet, men jeg synes også godt, jeg kan begå mig i forsvaret.
Det gør jeg også hjemme i klubben, og vi spiller også Champions League.
Men vi må se, hvad landstræneren synes, for det er ham, der træffer valget, siger han.
Læs også:Danske profilers VM-form glæder landstrænerFor Martin Larsen, der kom med på sidste mandat efter Kirkeløkkes afbud, er forventningerne til spilletid ikke store, men det er han afklaret med.
- Jeg tror ikke, at jeg kan tillade mig at have de helt store forventninger.
Men jeg forventer selvfølgelig af mig selv, at jeg giver den gas, hvis jeg får chancen, at jeg gør alt, hvad jeg kan til træning, og at jeg hjælper, hvor jeg kan hjælpe.
Så må landstræneren vurdere, hvor meget, jeg skal have lov at spille.
Har han sagt noget til dig?
- Nej, vi har ikke nået at tale så meget sammen.
Men jeg tror heller ikke, han behøver sige så meget.
Jeg retter ind og gør, som han siger, og så må vi se, hvad det bliver til.
VM i håndbold skydes i gang 10.
januar, hvor Danmark møder Chile i Royal Arena i København.
FacebookTwitterKopier linkEmner:Niclas Kirkeløkke (håndboldspiller)|Nikolaj Jacobsen (håndboldtræner)|Bjerringbro-Silkeborg Elitehåndbold|Bjerringbro|Håndbold




https://www.dr.dk/nyheder/udland/flere-draebte-og-beskyldninger-om-valgsvindel-pa-valgdag-i-bangladesh

UdlandFlere dræbte og beskyldninger om valgsvindel på valgdag i Bangladesh12 personer er dræbt i løbet af søndagens parlamentsvalg i Bangladesh.
Blandt de dræbte er en politibetjent.
Selvom resultatet ikke er på plads endnu, er der allerede flere beskyldninger om valgfusk.
Her ses politibetjente passe på vælgere i Dhaka.
30.
dec.
2018 kl.
12.
52Bemærk: artiklen er mere end 30 dage gammelLæs opDen voldelige optakt til parlamentsvalget i Bangladesh fortsatte, da landets vælgere søndag var i stemmeboksen.
12 personer er blevet dræbt på valgdagen, hvor der også har været adskillige meldinger om mulig valgsvindel.
Landets mere end 40.
000 valgsteder lukkede søndag klokken 16.
00 lokal tid (11.
00 dansk tid).
Et endeligt resultat ventes ikke før mandag.
Men allerede nu har der været beskyldninger om valgfusk.
Det oplyser en talsmand fra valgkommissionen i Bangladesh.
- Der kommer beskyldninger fra steder i hele landet, og de er ved at blive undersøgt, siger talsmanden ifølge nyhedsbureauet Reuters.
Nyhedsbureauet AP har modtaget mere end 50 opkald fra personer i hele Bangladesh.
Personerne, der er støtter af oppositionen, fortæller om skræmmemetoder og trusler i forbindelse med valghandlingen.
De siger blandt andet, at de er blevet tvunget til at stemme, mens folk fra regeringspartiet har holdt øje med dem i stemmeboksen.
Læs også:Rohingyaer skal sendes hjem - til de rædsler, de er flygtet fraBeskydt for autoritær regeringsstilPremierminister Sheik Hasina, der ventes at vinde sin tredje periode i træk på posten, er tidligere blevet beskyldt for at være autoritær i sin regeringsstil og for at forhindre oppositionens arbejde.
I tiden op til søndagens valg blev ti personer meldt dræbt.
Og søndag er yderligere 12 omkommet, skriver nyhedsbureauet AFP.
Tre mænd er blevet skudt af politiet.
Otte andre er omkommet i sammenstød mellem aktivister fra regeringspartiet, Awami Liga, og oppositionspartiet, Bangladesh Nationalistparti.
En politibetjent er derudover blevet dræbt i sammenstød med aktivister fra oppositionen, oplyser embedsmænd.
En førende tv-kanal i Bangladesh blev også lukket ned søndag.
Den private Jamuna TV er kendt for sin uafhængige journalistiske dækning, men stationen kunne søndag ikke nå ud til sine seere.
- Kabeloperatørere har fjernet Jamuna TV fra sendefladen uden at give os en forklaring.
Vi sender stadig, men ingen kan se vores kanal, siger Fahim Ahmed, nyhedsredaktør på stationen, til AFP.
/ritzau/FacebookTwitterKopier linkEmner:Bangladesh|Valg og folkeafstemninger|Politi|Ulykker




https://www.dr.dk/musik/popstjerne-i-bitter-krig-med-pladeselskab-genindspiller-kaempehits-i-protest

MusikPopstjerne i bitter krig med pladeselskab: Genindspiller kæmpehits i protest Sangerinden JoJo har genudgivet sine to første albums i protest mod sit tidligere pladeselskab.
JoJo hittede stort med sangen 'Leave (Get Out)' i 2004.
Nu har hun genindspillet sangen i protest mod sit tidligere pladeselskab.
Af Christian Ellegaard30.
dec.
2018 kl.
14.
00Bemærk: artiklen er mere end 30 dage gammelLæs opHusker du JoJo?
Tilbage i midten af 00erne hittede den amerikanske popsangerinde stort med sange som 'Leave (Get Out)' og 'Too Little Too Late'.
Med debutsinglen 'Leave (Get Out)' blev den dengang 13-årige JoJo den yngste sangerinde nogensinde, der scorede førstepladsen på den amerikanske Billboard-hitliste.
Hør hittet 'Leave (Get Out)' fra 2004 her, mens du læser videre:JoJoLeave (Get Out)Men JoJos karriere har ikke været en dans på roser.
Sangerinden, hvis fødenavn er Joanna Noëlle Levesque, har siden slutningen af 00erne ligget i bitter krig med sit tidligere pladeselskab, Background Records.
Læs mere om sagen i faktaboksen herunder:Kontroversen kort Jojo underskrev en pladekontrakt med Background Records som 12-årig i 2004, hvor hun bandt sig til at udgive syv albums.
Gennem selskabet udgav hun to albums: 'JoJo' fra 2004 og 'The High Road' 2006.
JoJo forsøgte, ifølge hende selv, flere gange at få et tredje album udgivet, men Background Records ville ikke distribuere hendes musik, selvom hun var bundet til en kontrakt på syv albums.
I 2013 sagsøgte JoJo sit pladeselskab, og i 2014 blev kontrakten officielt annulleret.
JoJo er i dag tilknyttet pladeselskabet Atlantic Records.
Grundet kontroversen mellem JoJo og Background Records, valgte selskabet i 2017 at fjerne sangerindens to første album fra verdens største streamingtjeneste, Spotify.
- Mit tidligere pladeselskab har fjernet min musik.
Jeg har desværre ingen kontrol over, hvad de gør og ikke gør, skrev JoJo i et tweet, efter hendes musik pludselig forsvandt fra Spotify.
Men nu er der håb for fans af r&b-stjernen.
Sangerinden, der i dag er 28, udgav nemlig for nyligt to komplet genindspillede udgaver af sine to første albums, hvor i alt 26 gamle sange er blevet indspillet med både nye vokaler og instrumentaler.
Også et par af JoJos enkeltstående singler fra senere år er også blevet genudgivet i nye udgaver.
Herunder kan du høre den nye udgave af JoJos debuthit 'Leave (Get Out)':JoJoLeave (Get Out) (2018)- Jeg var så træt af at se mine fans spørge dag ud og dag ind, hvor mit gamle musik var.
Det gjorde mig så vred, at jeg ikke var i stand til at give dem det, som de fortjener.
Jeg har følt mig ude af kontrol så længe, og jeg var fucking træt af det, skrev JoJo i et opslag på sin Instagram-profil, hvor hun takkede sine fans for at tage godt imod de 'nye' sange.
JoJo udgav i 2016 albummet 'Mad Love' under sit nye pladeselskab, og barsler angiveligt med endnu en plade i det nye år.
FacebookTwitterKopier linkEmner:Spotify|Billboard|Instagram




https://www.dr.dk/nyheder/udland/8000-svenskere-vil-undvaere-flyrejser-i-2019-kan-du-goere-det-samme

Udland8000 svenskere vil undvære flyrejser i 2019 - kan du gøre det samme?
Svensk kampagne vil få 100.
000 til at tage et flyfrit år i 2019.
Af Rasmus Christiansen30.
dec.
2018 kl.
10.
06Bemærk: artiklen er mere end 30 dage gammelLæs op- Vil du være med til at undvære flyet i et helt år for klimaets skyld?
© ScanpixDe forurenende flyFlytrafik står for op mod otte procent af den globale opvarmning.
Det er kun tre procent af verdensbefolkningen, der flyver ud over deres eget lands grænser årligt.
En returrejse til Thailand kan udlede op mod fem ton CO2 per person.
Gennemsnitsdanskeren udledte 19 ton CO2 om året i 2016 - et af de ton var på flyrejser.
Hvis temperaturerne ikke skal stige mere end to grader inden 2050, skal vi ned på en gennemsnitlig udledning per verdensborger på mellem to og tre ton CO2 årligt.
Kilder: FN’s klimapanel IPCC, den grønne tænketank CONCITO, Stefan Gössling, professor på universitetet i Lund og forfatter til flere bøger om bæredygtig turisme.
Det spørgsmål har Maja Rosén stillet rigtig mange svenskere i løbet af 2018.
Hun er medgrundlægger af kampagnen 'Vi bliver på jorden i 2019'.
Og hun vil have 100.
000 svenskere med på idéen.
En del har sagt ja - men der er lang vej endnu til målet.
DR Nyheder fulgte hende en enkelt dag i hendes kampagne.
Cirka 8000 er klarFlyet er det transportmiddel, der udleder mest CO2.
Derfor mener Maja Rosén, at det er et af de bedste steder at starte, hvis man vil leve mere klimavenligt.
Læs også:Selv om flyrejser forurener allermest: Flere flyver og flere flyver længere vækMed nogle venner og en masse flyers med kampagnens budskab, er hun på tur i Malmø for at finde svenskere, der er med på idéen.
- Et enkelt år uden flyrejser virker mere overskueligt for de fleste, end resten af livet, siger Maja Rosén.
- Mange oplever så efter et år, at de sagtens kan undvære at flyve.
Derfor flyver de markant mindre i fremtiden.
'Er du en af 100.
000, som dropper flyet i 2019?
' står der på de flyers, som Maja Rosén deler ud.
Dem, der siger ja, får ofte taget et billede med dem.
Hun har selv ikke fløjet i 10 år af netop klimamæssige årsager - og idéen med kampagnen fik hun sammen med sin veninde og nabo Lotta Hammar.
Tilmeldingen til det flyfrie år foregår via Facebook.
Indtil videre er der cirka 8000 personer, der har tilmeldt sig.
Det er ingen garanti, at folk rent faktisk holder op med at flyve.
Og Maja Rosén har ikke tænkt sig at overvåge de personer, der melder sig til.
Læs også:Hvis dit CO2-regnskab er rødt: Køb dig til god samvittighed med et klima-abonnement- Vi stoler på, at folk holder, hvad de lover.
Men jeg tror heller ikke, at man melder sig til det her, hvis man ikke vil.
Jeg tror sagtens, at det ville kunne lade sig gøre i Danmark.
Malin Lindskog, klimaaktivist- Alene føler man sig ubetydeligAt dømme efter reaktionerne i Malmø, er det en rigtig god idé - for klart de fleste, som Maja får i snak, er positive over for initiativet.
En af dem er energirådgiveren Olle Hedstrand.
- Siger man nej til at flyve alene, så virker det ubetydeligt, siger han.
Energirådgiveren Olle Hedstrand er en meget stor fan af idéen om at droppe flyet i 2019.
- Men hvis jeg tænker: Okay, jeg er en del af 100.
000, så hjælper det en med at holde fast i det.
Faktisk synes han, at det er så god en idé, at han i flere timer hjælper Maja Rosén med at dele flyers ud.
Der er dog nogle, der ikke vil kvitte flyveturen - enten på grund af deres arbejde eller deres frihed til ferier.
- Vi ved, det er godt for klimaet, men man vil jo gerne ud og rejse, siger gymnasieeleven Ludvig Orest.
Friheden til at rejse er for Ludvig Orest noget af det, der gør ham skeptisk over for et flyfrit år.
Maja Rosén erkender også, at ikke alle kan sige nej i et helt år, og at 100.
000 svenskere, der undværer flyrejser i et år, måske ikke gør så frygteligt meget ved klimaforandringerne- Men alligevel siger de, der ikke kan eller vil, at de fremover vil tænke på andre måder, hvorpå de kan vælge en mere klimavenlig løsning, siger hun.
- Og så handler det om at dele budskabet: Vi er nødt til at tænke over vores måde at leve på i fremtiden.
Mange oplever, at det slet ikke er nødvendigt at flyve efter et år uden flyrejser.
Maja Rosén, klimaaktivistKampagnen kommer måske til DanmarkMed på tur i Malmø er også Maja Roséns vendinde, Malin Lindskog.
Hun er svensk, men bor i Danmark.
Og hun fortæller, at hun vil starte en lignende kampagne op herhjemme.
- Jeg tror sagtens, at det ville kunne lade sig gøre i Danmark, siger hun.
- Der er mange flere end man tror, der går og tænker over, hvad de kan gøre for at aflaste klimaet.
Hun har selv undværet flyet i lang tid - blandt andet dengang, hun boede i Spanien.
Der tog hun toget.
- Man skal bare planlægge sine rejser.
Det er det, vi skal blive endnu bedre til i Danmark.
Danskboende Malin Lindskog er overbevist om, at der også kan findes 100.
000 danskere, der er klar på at tage et flyfrit år.
FacebookTwitterKopier linkEmner:Malmø|Facebook|Klimaændringer|Spanien




https://www.dr.dk/nyheder/regionale/trekanten/100-aar-gammel-have-er-fyldt-med-sjaeldne-planter-forskere-er

Trekantområdet100 år gammel have er fyldt med sjældne planter: Forskere er begejstredeForskere leder efter unikke gamle træer og planter i 100 år gammel have i Kolding.
Aksel Olsen grundlagde for 100 år siden planteskolen Brændkjærhøj.
Den er fyldt med interessante og sjældne planter, som forskere er interesseret i.
Aksel Olsen grundlagde senere Geografisk Have i Kolding.
Af Jesper Bak og Annette Jespersen30.
dec.
2018 kl.
11.
50Bemærk: artiklen er mere end 30 dage gammelLæs opI en urskovsagtig have i Kolding leder forskere efter gamle træer og planter.
Haven er 100 år gammel, og indtil videre har de fundet ikke færre end 450 forskellige arter gemt blandt brombærkrat og forvoksede buske.
Haven har tilhørt planteskoleejer Aksel Olsen, der grundlagde Geografisk Have i Kolding, og i løbet af sin levetid indførte tusindvis af nye planter til Danmark.
Mange af dem er unikke, da Aksel Olsen krydsede planterne med hinanden og fik helt nye vækster ud af dem.
Planterne kan klare det danske klimaNogle af de glemte planter kan ende som nye og spændende træer og buske i vores parcelhushaver.
Det vurderer forsker Marian Ørgaard fra Institut for Plante- og Miljøvidenskab på Københavns Universitet.
- Der kan være nogle arter, som aldrig er blevet sat i produktion.
Men man kan se i Aksel Olsens oprindelige have, at de klarer sig godt, og at de eksempelvis bliver til store flotte prydtræer.
Så hvorfor ikke sætte dem i produktion, spørger hun.
Missionærer hjalp med at samle frøAksel Olsen var gartner og grundlagde planteskolen Brændkærhøj.
Den udviklede sig efterhånden til en have, som blev delt ind i geografiske områder med planter fra blandt andet Asien, Nordamerika og Europa.
I løbet af årene samlede han frø og planter fra hele verden, og det var i en tid uden e-mail og internet, så alt blev sendt frem og tilbage med posten.
Blandt andet ved hjælp af venner, som var missionærer rundt om i verden.
Alt blev minutiøst registreret på små kartotekskort, som gennem årene er gemt i stakkevis af brune kasser.
Aksel Olsen grundlagde Geografisk Have for omkring 100 år siden.
Han var gartner og havde planteskolen Brændkjærhøj.
 Aksel Olsen malede selv de små akvareller og skrev tekster ind med blyant.
Kortene er cirka otte gange fire centimeter.
 Arkivkasserne er fyldt med akvareller og beskrivelser af de 1000-vis af planter, som Aksel Olsen importerede til sin have i Kolding.
 Aksel Olsen tegnede og farvelagde minutiøst de mange vækster i sin have.
 Frivillige fra Geografisk Haves Venner hjælper Kolding Stadsarkiv med at registrere Aksel Olsens omfattende arkiv.
1 / 5Aksel Olsen grundlagde Geografisk Have for omkring 100 år siden.
Han var gartner og havde planteskolen Brændkjærhøj.
1 / 5Aksel Olsen malede selv de små akvareller og skrev tekster ind med blyant.
Kortene er cirka otte gange fire centimeter.
2 / 5Arkivkasserne er fyldt med akvareller og beskrivelser af de 1000-vis af planter, som Aksel Olsen importerede til sin have i Kolding.
3 / 5Aksel Olsen tegnede og farvelagde minutiøst de mange vækster i sin have.
4 / 5Frivillige fra Geografisk Haves Venner hjælper Kolding Stadsarkiv med at registrere Aksel Olsens omfattende arkiv.
5 / 5Nu er frivillige fra støtteforeningen Geografisk Haves Venner i gang med at registrere plantekartoteket elektronisk sammen med alle de breve, han sendte til familie og venner.
Registreringen af arkivalierne foregår på Stadsarkivet i Kolding.
Her sidder de frivillige med små otte gange fire centimeter kartotekskort med smukke og detaljerede håndmalede akvareller og oplysninger om de mange planter.
- Jeg sidder med krysantemum lige for øjeblikket.
Der er mange typer, og nogle af dem er lidt svære at læse, siger frivillig Henning Højvælde.
- Måske kommer der nogen om 70 år, som vil se, hvad det var, Aksel Olsen skrev om krysantemum.
Aksel Olsen fandt nye sorter ved at krydse planterLars Birck fra Københavns Universitet er leder af en plantesamling på 6.
000 planter.
Alligevel er han stødt på arter, som han ikke kender.
Blandt andet fordi, Aksel Olsen har krydset planter og fået nye sorter ud af det, som er helt enestående.
Vi håber, at haven kan få lov til at stå som den tidslomme, den repræsenterer.
Marian Ørgaard, forsker på Institut for Plante- og miljøvidenskab, Københavns Universitet- Det er rigtig, rigtig sjovt, og man har så godt af at se noget, man ikke ved, hvad er.
Man ved bare ikke alt, og det er meget bekræftende på én eller anden måde, siger Lars Birck.
Blandt andet er han stødt på en busk med navnet viburnum erubescens, som Aksel Olsen har importeret.
- Den har smukke blomster og bær, og den synes vi bestemt, har en plads i danske planteskoler, siger Lars Birck.
Hans kollega, Marian Ørgaard har et stort ønske i forbindelse med registreringen af væksterne i Aksel Olsens gamle have.
- Vi håber, at haven kan få lov til at stå som den tidslomme, den repræsenterer.
Men også at vi kan drage nogle erfaringer om, hvilke prydtræer, der kan anvendes i private haver også i dag.
Hvor store bliver de, og hvor meget kommer de til at fylde efter 100 år, siger Marian Ørgaard.
Geografisk Have har fået 270.
000 kroner fra fonde til at fortsætte registreringen og udviklingen af haven, fortæller Lene Holm, der er direktør i Geografisk Have.
Desuden skal pengene bruges til at rydde lidt op i haven samt fortælle gæsterne om de unikke planter.
FacebookTwitterKopier linkEmner:Københavns Universitet|Planter|Kolding|Videnskab|Danske Planteskoler




https://www.dr.dk/nyheder/indland/overblik-saadan-falder-fridagene-i-2019

IndlandOVERBLIK Sådan falder fridagene i 2019Helligdagene i det nye år giver mulighed for rigtig mange fridage for lønmodtagerne.
I april blomstrer kirsebærtræerne på Bispebjerg Kirkegaard.
Også i 2019 falder påsken netop på denne tid.
Af Mette Richardt30.
dec.
2018 kl.
08.
59Bemærk: artiklen er mere end 30 dage gammelLæs opHelligdagene i 2019 ligger fordelagtigt for de fleste lønmodtagere.
Vi springer ind i et nyt år i den kommende uge med en kort arbejdsuge på bare tre hverdage.
Og 2018 har generelt været et såkaldt lønmodtagerår, hvor langt de fleste fridage er faldet på hverdage.
Sådan bliver 2019 også.
Det skriver Fagbladet 3F.
Alt i alt er der tale om op til 13 fridage i 2019, der ikke falder i en weekend.
1PåskenBagside: Foråret er på vej.
Påskeliljerne er begyndt at springe ud i Holstebro torsdag d.
20.
marts 2014.
 Påsken begynder som altid med en torsdag-fredag, hvor det er skærtorsdag og langfredag plus 2.
påskedag mandagen efter.
Her har rigtigt mange fri.
Påsken kan falde i perioden fra 22.
marts til 24.
april.
I 2019 falder højtiden sent nemlig den 18.
-22.
april.
2Store bededagBagermester Willy Flesner fra Marstrand-bageriet på Købmagergade sveder over hvederne.
Denne dag er en dag, der var tiltænkt bøn og faste, og hvor alt arbejde, i hvert fald oprindeligt, var forbudt.
Man spiser varme hveder aftenen inden bededag.
Meningen var, at de skulle spises opvarmet dagen efter, så bageren ikke skulle i arbejde.
Desuden er der mange, der konfirmeres denne dag.
Store bededag falder fredag den 17.
maj.
3Kristi HimmelfartsdagKonfirmander.
Præst, Inger Merete Hansen sammen med konfirmander ved Birkerød Kirke.
Der er ikke mange traditioner forbundet med dagen, men mange unge mennesker bliver konfirmeret denne dag.
Kristi Himmelfartsdag ligger på en torsdag - i 2019 den 30.
maj.
4PinsenPinse karnevallet i København.
Pinsen er den sidste af forårets mange helligdage.
For mange er dagene forbundet med karneval.
Den ligger også sent i 2019, så den kommer ret tæt på sommerferien.
Vi skal frem til søndag den 9.
og mandag den 10.
juni.
5Julen 2019Julehandel i City Vest i Brabrand lørdag den 15.
december hvor julemanden deler slik ud til børn i hvad der givet er Danmarks største nisselandskab  Julen kan faktisk blive rigtig lønmodtagervenlig, hvis man da har gemt et par feriedage og har mulighed for at bruge dem i julen.
For eftersom juleaften 2019 falder på en tirsdag, og 1.
og 2.
juledag falder på en onsdag og en torsdag, så kan man faktisk, ved at kaste et par fridage oveni selv, få en lang juleferie i 2019.
Og hvis man så tilmed kan smide en fridag ind i hullet om mandagen den 30.
december, ja, så ser julen 2019 faktisk rigtig lovende ud.
Øvrige dage i 2019, hvor mange kan se frem til en hel eller halv ekstra fridag:1.
maj: Arbejdernes internationale kampdag, 1.
maj, ligger på en onsdag.
En fridag midt på ugen til mange.
Det er dog ikke en helligdag, men helt afhængigt af overenskomst og aftale med ens arbejdsgiver, om man har fri.
Grundlovsdag: Tilbage i 2017 faldt Grundlovsdag meget uheldigt, da den lå på samme dag som fridagen pinsemandag.
Men i 2019 falder Grundlovsdag på en onsdag og som altid den 5.
juni.
Grundlovsdagen er dog ikke lig med en fridag for alle.
Det er helt afhængigt af overenskomst eller aftale med ens arbejdsgiver.
FacebookTwitterKopier linkEmner:Jul|Skikke og traditioner|Arbejdspladser|Fagbladet 3F




https://www.dr.dk/nyheder/indland/forbrugerraadet-taenk-om-taxi-kovending-viser-kunderne-har-magt

IndlandForbrugerrådet Tænk om taxi-kovending: Viser at kunderne har magtTo taxi-selskaber dropper høje priser efter massiv kritik.
En god lektion for branchen, mener Forbrugerrådet TænkFlere taxiselskaber satte priserne op mellem jul og nytår.
Af Lars Lindevall30.
dec.
2018 kl.
11.
35Bemærk: artiklen er mere end 30 dage gammelLæs opEfter liberaliseringen af taximarkedet har flere selskaber været hurtige til at sætte prisen i vejret.
Det slog særligt igennem i priserne for kørsel mellem jul og nytår, hvor flere selskaber skruede op for starttakst og kilometerpris.
Men en massiv kritik fra kunderne har fået dem til rulle prisstigningerne tilbage, og det glæder Forbrugerrådet Tænk, der ser det som en vigtig sejr for kunderne.
- Det viser, at kunderne har magt i markedet.
Når forbrugerne viser, at de ikke vil finde sig i det, bliver taxi-selskaberne tvunget til at ændre deres adfærd, siger Martin Salamon, der er cheføkonom i Forbrugerrådet Tænk.
Eksempelvis satte Taxa 4x35 kilometerprisen mellem jul og nytår op til 25,50 kroner - sammenlignet med 13 kroner på almindelige helligdage.
Også starttaksten blev hævet fra 50 kroner til 85 kroner.
Et andet selskab, Taxi 4x27, hævede starttaksten fra 3 kroner til 135 kroner og kilometerprisen fra 17 kroner til 25,50 kroner.
- Der har været en massiv reaktion fra kunderne på de priser, vi har sat, og der har vi ramt forkert.
Vi har fået sat priserne højere op, end hvad folk er villige til at betale, siger Palle Christensen, bestyrelsesformand i selskabet Taxa 4x35.
Læs også:Taxaselskaber dropper høje priser efter kritik: Kunderne vil simpelthen ikke betaleLiberalisering af taximarkedet Det er liberaliseringen af taxiloven, som gør det muligt for taxiselskaberne at skrue på priserne helt op til loftet på 135 kroner for en starttakst.
Førhen blev maksimalpriserne for taxikørsel bestemt kommunalt, men med den nye lov overtager Trafikstyrrelsen administrationen for kommunerne.
Dog er der en indkøringsfase på tre år, og derfor er det ikke alle selskaber eller alle vogne hos selskaberne, som hævede priserne denne jul.
Håber det smitter af på andreMartin Salamon kalder forbrugernes reaktion for en "god lektion" for taxibranchen.
- Det var jo langt ude, at tro, at vi som forbrugere og også deres egne chauffører ville acceptere de priser, siger Martin Salamon.
Cheføkonomen håber på, at andre selskaber i branchen vil lære af sagen.
- Det nye er, at de bliver udsat for konkurrence, fordi forbrugerne kan vælge at gå fra det ene selskab til det andet, hvis priserne er for høje.
Det er lige præcis det, de har gjort her.
Taxa 4x35 har valgt at droppe de forhøjede priser og vender derfor tilbage til normale helligdagspriser mellem jul og nytår.
Hos 4x27 får kunderne 50 procent rabat på ture i København mellem den 31.
december og 1.
Januar.
Læs også:Politikere bag taxilov: Tårnhøje julepriser er selskabernes ansvarFacebookTwitterKopier linkEmner:Forbrugerrådet|Erhverv|Taxiselskaber|Forbrug|København




https://www.dr.dk/nyheder/viden/kroppen/tarmen-8-meter-langt-organ-manipulerer-dit-helbred






https://www.dr.dk/sporten/haandbold/pytlick-foer-final-4-finale-vores-topniveau-giver-dem-problemer

HåndboldPytlick før Final 4-finale: 'Vores topniveau giver dem problemer'Jan Pytlick fokuserer mest på eget niveau, når Odense Håndbold møder Nykøbing F.
i kvindernes pokalfinale.
Træner Jan Pytlick og resten af Odense Håndbold er klar til finalen i Final 4, hvor modstanderen er Nykøbing Falster.
30.
dec.
2018 kl.
09.
11Bemærk: artiklen er mere end 30 dage gammelLæs opTræner Jan Pytlick så lørdag sit Odense-hold vende et truende nederlag til sejr i pokalsemifinalen i Santander Cup, da stillingen 10-18 i anden halvleg blev vendt til sejr på 27-25 mod Team Esbjerg.
Søndag gælder det så Nykøbing F.
i finalen ved Final 4-stævnet i Esbjerg.
- Det bliver en helt anden kamp, da Nykøbing spiller på en helt anden måde og meget hurtigt.
Nu skal vi se noget video af dem, men jeg tænker da, at vi har gode muligheder for at vinde, siger Jan Pytlick.
- Jeg har stor respekt for Nykøbing, som vi altid har haft problemer mod, men vi skal fokusere mest på at få vores eget spil til at køre.
Rammer vi topniveauet, så tror jeg, at Nykøbing får det svært.
Læs også:Odense-helt jubler over vildt pokal-comebackOgså Odenses topscorer i semifinalen, Mette Tranborg, har stor respekt for Nykøbing.
- Vi ved, at de er gode til at løbe kontra.
Får vi ikke gjort vores angreb ordentligt færdige, kan de løbe med os, og det må for alt i verden ikke ske.
- Derfor skal vi sørge for at spille tålmodigt angreb og dække ligeså hårdt op som i anden halvleg mod Team Esbjerg.
Det bliver en hård finale mellem to gode hold.
Det bliver meget lige, forudser Mette Tranborg.
Nykøbing F.
spillede den tidlige semifinale lørdag og vandt med hele 37-18 over Randers, men i Odense tror man ikke, at det får stor betydning, at modstanderen slap nemmere igennem og spillede tidligt.
Læs også:Nykøbing Falster tromler over Randers i Final 4-semifinale- Der er selvfølgelig noget i forhold til restitution, men jeg er sikker på, at vi nok skal være 100 procent klar søndag, forsikrer Tranborg.
Heller ikke Pytlick frygter scenariet.
- Der vil sidde lidt i fødderne, men det skal vi sgu nok kunne klare, lyder det fra træneren.
Finalen begynder søndag klokken 16.
Forinden mødes Randers HK og Team Esbjerg i kampen om tredjepladsen klokken 13.
30.
/ritzau/FacebookTwitterKopier linkEmner:Mette Tranborg (håndboldspiller)|Nykøbing Falster|Team Esbjerg|Odense|Håndbold




https://www.dr.dk/sporten/haandbold/anne-mette-hansen-forlaenger-med-ungarske-cl-mestre

HåndboldAnne Mette Hansen forlænger med ungarske CL-mestreAnne Mette Hansen har forlænget aftalen med Champions League-vinderen Györ, så den nu løber til 2020.
Danmarks Anne Mette Hansen har fået sin klubkarriere på plads indtil 2020.
30.
dec.
2018 kl.
09.
41Bemærk: artiklen er mere end 30 dage gammelLæs opHåndboldspilleren Anne Mette Hansen kommer også i den kommende sæson til at jagte europæiske triumfer med den ungarske klub Györ.
Hansens oprindelige kontrakt stod til at udløbe til sommer, men parterne er blevet enige om at udnytte en gensidig option til at forlænge samarbejdet med yderligere en sæson.
Dermed løber aftalen nu til sommeren 2020.
Det oplyser Györ på sin hjemmeside.
- I år har hun haft en vigtig rolle i både angreb og forsvar og har gjort det godt.
Vi vil gerne vise vores tillid til hende ved at udnytte optionen, og det var hun positiv over for, siger klubpræsident Bartha Csaba.
Anne Mette Hansen skiftede til den ungarske storklub fra København Håndbold forud for sidste sæson, men blev hurtigt ramt af en knæskade, der blandt andet kostede deltagelsen ved VM i Tyskland.
Hun kæmpede sig tilbage i løbet af foråret, og debutsæsonen sluttede i triumf med Champions League-sejr og nationalt mesterskab.
Efter sommerpausen har den 24-årige dansker bidt sig fast som en profil på det stjernebesatte mandskab.
- En drøm gik i opfyldelse med min kontrakt med Györ.
Jeg føler stor tillid fra klubben og er glad for forlængelsen.
Jeg tror, vi får succes sammen i år og næste år, siger Anne Mette Hansen til klubbens hjemmeside.
/ritzau/FacebookTwitterKopier linkEmner:København Håndbold|Tyskland|Anne Mette Hansen (håndboldspiller)




https://www.dr.dk/sporten/tennis/wozniacki-vil-skabe-opmaerksomhed-om-sin-gigt-sygdom

TennisWozniacki vil skabe opmærksomhed om sin gigt-sygdomCaroline Wozniacki skyder i de kommende dage den nye sæson i gang, men det bliver ikke kun med fokus på spillet på tennisbanen.
Caroline Wozniacki er klar til den nye tennissæson, og den skyder hun i gang i Auckland i de kommende dage.
Af Rasmus Dalgaard30.
dec.
2018 kl.
12.
00Bemærk: artiklen er mere end 30 dage gammelLæs opTraditionen tro samles de fleste af verdens bedste kvindelige tennisspillere i Australien og New Zealand i de kommende dage, hvor forberedelserne til årets første grand slam, Australian Open, skydes i gang.
Danske Caroline Wozniacki plejer at stille til start i WTA-turneringen i Auckland i New Zealand, og i år er ingen undtagelse.
Men hvor man er vant til, at det er spillet på banen, der fylder for den danske tennisspiller, så går hun ind til 2018-sæsonen med mere end tennis på hjerte.
Wozniacki fortalte for cirka to måneder siden til verden, at hun lider af leddegigt, og nu vil hun bruge sin status som en af sportens absolutte superstjerner til at gøre opmærksom på sygdommen.
Læs også:Kærlighed og knas med knæet: 2019 kan blive Wozniackis sidste sæsonDet fortæller hun til det newzealandske medie, New Zealand Herald.
- Man har en stor platform, når man laver det, jeg laver, og jeg synes, der er så mange måder, man kan skabe opmærksomhed på.
Lige nu er vi ved at finde ud af hvordan, men bare det at jeg har fortalt, at jeg lider af reumatoid artritis (leddegigt, red.
), det har hjulpet en masse mennesker, siger hun i lufthavnen i Auckland.
- Mange mennesker har kontaktet mig og fortalt, at de lider af det samme, eller nogen i deres familie lider af det.
Der er flere mennesker, der har sygdommen, end man tror.
Cirka 25 millioner mennesker på verdensplan lider af sygdommen, og Wozniacki fortæller, at hun har været nødt til at ændre sin livsstil i forhold til leddegigten, men at hun for hver dag der går lærer at leve med sygdommen.
Læs også:Kvinderne præger nominering til Årets Sportsnavn- Hver dag er en ny dag, og man har det, som man har det.
Men jeg har det fint, og det handler om at finde ud af, hvad der virker for mig, og hvad der får mig til at have det godt.
Det lærer man hen ad vejen.
Det er femte år i træk, den 28-årige tennisspiller skyder sæsonen i gang i Auckland.
Det er blevet til finaledeltagelse i 2015 og 2018, men hun har aldrig vundet turneringen.
Det betyder dog ikke, at hun ikke holder af turneringen.
- Jeg elsker at spille her.
Det giver mig en god start på sæsonen, og jeg håber, at jeg gør det godt, siger hun.
Læs også:Caroline Wozniacki har fået leddegigt- Jeg havde en god sidste sæson, og jeg har spillet godt de seneste sæsoner, så jeg føler mig godt tilpas.
Det vigtigste er, at min krop kan holde til det, og kan den det, så får jeg forhåbentlig en god sæson i år.
Caroline Wozniacki tog karrierens største skalp i 2018, da hun vandt sin første grand slam-titel med sejren i Australian Open.
Hendes forsøg på at gentage succesen begynder 14.
januar i Melbourne.
FacebookTwitterKopier linkEmner:Caroline Wozniacki (tennisspiller)|Tennis|New Zealand|Australian Open|Auckland




https://www.dr.dk/sporten/haandbold/vm-herrer/kommunale-vm-millioner-drysser-over-dhf

VM herrerKommunale VM-millioner drysser over DHF VM i håndbold bliver en god forretning for DHF - ikke mindst takket være kommunale milliontilskud.
Jyske Bank Boxen i Herning er et af de to steder i Danmark, der er vært for håndbold-VM i januar.
30.
dec.
2018 kl.
09.
26Bemærk: artiklen er mere end 30 dage gammelLæs opSelv om Dansk Håndbold Forbund (DHF) styrer mod et pænt overskud på værtskabet for håndbold-VM i januar, kan forbundet se frem til et tocifret millionbeløb fra skatteyderne i de to værtskommuner, København og Herning.
Det skriver Politiken søndag.
I budgettet for VM, som Danmark arrangerer sammen med Tyskland, forventer DHF et plus på 10,5 millioner kroner før de offentlige tilskud.
Derudover giver de to kommuners økonomiske indsprøjtning tilsammen 15,5 millioner kroner, mens der venter to millioner kroner fra det statsfinansierede Sport Event Denmark.
Dermed kan DHF se frem til et samlet overskud på knap 30 millioner kroner, hvis budgetterne holder.
Og mens forbundet sender hele milliongevinsten ind i en momsfritaget forening, løber der til gengæld ikke så meget som én krone fra overskuddet tilbage i de kommunale kasser.
Læs også:Danske profilers VM-form glæder landstræner- Det her er fuldkommen uforståeligt.
Kommunerne er forpligtet til at handle økonomisk forsvarligt, og det kan man i den grad ikke sige, at de har gjort her, siger chefforsker på Danmarks Medie- og Journalisthøjskole i Aarhus, Roger Buch til Politiken.
Meldingen fra de to kommuner er, at begivenheden giver god branding og skaber omsætning i turistbranchen.
Håndbold-VM spilles mellem 10.
og 27.
januar, og værtskabet bliver delt mellem Danmark og Tyskland.
I Danmark er det Boxen i Herning og Royal Arena i København, der lægger halgulv til kampene.
/ritzau/FacebookTwitterKopier linkEmner:Dansk Håndbold Forbund|Roger Buch (lektor)|Danmarks Medie og Journalisthøjskole|København|Økonomi




https://www.dr.dk/nyheder/kultur/slut-med-saelge-sex-modeaaret-2018-boed-paa-undertoejsgigant-i-krise-og-en-royal

KulturSlut med at sælge sex?
Modeåret 2018 bød på undertøjsgigant i krise og en royal darling som nyt stilikonModeredaktør Chris Pedersen kigger tilbage på modeåret 2018.
Undertøjsgiganten Victoria's Secret og Meghan, hertuginde af Sussex gjorde sig på vidt forskellig vis bemærket i modeåret 2018.
Af Chris Pedersen - TV-vært og moderedaktør30.
dec.
2018 kl.
10.
01Bemærk: artiklen er mere end 30 dage gammelLæs opFra katolsk luksusmode til usælgeligt sexet undertøj, royale stilikoner og Dolce & Gabbanas kinesiske hovedpine.
Årets gang i modeverdenen bød som sædvanlig på masser af kontroverser og drama.
Herunder gennemgår tv-vært og moderedaktør Chris Pedersen gennemgår årets mest heftige historier fra modens verden.
1Dolce & Gabbana vækker Kinas vredeLoading preview.
.
.
Det italienske modehus Dolce & Gabbana havde egentlig planlagt en timelang hyldest til det kinesiske marked, da de satte kursen mod Shanghai, hvor berømtheder, influencers og pengestærke klienter skulle præsenteres for virksomhedens nyeste kollektion.
Men sådan skulle det ikke gå.
Først kom virksomheden under voldsom SoMe-beskydning for en række virale reklamer, hvor kinesiske modeller spiste italienske nationalretter som pizza og cannoli med spisepinde.
Videoerne blev opfattet som racistiske og sexistiske, og værre blev det, da en række mobilskærmbilleder fra den ene designer Stefano Gabbana begyndte at florere på nettet.
Her omtalte han nemlig Kina med en række lorte-emojier og kaldte landet for en beskidt og ildelugtende mafia.
Så begyndte de celebre gæster at melde afbud, modellerne forlod showet i protest, så blev det officielt aflyst af den kinesiske regering, hvorefter en lang række webbutikker boykottede brandet.
Det kinesiske marked er udgør cirka en tredjedel af det globale luksusmarked, og selvom det stadig er for tidligt at forudse, hvilke økonomiske konsekvenser skandalen vil have for Dolce & Gabbana, så blev det dog ikke meget bedre, da duoen udsendte en officiel optagelse, hvor de undskyldte overfor kineserne, 'fordi de er så mange'.
2Sex sælger – ikke så meget længereLoading preview.
.
.
Man plejer at sige, at sex sælger, men det er åbenbart en sandhed med modifikationer, for efter flere årtier som et af USA's mest elskede undertøjsbrands, er succeskurven stærkt faldende for Victoria’s Secret.
Brandet blev startet som et postordrekatalog i slutningen af 70’erne af forretningsmanden Raymond, som synes det var pinligt at købe undertøj til sin kone i fysiske butikker.
Igennem årene udviklede virksomheden sig til en amerikansk institution, hvor stjerner som Heidi Klum, Tyra Banks og Helena Christensen gerne lagde krop til det prisvenlige lingeri.
Loading preview.
.
.
I midten af 90'erne begyndte Victoria’s Secret at afholde et årligt modeshow, der blev vist på TV, og som så sent som i 2013 tiltrak næsten 10 millioner seere.
I år var dette tal dog faldet til lidt over 3 millioner seere, ligesom omsætningen også er faldet i løbet af de seneste år.
Nogle kalder det en naturlig reaktion på, at kvaliteten af undertøjet er blevet stadigt forringet, mens andre kritikere ser det som en naturlig udvikling i en periode efter #metoo-bevægelsen og et generelt fokus på diversitet og feminisme.
Modeskribenten Robin Givhan fra Washington Post havde da også den skarpe pen fremme, da hun anmeldte det en time lange program som værende 'et ikke-event af så knusende klicheer og anti-sexethed, at det ikke er værdigt til en kulturel renovering.
Det skal bare rives ned.
Ellers skal vi alle sammen bare løbe ud til siden, lade det gå i opløsning til det falder sammen af helt af sig selv.
'3Luksusmode og Vatikanet trak rekordpublikumLoading preview.
.
.
Over 1,65 millioner gæster passerede tælleapparatet på The Costume Institute i New York (beklædningsafdelingen af The Met), da museet satte fokus på, hvordan moden igennem historien har ladet sig inspirere af katolicismen.
Kombinationen af mode og religion skabte en hel del debat, men udstillingens kurator Andrew Bolton fik de fleste kritikere til at tie, da det lykkedes ham at få Vatikanet til at udlåne en lang række genstande og på den måde velsigne projektet.
Siden 1995 har chefredaktøren på amerikansk Vogue, Anna Wintour, stået bag den spektakulære åbningsfest, hvor stjerner som Katy Perry og Rihanna denne gang lod sig underholde af Madonna’s optræden med sangen 'Like a Prayer'.
Udstillingen er den mest besøgte nogensinde på The Met og slog rekorden fra 1978, hvor 1,3 millioner gæster besøgte 'Treasures of Tutankhamun'.
4Dansk mode solgt til KardashianLoading preview.
.
.
Vi skal helt tilbage til 90'erne siden dansk mode, har haft så global en medvind, som det er tilfældet lige nu.
Efter at mærket Ganni solgte en del af virksomheden til amerikanske kapitalfond L Catterton i 2017, har Ganni haft endnu et succesår på det internationale marked, hvor det af flere globale butikker er blevet fremhævet som et af de mest hypede og bedstsælgende brands.
Stine Goya har arbejdet sammen med luksusweb-shoppen Net-a-Porter, mens Baum und Pferdgarten afrundede 2018 med et samarbejde med den tyske webshop-gigant Mytheresa.
Loading preview.
.
.
Det er dog det unge brand Saks Potts, der har scoret den bedste omtale efter deres farverige design blev set på blandt andre topmodellen Kendall Jenner og rapperen Cardi B, ligesom de modtog en særlig bestilling på to outfits til Kim Kardashian og Kanye Wests datter North West, som Kim Kardashian senere delte med sine over 100 millioner følgere på Instagram.
5Modebranche frygter kritisk Instagram-kontoLoading preview.
.
.
Selvkritik er ikke modebranchens stærke side, og måske er det derfor, at Instagram-kontoen Diet Prada på kun fire år har rundet over 1 million følgere.
Bag profilen står Lindsey Schuyler og Tony Liu, som oprindeligt slog sig op på at råbe op, når internationale modehuse kopierede andre designere for åbenlyst.
I løbet af årene er duoen blevet mere kritisk og konfronterende.
Diet Prada var en afgørende faktor, da Dolce & Gabbana kom i problemer i Kina, de har påpeget racistiske design hos det italienske modehus Prada, og så afsluttede de 2018 med at poste en række foruroligende korrespondancer fra det sociale medie Whatsapp mellem den russiske designer Gosha Rubchinskiy og en række unge modeller, hvor han blandt andet bad dem om at sende ham afklædte billeder i forbindelse med en casting.
6Italiensk luksusbrand solgt til amerikaner for 13 milliarderLoading preview.
.
.
Der gik en chokbølge igennem modebranchen, da det kom frem, at det italienske luksusbrand Versace var blevet solgt til den amerikanske virksomhed Michael Kors for 10 milliarder kr.
Versace blev startet i 1978 af Gianni Versace, som talte berømtheder som Elton John, Madonna og Prinsesse Diana iblandt sine celebre fans.
Han bliver også krediteret for at have opfundet supermodeller som Helena Christensen, Naomi Campbell og Claudia Schiffer.
I 1997 blev han myrdet udenfor sit hjem i Miami Beach, hvorefter søsteren Donatella Versace tog over, og det har hun altså gjort med stor succes.
I 2017 markerede hun 20-året for Giannis død, med et storslået show, hvor Helena Christensen, Naomi Campbell, Carla Bruni, Claudia Schiffer og Cindy Crawford var tilbage på catwalken, og nu kan hun altså også fejre et salg i milliardklassen, om end fans af Versace er nervøse for, hvad den nye ejer vil gøre ved Versace-brandet.
7Pels er yt - helt ytLoading preview.
.
.
Igennem århundreder har pels været synonymt med den ultimative luksus, men står det til internationale modehuse som Burberry, Gucci og Michael Kors, så er pels på vej ud af luksusverdenen.
I løbet af 2018 har utallige af modehuse frasagt sig brugen af pels, og det franske modehus Chanel afsluttede 2018 med at proklamere, at de fremover ikke vil benytte sig af hverken pels eller eksotiske skind fra blandt andet krokodiller og slanger.
Årsagen skal ifølge det franske modehus findes i, at de ikke kan finde materialer produceret under ordentlige forhold, og derfor vil designafdelingen fremover forske i at udvikle nye luksusmaterialer.
Udviklingen udgør en åbenlys trussel mod pelsindustrien, men til gengæld udsendte den amerikanske dyreværnsorganisation PETA en pressemeddelelse med budskabet om, at 'champagne-propperne sprang' på hovedkontoret.
Når man ikke kan få pels, må man nøjes med bobler.
8Meghan Markle – nyt globalt stilikonLoading preview.
.
.
Den amerikanske skuespillerinde Meghan Markle drønede direkte ind på top 10, over modeverdenens mest iagttagede stilikoner, da hun blev gift ind i den britiske kongefamilie.
Hendes stil er skarp, grafisk, monokron og elegant, og så er det bestemt ikke en ulempe, at hun i modsætning til sin svigerinde omfavner modeverdenen så høj grad, at hun afsluttede året med at dukke op på scenen under British Fashion Awards for at overrække prisen som årets designer til Clare Waight Keller, som er chefdesigner for det franske modehus Givenchy.
I øvrigt samme designer der stod bag Markles minimalistiske brudekjole, der netop blev symbolet på hendes langt mere cool tilgang til den royale garderobe.
Det er nye tider i England, og måske det i fremtiden vil lykkes for Meghan Markle at bryde med traditionen for de hudfarvede nylonstrømper i det britiske kongehus.
De har hvert fald været det eneste kritikpunkt, som Markle har mødt rent modemæssigt, siden hun fik sin nye titel.
Der findes nemlig to uskrevne regler for kvinderne i den britiske kongefamilie.
Nylonstrømper og diskrete neglelakker, da den siddende dronning efter sigende finder alt andet vulgært.
Loading preview.
.
.
Den danske Prins Nikolaj vakte i øvrigt også opsigt, da han dukkede op på catwalken hos britiske Burberry, for derefter at score en tjans hos franske Dior, både på catwalken og i den prestigefyldte forårskampagne for det globale luksusbrand.
Loading preview.
.
.
9Alle skulle gå med bæltetaskeLoading preview.
.
.
Det kan godt være, at det ikke er chikt at flyve længere, men til gengæld fik den ultimative turisttaske et regulært comeback i 2018, måske efter supermodellen Kendall Jenner viste sig med en vintageversion fra Louis Vuitton.
Kort efter begyndte gamle versioner fra Prada at gå som varmt brød på vintage-sider som Vestaire Collective og danske Trendsales, og ringen blev sluttet, da designeren Miuccia Prada valgte at relancere sine sorte nylontasker fra 90’erne med det karakteristiske trekantede metallogo.
Bæltetasken findes dog også i mere prisvenlige versioner fra brands som Nike, Northface og danske Wood Wood.
10Spice Girls reunion – 90'erne er tilbageLoading preview.
.
.
90'erne havde sit store år i moden, hvor alt fra chunky sneakers fra New Balance, Fila til logo-t-shirts og tasker fra Gucci, Christian Dior og Calvin Klein tog en tur mere i modemanegen.
Kodeordet er nostalgi, og det er særligt den unge del af 90'ernes stil, som der findes inspiration i.
Sportstøj i krasse farver, forskellige plastmaterialer, fotografiske print og leggings, fake fur og crop tops.
Derfor kunne det heller ikke komme på et mere passende tidspunkt, da den britiske supergruppe Spice Girls proklamerede, at 2019 bliver året for endnu en reunion.
Selvom de fire kvinder (Posh Spice har takket nej) er blevet ældre, så er det nemlig 90'er-looket, som de fleste af os husker bandet for.
Komplet med hotpants, plateau-støvler og tyggegummi-farver.
FacebookTwitterKopier linkEmner:Mode- og designbranchen|Kina|Storbritannien|Tøj|Vatikanstaten




https://www.dr.dk/nyheder/udland/derfor-er-dagens-valg-i-dr-congo-vigtigt-konflikt-kobolt-og-ebola

UdlandDerfor er dagens valg i DR Congo vigtigt: Konflikt, kobolt og ebolaDen Demokratiske Republik Congo er verdens største producent af kobolt, og derfor holder udenlandske investorer godt øje med valget – uden DR Congo, ingen mobiltelefoner og elektriske biler.
Plakat med Emmanuel Ramazani Shadary.
Af Søren Bendixen - Afrika-korrespondent30.
dec.
2018 kl.
10.
07Bemærk: artiklen er mere end 30 dage gammelLæs opI dag går Den Demokratiske Republik Congo til valg.
Det er imødeset med stor spænding.
Det kan blive første gang, landet foretager et demokratisk magtskifte, men det kan også ende i vold og kaos og sende det vigtige land ud i en endnu mere håbløs situation, end det allerede er.
Hvorfor er det vigtigt?
Tenke Fungurume-minen i DR Congo, en af verdens største kobolt-miner.
DR Congo er et af Afrikas folkerigeste lande, og det er samtidig et af de steder i verden, hvor undergrunden indeholder flest dyrebare metaller.
Her er guld, diamanter og ikke mindst kobolt, som bruges i mobiltelefoner og batterier.
DR Congo er verdens største producent af kobolt, og derfor holder udenlandske investorer godt øje med valget – uden DR Congo, ingen mobiltelefoner og elektriske biler.
Hvad er på spil?
De seneste 17 år har Joseph Kabila siddet på præsidentposten.
DR Congo fik sin selvstændighed i 1960, dengang hed landet Zaire.
Det er endnu ikke lykkedes at afholde et demokratisk valg.
De seneste 17 år har Joseph Kabila siddet på posten.
Han skulle have forladt den tilbage i 2016, men har formået at udskyde valget frem til i dag, blandt andet med argumentet om, at det var for dyrt at afholde et valg.
Han tog magten i landet tilbage i 2001, efter hans far, Laurent Kabila, netop var blevet myrdet.
Laurent Kabila havde haft magten siden 1997, da han smed den mangeårige diktator Mobutu på porten.
Landet har været hjemsted for nogle af de voldsomste krige på kontinentet op gennem 1990'erne og 00'erne.
Ni afrikanske lande var involveret, og anslået har mere end fem millioner mennesker mistet livet.
Den dag i dag er landet stadig præget af voldsomme uroligheder, især i den østlige del af landet, hvor et utal af militser huserer og lever godt af den minedrift, der sikrer kostbare metaller til vores del af verden.
På trods af landets store rigdomme, er 13 millioner congolesere er afhængige af hjælp fra det internationale samfund, og tusinder af FN-soldater forsøger at sikre forholdene i landet.
Der er med andre ord rigeligt med opgaver til landets kommende præsident.
Hvad med ebola?
En mor sørger over sit døde barn i Beni i Nord-Kivu-regionen i den nordøstlige del af DR Congo.
Dødsårsagen formodes at være ebola.
Verdens første ebola udbrud fandt sted i DR Congo.
Det var i 1976, og lige nu gennemlever landet sit 10.
udbrud.
Mere end 300 mennesker har mistet livet, og det er verdens næstværste udbrud nogensinde.
Verdenssundhedsorganisationen WHO frygter, at det kan tage mindst et halvt år endnu at få det slået ned.
Udbruddet er konstateret i den østlige del af landet, hvor mange voldelige militser gør det svært at hjælpe befolkningen.
Flere gange har hjælpearbejdere måttet indstille deres arbejde på grund af kampe.
Samtidig frygter man, at nabolandene Sydsudan og Uganda bliver ramt.
På grund af risiko for smitte og de mange voldsepisoder i området har landets valgkomite besluttet at udskyde valget i Beni og Butembo i Nordkivu-provinsen og Yumbi i Mai-Ndombe-provinsen indtil marts.
Det er oppositionen ikke glad for, idet den typisk henter mange stemmer her.
Hvem vinder?
Tidligere indenrigsminister Emmanuel Shadarys CV er så plettet, at han er på EU's sanktionsliste på grund den hårde behandling, som Kabilas regering, har udsat oppositionen for.
Der er frygt for, at der bliver skabt så meget kaos og voldelige situationer, at der reelt ikke kan udpeges en rigtig vinder af valget.
Det vil kunne give Joseph Kabila en mulighed for at blive på posten.
Han har gentagne gange demonstreret, at han nødig vil af med den og allerede meddelt, at han ikke vil forlade politik.
Forfatningen tillader ikke, at Joseph Kabila selv stiller op, men i hans sted står en tidligere indenrigsminister, Emmanuel Shadary, øverst på stemmesedlen.
Hans cv er så plettet, at han er på EU's sanktionsliste på grund den hårde behandling, som Kabilas regering har udsat oppositionen for.
Overfor ham står en ret splittet opposition, hvor den kandidat, der ser ud til at klare sig bedst, hedder Felix Tshisekedi og er fra det største oppositionsparti.
FacebookTwitterKopier linkEmner:Den Demokratiske Republik Congo|EU|WHO|Afrika|Vold




https://www.dr.dk/nyheder/regionale/syd/flere-vil-vaere-danske-syd-graensen-sender-ansoegninger-paa-stribe-om

Syd- og SønderjyllandFlere vil være danske syd for grænsen: Sender ansøgninger på stribe om statsborgerskabGeneralkonsulatet i Flensborg modtager mange ansøgninger fra folk, der vil være danske statsborgere.
Mange har søgt om at få dansk statsborgerskab på generalkonsulatet i Flensborg.
(© ColourBox.
com)Af Ulrik Bang-Mørch og Per Vinther30.
dec.
2018 kl.
10.
05Bemærk: artiklen er mere end 30 dage gammelLæs opSiden juli har omkring 225 dansksindede sydslesvigere på Danmarks Generalkonsulat i Flensborg fået udleveret skemaer og informationsmateriale til at ansøge om dansk statsborgerskab.
Omkring 100 af dem har indgivet en ansøgning om dansk statsborgerskab på generalkonsulatet.
Adgang til dansk statsborgerskabDansksindede sydslesvigere bosat i Sydslesvig gives med den nye indfødsretsaftale mulighed for under lempede betingelser at opnå dansk statsborgerskab.
Disse ansøgere skal opfylde 2 ud af følgende 4 kriterier, dog således at kriterium nr.
1 er obligatorisk:1) Ansøgeren er født eller opvokset i Sydslesvig, og har helt eller delvist gået i dansk skole, eller kan godtgøre danskkundskaber i skrift og tale på linje med de krav, der stilles til ansøgere, der ønsker at opnå dansk indfødsret efter Prøve i Dansk 32) Ansøgeren er af dansk afstamning, dvs.
mindst én person i ansøgerens slægt fire generationer tilbage har haft dansk indfødsret ved fødslen3) Ansøgeren har på et tidligere tidspunkt haft bopæl i Danmark i mindst tre år i træk (undtagelsesvis vil dette kriterium kunne opfyldes via tidligere bopæl i et andet nordisk land, såfremt ansøgeren i øvrigt har en særlig tilknytning til det danske mindretal)4) Ansøgeren har i en periode mindst 10 år udført aktivt bestyrelsesarbejde, udført frivilligt arbejde eller på anden måde været aktivt medlem i én eller flere af det danske mindretals foreninger.
Kilde: Udlændinge- og IntegrationsministerietDet oplyser generalkonsul Kim Andersen til DR.
Forskellige årsager til ansøgningerneDet er muligt for dansksindede sydslesvigere at få dansk pas, hvis de opfylder mindst to af fire krav, som alle handler om en form for tilknytning til Danmark.
- Bevæggrundene for at søge er vidt forskellige.
Det er ældre mennesker, som synes, at der er nogle ting, de gerne lige vil have helt på plads.
Der er også nogle, der synes, at der mangler noget i deres liv.
De føler, at det kan rettes op med den her mulighed, siger Kim Andersen.
- Der er også dem, der har boet i udlandet i en del år, men som er danske og føler sig danske.
Måske har de nogle børn, der har fået tysk statsborgerskab, men som nu også gerne vil have et dansk, så de får dobbelt statsborgerskab, forklarer Kim Andersen.
Hjertet banker for DanmarkÉn af dem, der har søgt dansk statsborgerskab, er sydslesvigeren Kay von Eitzen fra Flensborg.
Han har søgt om dansk statsborgerskab, fordi hans mor har rødder i Sønderjylland, Kerteminde og Odense.
- Det er jo en hjertesag for mig.
Hjertet banker lidt mere for Danmark.
Jeg er opvokset med en meget stærk, dansk mor og dertilhørende bedsteforældre.
Og jeg har jo fået hele den danske historie fortalt.
- Alle de historier og den opvækst, jeg har haft sammen med min mor, gør, at det er blevet et hjerteønske for mig at blive dansk statsborger ved siden af det tyske statsborgerskab, siger Kay Von Eitzen.
Lang sagsbehandlingstidFor sydslesvigere med bopæl i Danmark gælder, at de kun skal opfylde ét af de fire krav mod altså to, hvis man bor i Sydslesvig.
Man skal dog regne med en lang sagsbehandlingstid, siger Kim Andersen.
- Fra vi har vejledt folk og fået ansøgningerne ind og tjekket dem og sendt dem videre til Integrationsministeriet, så skal man regne med, at der kan gå op mod et par år inden styrelsens behandling er fuldendt, og sagen har været igennem lovbehandlingen.
FacebookTwitterKopier linkEmner:Flensborg|Udenrigspolitik|Social- og Integrationsministeriet|Tyskland|Udlændingepolitik




https://www.dr.dk/nyheder/regionale/oestjylland/flere-gravide-faar-konstateret-sukkersyge-barnet-bliver-tyk-af-det

ØstjyllandFlere gravide får konstateret sukkersyge: 'Barnet bliver tyk af det'Forskning viser, at både mor og barn har større risiko for at udvikle type-2-diabetes senere i livet efter en graviditet med diabetes.
Sidste år fik 2.
532 kvinder sukkersyge i graviditeten.
I 1997 ramte det kun knap 600 ud af 66.
334 gravide.
Af Kasper Heide Lund og Mikkel Vithner30.
dec.
2018 kl.
08.
30Bemærk: artiklen er mere end 30 dage gammelLæs opNår maven begynder at bule ud, og de kommende forældre kan mærke små, sparkende fødder, så venter der for flere også en dårlig nyhed.
Et stadigt stigende antal gravide udvikler nemlig graviditetsdiabetes, viser nye tal.
Sidste år fik 2.
532 kvinder sukkersyge i graviditeten, hvilket er 4,1 procent af det samlede antal gravide.
I 2016 var tallet 2.
505, mens det ti år tidligere var knap 1.
000 mindre.
Læs også:Gravide med diabetes giver sygdommen videre til børneneKvinder med graviditetsdiabetes de seneste 10 år2008: 1.
758 (med diabetes) - 62.
771 (uden diabetes)2009: 1.
785 (med diabetes) - 60.
651 (uden diabetes)2010: 1.
761 (med diabetes) - 61.
306 (uden diabetes)2011: 1.
779 (med diabetes) - 56.
966 (uden diabetes)2012: 1.
799 (med diabetes) - 55.
914 (uden diabetes)2013: 1.
841 (med diabetes) - 53.
846 (uden diabetes)2014:2.
059 (med diabetes) -54.
682 (uden diabetes)2015: 2.
200 (med diabetes) -55.
984 (uden diabetes)2016: 2.
505 (med diabetes) - 59.
186 (uden diabetes)2017:2.
532 (med diabetes) - 58.
703 (uden diabetes)Kilde: SundhedsdatastyrelsenProblemet skyldes ofte overvægt hos kvinderne, siger Per Ovesen, der er overlæge og professor på Aarhus Universitetshospital.
- Antallet af kvinder, der får sukkersyge i graviditeten, er steget hvert eneste år.
Det følges fuldstændigt med, at andelen af kvinder, som bliver gravide, bliver mere overvægtige.
Den store synder er, at vi alle sammen bliver mere overvægtige, siger Per Ovesen.
I 2017 var mere end hver tredje kvinde overvægtig, da de blev gravide, og hvis det medfører graviditetsdiabetes, risikerer barnet at blive for stort inde i maven.
- Hvis man har mere sukker i sit blod, ryger der mere sukker ind til barnet, og så får det for meget at spise.
Det er ikke sådan, at det bliver stort og muskuløst.
Barnet bliver tyk af det, ligesom vi andre ville blive, hvis vi fik for meget sukker, siger Per Ovesen.
Læs også:Gratis motion i vand til overvægtige gravide: Aarhus vil bekæmpe graviditetssukkersyge- Det giver et umiddelbart problem, for hvis det er stort, er det svært at føde.
Men det giver også et langsigtet problem for den nyfødte, for er man født overvægtig, har man lagt kimen til, at man bliver ved med at være overvægtig.
Katja fik trist besked kort før julKatja Nedergaard fra Aarhus har termin i slutningen af januar.
For nogle uger siden fik hun at vide, at hun har graviditetsdiabetes.
- Jeg blev lidt ked af det lige til at starte med, fordi det er en alvorlig diagnose, siger hun.
Hun fik efterfølgende en tid hos en diætist på Aarhus Universitetshospital for at få styr på kost og motion.
Her fandt hun ud af, at forskning viser, at både mor og barn har større risiko for at udvikle type-2-diabetes senere i livet efter en graviditet med diabetes.
Derfor var det heller ikke svært for hende at lægge kosten om.
- Det er jo ikke mig selv, det går ud over.
Det er også et lille barn.
På den måde får man serveret selvdisciplin meget nemmere, end hvis det kun var én selv, det gik ud over, siger Katja Nedergaard.
Læs også:Gravide kede af jordemødres vægttyranni: Kiloene var vigtigere end mit ufødte barnDerfor er den kommende mor motiveret for at fortsætte den sunde livsstil efter fødslen for sin egen skyld.
Forskning viser desuden, at halvdelen af kvinder med graviditetsdiabetes har udviklet type-2-diabetes ti år efter, at de har født.
FacebookTwitterKopier linkEmner:Diabetes|Graviditet og fødsel|Aarhus Universitetshospital|Fedme|Aarhus




https://www.dr.dk/sporten/cykling/overblik-valgren-foerte-i-dansk-succesaar-paa-jernhesten

CyklingOVERBLIK Valgren førte an i dansk succesår på jernhestenDanmark havde et af sine bedste år i historien i cykelsporten med flere flotte sejre.
Af Frederik Palle30.
dec.
2018 kl.
07.
55Bemærk: artiklen er mere end 30 dage gammelLæs opMan skal ikke kigge lang tid på de danske cykelresultater i 2018 for at kunne konkludere, at cykelsæsonen har været en af de bedste i nogensinde.
Flotte sejre og topresultater har gjort, at Danmark har genvundet en plads i toppen af international cykling.
Det er selvfølgelig primært en etapesejr i Tour de France, at have vundet Amstel Gold Race og en topplacering i Flandern Rundt, som falder i øjnene, men kigger man på statistikkerne, så bekræfter det kun fornemmelsen af en flot sæson.
Læs også:Michael Valgren er Årets Cykelrytter: 'Jeg har slået store navne'Hvis man ser på antallet af sejre, har herrerne haft den flotteste sæson de seneste 30 år.
Hele 45 gange i World Touren eller UCI-løb har en dansker formået at række hænderne i vejret, når han er kørt over stregen.
Og ser man alene på World Tour-løb, så er det blevet til syv imponerende sejre.
Man skal helt tilbage til 1993 for at finde et år, hvor danskerne har overgået det.
Men dengang blev sejrene hentet af Rolf Sørensen, Bjarne Riis og Jesper Skibby.
Alle tre har indrømmet brug af doping efterfølgende.
Læs også:Valgren glæder sig til en sæson med flere hjælperyttereOgså på kvindesiden har det været et rigtig godt år med ni sejre i sæsonen.
Det er det samme som sidste år og det næstbedste i historien efter 2016, hvor Amalie Dideriksen også gik hen og blev verdensmester.
I 2019 kan det måske endda blive et endnu bedre år for dansk cykling.
Antallet af mandlige danske World Tour-ryttere når der sit højeste siden 2004.
Dengang var der endda også et dansk hold i Team CSC, som havde ti ryttere.
Der vil være 18 danskere i den højeste række i 2019.
Læs også:Dansk cykelhold har store ambitioner: Går efter sejren i Danmark RundtKvinderne går en enkelt rytter tilbage i antal, men de danske stjerner i Amalie Dideriksen og Cecilie Uttrup Ludwig er stadig unge og kan fortsat udvikle sig.
Vi har samlet nogle de bedste danske resultater fra 2018.
Drømmestarten på klassikerneDanskerne havde allerede markeret sig med et par sejre uden for Europa, men da man først tog rigtig hul på den europæiske del af sæsonen med Omloop Het Nieuwsblad, så fik man de første tegn på, at der ventede en stor dansk sæson.
Michael Valgren fejrer sin triumf i Omloop het Nieuwsblad Det blev nemlig ikke bare til en enkelt, men faktisk to danske sejre i det belgiske løb.
Christina Siggaard startede med at vinde om lørdagen, og dagen efter var det så tid for Michael Valgren til at slå til, da han kørte alene i mål.
Så var sæsonen for alvor i gang.
Majestætisk præstation på en af de største scenerEn af de største dage i cykelkalenderåret fra en dansk synsvinkel var den 1.
april.
Og selvom datoen kunne indikere en aprilsnar, så var den god nok.
Danskerne var over det hele i det legendariske monument Flandern Rundt.
Læs også:Fuglen fik for meget fisk: For meget Omega 3 ødelagde Astana-kaptajnens Tour de FranceOg selvom det ikke blev til en dansk sejr i løbet, så kæmpede Mads Pedersen sig flot ind på en andenplads efter en præstation, hvor man godt kunne have undt ham at stå øverst på podiet.
Hvad der endda måske er gået i glemmebogen for nogen, det er, at Michael Valgren kom i mål på en flot fjerdeplads.
Jakob Fuglsang, AstanaMagnus Cort, AstanaJonas Gregaard Wilsly, AstanaKasper Asgreen, Deceuninck-Quick StepMichael Mørkøv, Deceuninck-Quick StepMikkel Honoré, Deceuninck-Quick StepChristopher Juul-Jensen, Mitchelton-ScottMads Würtz Schmidt, KatushaNiklas Eg, Trek-SegafredoMads Pedersen, Trek-SegafredoMichael Valgren, Team Dimension DataLars Bak, Team Dimension DataJonas Vingegaard, Team Jumbo-VismaAsbjørn Kragh Andersen, Team SunwebSøren Kragh Andersen, Team SunwebCasper Pedersen, Team SunwebRasmus Byriel Iversen, Lotto SoudalMatti Breschel, Team EF EducationÅrets store sejrDanskerne tog det høje niveau fra de tidlige klassikere med helt hen til Ardennerne.
I Amstel Gold Race viste Michael Valgren endnu engang, at han havde ramt formen på det helt rette tidspunkt.
Han rykkede væk fra favoritgruppen med Roman Kreuziger og slog tjekken i finalen.
Valgrens triumf var i høj grad også takket være et fantastisk forarbejde af Jakob Fuglsang, der angreb og angreb og kørte konkurrenterne møre, så Valgren kunne komme med sit eksplosive angreb, der skabte det afgørende hul.
Michael Valgren vinder Amstel Gold Race.
Tidlig Tour de France-formJakob Fuglsang tog de gode ben fra Amstel Gold Race med til Romandiet Rundt, hvor han hentede en flot etapesejr på løbets kongeetape og kørte sig op på en samlet fjerdeplads.
Angrebet fra danskeren kom på det perfekte tidspunkt på en nedkørsel, og da han allerede havde tabt en del tid på enkeltstarten dagen forinden, fik han også lov til at få et stort hul ned til konkurrenterne.
Det udnyttede han til fulde.
Dansk magtdemonstration i optaktsløb til TourenDer stod Danmark over det hele på Schweiz Rundt 2018.
Mange af verdens bedste cykelryttere var til start, men det afholdt ikke de danske ryttere fra at lave store resultater.
Det hele startede Christopher Juul-Jensen, der på et meget flot soloridt hentede sin første professionelle etapesejr.
Læs også:Henrik Liniger: ’En lille, ny detalje ændrer Danmark Rundt’Blot to dage efter var Søren Kragh Andersen så på spil, da han kørte alene i mål og tog den anden danske etapesejr i løbet.
På den afsluttende enkeltstart var han endda tæt på endnu en, men måtte nøjes med andenpladsen.
Jakob Fuglsang blev nummer to samlet i løbet.
De danske kvinder kan ogsåSelvom det meste af foråret var båret af de danske mænd på landevejen, så var de danske kvinder også med fremme.
Amalie Dideriksen havde svært ved at ramme de helt rigtig tangenter i starten af 2018, men det ændrede sig tættere på sommeren, hvor hendes verdensklasse-evner som afslutter kom til syne.
Det gjorde de for første gang for alvor i det store etapeløb OVO Energy Women’s Tour.
Her slog hun på fjerde etape alle verdens bedste sprintere og tog en etapesejr.
Hendes høje niveau fortsatte de efterfølgende måneder, hvor det både blev til et dansk mesterskab og to etapesejre i Boels Ladies Tour.
Cecilie Uttrup Ludwig, Cervelo-BiglaEmma Norsgaard Jørgensen, Cervelo-BiglaJulie Leth, Cervelo-BiglaAnnika Langvad, Boels-DolmansAmalie Dideriksen, Boels-DolmansPernille Mathiesen, Team SunwebTrine Schmidt, Team Virtu CyclingChristina Siggaard, Team Virtu CyclingLouise Norman Hansen, Team Virtu CyclingBirgitte Krogsgaard, Team Virtu CyclingOp- og nedTourEndelig blev tørsten efter en dansk etapesejr i Tour de France slukket.
For første gang i ni år lykkedes det en dansker at komme først over målstregen.
Det var Magnus Cort, som spurtede sig til en etapesejr i et mesterstykke af både ham selv og holdkammeraten Michael Valgren på 15.
etape.
Etapesejren var selvfølgelig højdepunktet, men også Søren Kragh Andersen viste sig flot frem i sin debut.
Han var iført ungdomstrøjen i en uge, og han spillede en vigtig rolle for at få holdkammeraten Tom Dumoulin til at slutte som nummer to samlet i løbet.
Det var dog ikke udelukkende opture i løbet.
Der var store forventninger til Jakob Fuglsang før løbets start, men han ramte aldrig den form, som man har set tidligere, og derfor måtte han nøjes med en 12.
plads samlet.
Dansk bjergged i tårer i AlperneMidt under Touren blev der også kørt La Course i Alperne, som er et endagsløb for kvinderne, der er arrangereret af ASO.
Det gik hen og blev et meget underholdende cykelløb, og det var specielt på grund af Cecilie Uttrup Ludwig.
Hun gik nemlig på solotogt på de stejle stigninger, og selvom hun blev hentet af ryttere som Annemiek Van Vleuten og Anna van der Breggen, så sluttede hun på en fjerdeplads.
Det er dog mest af alt danskerens reaktion efterfølgende, der vil blive husket i lang tid.
Hun var nemlig utrolig emotionel.
Valgren syrede til på helvedesbjergetChancen blev virkelig grebet til VM, selvom det måske ikke lige var en rute, som passede Michael Valgren perfekt.
Specielt ikke den sidste stigning op ad Hötting- muren endte med at gøre ondt på danskeren, da han lå alene i front af løbet.
Michael Valgren blev bedste dansker som nummer 7 i herrenes linjeløb.
VM I Landvejscykling Innsbruck Østrig her Linjeløb Valgren blev hentet og sat af blandt andre den senere verdensmester Alejandro Valverde, men danskeren fik alligevel kæmpet sig ind på en syvendeplads på en rute, der blev betegnet som en af de hårdeste de seneste 20 år.
Det er måske værd at tage med, at Kasper Asgreen faktisk blev verdensmester i holdtidskørsel med sit hold Quick Step-Floors.
Kragh lukker sæsonen af med manérDet var svært at slutte en succesfuld dansk cykelsæson på en bedre måde, end Søren Kragh Andersen gjorde.
I det efterårsløb Paris-Tours kører danskeren nemlig solo de sidste 10 kilometer og alene over målstregen.
Danmark var den nation i verden med 10.
flest sejre i 2018.
Den mest vindende nation var Italien.
FacebookTwitterKopier linkEmner:Christopher Juul-Jensen (cykelrytter)|Cykelsport|Jakob Fuglsang (cykelrytter)|Frankrig|Valg og folkeafstemninger




https://www.dr.dk/nyheder/udland/fransk-politi-bruger-taregas-i-voldsomme-demonstrationer-i-paris

UdlandFransk politi bruger tåregas i voldsomme demonstrationer i ParisCirka 12.
000 mennesker protesterede lørdag med "De Gule Veste" i Frankrig.
I november var tallet 288.
000.
Der var bål og brand, da "De Gule Veste" demonstrerede.
Og det var ikke kun i Paris, de gik på gaden.
Billedet her er fra Bordeaux.
30.
dec.
2018 kl.
06.
59Bemærk: artiklen er mere end 30 dage gammelLæs opFransk politi tog lørdag tåregas i brug, da protestbevægelsen "De Gule Veste" demonstrerede i Paris.
Det skriver nyhedsbureauet AFP.
Hundredvis af mennesker iklædt de symbolske neonfarvede trafikveste tog opstilling foran flere tv-stationer.
Her råbte de slagsord mod medierne og landets præsident, Emmanuel Macron, som de ønsker skal gå af.
Da demonstranterne begyndte at gå på togskinnerne og kaste genstande mod politiet, svarede betjentene igen med tåregas.
Også i Nantes i det vestlige Frankrig og i den sydlige havneby Marseille var flere hundrede mennesker på gaden for at protestere mod præsidenten.
Der var også sammenstød mellem demonstranter og politi i Nantes i det vestlige Frankrig.
Myndighederne vurderer, at op mod 12.
000 mennesker deltog i demonstrationerne landet over, hvor adskillige mennesker blev anholdt.
Det er ikke nær så stort et fremmøde som ved den første store demonstration med "De Gule Veste" den 17.
november.
Her deltog 282.
000 mennesker.
Den 22.
december var antallet af demonstranter faldet til 38.
600 og altså nu yderligere til cirka 12.
000.
Læs også:Antallet af demonstranter i Paris halveretManglende fremmøde skyldes julLedende skikkelser i protestbevægelsen begrunder det lave fremmøde med, at mange er på ferie hen over julen.
"De Gule Veste" startede som en protest over en forhøjelse af afgifter på blandt andet fossile brandstoffer.
Protesterne er dog blevet udvidet til at inkludere en generel utilfredshed med regeringen og en voksende ulighed.
Frankrigs præsident sagde i november, at han hører, hvad demonstranterne siger, men at han ikke planlægger at skrotte nye afgifter på benzin og diesel.
- Jeg vil ikke give efter over for dem, der ønsker ødelæggelser og uro, lød det fra Emmanuel Macron.
Han har dog siden valgt at udskyde afgifterne.
I flere andre europæiske lande har man også set "De Gule Veste"-demonstrationer.
I Belgien har politiet brugt tåregas mod demonstranter i gule veste.
Også i Holland har der været demonstrationer, senest lørdag i Haag.
Demonstrationen i Haag var ikke på forhånd blevet godkendt af politiet.
Undervejs udviklede protesterne sig til sammenstød mellem politiet og de cirka 200 demonstranter.
Der blev blandt andet kastet sten og fyrværkeri mod politiet, som "foretog adskillige anholdelser".
Det oplyser politiet ifølge nyhedsbureauet Reuters.
/ritzau/FacebookTwitterKopier linkEmner:Emmanuel Macron (politiker)|Frankrig|Demonstrationer|Haag|Politi




https://www.dr.dk/nyheder/regionale/nordjylland/borgmester-efter-ballade-om-julepyntet-kunstvaerk-eksperterne-skal

NordjyllandBorgmester efter ballade om julepyntet kunstværk: Eksperterne skal spørges fremoverBorgmester vil tale med kunst- og museumsfolk efter debatten om juleudsmykning af Per Kirkebys 'Muren'.
Den aktuelle julebelysning på Muren i Aars vil blive pillet ned i starten af januar.
Af Klaus Videbæk og Amal Guerdali30.
dec.
2018 kl.
07.
01Bemærk: artiklen er mere end 30 dage gammelLæs opEksperter skal fremover tage stilling til eventuel pyntning af kunstværker i byen Aars i Vesthimmerland.
Det mener borgmester Per Bach Laursen (V) efter sagen om Per Kirkebys kunstværk 'Muren', som den lokale handelsstandsforening i november fik udsmykket med julelyskæder.
Det vakte stor ballade blandt politikere og kunstelskere, og derfor vil man for fremtiden tage fagfolk med på råd, inden den slags sættes i værk.
Om kunstværket MurenKunstværket 'Muren' i Aars blev skabt i 1995 af den verdensberømte danske kunstner Per Kirkeby.
Værket kom til verden i samarbejde med den lokale kunstkomité og med midler fra Aars Handelsstandsforening.
Per Kirkeby døde den 9.
maj 2018 i en alder af 79 år.
- For det første er vi jo blevet klar over, hvor meget fin kunst, vi har i Aars, hvis ikke vi vidste det i forvejen.
Og at det har befolkningens interesse, hvordan det bliver behandlet, siger Per Bach Laursen.
For det andet er juraen klar på området.
Ikke en opgave for kommunenKunstværker er nemlig beskyttet af ophavsretten, og derfor skal også andre end de handelsdrivende i byen inddrages, hvis der kommer lignende ønsker næste år.
- Det kunne måske være bestyrelsen ved Vesthimmerlands Museum eller et andet sted, som man skal have ind over for at høre, hvad mulighederne er.
Det kunne være et forslag, siger Per Bach Laursen.
- Jeg synes ikke, det skal ligge hos kommunen.
Det skal ligge et sted, hvor de har de her kompetencer, siger han.
Det er ikke første gang, at Aars kommer på landkortet for sin juleudsmykning.
I julen 2017 fik byen den uofficielle titel som indehaver af Danmarks grimmeste juletræ.
Men på spørgsmålet om, hvordan man sikrer sig mod sådan et i fremtiden, lyder svaret fra borgmesteren:- Det kan jeg godt sige dig, det bliver svært.
Den aktuelle julebelysning på Muren i Aars vil blive pillet ned i starten af januar.
FacebookTwitterKopier linkEmner:Per Bach Laursen (politiker)|Per Kirkeby (billedkunstner)|Venstre|Aars|Jul




https://www.dr.dk/nyheder/indland/taxaselskaber-dropper-hoeje-priser-efter-kritik-kunderne-vil-simpelthen-ikke-betale

IndlandTaxaselskaber dropper høje priser efter kritik: Kunderne vil simpelthen ikke betalePrisstigningerne har betydet færre kunder i julen, siger taxaselskaber.
Af Maja Lærke Maach29.
dec.
2018 kl.
22.
12Bemærk: artiklen er mere end 30 dage gammelLæs opDet vakte stor utilfredshed blandt taxakunder, at flere selskaber op til jul og nytår lavede prisstigninger på både starttakst og på kilometerprisen for køreturen.
Særligt prisstigningen hos selskabet Taxi 4x27 blev ikke vel modtaget, idet man valgte at køre med en starttakst for at praje en taxa på 135 kroner mod tre kroner førhen.
Kunderne valgte at straffe selskaberne ved at køre mindre i taxa i julen.
Det får nu flere selskaber til at droppe de højere priser.
Når nogle kunder, der ellers ville tage en taxa, fravælger det, må vi erkende, at vi har fået skruet priserne for højt opPalle Christensen, bestyrelsesformand Taxa 4x354x27 har valgt at skrue ned for priserne igen i forbindelse med nytåret, oplyser direktør Thomas RB Petersen i et opslag på Facebook.
- Vi må konstatere, at kunderne simpelthen ikke vil betale de priser, vi er gået ud med for juledagene og nytåret.
- Vi vil hellere fylde bilerne op, end at de holder stille, siger direktøren.
Som en charmeoffensiv får kunderne 50 procent rabat på ture i København den 31.
december og 1.
januar, dog er tilbudspriserne stadig dyrere end hverdagskørsel med selskabet.
Læs også:Startgebyr på 135 kr.
: 'Taxachauffører skal belønnes for at drikke vand til julemaden'Den 2.
januar koster en taxatur igen tre kroner i startgebyr for en gadetur, som var prisen før den markante juleprisstigning.
'Folk er sure over priserne'Også selskabet Taxa 4x35, som kører i København og omegn, ændrer priserne efter kritik fra kunderne.
Taksterne tiltænkt nytåret bliver droppet, oplyser selskabets bestyrelsesformand, Palle Christensen, til DR Nyheder.
- Vi fjerner jule- og nytårspriserne og kører til vores normale helligdags- og weekendpriser.
Der har været en massiv reaktion fra kunderne på de priser, vi har sat, og der har vi ramt forkert.
Vi har fået sat priserne højere op, end hvad folk er villige til at betale, siger Palle Christensen.
Årsagen til prisstigningen i julen var en måde at lokke flere chauffører til at arbejde i de travle juledage.
- Men folk er sure over priserne og mistede julestemningen.
- Når nogle kunder, der ellers ville tage en taxa, fravælger det, må vi erkende, at vi har fået skruet priserne for højt op, siger Palle Christensen.
Selskabet kører til nytår med almindelig weekend- og helligdagstaks, hvor starttaksten er 50 og 70 kroner (stor vogn).
Derfor kan priserne hæves•Det er liberaliseringen af taxaloven, som gør det muligt for taxaselskaberne at skrue på priserne helt op til loftet på 135 kroner for en starttakst.
•Førhen blev maksimalpriserne for taxikørsel bestemt kommunalt, men med den nye lov overtager Trafikstyrrelsen administrationen for kommunerne.
•Dog er der en indkøringsfase på tre år, og derfor er det ikke alle selskaber eller alle vogne hos selskaberne, som hævede priserne denne jul.
FacebookTwitterKopier linkEmner:Taxiselskaber|København|Erhverv|Jul|Facebook




https://www.dr.dk/nyheder/viden/kroppen/atjuiu-paa-med-halstoerklaedet-goer-kulden-dig-syg

KroppenAtjuiu!
På med halstørklædet: Gør kulden dig syg?
Når det er koldt, skal du tage godt med tøj på, siger et gammelt råd.
Men holder du influenzaen væk, når du pakker dig ind i varmt tøj?
Videnskaben klær dig på til vinterens minusgrader.
Af Christoffer Heide og Lærke Kromann (grafik)30.
dec.
2018 kl.
07.
05Bemærk: artiklen er mere end 30 dage gammelLæs opDu står i døren på vej ud for at skyde nytåret ind, men pludselig kommer din mor eller kæreste rendende med et halstørklæde.
For at sikre dig mod kulden og en mulig forkølelse kommer dine kære dig til hjælp med et ekstra stykke tøj.
Men er det kulden, der gør dig syg?
På Statens Serum Institut sidder overlæge Tyra Grove Krause, og hun har helt styr på, hvorfor vi får influenza.
- Når du oplever hoste, ondt i halsen og slim er det fordi virus invaderer dine celler i slimhinderne i luftvejene.
Læs også:Hoste og feber: Influenza A, B, C eller bare forkølelse?
Som de fleste kender fra en solid omgang influenza, så stopper det ikke her.
Det ikke er nok at være kold, det får man ikke influenza af.
Overlæge Statens Serum Institut Tyra Grove Krause- Feber, hovedpine og muskelsmerter kommer også på besøg, når virusset trænger ind i blodbanen og aktiverer vores immunceller, der bekæmper virus, og der bliver frigivet en masse immun-signalstoffer, siger Tyra Grove Krause.
Kulde er ikke direkte årsag til en omgang influenzaSeneste influenza-nytDer bliver løbende holdt øje med, hvor mange danskere, der tager til lægen med influenza.
Hvis der opstår en epidemi kan op til hver femte dansker blive ramt af influenza.
Sæsonen for influenza også kaldet vinterinfluenza begynder i december og løber frem til marts.
Når en epidemi rammer landet vil der være flere hospitalsindlæggelser og en højere dødelighed blandt ældre.
I år er der ikke tegn på en epidemi.
Faktisk er der aktiviteten forholdsvis lav, men der er en stigning i antallet af personer, som testes positive for influenza.
I uge 47 var der omkring 40 tilfælde, hvorimod der i uge 50 var 107 positive tests.
Så pas du ikke løber ind i en slem influenza i de kommende måneder.
Den gemmer sig derude.
Kilde: Statens Serum InstitutKulde er en uundgåelig del af vinterhalvåret i Danmark.
Samtidig er influenza en sygdom, der oftest rammer danskerne, mens kulden står på.
Influenza smitter gennem fysisk kontakt med andre.
Det kan være ved nys, hoste og berøring, hvis én i selskabet allerede er smittet.
Læs også:5 råd til at undgå influenza: Du kan gøre mere end at vaske hænderIfølge Tyra Grove Krause er der fire grunde til, at du har større risiko for at fange en influenza, når det er koldt udenfor.
1.
Om vinteren opholder folk sig tættere sammen indendøre, på den måde får virus bedre muligheder for at spredes imellem mennesker.
2.
Virus har større chance for at overleve ved lavere temperaturer og luftfugtighed.
3.
Når luftvejsslimhinderne er kolde, trækker de små blodårer, der indeholder alle vores immunceller, sig sammen.
Derved får virus bedre betingelser for at trænge igennem slimhinden og ind i cellerne i slimhinden i luftvejene, hvor de kopierer sig.
4.
Virus er muligvis mere aktivt og ondartet ved lavere temperaturer.
Skal du pakke dig ind i varmt tøj?
Dine forældre har sikkert kastet velmenende råd efter dig, for at beskytte dig mod en træls influenza.
Men er det vigtigt for kroppen at undgå kulde, hvis man ikke skal rammes af en virus?
Løj dine forældre, da de sagde .
.
.
at du får gigt af at knække fingre?
At det er en god idé at hælde olie i pastaen under kogning?
Eller at du rent faktisk skader dine øjne, hvis du ser for meget fjernsyn?
Fra barnsben er vi blevet fodret med forskellige husråd af vores forældre og andre belærende typer.
Men hvor meget af det passer rent faktisk?
I denne artikelserie spørger vi videnskaben til råds og finder ud af, om husrådene holder i virkeligheden.
Tyra Grove Krause kan ikke entydigt sige, at varmt tøj hjælper mod virus.
- Det ikke er nok at være kold, det får man ikke influenza af.
Der skal også være et virus tilstede.
- Men en virus har muligivs betingelser for at smitte en person der samtidigt er kold, siger Tyra Grove Krause.
Læs også:Ny vaccine skal forhindre influenzadød - men kun 100.
000 kan få denSå hvis du napper halstørklædet inden du drøner ud i nytårsnatten, kan du sikre dig, at din krop er varm, og det er trods alt med til at minimere risikoen for, at du tager godt imod en virus, som kommer flyvende fra et host.
- Hvis du har pakket dig godt ind og har varmt hoved og hals, vil dine slimhinder i næsen og luftveje være varmere.
Derved får en virus dårligere betingelser for at invadere din krop, siger Tyra Grove Krause.
FacebookTwitterKopier linkEmner:Sygdomme og lidelser|Statens Serum Institut|Tøj




https://www.dr.dk/nyheder/udland/fem-terrormistaenkte-anholdt-i-stor-aktion-i-tyskland-og-holland

UdlandFem terrormistænkte anholdt i stor aktion i Tyskland og HollandFem mænd blev lørdag anholdt i Tyskland og Holland.
De mistænkes for at planlægge et terrorangreb i Holland.
I byen Mainz i Tyskland blev en 26-årig mand fra Syrien anholdt efter anmodning fra politiet i Holland.
(Arkiv) 30.
dec.
2018 kl.
06.
40Bemærk: artiklen er mere end 30 dage gammelLæs opEt samarbejde mellem hollandsk og tysk politi førte lørdag til, at i alt fem mænd er blevet anholdt.
De mistænkes ifølge politiet for at være i gang med at planlægge et terrorangreb, skriver nyhedsbureauet AFP.
Fire af mændene blev anholdt i Hollands næststørste by, Rotterdam, oplyser hollandsk politi i en pressemeddelelse:- De er mistænkt for at deltage i forberedelserne til et terrorangreb, lyder det.
Det oplyses ikke, hvor gamle mændene er, hvor de kommer fra, eller hvor et eventuelt angreb skulle have fundet sted.
Læs også:Syv anholdt for planer om stort angreb i HollandKraftig mistanke om terrorplanerI byen Mainz i Tyskland blev en 26-årig mand fra Syrien anholdt efter anmodning fra politiet i Holland.
Det oplyser myndighederne Tyskland, som uddyber, at angrebet skulle finde sted i Holland.
- Han er under kraftig mistanke for at deltage i forberedelserne til et angreb i Holland, oplyser myndighederne.
En domstol i Koblenz skal nu tage stilling til, om manden skal udleveres til retsforfølgelse i Holland.
Det er ikke første gang, at hollandsk politi anholder personer, der er mistænkt for at planlægge terror i landet.
I juni i år blev to terrormistænkte mænd i 20'erne anholdt.
Politiet vurderede, at mændene, der er af marokkansk oprindelse, var tæt på at udføre flere angreb, heriblandt på en ikonisk bro i Rotterdam og i Frankrig.
Tre måneder senere - i september - forhindrede hollandske efterforskere et "alvorligt angreb" på civile, fortalte politiet.
Angrebet skulle have fundet sted i forbindelse med en større begivenhed.
Her blev syv personer anholdt.
Ved de syv anholdelser fandt politiet en stor mængde materialer, der skulle anvendes til fremstilling af en bilbombe, vurderede politiet.
/ritzau/FacebookTwitterKopier linkEmner:Holland|Tyskland|Terrorisme|Kriminalitet|Politi




https://www.dr.dk/nyheder/indland/kraftig-stigning-i-antallet-af-idraets-daginstitutioner

IndlandKraftig stigning i antallet af idræts-daginstitutionerPå fem år er antallet næsten tredoblet.
I Børnehuset Ans farer børnene hjemmevant rundt på madrasser og hoppepuder.
Af Malene Lembcke Petersen og Gitte Olsgaard30.
dec.
2018 kl.
06.
12Bemærk: artiklen er mere end 30 dage gammelLæs opI Børnehuset Ans, som er en børnehave, der ligger mellem Silkeborg og Viborg, er stuerne fuld af madrasser og hoppepuder.
Der er også klatrestativer indendøre og ribber på væggene.
Institutionen er en af de mange nye idrætscertificerede daginstitutioner herhjemme.
De får det særlige stempel af idrætsforbundene DIF og DGI i samarbejde med VIA University College, og det betyder, at institutionen tænker bevægelse ind i alle aktiviteter.
Efteruddannelse og fokus- Det, at vi er idrætscertificerede, betyder, at vi skaber mere fokus på det hos de voksne, og det vil sige, at vi er blevet bedre til at understøtte børnenes bevægelse, forklarer institutionsleder, Malene Ringberg.
Og de er langt fra alene.
I løbet af de seneste fem år er der næsten sket en tredobling i antallet af idrætscertificerede vuggestuer og børnehaver.
I 2013 var der 155, i dag er der 442.
En idrætscertificering betyder, at alt personale i institutionen har modtaget efteruddannelse, og at det pædagogiske grundlag hedder idræt, leg og bevægelse.
Hanne Værum Sørensen er lektor og forsker på VIA University College.
Hun har blandt andet forsket i børns fysiske aktiviteter i børnehaver, og hun kan kun finde positive ting at sige om udviklingen.
Dels smitter det af på børnene, når de møder voksne, der kan lide at bevæge sig.
- Børnene mærker, at det er sjovt at bevæge sig, og de voksne kan udfordre børnene mere.
Og så hjælper det på deres sundhed:- Generelt er der rigtigt mange børn, som er for lidt aktive.
Og hvis vi kobler det med børn, som lider af overvægt, så giver det rigtig god mening at gøre en særlig indsats.
Forbedrer indlæringOgså i forhold til børnenes evne til at lære nyt spiller den fysiske aktivitet en rolle, forklarer Hanne Værum Sørensen.
Børnene bruger nemlig erfaringerne fra den fysiske aktivitet:Har man øvet sig i dagevis i at komme op i det højeste træ, så bliver man jo god til at planlægge, lave delmål, overvinde skuffelser og holde fast.
Hanne Værum Sørensen, lektor, Ph.
d- Vi ved, at børn, der bevæger sig, har god balance og god koordinering, og de er også bedre til at koncentrere sig og fokusere.
Har man øvet sig i dagevis i at komme op i det højeste træ, så bliver man jo god til at planlægge, lave delmål, overvinde skuffelser og holde fast.
Og blive ved og ved.
Det er rigtigt godt i alle mulige sammenhænge.
Giver mere roI Børnehuset Ans er de glade for deres aktive hverdag.
Pædagogisk assistent Kirsten Braüner oplever allerede, at børnene er blevet bedre til at koncentrere sig:- Vi kan i hvert fald mærke, det kan give noget ro.
Når vi har haft bevægelse først, har de nemmere ved at sætte sig ned og modtage beskeder.
FacebookTwitterKopier linkEmner:Børnepasning|VIA University College|Motion|Danske Gymnastik- og Idrætsforeninger|Silkeborg




https://www.dr.dk/nyheder/indland/33-arig-mand-er-anholdt-roveri-pa-kasino-i-kobenhavn

Indland33-årig mand er anholdt for røveri på kasino i KøbenhavnPolitiet har anholdt en mand, som luskede rundt i boligkvarter på Amager med udbytte fra et røveri på kasino.
30.
dec.
2018 kl.
02.
43Bemærk: artiklen er mere end 30 dage gammelLæs opEn 33-årig mand er blevet anholdt for at have begået et røveri mod Casino Copenhagen på Radisson Blu Scandinavia Hotel.
Det oplyser Kenneth Jensen, der er central efterforskningsleder ved Københavns Politi, natten til søndag.
Politiet modtog klokken 18.
41 lørdag aften en anmeldelse om et røveri mod kasinoet.
Manden var bevæbnet med et slagvåben ved røveriet.
Det lykkedes ham at flygte fra gerningsstedet med jetoner og cigaretpakker fra kasinoet.
Efter røveriet blev gerningsmanden set flygte ad Weidekampsgade, hvorefter han forsvandt.
Da politiet ankom til kasinoet, begyndte betjente at afhøre vidner og gennemse overvågningsmateriale, mens nærområdet på Islands Brygge og det nordlige Amager blev gennemsøgt.
Klokken 23.
45 modtog politiet en anmeldelse fra en beboer på Amager om et såkaldt "mistænkeligt forhold".
- En beboer havde set en mand luske rundt i boligområdet.
Så vi kørte derud, og betjentene kunne kende ham fra overvågningen, siger Kenneth Jensen.
- Manden er identisk med den eftersøgte, og han havde udbyttet fra røveriet på sig.
Politiet havde i første omgang ikke fået at vide om, at gerningsmanden var lykkedes med at få værdier med sig fra kasinoet.
Derfor var der i første omgang blot tale om et røveriforsøg.
Men efter afhøringer af vidner og undersøgelser på kasinoet har det vist sig, at gerningsmanden slap væk med værdier fra stedet.
Derfor bliver den anholdte sigtet for røveri, oplyser den centrale efterforskningsleder.
Den 33-årige bliver gjort klar til fremstilling i dommervagten søndag formiddag, oplyser Kenneth Jensen.
/ritzau/FacebookTwitterKopier link




https://www.dr.dk/nyheder/indland/livsfarlige-piller-stjaalet-fra-klinik

IndlandLivsfarlige piller stjålet fra klinikMorfinpræparater, der kan være livsfarlige i de forkertes hænder, er blevet stjålet ved et indbrud på en sygeplejeklinik i Støvring.
Morfinpræparater er blevet stjålet fra en nordjysk sygeplejeklinik.
Af Lars Lindevall30.
dec.
2018 kl.
08.
48Bemærk: artiklen er mere end 30 dage gammelLæs opEn mængde piller blev lørdag aften stjålet ved et indbrud på en sygeplejeklinik i den nordjyske by Støvring i Rebild Kommune.
Det oplyser Nordjyllands Politi til DR Nyheder.
- Der er tale om medicin, som kan være livsfarlig i forkerte hænder, siger Bruno Brix, der er vagtchef ved Nordjyllands Politi.
Indbruddet skete lørdag aften klokken 20:45, tilføjer vagtchefen.
Pillerne er af følgende tre mærker: contalgin, ritalin og rivotril.
Der er ved indbruddet blevet stjålet 30 styk contalginpiller, et ukendt antal ritalinpiller og 30-40 styk piller af mærket rivotril.
Mulig gerningsmand set på cykelEn mulig gerningsmand iført sort tøj, sort hue og en orange taske er blevet set cykle fra klinikken på Mastruplundvej, oplyser politiet.
Politiet opfordrer personer, der måtte komme i kontakt med pillerne, til at kontakte politiet omgående på telefon 1-1-4.
FacebookTwitterKopier linkEmner:Kriminalitet|Tyverier|Nordjyllands Politi|Jylland|Støvring




https://www.dr.dk/nyheder/udland/italiens-parlament-godkender-finanslov-efter-strid-med-eu

UdlandItaliens parlament godkender finanslov efter strid med EUItalien har omskrevet sit budget efter aftale med EU.
Lørdag er det blevet godkendt i parlamentets underhus.
Italien fik grønt lys for sit budget fra EU-Kommissionen i Bruxelles fem dage inden jul.
Det skete efter måneders strid mellem regeringen i Rom og kommissionen.
29.
dec.
2018 kl.
21.
23Bemærk: artiklen er mere end 30 dage gammelLæs opUnderhuset i Italiens parlament har lørdag aften vedtaget et omstridt statsbudget, der er ændret efter uenigheder med EU.
Godkendelsen sker lige inden fristen ved nytår.
Budgettet, som er lagt frem af regeringspartnerne i Femstjernebevægelsen og det højreorienterede parti Ligaen, blev vedtaget med 327 stemmer for og 228 stemmer imod.
Afstemningen foregik som en tillidsafstemning, men betyder i praksis, at budgettet er vedtaget.
Den endelige afstemning om budgettet finder efter planen sted senere lørdag eller søndag.
Men den betragtes som en formalitet.
Måneders strid mellem Italien og EULillejuleaftensdag blev det omstridte budget godkendt i det italienske senat.
Italien fik grønt lys for sit budget fra EU-Kommissionen i Bruxelles fem dage inden jul.
Det skete efter måneders strid mellem regeringen i Rom og kommissionen.
Det betyder, at der ikke bliver igangsat en såkaldt underskudsprocedure mod det store EU-land.
Det kunne have ført til tunge sanktioner.
Da Italien for to måneder siden fremlagde sit udspil, blev det i første omgang afvist af kommissionen.
Det er første gang nogensinde, at det er sket i EU-regi.
Så forsøgte italienerne sig med en ny version af budgettet, der ligeledes blev afvist.
Men det tredje udspil, der indeholdt flere ændringer, gik igennem.
Det første udspil gav anledning til store diskussioner, fordi det lagde op til et budgetunderskud på 2,4 procent.
/ritzau/ReutersFacebookTwitterKopier linkEmner:EU|Europa-Kommissionen|Italien|EU-forhold|Økonomi




https://www.dr.dk/nyheder/indland/politiet-jagter-gerningsmand-fra-roveri-pa-kasino

IndlandPolitiet jagter gerningsmand fra røveri på kasinoEn person har lørdag aften forsøgt at begå røveri mod et kasino i København - gerningsmanden er på fri fod.
29.
dec.
2018 kl.
20.
23Bemærk: artiklen er mere end 30 dage gammelLæs opPolitiet i København leder lørdag aften efter gerningsmanden til et røveriforsøg mod Casino Copenhagen på Radisson Blu Scandinavia Hotel.
Det oplyser vagtchef Henrik Stormer fra Københavns Politi.
Manden var bevæbnet med et slagvåben ved røveriet.
Det lykkedes ham dog ikke at slippe afsted med penge eller andre værdier fra kasinoet.
- Vi har ledt efter gerningsmanden i nærområdet på Islands Brygge og på det nordlige Amager.
Men området, som vi undersøger, udvider sig selvfølgelig, i takt med at tiden går, siger Henrik Stormer.
Politiet er til stede på kasinoet, der ligger på Islands Brygge.
Her foretager politiet afhøringer og gennemser overvågningsvideoer.
Efter røveriforsøget blev gerningsmanden set flygte ad Weidekampsgade, hvorefter han løb i ukendt retning.
Politiet modtog anmeldelsen klokken 18.
41.
/ritzau/FacebookTwitterKopier linkEmner:København|Kriminalitet|Røverier|Islands Brygge|Københavns Politi




https://www.dr.dk/nyheder/indland/politi-i-marokko-anholder-schweizer-i-sag-om-turistdrab

Dansker og nordmand dræbt i MarokkoSe temaIndlandPoliti i Marokko anholder schweizer i sag om turistdrabLørdag er endnu en person blevet anholdt i sagen om drab på to skandinaviske veninder i Marokko.
Danske Louise Vesterager Jespersen og hendes veninde Maren Ueland fra Norge blev dræbt under en vandretur i Atlasbjergene i Marokko den 17.
december.
29.
dec.
2018 kl.
20.
43 | opdateret 29.
dec.
2018 kl.
21.
10Bemærk: artiklen er mere end 30 dage gammelLæs opEn schweizisk statsborger er lørdag blevet anholdt i Marrakesh i Marokko i forbindelse med efterforskningen af drabene på to kvindelige turister fra henholdsvis Danmark og Norge.
Det skriver det marokkanske medie TelQuel.
Danske Louise Vesterager Jespersen og hendes veninde Maren Ueland fra Norge blev dræbt under en vandretur i Atlasbjergene i Marokko.
De blev fundet døde 17.
december nær landsbyen Imlil.
Læs også:Fem nye anholdelser i sag om dobbeltdrab: Politi udpeger lederen af marokkansk terrorcelle20 anholdte i sagenMed den seneste anholdelse er i alt 20 personer ifølge TelQuel blevet anholdt i sagen.
15 af de anholdte skal søndag fremstilles for en dommer - de sigtes for terrorisme.
Ifølge nyhedsbureauet AFP menes den schweiziske statsborger at have givet nogle af de øvrige anholdte skydetræning samt undervisning i brug af kommunikationsværktøjer - herunder "ny teknologi".
Det fremgår af en erklæring fra anklagemyndigheden i Marokko.
Desuden har manden tilsluttet sig en "ekstremistisk ideologi", lyder det i udtalelsen fra anklagemyndigheden.
Og han har været involveret i "rekrutteringen af marokkanere og personer fra Afrika syd for Sahara til udførelse af terrorplaner i Marokko".
Han bor i Marokko.
Men han har - foruden schweizisk statsborgerskab - også spansk statsborgerskab.
Drabssag betragtes som terrorDe marokkanske myndigheder har tidligere oplyst, at drabssagen fra Atlasbjergene betragtes som terror.
En uge inden drabene på Louise Vesterager Jespersen og Maren Ueland udsendte fire af de anholdte en video på internettet, hvor de sværger troskab til Islamisk Stat.
En af mændene på videoen - den 25-årige gadesælger Abdessamad Ejjoud - menes at være hjernen bag drabet.
Det skal han ifølge de marokkanske myndigheder have begået sammen med to andre: Den 27-årige snedker Younes Ouaziyad og den 33-årige gadesælger Rachid Afatti.
Selv om de formodede gerningsmænd har erklæret støtte til Islamisk Stat, mener politiet i Marokko ikke, at ledelsen af Islamisk Stat har været involveret i planlægningen af drabene på de to turister.
/ritzau/FacebookTwitterKopier linkEmner:Islamisk Stat|Marokko|Afrika|Anklagemyndigheden|Mord




https://www.dr.dk/nyheder/indland/opfordring-fra-top-toy-til-vrede-kunder-opfoer-jer-paent-over-personalet

IndlandOpfordring fra Top-Toy til vrede kunder: Opfør jer pænt over for personaletByttekaos og lange køer har fået enkelte kunder til at tabe hovedet i BR og Toys"R"Us.
Af Mark Lindved Norup29.
dec.
2018 kl.
19.
23Bemærk: artiklen er mere end 30 dage gammelLæs opVoksne og i særdeleshed nok de medfølgende børn måtte væbne sig med tålmodighed, da de i dag mødte op for at bytte julegaver i landets BR- og Toys"R"US-butikker.
Nyheden om legetøjskædens konkurs betød, at det, der i forvejen ville have været en travl dag, blev endnu mere hektisk.
- Jeg kommer for sent til julefrokosten hos svigermor, så det er ikke særlig godt, sagde Julie Holm, der havde ventet i tæt på halvanden time i kø foran BR i Rødovre Centrum, da DR’s reporter fangede hende.
Ifølge butikkens bestyrer har dagen været den travleste i de 10 år, hun har været ansat der, og klokken 18 stod der stadig folk i kø med uforrettet sag.
For flere er legetøjsforretningernes snarlige død en trist nyhed.
- Det er en ærgerlig oplevelse, for jeg synes, at det er en god butik, sagde niårige Maja Markusenko, der havde taget opstilling i køen for at bytte en såkaldt slimfabrik, som hun havde fået to af.
Se, hvordan køen så ud tidligere i dag i Rødovre Centrum.
"Behandl nu medarbejderne pænt"Lars Bo Kirk, der er fungerende talsmand for Top-Toy, der ejer de to forretningskæder, har også set lange køer i de forretninger, han har besøgt i løbet af dagen.
Langt de fleste steder er det foregået roligt, men i enkelte butikker har kunder ladet vreden gå ud over personalet, fortæller han.
- Jeg opfordrer virkelig alle til, at de opfører sig pænt over for det personale, der i forvejen står i en svær situation og har mistet deres job.
Det er ikke deres skyld, at det er gået, som det er gået.
Tværtimod, siger han.
I alt mere end 2.
000 Top-Toy-medarbejdere i Norden mister deres job i forbindelse med konkursen, der har ramt legetøjskæderne.
Sådan får du penge retur for gavekortTop-Toy oplyser, at følgende gør sig gældende for indehavere af gavekort:Har du købt et gavekort den 30.
november 2018 eller senere kan det blive refunderet (kontant) ved henvendelse til kuratorerne.
Send en kopi af gavekort og kvittering for køb med datoangivelse (bon-kopi eller lignende) til mailadressen toptoy@gorrissenfederspiel.
com.
Angiv dit navn og bankkonto, og vi sørger for udbetaling hurtigst muligt.
Har du købt et gavekort før den 30.
november 2018 er du almindelig kreditor i konkursboet.
Vi må ikke foretage udbetaling af dit krav, men du har mulighed for at sende information om dit krav i konkursboet til samme mailadresse toptoy@gorrissenfederspiel.
com.
Dit krav i henhold til gavekortet vil blive registreret på samme måde som andre almindelige leverandører med krav opstået før den 30.
november 2018.
Du er altså almindelig kreditor i boet og vil kun være berettiget til senere at modtage evt.
dividende (delvis betaling) af dit krav på et senere tidspunkt.
- Der er selvfølgelig frustrerede kunder, og det har vi forståelse for.
Vi beklager, at der er nogle, der brænder inde med gavekort og rabatmærker, men det har medarbejderne intet med at gøre.
De har tværtimod stået i frontlinjen hele dagen og mødt alle med et smil, siger Lars Bo Kirk.
Han fortæller, at der i enkelte forretninger har været episoder, hvor personalet har følt sig truet af kunder, der blandt andet har kastet med legetøj og overfuset dem.
Kun få, det handler omLars Bo Kirk understreger, at langt størstedelen af kunderne dog har mødt personalet med enorm sympati og medfølelse for deres situation.
- Det er meget få, det handler om, men vi har i enkelte butikker oplevet meget vrede, siger han.
Ingen af sagerne har endnu udmøntet sig i politianmeldelser.
Julegaver kan byttes til andet legetøj frem til årsskiftet i de forretninger, der holder åbent.
Gavekort købt i december kan i de næste to dage benyttes som vanligt.
De kan ligeledes byttes til penge ved at følge en anvisning på Top-Toys hjemmeside.
Fra januar planlægger BR og Toys"R"Us at afholde et stort udsalg af de varer, der er tilbage i forretningerne og centrallageret.
Hvornår det bliver, er endnu ikke fastlagt.
I Danmark er der 77 BR-butikker samt 21 Toys'R'Us-varehuse.
FacebookTwitterKopier linkEmner:Aarhus|Kolding|Odense|Sjælland|Jylland




https://www.dr.dk/sporten/haandbold/vm-herrer/henrik-toft-nyder-tilvaerelsen-i-storklubben-psg

VM herrerHenrik Toft nyder tilværelsen i storklubben PSGHåndboldspilleren Henrik Toft Hansen har bidt sig godt fast i franske Paris Saint-Germain, hvor han har haft stor succes på det seneste.
Henrik Toft Hansen er faldet godt til i Paris, hvor han skiftede til i sommeren 2018 efter en årrække i tysk håndbold.
Af Rasmus Dalgaard og Interview: Peter Elsnab29.
dec.
2018 kl.
20.
30Bemærk: artiklen er mere end 30 dage gammelLæs opI sommeren 2018 skiftede den danske håndboldspiller Henrik Toft Hansen efter tre sæsoner i tyske Flensburg-Handewitt til den franske storklub Paris Saint-Germain.
Der har fulgt nogle naturlige udfordringer med skiftet til ny klub og kultur, men brikkerne er så småt ved at falde på plads for jyden, og på banen har den 32-årige stregspiller fundet sig til rette i sin nye klub, fortæller han.
- Det har været en fin tid.
Det har været en stor udfordring at skifte til en ny liga og en ny kultur.
Der er meget jeg har at lære endnu, især sprogmæssigt er der mere at hente, men jeg synes, det er gået godt, og vi har vundet en masse håndboldkampe, så det er jeg fint tilfreds med, siger Henrik Toft Hansen.
Læs også:Dansk forsvarsgeneral melder sig VM-klar efter lyskeproblemDe seneste par måneder har landsholdsspilleren fået masser af spilletid i både ligaen og i Champions League, og han vurderer selv, at hans opstart i klubben kan forbindes med hans nuværende succes.
- Jeg kom derned på samme tid med den nye træner (Raul Gonzalez, red.
), så hele holdet skulle starte forfra.
De andre spillere skulle også lære den nye træner at kende, så det var fint for mig.
Så har jeg stille og roligt arbejdet mig ind på holdet og fået mere og mere ansvar, så det har jeg været glad for.
Det er ikke kun hovedpersonen selv, der føler, at det går godt for tiden.
Det har hans landstræner, Nikolaj Jacobsen, også bidt mærke i.
Læs også:Danske profilers VM-form glæder landstræner- Hans udvikling er meget positiv.
Han har virkelig gjort det godt den seneste halvanden måneds tid.
Det gælder offensivt, men også defensivt, hvor hans samarbejde med Viran Morros i PSG har været godt, siger landstræneren.
- Han virker mere afklaret, og jeg tror også, han har lært noget af at komme ned og spille med nogle rigtigt dygtige spillere.
Det er en Henrik Toft, der er på rette vej, som har gjort det godt på det seneste.
Læs også:GOG-profil misser VM efter korsbåndsskade: 'Kæmpe tab for landsholdet'På den danske streg får Henrik Toft under VM selskab af sin bror Rene Toft, der til dagligt spiller i ungarske Veszprem.
Han er blevet en skade i lysken kvit og melder sig 100 procent klar til turneringen.
Danmark spiller sin første kamp ved VM i håndbold 10.
januar, og det bliver mod Chile.
Kampen spilles i Royal Arena i København.
FacebookTwitterKopier linkEmner:Henrik Toft Hansen (håndboldspiller)|Nikolaj Jacobsen (håndboldtræner)|Paris Saint-Germain|Håndbold|København




https://www.dr.dk/nyheder/udland/briterne-hyrer-danske-faerger-400-millioner-undgaa-brexit-kaos

BrexitSe temaUdlandBriterne hyrer danske færger for 400 millioner for at undgå brexit-kaosDen britiske regering vil udenom varekaos med flere handelsveje til og fra Storbritannien.
Hvis briterne ikke får aftalt med EU, hvordan varer mellem EU og Storbritannien leveres, bliver de tjekket langt mere omstændigt som varer fra Kina og USA, og det kan blive en markant større og noget nær umulig opgave for bl.
a.
det britiske toldvæsen.
Af Maja Lærke Maach29.
dec.
2018 kl.
21.
31Bemærk: artiklen er mere end 30 dage gammelLæs opVarer fra hele verden strømmer dagligt til og fra den engelske havneby Dover, som forbinder fastlandsdelen af EU, havnebyen Calais, på den anden side af kanalen i Frankrig med Storbritannien.
Men når briterne forlader EU til marts næste år, venter der et potentielt vareleveringskaos med nye toldforhold, hvis det britiske parlament ikke bliver enig om en skilsmisseaftale med EU.
Derfor har den britiske regering nu taget sine forholdsregler og har lagt en ordre hos tre europæiske rederier, hvoraf det danske selskab DFDS står til at blive betalt næsten 400 millioner kroner for at stille ekstra færger til rådighed.
Det sker i et forsøg på at gøre handelsvejen mere smidig og sprede den ud over flere byer i Europa og dermed skabe flere import-og eksportveje ind og ud af Storbritannien, forklarer DR's EU-korrespondent Ole Ryborg.
- Hvis briterne ryger ud uden en aftale, bliver varerne betegnet som værende fra et tredjeland som Kina og USA.
Derfor skal de toldbehandles for at sikre, at de lever op til EU's krav.
Regeringen frygter dermed en flaskehals i Dover og prøver at sprede importen og eksporten mere ud, så det hele ikke ender med at stå stille mellem Frankrig og Storbritannien, forklarer Ole Ryborg.
Regeringen er nødt til at forberede sig på, at det ender med ingen aftale med EU.
Det britiske toldvæsen har selv sagt, at man slet ikke er klar og ikke har folk nok til at kontrollere varerne uden en aftaleOle Ryborg, EU-korrespondentTolderne kan ikke følge medKorrespondenten påpeger, at bilfirmaet BMW eksempelvis har regnet ud, at der om ugen skal udfyldes op mod syv millioner erklæringer, hvis varer mellem BMW i Tyskland og England skal kontrolleres uden om EU's handelssystem.
- Det handler ikke om, at nogen vil spænde ben for brexit, men regeringen er nødt til at forberede sig på, at det ender med ingen aftale med EU.
Det britiske toldvæsen har selv sagt, at man slet ikke er klar og ikke har folk nok til at kontrollere varerne uden en aftale, siger Ole Ryborg.
Læs også:ANALYSE Krav om grænsekontrol kan stoppe brexitFør jul måtte den britiske premierminister, Theresa May, udskyde en afstemning i det britiske parlament, fordi hun ikke har politisk opbakning til den skilsmisseaftale, hun allerede har forhandlet på plads med EU-toppen.
Hvordan godkendes skilsmisseaftalen?
•Skilsmisseaftalen mellem EU og Storbritannien ligger klar efter forhandlinger mellem premierminister Theresa May og EU-toppen.
•Aftalen skal godkendes både i det britiske parlament og i Europa-Parlamentet.
•Den skal være godkendt i god tid, inden Storbritannien forlader EU den 29.
marts 2019.
•Hvis en skilsmisseaftale har opbakning i alle de tilbageværende 27 EU-lande ventes det ikke at være svært at få aftalen godkendt i Europa-Parlamentet.
•Men en godkendelse i de to kamre i det britiske parlament kan være svær.
Det konservative regeringsparti har ikke flertal i parlamentet, og derfor kræver det stemmer fra oppositionen og/eller det nordirske støtteparti DUP for at få aftalen godkendt.
Men flere medlemmer af premierminister Theresa Mays eget konservative parti vil stemme imod aftalen.
•Theresa May overlevede i december en mistillidsafstemning i parlamentet og har proklameret, at hun vil kæmpe for at få aftalen i hus, så briterne kan få dere brexit, de stemte for i juni 2016.
Der er kun to mulighederSelvom regeringen fortsat arbejder på at skaffe flertallet, er det endnu uvist, hvordan det ender i det nye år, lyder det fra Ole Ryborg.
- Reelt er der kun to muligheder, for man kan ikke nå at forhandle en ny aftale på plads, med mindre der er tale om små dele i den.
Så enten forlader briterne EU uden en aftale, eller også udskyder de brexit.
Og lige nu er de i parlamentet mere enige om, hvad de ikke vil, end hvad de vil, siger han.
Læs også:EU-Kommissionen fremlægger nødplan for 'no deal'Lykkes det parlamentet at blive enig om skilsmisseaftalen, står der i den, at briterne indtil udgangen af 2020 forpligter sig til at lade handlen fungere efter EU's regler, og så bliver der formentlig ikke brug for de tre rederiers hjælp.
Ifølge BBC ventes selskaberne alligevel at modtage en sum penge.
Det er foruden DFDS franske Brittany Ferries og britiske Seaborne Freight.
- Det er ligesom at bestille en rejse med mulighed for afbestilling, så koster det også et afbestillingsgebyr.
Det koster at forberede sig, siger Ole Ryborg.
FacebookTwitterKopier linkEmner:EU|Europa-Parlamentet|Storbritannien|Theresa May (politiker)|EU-forhold




