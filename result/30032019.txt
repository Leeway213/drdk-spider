https://www.dr.dk/nyheder/udland/algeriets-haerchef-praesident-bor-erklaeres-uegnet

UdlandAlgeriets hærchef: Præsident bør erklæres uegnetModstandere forsøger at undergrave hæren, som vil afsætte den aldrende Bouteflika, siger Algeriets hærchef.
30.
mar.
2019 kl.
23.
06Bemærk: artiklen er mere end 30 dage gammelLæs opAlgeriets hærchef gentager lørdag sin opfordring til, at præsident Abdelaziz Bouteflika erklæres uegnet til at lede landet.
Hærchefen, Ahmed Gaed Salah, opfordrer samtidig unavngivne modstandere til ikke at undergrave hæren.
Salah skriver i en meddelelse, der er udsendt af forsvarsministeriet, at de fleste algeriere støtter militærets plan, der skal føre til præsidentens afgang.
Men der er også modstandere, som er ved at indlede en mediekampagne mod hæren, siger hærchefen.
Kampagnen skal angiveligt overbevise befolkningen om, at et flertal er imod hærens plan.
Salah oplyser ikke, hvem disse modstandere er.
Han siger, at det er en "rød linje" og "fuldkommen uacceptabelt" at forsøge at undergrave militæret.
Algeriet har i de seneste seks uger været præget af omfattende demonstrationer med krav om, at Bouteflikas 20-årige styre slutter omgående.
Tidligere på ugen mistede den 82-årige præsident et par af sine vigtigste støtter, da hærchefen opfordrede til, at man indleder den forfatningsmæssige proces for at afsætte Bouteflika.
Også partiet RND, som gennem flere år har samarbejdet med Bouteflikas parti, FLN, opfordrer præsidenten til at træde tilbage.
Bouteflika er stærkt sygdomssvækket efter et slagtilfælde i 2013.
Han er bundet til en kørestol og kan dårligt tale.
Oppositionen mener, at han blot er marionet for en magtelite, der i realiteten leder landet.
Hvis Bouteflika bliver erklæret uegnet og træder tilbage, vil det ifølge forfatningen være parlamentsformand Abdelkader Bensalah, der indsættes som fungerende præsident i 45 dage, indtil der kan holdes valg.
/ritzau/ReutersFacebookTwitterKopier link




https://www.dr.dk/nyheder/udland/verden-gaar-i-sort-13-gang

UdlandVerden går i sort for 13.
gangI dag markeres 'Earth Hour' - et klimaopråb, hvor lysene slukkes i én time.
Over 180 lande markeres Earth Hour, hvor lysene slukkes fra kl.
20.
30 og 21.
30 - her ses Akropolis i Athen.
Af Kasper Duncan Gram (Video)30.
mar.
2019 kl.
22.
31Bemærk: artiklen er mere end 30 dage gammelLæs opVi er i gang med de 24 timer, hvor adskillige ikoniske bygningsværker på skift lader mørket omslutte sig fra klokken 20.
30 til 21.
30.
Den verdensomspændende begivenhed kaldes 'Earth Hour' og er et årligt klimaopråb organiseret af Verdensnaturfonden (WWF).
Den første markering skete i Sydney i 2007, mens der i dag er over 180 deltagende lande.
Arrangør: Det nytter faktiskSelv om den enkelte time har en begrænset effekt i klodens energiregnskab, så påpeger Verdensnaturfonden, at den har været med til at skabe bedre forhold for klimaet og sårbar natur.
Her peges blandt andet på udplantingen af 17 millioner træer i Kasakhstan, etablering af soldrevne hjem i Indien og Filippinerne, en Earth Hour-skov på 2700 hektar i Uganda og et plastikforbud på Galapagos-øerne.
FacebookTwitterKopier linkEmner:WWF Verdensnaturfonden|Filippinerne|Indien|Kasakhstan|Sydney




https://www.dr.dk/sporten/golf/lucas-bjerregaard-i-semifinale-efter-sejr-over-tiger-woods

GolfLucas Bjerregaard i semifinale efter sejr over Tiger WoodsGolfspilleren Lucas Bjerregaard blev klar til semifinalen i WGC Matchplay, da han besejrede Tiger Woods.
Lucas Bjerregaard besejrede idolet Tiger Woods, da de to tørnede sammen i kvartfinalen i WGC Matchplay, hvor der spilles hulspil.
30.
mar.
2019 kl.
23.
47Bemærk: artiklen er mere end 30 dage gammelLæs opDen danske golfspiller Lucas Bjerregaard hentede en imponerende sejr, da han sent lørdag dansk tid besejrede golflegenden Tiger Woods i WGC Matchplay.
Dermed bookede den 27-årige frederikshavner også billet til semifinalen i turneringen, hvor der kun spilles hulspil på banerne uden for byen Austin i delstaten Texas.
I semifinalen skal Lucas Bjerregaard møde amerikanske Matt Kuchar, der lørdag aften besejrede Sergio García.
Det er første gang, at Lucas Bjerregaard deltager i turneringen, og fredag vandt han sin gruppe og blev dermed klar til ottendedelsfinalen.
Her slog Lucas Bjerregaard tidligere lørdag svenske Henrik Stenson.
Vandt på 18.
hulLucas Bjerregaard sikrede sejren over Tiger Woods på sidste hul, som han vandt, da stillingen forinden var helt lige.
Dermed sejrede danskeren med et point, og kan altså nu prale af at have slået selveste Tiger Woods, hvilket betyder, at han søndag spiller semifinale.
Derefter skal han enten spille finale eller en kamp om tredjepladsen.
Lucas Bjerregaard bragte sig foran i kampen, da han klarede første hul på tre slag, mens Tiger Woods brugte fire slag på par 4-hullet.
Kort efter var rollerne omvendt, da Tiger Woods var bedst på tre huller i træk og bragte sig foran med to point, inden Lucas Bjerregaard slap bedst fra syvende hul, før han efter ti huller havde udlignet og bragt balance i regnskabet.
Det holdt dog kun kort, da Tiger Woods på det efterfølgende par 3-hul brugte fire slag, mens Bjerregaard bruge fem slag.
Sådan var status frem til hul 16, hvor en eagle sikrede Bjerregaard point på par 5-hullet, da Tiger Woods brugte fire slag, og så var det hele lige igen.
På sidste hul sendte Woods bolden i bunkeren på sit andet slag på par 4-hullet, og da Woods fejlede et put, så var sejren dansk.
Fornem skalp til Bjerregaard43-årige Tiger Woods har i karrieren hentet 14 majorsejre, men den seneste var tilbage i 2008.
Golflegenden har de senere år lidt af rygproblemer, og han har også haft udfordringer privat uden for golfbanerne.
I 2018 stillede Woods op i sin første majorturnering siden 2015, da han var med i US Masters.
I dag ligger Woods nummer 14 på verdensranglisten, hvor Lucas Bjerregaard er placeret som nummer 52.
Thorbjørn Olesen deltog også i WGC Matchplay, men han blev slået ud, efter at det blev til en enkelt sejr og to nederlag i gruppespillet.
Turneringen har en samlet præmiepulje på lidt over 68 millioner kroner, og Lucas Bjerregaard er altså nu sikker på en plads i top-4 i WGC Matchplay.
/ritzau/FacebookTwitterKopier linkEmner:Tiger Woods (golfspiller)|Golf|USA|Texas|Henrik Stenson (golfspiller)




https://www.dr.dk/nyheder/udland/gaza-ministerium-fire-draebt-af-israelsk-militaer-ved-graensemur

UdlandGaza-ministerium: Fire dræbt af israelsk militær ved grænsemurMindst 67 palæstinensere meldes ramt af skud på årsdagen for Gaza-blokade.
Af Kasper Duncan Gram (Video)30.
mar.
2019 kl.
21.
45Bemærk: artiklen er mere end 30 dage gammelLæs opDer blev både affyret tåregas og skud, da palæstinensere i titusindvis i dag demonstrerede ved grænsemuren mellem Gaza og Israel.
Israel har placeret 8.
000 soldater ved grænsen foruden kampvogne, artilleri, droner og fly.
Gazas sundhedsministerium oplyser, at fire unge mænd er blevet skuddræbt, mens 64 andre demonstranter er blevet ramt af skud under protesterne.
- Tre dræbte er benzin på bålet i forhold til den vrede, der i forvejen er i Gaza.
Det, som alle nu holder øje med, er, hvordan Hamas og de andre væbnede grupper i Gaza vil reagere på det, siger DR's mellemøstkorrespondent, Michael S.
Lund.
Angriber med brandbomber og stenslyngerDe palæstinensiske organisationer – også de væbnede - havde ellers opfordret til, at dagens demonstration skulle foregå fredeligt, fortæller Michael S.
Lund:- De fleste demonstrerede fredeligt, men grupper af palæstinensere forsøgte at forcere grænsehegnet eller kastede med brandbromber mod hegnet.
Generelt forsøgte Hamas-bevægelsen dog denne gang at holde demonstranter væk fra grænsehegnet, så der var faktisk langt færre, der angreb hegnet, end den israelske hær havde frygtet.
FN's humanitære koordinator i de besatte palæstinensiske områder har advaret mod et blodbad, ifølge talsmand Jens Lærke:- Beskyttelse af liv - ikke mindst af børn - bør være øverst på alles dagsorden, understreger han.
Et år med optog mod sanktionerDemonstrationerne ved grænsemuren har været gennemført hver uge i et år.
De sker i protest over, at palæstinensere ikke må vende tilbage til deres tidligere hjem i Israel, og imod den israelsk-egyptiske blokade af Gaza, som begyndte efter Hamas fik kontrol over området i 2007.
Blandt andre Israel, USA og EU anser det islamiske parti for at være en terrororganisation.
Egypten forsøger at mægle i forhandlinger mellem Israels regering og Hamas om at lempe sanktionerne for at undgå de blodige konfrontationer, fortæller Michael S.
Lund:- Jeg synes, der er en del tegn på, at Hamas er ret interesserede i at forhandle en våbenhvile i øjeblikket, så umiddelbart tror jeg, forhandlingerne vil fortsætte.
Men det er en anspændt situation, og der skal meget lidt til, for at forhandlingerne kan gå i stå.
Israels hær vurderer, at op mod 40.
000 palæstinensere deltager i dagens protester.
Demonstrant med palæstinensisk flag og en Guy Fawkes-maske, som optræder i protester verden over siden filmen 'V for Vendetta' gjorde den kendt i 2005.
1 / 5Israelsk militær var mødt talstærkt op ved grænsemuren til Gaza.
2 / 5En demonstrant svinger det palæstinensiske flag, mens israelsk militær affyrer tåregas mod folkemængden.
3 / 5Op mod 40.
000 personer anslås at have deltaget i dagens "tilbagevendelsesmarch", der nu har gået hver uge i et år.
4 / 5En demonstrant forsøger at slynge en tåregas-dåse tilbage mod de israelske styrker.
5 / 5FacebookTwitterKopier linkEmner:Hamas|Israel|Palæstina|EU|Hære




https://www.dr.dk/sporten/fodbold/tyskland/poulsen-bliver-hattrick-helt-i-leipzig-ydmygelse-af-hertha

TysklandPoulsen bliver hattrick-helt i Leipzig-ydmygelse af HerthaYussuf Poulsen scorede tre gange, da RB Leipzig hjemme sikkert slog Hertha Berlin 5-0 i Bundesligaen.
Yussuf Poulsen kom på tavlen tre gange, da Leipzig vandt 5-0 over Hertha Berlin i Bundesligaen.
30.
mar.
2019 kl.
21.
06Bemærk: artiklen er mere end 30 dage gammelLæs opDen danske landsholdsangriber Yussuf Poulsen stjal billedet, da RB Leipzig lørdag smadrede Hertha Berlin 5-0 i Bundesligaen.
Danskeren leverede ganske enkelt et hattrick og sluttede sin målfest med en drømmescoring, da han i fuldt løb lobbede bolden over Hertha-keeper Rune Jarstein til 4-0.
Yussuf Poulsen er dermed noteret for 15 ligamål i sæsonen, efter at han for kort tid siden forlængede sin kontrakt med klubben for yderligere en sæson frem til sommeren 2022.
Med sejren konsoliderede Leipzig sig på tredjepladsen i rækken med 52 point i jagten på en plads i Champions League i næste sæson.
Borussia Mönchengladbach følger efter med 47 point på fjerdepladsen for 27 kampe ligesom Leipzig, der altså har syv runder tilbage.
Fjerdepladsen giver også adgang til den mest interessante europæiske klubturnering, mens Eintracht Frankfurt lige nu for 26 kampe har 46 point.
Thomas Delaney og Jacob Bruun Larsen spillede sig lørdag tilbage på førstepladsen i Bundesligaen.
Borussia Dortmund topper rækken med 63 point efter en 2-0-sejr over Wolfsburg tidligere lørdag, mens Bayern München skuffede med 1-1 mod Freiburg og er to point efter på andenpladsen.
Leipzig kom foran efter lidt over et kvarter mod Hertha, da Emil Forsberg modtog en aflevering fra Kevin Kampl, hvorefter svenskeren tæmmede bolden og sparkede den i mål.
Tæt på den halve time var det så Yussuf Poulsen, der fik erobret bolden og iværksat et kontraangreb.
Danskeren spillede bolden til Timo Werner, der trak ned i Herthas felt og igen afleverede til en helt fri Poulsen, som blot skulle sende bolden det sidste stykke i mål, mens Rune Jarstein intet kunne stille op.
Yussuf Poulsen blev dagens mand for Leipzig.
Poulsen kunne have scoret til 3-0 ti minutter efter pausen, men han gled, da han afsluttede tæt ved mål.
Få sekunder efter lynede danskeren dog igen med målet til 3-0.
Igen stod Timo Werner for oplægget til Poulsen, der sikkert scorede med en flad afslutning.
Seks minutter senere leverede Yussuf Poulsen så sit flotte mål, da han blev sendt afsted og i højt tempo formåede at løfte bolden smukt i mål til 4-0.
To minutter senere øgede Amadou Haidara til 5-0, og Yussuf Poulsen lod sig udskifte med 20 minutter igen.
/ritzau/FacebookTwitterKopier linkEmner:Emil Forsberg (fodboldspiller)|Timo Werner (fodboldspiller)|Tyskland|Hertha Berlin|Fodbold




https://www.dr.dk/nyheder/vejret/blaa-himmel-og-sol-gav-aarets-varmeste-dag-men-soendag-dykker-temperaturen

VejretBlå himmel og sol gav årets varmeste dag – men søndag dykker temperaturenSnart vil nattetemperaturerne lægge sig et stykke under frysepunktet.
Solskin og stille forårsvejr tidligere på måneden i Nordjylland.
I dag var der også flot vejr over hele landet, men det bliver noget koldere søndag.
Af Mark Lindved Norup30.
mar.
2019 kl.
21.
17Bemærk: artiklen er mere end 30 dage gammelLæs opLørdag var årets hidtil varmeste dag, og den bød på lækre forårstemperaturer og masser af sol over hele landet.
Den højeste temperatur blev målt i københavnsområdet, hvor termometret nåede op på 16,7 graders varme.
Dejligt for alle, der havde tid til at komme udendørs og nyde det gode vejr, men var man ikke blandt de heldige, må man væbne sig med tålmodighed.
Der går nemlig nogle dage, før varmen vender tilbage.
- Det er slut for nu, skulle jeg hilse at sige.
For her til aften er en koldfront ved at passere os, og den kan have en enkelt lille byge med hist og her, forklarer vejrvært Louise Gade.
Nattetemperaturer under frysepunktetPå trods af at temperaturerne dykker kraftigt i morgen, kan man alligevel se frem til en solrig søndag.
- Koldfronten tøffer ud af danmarkskortet i løbet af i morgen og gør plads til klart vejr, men som altså også bliver køligere, siger Louise Gade.
Temperaturerne kommer intet sted i landet over ni graders varme, og som resultat af det klare vejr, koldfronten skaber, vil der også opstå nattetemperaturer, der lægger sig et godt stykke under frysepunktet.
Selvom det bliver køligere og de kommende dage ikke særligt sommerlige i deres udtryk, er det i nat, at urene skal stilles til sommertid.
Skulle man være i tvivl, er det frem med havemøblerne klokken 02.
00 i nat.
Det betyder, at solen står senere op.
På Bornholm kommer den til syne klokken 06.
36, og på vestkysten i Hvide Sande klokken 07.
02.
Senere på ugen vender varmen tilbage, og torsdag forventes temperaturen igen at ramme 15 graders varme.
FacebookTwitterKopier linkEmner:Vejret|Bornholm|Hvide Sande|København




https://www.dr.dk/nyheder/indland/gravede-ud-til-carport-fandt-maskinpistol-og-hundredvis-af-patroner

IndlandGravede ud til carport: Fandt maskinpistol og hundredvis af patronerTysk maskinpistol af typen MP40 og 200-300 skarpe patroner var gravet ned i have ved Esbjerg.
Det var en tysk maskinpistol af denne type, som dukkede op hos haveejeren i Bramming.
(© Franco Atirador / Wikimedia Commons)30.
mar.
2019 kl.
20.
52Bemærk: artiklen er mere end 30 dage gammelLæs opEn tysk maskinpistol og 200-300 skarpe patroner dukkede lørdag frem fra mulden, da en husejer i Bramming ved Esbjerg var ved at grave ud til carport.
Der er tale om en tyskproduceret maskinpistol af typen MP40, som kendes fra Anden Verdenskrig.
Syd- og Sønderjyllands Politi rykkede ud og afhentede både pistol og patroner.
- Vi har taget det med ind på stationen i første omgang.
Så skal det vurderes, om det skal destrueres, eller om et museum kunne være interesseret, siger vagtchef Erik Lindholdt.
Han tvivler dog på, at maskinpistolen er museumsegnet, da den er hårdt angrebet af rust.
Der blev også fundet en ammunitionskasse, men det er næsten rustet væk.
Det er ikke usædvanligt, at man finder våben fra krigens tid.
- Det sker af og til.
Nogle gange finder vi det i jorden, andre gange i nogle hulrum.
Der var mange steder, det blev gemt, siger Erik Lindholdt.
At dømme ud fra den måde, våbnet og ammunitionen var gemt væk, hælder han mest til at tro, at det har tilhørt lokale frihedskæmpere.
- Tyskerne afleverede det jo bare.
Når det er gemt væk på den her måde, er det nok mest sandsynligt, at det er våben, som frihedskæmpere har fået fat på, siger han.
/ritzau/FacebookTwitterKopier linkEmner:Syd- og Sønderjyllands Politi|Jylland|Esbjerg|Krige og væbnede konflikter|Bramming




https://www.dr.dk/nyheder/udland/seks-elefantunger-reddet-af-thailandske-parkbetjente

UdlandSeks elefantunger reddet af thailandske parkbetjente Elefanterne stod formentlig i mudderhul i to dage, før de fik fast grund under fødderne igen.
Af Mark Lindved Norup30.
mar.
2019 kl.
19.
37Bemærk: artiklen er mere end 30 dage gammelLæs opI den thailandske nationalpark Thap Lan i provinsen Nakhon Ratchasima udspillede der sig i forgårs scener, som folk med hang til lykkelige slutninger - måske - ville kalde ele-fantastiske.
Seks elefantunger blev fundet fanget i et lille mudderhul, hvor de formentlig havde stået hjælpeløse i to dage.
De thailandske parkbetjente, der fandt dem, blev hos dem natten over, før de med skovle og hakker gravede en rampe, som elefanterne med møje og besvær kunne kravle op ad en efter en.
"Af sted med jer, børn", lød tilråbene fra de begejstrede parkbetjente, efterhånden som elefanterne kom op af hullet og kunne løbe tilbage i junglen.
FacebookTwitterKopier linkEmner:Dyr




https://www.dr.dk/nyheder/udland/iran-evakuerer-landsbyer-truende-uvejr

UdlandIran evakuerer landsbyer før truende uvejrFaren for omfattende oversvømmelser får myndigheder i Iran til at evakuere landsbyer.
Mindst 45 er omkommet.
Flere steder i Iran er der oversvømmelser - her i den nordøstlige Golestan-region, hvor mindst 23 mennesker er omkommet.
30.
mar.
2019 kl.
20.
11Bemærk: artiklen er mere end 30 dage gammelLæs opMyndighederne i Iran er i gang med at evakuere flere landsbyer, der er truet af oversvømmelser.
Det rapporterer statslige iranske medier.
Det sydvestlige Iran har været ramt af de værste regnskyl i et årti, og meteorologer advarer om, at der er mere på vej.
Uvejret har skabt pludselige oversvømmelser, som i denne uge har kostet mindst 45 mennesker livet forskellige steder i landet.
Kontrol med dæmningerMindst 11 landsbyer, der ligger nær to floder i det sydvestlige Iran, er lørdag ved at blive evakueret.
Myndigheder bliver nødt til at lukke vand ud af to store dæmninger langs med floderne for at forsøge at kontrollere vandstanden og mindske skaderne, skriver nyhedsbureauet Fars.
Både det nordlige og det sydlige Iran har været ramt af det værste regnvejr, landet har oplevet i over ti år, siger sundhedsminister Saeid Namaki ifølge nyhedsbureauet Irna.
Advarer mod nytårsrejserIransk politi har opfordret folk til at undgå unødvendige rejser i de dele af landet, der er ramt af uvejret.
Iranerne fejrer for tiden nytår - Nowruz - og det er en tid på året, hvor mange familier rejser til andre dele af landet.
Embedsmænd siger, at regeringen vil kompensere de husejere, der får deres huse ødelagt af oversvømmelserne.
/ritzau/ReutersFacebookTwitterKopier linkEmner:Iran|Vejret|Oversvømmelser




https://www.dr.dk/sporten/formel1/magnussen-efter-sjetteplads-i-kvalifikationen-den-sad-lige-i-oejet

Formel1Magnussen efter sjetteplads i kvalifikationen: 'Den sad lige i øjet'Kevin Magnussen er tilfreds efter sin kvalifikation lørdag.
Kevin Magnussen starter som nummer seks søndag i Bahrain.
30.
mar.
2019 kl.
20.
14Bemærk: artiklen er mere end 30 dage gammelLæs opKevin Magnussen havde fat i den lange ende gennem hele lørdagens Formel 1-kvalifikation i Bahrain.
Danskeren kørte stort set fejlfrit gennem alle tre kvalifikationsrunder, og på sin endelige sjetteplads havde han kun fem tusindedele op til Max Verstappen i Red Bull på femtepladsen.
Tidligt i den sidste kvalifikationsrunde kørte danskeren i tiden 1.
28,757 minutter, og på den omgang var danskerens kørsel så god, at han ikke kunne overgå sig selv.
- Jeg ville selvfølgelig gerne lige have haft de tusindedele.
Det er lidt ærgerligt.
- Problemet var bare, at den første omgang sad lige i øjet, og det krævede noget helt specielt at gøre det bedre, siger Kevin Magnussen til TV3+.
- Banen blev ikke bedre i sig selv, og jeg kunne mærke, at jeg ikke bare kunne gøre det samme igen, men måtte ændre noget og finde noget tid.
Tæt på femtepladsDet lykkedes dog ikke for danskeren, som efter et par lunkne træninger før kvalifikationen slet ikke troede, at Haas kunne følge med de to Red Bull-racere.
Men Red Bulls Pierre Gasly sluttede på 13.
-pladsen, og først til allersidst slog Verstappen danskerens tid.
Ferraris Charles Leclerc starter i pole position.
- Det er lidt en mærkelig sæson.
Pludselig kan vi køre ræs mod Red Bull og er ikke super langt fra Mercedes.
Kun Ferrari er langt foran.
Så at stå her og være sur over, at jeg ikke slog den anden Red Bull, så er man lidt et skarn, siger Kevin Magnussen til TV3+.
De to Mercedes-kørere, Lewis Hamilton og Valtteri Bottas, sluttede i henholdsvis 1.
28,190 og 1.
28,256 minutter.
Kevin Magnussen udtrykker sig dog med påpasselighed om chancerne i søndagens grandprix, for i træningerne så hans løbshastighed i Haas-raceren ikke alt for god ud.
Charles Leclerc (Ferrari) starter forrest i søndagens løb.
FacebookTwitterKopier linkEmner:Kevin Magnussen (racerkører)|Lewis Hamilton (racerkører)|Red Bull|Formel 1|Bahrain




https://www.dr.dk/sporten/fodbold/superliga/fcm-misser-skridt-i-guldkampen-efter-uskarp-indsats-mod-fcn

SuperligaFCM misser skridt i guldkampen efter uskarp indsats mod FCNFC Midtjylland tabte lørdag terræn i Superligaens topstrid, da holdet spillede 0-0 mod FCN i Herning.
30.
mar.
2019 kl.
18.
22Bemærk: artiklen er mere end 30 dage gammelLæs opFC Midtjylland mistede lørdag et skridt i guldkampen, da holdet spillede 0-0 mod FC Nordsjælland i Herning i første runde af Superligaens mesterskabsspil.
FCM jagter FC København, der ligger på førstepladsen og har en kamp til gode, men resultatet betyder, at FCM bliver på andenpladsen med 61 point - samme pointtal som FCK.
Det ene point betyder også, at FCN bliver på sjettepladsen med 37 point.
FCM dominerede kampen fra start, men holdet kunne ikke omsætte chancerne til mål.
Et kvarter inde i kampen var overtaget tæt på at give FCM føringen, men holdets angriber Paul Onuachu headede bolden ved siden af målet.
FC Nordsjælland kæmpede med næb og kløer dybt inde i overtiden.
Kort efter brændte FCM’s angriber Gustav Wikheim en stor chance, efter FCN's venstreback Mads Valentin kiksede en clearing.
FCM fortsatte med at være mest på bolden og skabe de største chancer, men FCN truede enkelte gange på omstillinger.
Efter 40 minutter var det tæt på at give pote, da FCN's angriber Andreas Skov Olsen spillede midtbanespilleren Mohammed Kudus fri, men han brændte.
I anden halvleg fortsatte FCM med at være mest på bolden, men holdet formåede ikke at skabe mange chancer.
Efter 68 minutter var FCM-angriber Mayron George tæt på at score, men FCN-målmand Peter Jensen reddede hovedstødet.
I det 79.
minut skød FCM's wingback Joel Andersson over mål, efter Peter Jensen kom forkert ud til et frispark.
I kampens overtid var Mayron George tæt på at give FCM sejren, men Peter Jensen reddede først hans afslutning og derefter Simon Okosuns.
/ritzau/FacebookTwitterKopier linkEmner:FC Midtjylland|Gustav Wikheim (fodboldspiller)|Mohammed Kudus (fodboldspiller)|Fodbold|Herning




https://www.dr.dk/nyheder/udland/trump-vil-smaekke-kassen-i-over-migranters-hjemlande

UdlandTrump vil smække kassen i over for migranters hjemlandeDen amerikanske præsident er klar til at stoppe bistanden til El Salvador, Guatemala og Honduras.
)30.
mar.
2019 kl.
17.
18Bemærk: artiklen er mere end 30 dage gammelLæs opUSA's præsident, Donald Trump, vil skære i udviklingsbistanden til tre mellemamerikanske lande, som er hjemland for mange af de migranter, der søger til USA.
Det oplyser det amerikanske udenrigsministerium lørdag.
Betalinger til El Salvador, Guatemala og Honduras for 2017 og 2018 vil blive suspenderet, skriver udenrigsministeriet i en meddelelse.
Der er ikke umiddelbart nogen forklaring på, hvorfor det sker.
Men Trump har tidligere truet med at skære i bistanden, hvis de pågældende lande ikke gør noget for at forhindre migranter i at forlade landene og rejse mod USA.
Fredag truede han med at lukke grænsen til Mexico, hvis den nærmeste nabo mod syd ikke stopper de karavaner af migranter, der rejser nordpå i håb om et bedre liv i USA.
Hvis præsidenten gør alvor af at lukke grænsen, kan det få alvorlige konsekvenser for handlen mellem de to lande og dermed også for økonomien.
Men præsidenten står fast.
- Jeg laver ikke sjov, understreger han.
Flere demokratiske kongresmedlemmer er i weekenden på besøg i El Salvador.
Under besøget er indvandring et af de emner, der er på dagsordenen.
I en skriftlig udtalelse advarer fem demokrater om, at suspendering af bistanden vil have den modsatte effekt, hvis regeringens ønske er at nedbringe antallet af migranter, der drager nordpå mod USA.
USA's bistand hjælper de mellemamerikanske lande med at tage sig af de bagvedliggende årsager til, at mennesker migrerer, lyder det fra gruppen af demokrater, der blandt andre tæller formanden for udenrigsudvalget i Repræsentanternes Hus, Eliot Engel.
/ritzau/APFacebookTwitterKopier link




https://www.dr.dk/musik/dansk-hitgruppe-var-i-krise-over-mangel-paa-succes-nu-er-de-tilbage-efter-5-aars-pause

MusikDansk hitgruppe var i krise over mangel på succes: Nu er de tilbage efter 5 års pauseThe William Blakes har netop udgivet '1991', der er den første plade fra bandet siden 2014.
Sangene på den nye plade fra The William Blakes er inspireret af den musik, forsanger Kristian Leth hørte, da han var 11 år.
Af Marie Søndergaard30.
mar.
2019 kl.
18.
30Bemærk: artiklen er mere end 30 dage gammelLæs opDet hele startede med de fem fyre Eins, Zwei, Drei, Boris og Fünf, der flyttede til New York for at forfølge drømmen om at lave musik som bandet The William Blakes.
Men faktisk var de bare et fantasiband på det sociale medie MySpace, som Kristian Leth, der dengang lavede tv, havde fundet på.
Jeg var totalt genert omkring min egen musik.
Kristian Leth, The William BlakesHan havde egentlig opfundet mange flere 'falske' bands, heriblandt en homoseksuel technoduo og en dj fra det Københavnske natteliv, for det gav ham muligheden for at udgive en masse forskellig slags musik, uden nogen vidste, det var ham, der stod bag, og uden det behøvede at være helt færdigt.
- Jeg arbejdede med musik-tv hos Danmarks Radio dengang, så jeg var totalt genert omkring min egen musik, siger Kristian Leth, som sammen med Fridolin Nordsø, Frederik Nordsø og Bo Rande nu står bag det 'rigtige' The William Blakes, der fredag udgav albummet '1991'.
Lyt til nummeret 'Turn Us Into Them' her:The William Blakes - Turn Us Into ThemMens Kristian Leth i midten af 00'erne brugte tid på sine mange fantasibands, drømte hans barndomsvenner, brødrene Fridolin og Frederik Nordsø, også om en stor karriere inden for musikken.
De producerede sange for andre kunstnere, men havde en idé om selv at have mere kontrol over det, der blev udgivet.
Det blev en kæmpe katapult for vores karriere.
Fridolin Nordsø om den første plade fra The William Blakes- Frederik og jeg havde en drøm om at blive verdens største producere, og vi talte om at lave vores eget pladeselskab, så der ikke var andre, der bestemte, hvad vi skulle udgive.
Kristian havde jo 40 bands kørende, så vi ringede til ham, og han ville gerne være med, fortæller Fridolin Nordsø.
Pladeselskabet Speed of Sound blev skabt, de tre venner besluttede sig for at gå videre med fantasibandet The William Blakes, og i 2008 udkom den første plade 'Wayne Coyne'.
- Det blev en kæmpe katapult for vores karriere, siger Fridolin Nordsø.
Eksistentiel kriseI løbet af de næste seks år udgav The William Blakes yderligere fem album, de blev P3's Uundgåelige, vandt flere priser ved Danish Music Awards i 2011 og tiltrak et stort publikum til bandets koncerter.
The William Blakes - diskografi'Wayne Coyne' (2008)'Dear Unknown Friend' (2009)'The Way of the Warrior' (2010)'Music Wants to Be Free' (2011)'An Age of Wolves' (2013)'Purple Ball' (2014)'1991' (2019)Men så stoppede det hele pludseligt i 2014, og der skulle gå fem år, før der nu igen er en ny plade fra The William Blakes.
Bandet blev nemlig hårdt ramt af følelsen af ikke at være helt så relevante længere.
Det var lidt en eksistentiel krise for os, og vi lavede ikke andet end at tale om, hvordan den næste plade skulle være, fordi vi ville generobre momentum.
Kristian Leth, The William Blakes- Vores seneste to plader gjorde ikke det store væsen af sig, og det ramte os nok lidt hårdere, end vi havde regnet med.
På den sidste plade, der blev udgivet ved et stort pladeselskab, føltes det, som om vi lavede pladen, pakkede den ind og lagde den ind i et mørkt rum, og så skete der ikke mere, siger forsanger Kristian Leth om 'Purple Ball' fra 2014.
- Det var lidt en eksistentiel krise for os, og vi lavede ikke andet end at tale om, hvordan den næste plade skulle være, fordi vi ville generobre momentum.
Den samtale var enormt destruktiv for os.
Samtidig lavede vi musik i andre konstellationer, der havde succes, så på det tidspunkt kunne vi ikke se, hvad grunden var til at lave endnu en plade som The William Blakes.
Lyt til nummeret 'Gone' her:The William Blakes - GoneMen det var ikke som sådan en endelig afslutning på pop-rock-bandet, hvilket det nye album '1991' er et ret klart bevis på.
Det har nemlig aldrig reelt været på tale at stoppe samarbejdet.
- Vi er et band, der ikke kan gå i opløsning, om vi så prøvede virkelig hårdt på det.
Der er ingen, der hader hinanden, vi holder af hinandens selskab, og The William Blakes er den musikalske konstellation, vi slapper bedst af i, så det ville være mærkeligt at afslutte det, siger Kristian Leth.
- Til den nye plade havde jeg en klar idé om, at vi skulle tilbage til den musik, jeg selv lyttede til, da jeg var 11 år, hvilket var musikere som Elton John, The Beatles og Supertramp, siger Kristian Leth om albummet '1991'.
Her er han fotograferet under en koncert på festivalen Northside i 2013.
Elastiske som friske hundehvalpeI 2018 spillede bandet flere udsolgte koncerter, og det gav dem blod på tanden til igen at begynde at skrive musik sammen.
Vi forsøger at blive ved med at være så elastiske som friske hundehvalpe, så det bliver ved med at være intenst.
Frederik Nordsø, The William BlakesMen der skulle ske noget nyt.
Det blev både til en ny musikalsk retning, der er inspireret af den musik, forsanger Kristian Leth lyttede til, da han var 11 år, og et forsøg på at ruske lidt op i det hele ved at ændre på rollerne i bandet.
- Vi har byttet rundt på instrumenterne, fordi det føles farligt, sjovt og udfordrende.
Vi har en idé om, det bliver bedst på den måde, siger Bo Rande, og Frederik Nordsø tilføjer:- Vi har eksisteret som band i ti år, og de fleste bands, der har eksisteret i så lang tid, når til et punkt, hvor musikken bliver en form for gentagelse.
Vi forsøger at blive ved med at være så elastiske som friske hundehvalpe, så det bliver ved med at være intenst.
Albummet '1991' er ude nu.
The William Blakes kan desuden opleves på turné flere steder i landet til maj.
FacebookTwitterKopier linkEmner:Danish Music Awards|Kæledyr|Arbejdsmarked|Them




https://www.dr.dk/nyheder/indland/gasolin-effekter-over-en-million-kroner-solgt-pa-auktion

Kim Larsen er dødSe temaIndlandGasolin-effekter for over én million kroner solgt på auktionPlader, instrumenter og andre objekter fra Gasolin-samling trak 400 købere af huse og gav millionomsætning.
Da en stor Gasolin-fan i 2015 gik bort, efterlod han sig omkring 2.
000 plader, instrumenter og andre samlerobjekter fra bandets tid.
30.
mar.
2019 kl.
19.
10Bemærk: artiklen er mere end 30 dage gammelLæs opDa en af Gasolins allerstørste fans gik bort for fire år siden, efterlod han sig en usædvanlig stor samling af Gasolin-plader, merchandise og samlerobjekter fra sit yndlingsband.
Hele samlingen, der tæller omkring 2.
000 effekter, er sat til salg.
En stor del af samlingen er lørdag blevet solgt på en auktion på spillestedet Værket i Randers.
- Det har været en helt fantastisk dag med mange gode budkrige.
Det er det, man som auktionarius går og drømmer om, siger auktionarius Finn Campen fra Campen Auktioner, der står for salget.
Læs også:Sådan opstod Gasolin': Uden de her faldefærdige huse havde bandet nok aldrig eksisteretHan oplyser, at det økonomiske resultat af de 350 solgte effekter på lørdagens auktion ligger på "den gode side af én million kroner".
Auktionarius: Et stykke danmarkshistorieAuktionarius har aftalt med familien til den afdøde samler, at han ikke oplyser det eksakte beløb.
Op mod 400 personer har afgivet bud på lørdagens auktion - enten ved fysisk at være til stede eller ved at have afgivet bud over telefonen eller internettet.
Finn Campen forstår godt den store interesse for objekterne.
- For mig er det et stykke danmarkshistorie, vi sælger.
Alle kender jo Gasolin og har et eller andet, de kan henføre til Gasolin.
Det kan vi også se på de samlere, der er mødt op.
- Det er en af de mest specielle auktioner, vi har afholdt.
Vi kommer aldrig til at holde sådan en auktion igen, fortæller han.
Blandt effekterne på dagens auktion var platin-, guld- og sølvplader.
Der var også førstegangstryk af lp'er, instrumenter og den første forstærker, som Gasolin har brugt.
Samlede støv i kælderlokaleEjeren af samlingen, Allan Sund, døde i 2015.
Han boede i Hadsten i Østjylland.
Efter hans død vidste familien ikke, hvad de skulle stille op med de mange plader og instrumenter fra Gasolins tid.
De kontaktede auktionshuset for fem måneder siden for at få tingene solgt.
- Han havde det til at stå i et kæmpestort kælderlokale.
Familien blev enige om, at de ikke fik gjort noget ved det.
Så syntes de, det var bedre, at samlingen kom ud og fik det godt andre steder, siger Finn Campen.
Inden auktionen begyndte klokken 13, gav tidligere Gasolin-trommeslager Søren Berlev en koncert på Værket.
Gasolin eksisterede fra 1969 til 1978 og er især kendt for sin frontfigur, nu afdøde Kim Larsen.
Hele samlingen er ikke solgt endnu.
Der er fortsat 650 auktionsnumre, der sælges via internettet frem til lørdag 6.
april.
/ritzau/FacebookTwitterKopier linkEmner:Gasolin|Auktionshuse|Campen Auktioner|Jylland|Søren Berlev (musiker)




https://www.dr.dk/sporten/golf/bjerregaard-slaar-stenson-tiger-woods-venter-i-kvartfinale

GolfBjerregaard slår Stenson: Tiger Woods venter i kvartfinaleMed en sejr over Henrik Stenson er Lucas Bjerregaard klar til at møde Tiger Woods i WGC Matchplay i USA.
Lucas Bjerregaard slog Henrik Stenson i golfturneringen WGC Matchplay.
Nu venter amerikanske Tiger Woods.
30.
mar.
2019 kl.
18.
45Bemærk: artiklen er mere end 30 dage gammelLæs opLucas Bjerregaard er stadig ubesejret i golfturneringen WGC Matchplay.
Lørdag blev det i en direkte duel til en sejr over svenske Henrik Stenson, og dermed er danskeren klar til kvartfinalen i den amerikanske turnering, hvor der spilles hulspil.
Bjerregaard vandt med cifrene 3&2 efter at have været foran med tre, da der manglede to huller på banerne uden for byen Austin i delstaten Texas.
I kvartfinalen, der spilles senere lørdag, venter det amerikanske golfikon Tiger Woods, der i sin ottendedelsfinale slog en anden stjerne i form af Rory McIlroy med cifrene 2&1.
Tiger Woods slog nordiske Rory McIlroy.
Bjerregaard, der er med i WGC Matchplay for første gang, grundlagde sin sejr over Henrik Stenson, da han midt på runden vandt tre ud af fem huller.
Både før og efter vandt de to spillere to huller hver.
16.
hul, som endte med at blive det sidste, der blev spillet, endte uafgjort, og så kunne svenskeren ikke nå at indhente Lucas Bjerregaard.
Ved WGC Matchplay er spillerne i første omgang inddelt i 16 grupper af fire, hvor alle møder hinanden én gang.
De 16 gruppevindere går videre til en knockoutfase.
Lucas Bjerregaard bookede sin plads i ottendedelsfinalen ved at vinde to ud af sine tre gruppekampe og spille uafgjort i den sidste.
Thorbjørn Olesen deltog også i WGC Matchplay, men blev slået ud, efter at det blev til en enkelt sejr og to nederlag i gruppespillet.
Turneringen har en samlet præmiepulje på lidt over 68 millioner kroner.
/ritzau/FacebookTwitterKopier linkEmner:Rory McIlroy (golfspiller)|Tiger Woods (golfspiller)|Golf|USA|Texas




https://www.dr.dk/sporten/formel1/magnussen-starter-som-nummer-seks-i-bahrain

Formel1Magnussen starter som nummer seks i BahrainDen danske Formel 1-kører Kevin Magnussen indleder søndagens grandprix i Bahrain i sjette startposition.
Haas F1's Kevin Magnussen på Sakhirbanen i ørkenen, syd for Bahrain.
30.
mar.
2019 kl.
17.
20Bemærk: artiklen er mere end 30 dage gammelLæs opDet bliver med Kevin Magnussen i sjette startposition, når der søndag skal køres Formel 1-grandprix i Bahrain.
Det stod klart, efter at der lørdag blev kørt kvalifikation.
Her var den danske kører 0,258 sekunder hurtigere end holdkammeraten på Haas-holdet, Romain Grosjean, der starter som nummer otte søndag.
Ferraris Charles Leclerc starter forrest.
Monegaskeren var hurtigst i alle lørdagens tre kvalifikationsrunder.
Bag ved ham starter holdkammeraten Sebastian Vettel og Lewis Hamilton (Mercedes).
Kevin Magnussen var 0,258 sekunder hurtigere end holdkammeraten på Haas-holdet, Romain Grosjean.
Grosjean starter som nummer otteKevin Magnussen kom sikkert videre fra den første af de tre kvalifikationsrunder, Q1, med ottendebedste tid.
Grosjean sluttede som nummer ti og havde heller ikke problemer med at gå videre til Q2.
De to Haas-kørere gik videre til Q3 som nummer fem og otte, og Magnussen var den hurtigste af de to kørere.
Kevin Magnussen havde fart i dækkene lørdag.
I Q3 lå danskeren længe med fjerdebedste tid, inden både Sebastian Vettel og Max Verstappen (Red Bull), efter tiden var løbet ud, fløj over stregen i bedre tider.
Sidste år startede Kevin Magnussen i syvende position i Bahrain.
Undervejs i løbet kravlede han to pladser op og sluttede dermed som nummer fem, der var danskerens bedste resultat i 2018-sæsonen.
I 2018 startede Sebastian Vettel forrest i Bahrain, og tyskeren sluttede også som bedste i det efterfølgende løb.
Magnussen fik en god start på sæsonen med sin sjetteplads i Det Australske Grand Prix i Melbourne for to uger siden.
Søndagens grandprix starter klokken 16.
10 dansk tid.
/ritzau/FacebookTwitterKopier linkEmner:Kevin Magnussen (racerkører)|Lewis Hamilton (racerkører)|Bahrain-Merida|Bahrain|Formel 1




https://www.dr.dk/sporten/fodbold/england/hoejbjerg-kasse-med-til-sende-danskerklub-ud-af-premier-league

EnglandHøjbjerg-kasse med til at sende danskerklub ud af Premier LeagueHuddersfield rykkede ud af Premier League med nederlag, mens Pierre-Emile Højbjerg scorede for Southampton.
Pierre-Emile Højbjerg blev matchvinder for Southampton mod Brighton.
30.
mar.
2019 kl.
18.
12Bemærk: artiklen er mere end 30 dage gammelLæs opDet blev en sort dag for danskerklubben Huddersfield, som lørdag rykkede ud af Premier League.
Det skyldtes både et nederlag ude til Crystal Palace, mens en scoring af danske Pierre-Emile Højbjerg for Southampton var med til at sende Huddersfield ud af den bedste engelske række.
Huddersfield måtte ikke tabe ude til Crystal Palace, hvis Southampton samtidig slog Brighton, og Burnley slog Wolverhampton.
Umiddelbart var det et regnestykke, der krævede en hel del for at gå i opfyldes, men det udviklede sig præcis sådan.
Huddersfield havde ingen danskere på banen, da nedrykningen var en realitet.
Huddersfield tabte 0-2 ude til Crystal Palace, og Burnley slog Wolverhampton 2-0.
Dermed skulle Southampton også vinde for at sende Huddersfield ned i The Championship, og det sørgede Pierre-Emile Højbjerg for.
Southampton vandt således 1-0 på en scoring af den danske landsholdsspiller otte minutter inde i anden halvleg.
Den danske midtbanespiller var gået med helt frem og modtog bolden i feltet i højre side og scorede til 1-0 ved i løb at få sparket bolden i mål efter aflevering fra Nathan Redmond.
Sætter kedelig rekordHverken Mathias "Zanka" Jørgensen, Philip Billing eller målmand Jonas Lössl var med hos Huddersfield i nederlaget til Crystal Palace.
Huddersfield er altså rykket ned med seks spillerunder igen, hvilket er en tangering af rekorden, som Derby County satte tilbage i sæsonen 2007/2008.
Ingen andre hold i Premier Leagues historie er rykket ned allerede efter 32 spillerunder.
Ipswich rykkede i 1994/1995 også ned seks runder før tid, men den gang var der 42 spillerunder i sæsonen.
Huddersfield rykkede op i 2016/2017-sæsonen og sluttede sidste år som nummer 16.
I indeværende sæson har holdet blot vundet tre kampe og spillet fem uafgjort,/ritzau/FacebookTwitterKopier linkEmner:Jonas Lössl (fodboldspiller)|Mathias Zanka Jørgensen (fodboldspiller)|Crystal Palace FC|England|Fodbold




https://www.dr.dk/nyheder/politik/anders-samuelsen-frygt-ikke-fremtiden-vi-loeser-klimakrisen

PolitikAnders Samuelsen: Frygt ikke fremtiden, vi løser klimakrisen!
Liberal Alliance er optimistiske på klimaets vegne.
Partileder og udenrigsminister, Anders Samuelsen på talerstolen ved Liberal Alliances Landsmøde.
Af Issa Jeppesen30.
mar.
2019 kl.
16.
15Bemærk: artiklen er mere end 30 dage gammelLæs op- Solen skinner altid, når Liberal Alliance holder landsmøde.
Det var partiformand Anders Samuelsens åbningsreplik, da han tidligere i dag skød Liberal Alliances landsmøde i gang foran omkring 400 delegerede på Tivoli Kongres Center i København.
Og selvom landsmødet i dag bliver holdt på et bagtæppe af meningsmålinger, der viser dalende opbakning til det liberale regeringsparti, så var hovedbudskabet i formandstalen; optimisme.
Det går faktisk ufatteligt godt i Danmark.
Anders Samuelsen, formand Liberal Alliance- Det går godt i Danmark, vi har økonomisk vækst igen, beskæftigelsen er den højeste nogensinde i danmarkshistorien, arbejdsløsheden er den laveste siden finanskrisen og Danmark er stadig et af verdens rigeste lande.
- Det går faktisk ufatteligt godt i Danmark, siger partiformanden.
Rundt regnet 400 delegerede fra Liberal Alliances deltager i dag i partiets landsmøde på Tivoli Hotel & Congress Center i København.
Drop dommedagsprofetierneAlligevel er den politiske debat fyldt med, ifølge Anders Samuelsen ubegrundet, angst for fremtiden.
Ikke mindst, når det gælder klimadebatten, hvor partiformanden mener, at der males skræmmebilleder og bliver spået om unødvendige dommedagsprofetier.
Læs også:LA får den dårligste måling siden valget og SF den bedsteHos Liberal Alliance har man tiltro til, at fremtidens forskning nok skal løse klimaudfordringerne.
Vi løser også det her problem, selvfølgelig gør vi det.
Anders Samuelsen, Formand Liberal Alliance- I gamle dage døde folk rask væk af lungebetændelse, men så opdagede videnskaben penicillinen, for få årtier siden blev millioner af kvinder ufrivilligt gravide, men så opfandt vi p-pillen, og tidligere ødelagde gassen i vores køleskabe ozonlaget, men så fandt vi på alternativer, og nu er hullet ved at være lukket, siger Anders Samuelsen.
Anders Samuelsen (LA) blev hyldet efter sin tale, hvor han blandt talte om fremtidens klimaudfordringer.
Forskning og teknologi løser problemernePå samme måde mener Liberal Alliance, at massive investeringer i forskning og ny teknologi kan forhindre CO2-udslippet fra at løbe løbsk.
- Vi løser også det her problem, selvfølgelig gør vi det, siger Anders Samuelsen.
Derfor er partiet stemplet ind i klimadagsordenen og har som noget helt nyt udarbejdet en klimaplan, hvor investeringer på 3,7 milliarder kroner om året skal bruges til at forske i grønne løsninger.
Læs også:Liberal Alliance har mistet hvert tredje medlem siden 2016- Afgifter er ikke vejen frem.
Vejen frem er at satse på nye innovative miljøteknologier, som er så billige, at de udkonkurrerer alle andre, siger Anders Samuelsen, der samtidig vil opfordre alle lande til at følge trop og bruge 0,2 procent af BNP på forskning.
Se seneste måling fra Epinion herFacebookTwitterKopier linkEmner:Anders Samuelsen (politiker)|Liberal Alliance|Tivoli Hotel & Congress Center|Videnskab|København




https://www.dr.dk/nyheder/regionale/trekanten/tilbage-i-ligaen-haandboldbyen-fredericia-er-stolt-og-glad

TrekantområdetTilbage i ligaen: Håndboldbyen Fredericia er stolt og gladEfter mange års fravær spillede traditionsrige Fredericia HK sig i dag tilbage i håndboldligaen.
Fredericia HK vinder over Ajax København, og da FHK kun skulle bruge et enkelt point til at rykke op i landets bedste liga, er det en kendsgerning, at Fredericia nu er rykket op efter en en intens udebanekamp i København.
Af Peter Frandsen Siggaard30.
mar.
2019 kl.
16.
31Bemærk: artiklen er mere end 30 dage gammelLæs opFredericia HK er fra næste sæson tilbage i håndboldligaen.
Det står klart efter at holdet i dag sikrede sig 1.
pladsen i 1.
division, der giver direkte oprykning til landets bedste håndboldrække.
I Bavnehøjhallen i København hentede Fredericia HK de afgørende point, som betyder, at sæsonen sidste kamp er uden betydning.
Det skete med en forholdsvis sikker sejr på 26-30 over Ajax København.
© ScanpixLandsholdsspillere der har spillet i FredericiaCasper U.
Mortensen (128 kampe indtil videre)Anders Dahl-Nielsen (209 kampe)Mogens 'Muggi' Jeppesen (141 kampe)Jørgen Heidemann (89 kampe)Bjarne Jeppesen (88 kampe)Flemming Hansen (75 kampe)Kilde: haslund.
infoDet var en glad og stolt træner Jesper Houmark, der kort efter kampen gjorde status på sæsonen.
- Vi har haft et bredt hold, hvor forskellige præsterer og byder ind hele tiden.
Det betyder, at vi har haft en stor styrke på vores hold, og at vi har haft godt træningsmiljø, hvor der er blevet leveret både til træning og til kamp, sagde han.
Han mener at Fredericia nu er tilbage, hvor byen hører til: Nemlig i håndboldligaen, og det har stor betydning - ikke bare for håndboldholdet.
- Det har en kæmpe betydning.
For os som hold og for byen, men også for håndboldligaen.
Fredericia er en traditionsrig håndboldby.
Med det set up, de tilskuere og det materiale, vi har i dag, så hører vi til i håndboldligaen, mener han.
Klubben var ellers helt nede at vende både sportsligt og økonomisk, da den efter et par nedrykninger endte med at gå konkurs i 2012.
Den dårlige økonomi betød tvangsnedrykning til Jyllandsserien, og siden har Fredericia HK arbejdet på at vende tilbage til toppen af dansk håndbold.
Målmand Mogens 'Mugge' Jeppesen var en af de store profiler - både på landsholdet og hos Fredericia KFUM.
Her fra OL i 1984 mod Spanien, hvor han stod en fantastisk kamp.
Med hele vejen opFormanden for Fredericia HK's fanklub HK Ultra, Anders Holm, har været med hele vejen, og han er naturligvis ovenud glad for, at Fredericia er tilbage i ligaen.
- Det er kæmpestort og en kæmpe forløsning.
Vi føler jo et eller andet sted, at vi hører til der oppe.
Vi startede rejsen, da klubben gik konkurs, og var nede at vende i Jyllandsserien, siger Anders Holm.
I slutningen af 1970'erne var klubben dominerende i datidens bedste række, 1.
division, og fra 1975 til 1979 blev der hver år sat en ny danmarksmester-pokal i skabet.
Videoen herunder er fra klippet ud af TV-Sporten i marts 1977, da klubben vandt sit tredje danske mesterskab i træk.
Da klubben højst ufrivilligt havnede i Jyllandsserien, gik der noget tid at lande på benene igen, og finde en ny retning for klubben.
Heldigvis var der mange af de trofaste fans, der blev ved med at følge Fredericia HK, selv om rammerne om kampene var noget mere ydmyge.
- Vi spillede en udekamp i Tinglev, hvor vi stillede med 50 mand.
De havde aldrig set noget lignende, husker Anders Holm om sæsonen i Jyllandsserien.
Og håndbolden har de seneste årtier fyldt meget i Fredericia, for mesterskaberne i 1970'erne var i den grad med til at grundlægge en interesse for sporten, der på trods af nedgangen forsat er i live, og har det godt.
Byen bakker op- Fredericia er en håndboldby.
Der er stor tradition for det - helt tilbage fra de fem mesterskaber.
Og det siger også noget, at vi i 1.
division kan trække 2000 tilskuere til hver eneste kamp.
Der er noget særligt ved håndbolden.
Folk er interesserede i det, og byens butikker bakker op, fortæller Anders Holm.
Det har uden tvivl også hjulpet klubben, at der for tre sæsoner siden kom økonomisk opbakning fra T.
Hansen, der i dag både er navnesponsor for hjemmebanen og hovedsponsor for klubben.
Bent Jensen, som ejer reservedelsfirmaet, er bosiddende i Fredericia, og i dag formand for håndboldklubben.
I dag er økonomi og strategi glemt for en stund, for lige nu fejrer spillere, fans, ledere og trænere, at modstanderne fra næste sæson hedder Skjern, BSV, Aalborg og GOG.
Og det bliver en god tur i bussen hjem fra København.
- Det bliver en fest af den anden verden.
Og jeg er sikker på, at der også bliver et eller andet, når spillerne lander et par timer efter.
Vi skal nok give dem en velkomst, der er noget ved, siger Anders Holm.
FacebookTwitterKopier linkEmner:Fredericia|Håndbold|Jylland|T.
Hansen Gruppen|Økonomi




https://www.dr.dk/sporten/oevrig/dansker-vinder-bronze-ved-em-i-karate

Øvrig sportDansker vinder bronze ved EM i karateKatrine Pedersen sikrede sig lørdag en bronzemedalje ved EM i Spanien.
Af Helena Melin30.
mar.
2019 kl.
15.
22 | opdateret 30.
mar.
2019 kl.
15.
53Bemærk: artiklen er mere end 30 dage gammelLæs opKaratekæmperen Katrine Pedersen er blevet en medalje rigere efter en sejr over hollandske Sherilyn Wold i bronzefinalen ved EM.
EM-medaljen er danskerens første i senior-regi, og det vækker glæde hos hovedpersonen:- Jeg er lidt træt, men jeg er også virkelig glad.
Det har været nogle lidt hårde dage, hvor jeg er gået rundt i min egen lille boble og har arbejdet rigtig hårdt for, at det her skulle lykkes, siger hun.
Ved de indledende kampe torsdag vandt 22-årige Katrine Pedersen tre af sine kampe og tabte en enkelt til den senere finalist Elena Quirici.
Og selvom bronzemedaljen er værdsat hos danskeren, havde hun sat næsen op efter en endnu højere placering på podiet:- Jeg er mega glad for min bronzemedalje, men jeg vil da gerne indrømme, at jeg havde håbet på lidt mere, siger hun.
Næste opgave for Katrine Pedersen er et Karate 1 Premier League-stævne i Rabat i Marokko.
Det begynder den 19.
april.
FacebookTwitterKopier linkEmner:Kampsport|Marokko|Storbritannien|Holland|Rabat




https://www.dr.dk/sporten/atletik/anna-emilie-moeller-er-hurtigste-europaeiske-loeber-ved-vm-i-cross

AtletikAnna-Emilie Møller er hurtigste europæiske løber ved VM i crossDet blev til en flot 15.
-plads for den 21-årige dansker ved VM i Aarhus.
Abdi Ulad var hurtigste dansker hos herrerne.
Anna-Emilie Møller slog endnu en gang fast, at hun er et kæmpe atletiktalent, da hun blev nummer 15 ved VM i cross.
Af Rasmus Dalgaard og Henrik Liniger30.
mar.
2019 kl.
14.
25Bemærk: artiklen er mere end 30 dage gammelLæs opDen danske løber Anna-Emilie Møller kunne ikke stille noget op mod de hurtigste kvinder fra Afrika, men der var ingen europæiske løbere, der kunne røre hende ved VM i cross i Aarhus.
Det 21-årige OL-håb tilbagelagde de ekstremt hårde ti kilometer på 37 minuter og 51 sekunder, og det var nok til en placering som nummer 15 ved VM.
En placering, der ikke mindst kom bag på løberen selv.
Læs også:Løbekomet er ekstra stolt over at bære rødt og hvidt til VM på hjemmebane- Jeg er mega overvældet.
Jeg tror ikke helt, det er gået op for mig, hvor stor en præstation det er.
Det var min dag, og jeg er superglad for, at det sker på hjemmebane.
Det kunne ikke være bedre.
- Jeg er overrasket over, at jeg kunne løbe mig i top-15.
Det havde jeg slet ikke forestillet mig, da jeg stod ved starten.
Jeg vidste, at min form var rimelig god, så jeg var spændt på at se, hvad det kunne blive til.
Min træner sagde, at det var en perfekt rute for mig, og at det var min dag, og ja, – hun fik nok ret.
Publikum gav ekstra energiDer blev heppet godt på Anna-Emilie Møller undervejs fra de fremmødte tilskuere ved Moesgaard Museum, og det gav lidt ekstra energi til de trætte ben.
- Jeg er superglad for, at det sker på hjemmebane.
Det kunne ikke være bedre, og jeg er så stolt af at være dansker.
Det er fedt, at der var så mange ude og heppe, og det hjalp virkelig meget på den her hårde rute.
Det havde man brug for undervejs til at holde farten oppe.
Ruten er flere gange blevet kaldt den hårdeste VM-rute nogensinde, og det kunne også mærkes i Anna-Emilie Møllers spinkle ben, fortæller hun.
Læs også:Dansk VM-løberute stjæler inspiration fra Hubertusjagten: ’Den hårdeste nogensinde’- Det var alle hårde elementer, der var samlet i ét løb.
Normalt har man taget nogle af de forskellige elementer, men her var alle med, og det var sindssygt hårdt.
Men det er sådan, cross skal være: det skal være hårdt.
Hellen Obiri fra Kenya vandt løbet.
Maja Alm sluttede som nummer 53, Alberte Kjær Pedersen Pedersen blev nummer 80, Simone Glad nummer 81 og Line Brandt Pedersen kom i mål som nummer 84.
Maria Ahm fik en placering som nummer 97 af de 115 løbere, der gennemførte.
Hos herrerne blev Abdi Ulad bedste dansker i tiden 34 minutter og 43 sekunder, og det var nok til en plads som nummer 68.
Vinder blev Joshua Cheptegui fra Uganda, der løb ruten på 31 minutter og 40 sekunder.
FacebookTwitterKopier linkEmner:Anna Emilie Møller (atlet)|Maja Alm (atlet)|Aarhus|Moesgård Museum|Afrika




https://www.dr.dk/nyheder/kultur/film/verdensberoemt-provo-kunstner-har-vi-stadig-medfoelelse-med-flygtninge

Film og serierVerdensberømt provo-kunstner: Har vi stadig medfølelse med flygtninge?
Den kinesiske filminstruktør Ai Weiwei fokuserer i sin nye film på flygtningekrisen.
Ai Weiwei er aktuel med filmen 'The Rest', som havde verdenspremiere på den danske dokumentarfilmfestival CPH:DOX.
Filmen handler om flygtningekrisen.
Af Silas Bay Nielsen30.
mar.
2019 kl.
15.
03Bemærk: artiklen er mere end 30 dage gammelLæs op- Vi skal lære at være mere medmenneskelige.
Sådan lyder det fra den kinesiske filmskaber, kunstner og samfundskritiker Ai Weiwei i kølvandet på den syriske flygtningekrise.
Han siger det igen og igen under det præcis 25 minutter lange interview under sit besøg i København, hvor der netop har været verdenspremiere på hans nye dokumentarfilm 'The Rest'.
Filmen går i øjenhøjde med flygtninge og migranter.
Både de, der er strandet under kummerlige forhold i Tyrkiet.
De, der har mistet familiemedlemmer til druknedøden på turen over Middelhavet.
Og de, der fik den eftertragtede mulighed for at få midlertidigt ophold i Europa.
Men i virkeligheden er historien om dem også Ai Weiweis egen.
Inspireret af fængselsophold- Filmen er en fortsættelse af mit eget liv – og selv min fars liv, siger Ai Weiwei.
Ai Weiwei blev født i 1957, hvor Kina sendte knap en million intellektuelle i arbejdslejre.
Blandt dem var digteren Ai Qing, Ai Weiweis far.
Han blev blandt andet tvunget til at rengøre latriner i en arbejdslejr i det nordlige Kina.
I samme lejr opvoksede Ai Weiwei op, og her blev familien udsat for had, latterliggørelse og fysiske overfald.
Ai WeiweiAi Weiwei er en kinesisk kunstner og samfundskritiker.
Han var med til at skabe stadionet i Beijing under OL i 2008.
Han kritiserede derefter Kinas regering og blev arresteret uden rettergang.
Han fik lov til at forlade Kina i 2015 og har boet i Berlin siden.
Ai Weiwei har skabt kontroverser flere gange.
Han har trukket sine kunstværker ud af en udstilling på Aros på grund af den såkaldte smykkelov, og han pyntede Kunsthal Charlottenborg med redningsveste fra migranter og flygtninge, der søgte over Middelhavet.
Desuden har han også skabt et portræt af sig selv, hvor han rekonstruerede det verdenskendte billede af drengen Aylan Kurdi, der blev fundet druknet på en tyrkisk strand.
Senere, da Ai Weiwei selv blev anerkendt som kunstner ligesom sin far og kritiserede sit fædreland for ikke at respektere menneskerettighederne, blev han anklaget for økonomisk kriminalitet af den kinesiske stat.
Han sad i 2011 fængslet i 81 dage uden rettergang, men fik i 2015 lov til at forlade Kina for at bosætte sig i Berlin, hvor han stadig bor og i de seneste år har lavet kunst om flygtninges forhold.
- Igennem hele menneskehedens historie er vi blevet nødsaget til at flytte os på grund af det ene eller andet problem.
Faktisk er flygtningekriser ikke så unormalt – og det sker flere steder i verden lige nu.
Nogle overlever, mens andre dør under flugten.
Min interesse for at dokumentere flygtninges forhold kommer fra dengang, jeg var arresteret i Kina.
Man sidder der uden overhovedet at kunne foretage sig noget, siger Ai Weiwei.
Vestens våbenindustri er vinderenFor Ai Weiwei er enhver ulykke altid en andens held.
Og i sagen om de syriske flygtninge, der gav Europa hovedpiner, er det sjovt nok Vesten, der var de heldige, mener han.
- Jeg beskylder ikke navngivne personer eller stater.
Men i krige er det våben, der dræber.
Hvis man følger pengene, så er det nemt at se, hvem der fik fordele af den krig.
Og hvem var det i det tilfælde?
- Vesten.
USA er den største våbenproducent og militære magt, og Europa producerer også mange våben, som også har skabt masser af uretfærdighed siden kolonitiden.
Ai Weiwei fyldte i 2017 Kunsthal Charlottenborgs vinduer op med mere end 3.
500 redningsveste fra flygtninge, der var kommet i land på den græske ø Lesbos.
'The Rest' kan umiddelbart virke som en filmisk, moralsk lussing til Europa for at have lukket grænserne for migranterne, men Ai Weiwei understreger flere gange, at han ikke vil pege fingre ad nogen, og at filmen ikke skal ses som en kritik af, at Europa ikke åbnede sine grænser på vid gab.
I stedet vil han have os til at diskutere medmenneskelighed, som han mener er løsningen på nye flygtningekriser, som med garanti vil komme igen.
- Har vi stadig en medfølelse over for mennesker, der bliver ramt af tragedier, og er vi stadig i stand til at forstå den situation, andre står i?
For hvis vi ikke er i stand til det, hvad er egentlig så vores fremtid?
En holdbar løsning på flygtningekriser vil kun komme med en dyb forståelse for medmenneskelighed.
Mennesker er veltænkende væsner, og det burde kunne klares nemt og hurtigt.
Men desværre er vi langt bagefter i forhold til at kunne forstå det.
Havde vi i Europa kapaciteten til at kunne gøre mere for dem, der ville ind?
- Det spørgsmål er alt for let.
Der var omkring 17 millioner syrere.
Tænk på de penge, vi smider i forsvaret.
Vi kunne nemt have løst det problem.
Ai Weiwei har lavet flere kunstværker og film om flygtningekrisen.
Her står han foran en 60 meter lang gummibåd, der blev udstillet i Australien.
- Men løsningen ligger dybere nede.
Derfor bliver vi nødt til at tale om medmenneskelighed, forhindre krige og hjælpe mennesker med at blive uddannet og hjælpe med at bygge landene op.
Mange europæere frygter, at migranter skaber usikkerhed i samfundet eller kan presse lønnen ned.
Forstår du, at nogle frygter det?
- Ingen vil have hjemløse på gaden, og det ligger i menneskets natur, at man tænker selvisk og er selvbeskyttende.
Men vi bør også se flygtninge som noget, der giver samfundet og os selv nye muligheder.
Vi får nye ideer og nye indtryk ved at møde andre mennesker – og det vil være en styrke for et samfund.
Befolkningen og samfundet i det hele taget bliver sundere, hvis vi alle bliver mødt med udfordringer.
- Vi mennesker er kloge, men spørgsmålet er, om vi er kloge nok?
FacebookTwitterKopier linkEmner:Ai Weiwei (billedkunstner)|Flygtninge og asylansøgere|Kina|København|Våbenindustri




https://www.dr.dk/sporten/badminton/axelsen-er-finaleklar-ved-india-open

BadmintonAxelsen er finaleklar ved India OpenViktor Axelsen slog indiske Kashyap Parupalli i to sæt.
Viktor Axelsen er klar til tredjeseedede Srikanth Kidambi i finalen søndag.
30.
mar.
2019 kl.
14.
29 | opdateret 30.
mar.
2019 kl.
14.
30Bemærk: artiklen er mere end 30 dage gammelLæs opDanmarks bedste badmintonspiller, Viktor Axelsen, er klar til søndagens finale i India Open.
Det blev en kendsgerning, da han i semifinalen besejrede indiske Kashyap Parupalli med cifrene 21-11, 21-17.
På papiret var den andenseedede Axelsen på en overkommelig opgave mod Parupalli, der blot rangerer som verdens nummer 55, men den indbyrdes statistik talte for, at Parupalli kunne drille den danske storfavorit.
Således havde Parupalli vundet deres to hidtidige møder, men det var dog tilbage i 2011 og 2015, og Axelsen viste lørdag, at han nu befinder sig på et noget højere niveau.
Stærk dansk begyndelseEfter en lige indledning snuppede Axelsen den første serie point og gik fra stillingen 3-3 til føring på 8-3.
Ganske vist svarede modstanderen igen med at vinde de næste tre point, men det ændrede ikke på, at Axelsen havde skabt et behageligt hul, som han kunne bygge ovenpå i resten af sættet.
Axelsen vekslede 11-9 til 17-9 og sikrede sig kort efter sættet efter 14 minutters spil.
Tæt andet sætAndet sæt blev anderledes lige, og inderen matchede nu Axelsen.
Danskeren kom godt nok på 8-6, men Parupalli bragte sig derefter foran 10-8, da Axelsen tog fejl på en challenge.
Parupalli førte også 14-10, men så havde Axelsen netkanten med sig i et par dueller og fik igen overtaget ved at vinde fem bolde på stribe.
Parupalli var dog ikke sådan at lukke ned.
Han kæmpede sig foran 17-15, men så fandt Axelsen et ekstra gear frem.
Danskeren udnyttede et par indiske fejl og slog selv et par fine vindere, og ved at snuppe de sidste seks point vandt Axelsen sættet 21-17.
I søndagens finale venter endnu en inder i skikkelse af Srikanth Kidambi, der er seedet som nummer tre i turneringen.
/ritzau/FacebookTwitterKopier linkEmner:Viktor Axelsen (badmintonspiller)|Badminton




https://www.dr.dk/nyheder/udland/paaroerende-er-rystede-satanisk-morder-er-loesladt-fra-faengslet-i-illinois

UdlandPårørende er rystede: Satanisk morder er løsladt fra fængslet i IllinoisThomas Kokoraleis var medlem af kulten The Ripper Crew.
I 1980'erne blev han kendt skyldig i drab.
Thomas Kokoraleis skal inden for tre dage finde fast bopæl, og statens love kræver af ham, at han skal melde sig hos politiet, så de ved, hvor han befinder sig.
(Arkivfoto).
(© Illinois Department of Corrections)Af Signe Mai Kærsgaard Vilsbøll30.
mar.
2019 kl.
13.
56Bemærk: artiklen er mere end 30 dage gammelLæs opI den amerikanske delstat Illinois er Thomas Kokoraleis kendt som morder og medlem af den berygtede sataniske kult The Ripper Crew, som stod bag bortførelser, tortur, lemlæstelse og drab på mindst 20 kvinder i og omkring statens største by, Chicago.
Det vakte derfor vrede, da en domstol i går løslod Thomas Kokoraleis, skriver flere amerikanske medier.
Anklageren i sagen forsøgte at holde Kokoraleis bag tremmer ved at få ham karakteriseret som seksuelt voldelig, men det lykkedes aldrig at overbevise dommeren om, at han kan være til fare for sine omgivelser.
Og da Thomas Kokoraleis har afsonet sin dom på 35 års fængsel for sin rolle i drabet på 21-årige kvinde Lorraine Ann Borowski, besluttede domstolene, at han nu skal prøveløslades.
Jeg ryster helt ved tanken om, at denne morder går fri i blandt os uden lovmæssige begrænsningerMark Borowski, bror til den dræbte Lorraine Ann BorowskiThomas Kokoraleis skal inden for tre dage finde fast bopæl, og statens love kræver af ham, at han skal melde sig hos politiet, så de ved, hvor han befinder sig, skriver USA Today.
Desuden vil Thomas Kokoraleis til evig tid fremgå af staten Illinois' særlige register over voldtægtsmænd.
Kokoraleis fik nedsat strafThomas Kokoraleis blev oprindelig idømt livstid, men ankede sin dom, da det kom frem, at der havde været fejl i det retslige forløb.
Fejlen gav Thomas Kokoraleis en ny retssag, hvor han tilstod, at han havde medvirket til kidnapningen af Borowski og også været tilstede, da hun blev dræbt.
Her endte dommen med at blive omstødt, så han kun skulle afsone i 70 år.
Straffen for drabet på Lorraine Ann Borowski blev nedsat yderligere i fængslet, da staten Illinois på tidspunktet for dommen belønnede indsatte for god opførsel.
Dette kom Thomas Kokoraleis til gode.
Han endte med at få sin tid i fængsel halveret.
Pårørende til The Ripper Crews ofre har siden 2017 kæmpet indædt for at bremse den mulige løsladelse.
På et pressemøde i går udtalte Lorraine Ann Borowskis familie sin vrede over domstolens beslutning:- Jeg håbede, at denne dag aldrig ville komme, men der har desværre ikke været noget, vi har kunnet gøre for at forhindre løsladelsen.
Jeg ryster helt ved tanken om, at denne morder går fri i blandt os uden lovmæssige begrænsninger, sagde Mark Borowski, bror til den dræbte Lorraine Ann Borowski.
Han var 12 år, da søsteren blev fundet dræbt.
Gruppen fuldførte makabre ritualerForbrydelserne, som den sataniske kult begik, involverer makabre ritualer, hvor de fire mænd torturerede deres ofre, inden de skar legemsdele af dem og myrdede dem med knive og økser.
I de tidlige 1980'ere virkede en dom på 70 år som meget lang tid, men den tid er nu kommet.
Michael Ruth, Politichef i Elmhurst, ChicagoOg den løsladte Thomas Kokoraleis er ifølge avisen Chigaco Tribune det eneste medlem af The Ripper Crew, der nu går fri.
To øvrige medlemmer afsoner livslange domme, hvoraf den ene har udsigt til prøveløsladelse i 2024, og det tredje medlem, Andrew Kokoraleis, Thomas Kokoraleis' bror, blev idømt dødsstraf for mere end to årtier siden.
Andrew Kokoraleis blev henrettet i 1999 som den sidste indsatte i Ilinois, inden staten afskaffede dødstraf i 2011.
Michael Ruth, der er politichef for politiet i Chicago-forstaden Elmhurst, som efterforskede mordet på Borowski, skrev tidligere på måneden på Facebook, at enheden vil fortsætte med at overvåge alle nulevende medlemmer af The Ripper Crew.
Ruth tilføjede her også, at retten går sin gang:- I de tidlige 1980'ere virkede en dom på 70 år som meget lang tid, men den tid er nu kommet.
Vi må respektere strafferetten og følge lovens regler, mens vi har dyb forståelse for, at løsladelsen er smertefuld for Borowskis familie, venner og hele Elmhurst, lød det ifølge det lokale medie Daily Herald fra politichefen.
FacebookTwitterKopier linkEmner:USA|Mord|Chicago|Kriminalitet|Facebook




https://www.dr.dk/sporten/fodbold/england/zanka-og-co-kaemper-livet-i-premier-league-kan-tangere-nedrykningsrekord

EnglandZanka og co.
kæmper for livet i Premier League: Kan tangere nedrykningsrekordDanskerklubben Huddersfields liv i Premier League kan lørdag få dødsstødet med hele seks runder tilbage.
Hvis Mathias "Zanka" Jørgensen og Huddersfield lørdag rykker ud af Premier League, så er det en tangering af Derbys rekord fra 2008.
30.
mar.
2019 kl.
11.
53Bemærk: artiklen er mere end 30 dage gammelLæs opMathias "Zanka" Jørgensen, Philip Billing og Jonas Lössl kan lørdag være med til at skrive et lille stykke engelsk fodboldhistorie.
Dog ikke til den positive side.
For taber danskerklubben Huddersfield udekampen mod Crystal Palace, mens et par andre resultater falder forkert ud for danskerne, så er nedrykningen fra Premier League en realitet med seks spillerunder igen.
Det vil i så fald være en tangering af rekorden, som Derby County satte tilbage i sæsonen 2007/2008.
Læs også:Frygtløse Billing tog det vilde spring som 16-årig: ’Jeg ville bare afsted’Ingen andre hold i Premier Leagues historie er rykket ned allerede efter 32 spillerunder.
Ipswich rykkede i 1994/1995 også ned seks runder før tid, men den gang var der 42 spillerunder i sæsonen.
Burnley og Southampton afgør dansker-skæbneOg hvilke kampe kan så give Huddersfield dødsstødet?
Det er resultaterne af to andre kampe, som kan besegle Huddersfields skæbne.
En Burnley-sejr hjemme over Wolverhampton og en udesejr til danskerklubben Southampton mod Brighton vil sende Huddersfield ned i næstbedste række, såfremt holdet ikke selv får point mod Crystal Palace.
Huddersfield rykkede op i 2016/2017-sæsonen og sluttede sidste år som nummer 16.
Læs også:Christian Eriksen rygtes til Madrid og Barcelona: 'Har levet med avissnak, siden jeg var 14'I indeværende sæson har holdet blot vundet tre kampe og spillet fem uafgjort.
Skulle det ende med nedrykning lørdag, vil det stadig ikke ske med så stort et brag som Derby.
I 2007/2008 var Derby uden sejr efter 32 runder, og holdet endte sæsonen med blot én sejr og sølle 11 point.
Huddersfield er i skrivende stund på 14 point.
/ritzau/FacebookTwitterKopier linkEmner:Jonas Lössl (fodboldspiller)|Mathias Zanka Jørgensen (fodboldspiller)|Storbritannien|Crystal Palace FC|Fodbold




https://www.dr.dk/nyheder/indland/brugerne-paa-drdk-enige-med-gwyneth-paltrows-datter-deling-af-billeder-kraever

IndlandBrugerne på dr.
dk enige med Gwyneth Paltrows datter: Deling af billeder kræver samtykkeForældre skal spørge, før de deler billeder af deres børn, mener et stort flertal af dr.
dk's brugere.
Mange unge bryder sig ikke om, at deres forældre deler billeder af dem på sociale medier.
Af Cecilie Rosenkvist Dam30.
mar.
2019 kl.
13.
01Bemærk: artiklen er mere end 30 dage gammelLæs opNår du tager et billede af dit barn, så skal du lige have lov af barnet, inden du deler det på diverse sociale medier.
Det mener størstedelen af de godt 27.
000 af dr.
dk's brugere, der i skrivende stund har deltaget i afstemningen her.
Ti procent mener, at man ikke behøver samtykke fra sine børn for at dele billeder af dem, mens 90 procent synes, at man skal spørge, om det er i orden med dem.
Læs også:Stjerneskuespiller delte familiebillede: Datteren sagde fra over for 5,3 millioner følgerePå DR's Facebookside har debatten også kørt.
Nogle mener, det afhænger af børnenes alder, mens andre synes, man helt skal lade være med at dele billeder.
- Jeg undlader at dele billeder af mine børn, dels da det ikke vedkommer andre, og ligeledes skal de selv have lov at sige og fra, skriver Leif Petersen i en kommentar.
Afhænger af alderDebatten begyndte, efter skuespilleren Gwyneth Paltrow delte et billede af sin 14-årige datter med sine 5,3 millioner følgere, uden at have spurgt datteren om lov.
Derfor skrev datteren en kommentar under opslaget, hvor hun mindede moren om, at hun ikke må poste noget uden hendes samtykke.
Læs også:Forældre spørger sjældent om lov: Børn synes, det er 'træls' og 'pinligt' at blive delt på sociale medierOg jo yngre barnet er, jo mere skal forældre overveje det, inden de deler, mener Anne Mette Thorhaug, lektor på Institut for Medier, Erkendelse og Formidling på Københavns Universitet.
- Det afhænger selvfølgelig af deres alder.
Jo yngre barnet er, i jo højere grad bør du tage ansvar på barnets vegne.
På Facebook stiller flere sig desuden undrende overfor, om det overhovedet er nødvendigt at dele billederne, som før endte i familiealbummet.
Brugeren Nicolai Nørtoft Christensen lægger kun et begrænset antal billeder af sine børn ud på sociale medier og overvejer det altid grundigt inden.
- Man kan stille sig selv det spørgsmål, hvorfor skal så mange billeder ud på nettet?
Tror du, at din nu søde 2-årige vil synes, det er fedt, at have 100+ babybilleder på sin facebookprofil, når han/hun er 18, skriver han i en kommentar.
Forældre slår det henHos Center for Digital Pædagogik og Børns Vilkår er det en problematik, de ofte møder.
De oplever, at børn synes, det er 'rigtig træls', at der ligger babybilleder eller billeder, de ikke bryder sig om, på nettet.
- Men der er mange, der oplever, at deres forældre bare synes, at det er sjovt, siger oplægsholder og projektleder Pernille Ballisage fra Center for Digital Pædagogik.
Blogger Mette Vilstrup har delt flere hundrede billeder af sine to børn med sine 10.
000 følgere på Instagram.
Hun har taget stilling til, hvad hun vil gøre, hvis hendes børn ikke vil have billeder af dem ligger offentligt tilgængeligt.
- Den dag mine børn bliver store nok, sletter jeg selvfølgelig alt, hvis de ikke vil have billeder af dem som små på nettet, siger hun.
Læs også:Blogger: 'Jeg deler billeder af mine børn for at inspirere'FacebookTwitterKopier linkEmner:Gwyneth Paltrow (skuespiller)|Center for Digital Pædagogik|Facebook|Københavns Universitet|Socialforhold




https://www.dr.dk/sporten/atletik/foerste-danskere-i-maal-ved-vm-i-cross-det-var-en-vanvittig-oplevelse

AtletikFørste danskere i mål ved VM i cross: 'Det var en vanvittig oplevelse'Nick Jensen var en del af mixed stafet-holdet ved VM i cross, og han er glad for, han ikke skal deltage i ti kilometer-løbet senere på dagen.
Nick Jensen var en del af det danske mixed stafet-hold ved VM i cross, og han kunne mærke opbakningen fra hjemmebanepublikum- met.
Af Rasmus Dalgaard og Henrik Liniger30.
mar.
2019 kl.
13.
20Bemærk: artiklen er mere end 30 dage gammelLæs opVM i cross er for alvor skudt i gang i Aarhus, og de første danskere har været i aktion.
Danmark blev lørdag formiddag nummer syv af ti nationer i 4 x 2 kilometer-stafet, og på trods af resultatet, så var løberen Nick Jensen efterfølgende begejstret for oplevelsen.
- Det var en vanvittig oplevelse.
Man kan hundrede procent mærke, at man er på hjemmebane, når folk står og råber og hepper langs ruten, siger Nick Jensen.
Læs også:Sand, mudder og Moesgaard: Aarhus lægger ryg til 'løbernes mekka'Der har været meget tale om, hvor hård ruten er, og det kor tilslutter Nick Jensen sig uden forbehold.
- Den er sindssyg hård.
Der er ikke nogen steder, man kan holde pause, og de steder, man kan holde pause, der går det nedad.
Og fordi jeg har lidt problemer med knæet, så blev det endnu hårdere at holde pause, når det gik nedad.
Kunsten at løbe nedadDet er et meget kuperet terræn, der skal tilbagelægges, og ruten slutter med, at man skal op og ned ad taget på Moesgaard Museum.
Det vurderer Nick Jensen kan få afgørende betydning, når der senere skal findes verdensmestre på 10 kilometer-distancen.
Læs også:Dansk VM-løberute stjæler inspiration fra Hubertusjagten: ’Den hårdeste nogensinde’- Det er en kunst at løbe opad, men det er også en kunst at løbe nedad.
Det er mindst lige så svært.
Og det kommer vi også til at se senere, at dem, der kan finde ud af at løbe nedad, de kommer til at vinde.
- Det bliver hårdt for dem.
Er du sindssyg, det bliver hårdt.
Jeg er glad for, at det ikke er mig.
Det kommer an på, hvordan man rationere sine kræfter.
Er du smadret efter fire kilometer, så er du færdig, siger han.
Nick Jensen var sidste løber på holdet, der yderligere bestod af Andreas Lindgreen, Dagmar Fæster Olsen og Laura Glans.
Klokken 13.
00 skal kvinderne ud på de fem gange to kilometer, og klokken 14.
00 er det herrernes tur.
FacebookTwitterKopier linkEmner:Aarhus|Moesgård Museum




https://www.dr.dk/nyheder/udland/palaestinenser-draebt-forud-massedemonstration

UdlandPalæstinenser dræbt forud for massedemonstrationDrabet kan være brænde på bålet, vurderer DR's mellemøstkorrespondent Michael S.
Lund.
En kvinde holder det palæstinensiske flag til demonstration ved grænsen til Israel.
Af Josefine Hummelmose30.
mar.
2019 kl.
12.
01Bemærk: artiklen er mere end 30 dage gammelLæs opEn palæstinensisk mand på 21 år er blevet dræbt af det israelske militær.
Det oplyser myndighederne i Gaza og den palæstinensiske bevægelse Hamas.
Det skete ved Gazas grænse mod Israel.
De israelske myndigheder har ikke bekræftet episoden, men siger, at grænsen natten til lørdag blev forsøgt angrebet.
Drabet på den palæstinensiske mand kommer på et allerede anspændt tidspunkt.
Der er nemlig planlagt en massedemonstration i dag, hvor titusindvis af palæstinensere forventes at demonstrere i Gaza ved grænsen til Israel.
- Drabet er brænde på bålet i forhold til den vrede, der allerede er i Gaza, siger DR's mellemøstkorrespondent Michael S.
Lund.
Markerer årsdag for demonstrationerMassedemonstrationen i dag markerer, at der nu har været ugentlige demonstrationer ved grænsen i præcist ét år.
Officielt demonstrer de for, at beboerne i Gaza skal have lov at vende tilbage til deres forfædres land i det, der nu er Israel.
Og man frygter, at det endnu en gang kan ende i konfrontation, som det har gjort ved flere af de tidligere protester i løbet af året.
Michael S.
Lund har tidligere dækket de ugentlige demonstrationer.
- Det kan meget hurtigt eskalere.
Demonstranter kaster med sten mod det israelske militær og sender drager med ild i ind over grænsen.
Israelske soldater har også mange gange skudt mod palæstinensere under demonstrationerne, fortæller han.
Ifølge tal fra FN og palæstinensiske medier er 200 palæstinensiske demonstranter blevet dræbt af israelsk militær det sidste år, og omkring 30.
000 er blevet såret.
Tusindvis forventes at demonstrere i Gaza i dag.
Et anspændt tidspunktHamas og arrangørerne af markeringen af årsdagen opfordrer til ikke at benytte vold under protesterne i dag.
Samtidig har Israel placeret 8.
000 soldater ved grænsen foruden kampvogne, artilleri, droner og fly.
Israel har sagt, at hvis demonstranterne sender drager med ild over grænsen, så vil de svare tilbage.
- Der skal ikke meget til, før det kan gå galt.
Det er et meget anspændt tidspunkt, fortæller Michael S.
Lund.
Spændingerne kommer efter den seneste uges sammenstød, hvor raketter er blevet affyret fra Gaza ind i Israel, og Israel har udført luftangreb i Gaza.
Læs også:Israel bomber igen i Gaza, men korrespondent tror ikke på krigSamtidig arbejder Egypten som mægler på at lette spændingerne mellem Israel og Hamas, hvor de forsøger at komme frem til en længervarende våbenhvile.
Men protesterne i dag kan true forhandlingerne.
- Problemet er, at hvis man ender med dræbte palæstinensere i dag og demonstranter, der forsøger at komme over hegnet ved grænsen, så kan det meget hurtigt ødelægge forhandlingerne.
FacebookTwitterKopier linkEmner:Israel|Hamas|Demonstrationer|Sundhed og velvære|Palæstina




https://www.dr.dk/nyheder/politik/sfere-klapper-holger-k-nielsen-hjem-paa-pension-tak-du-stadig-aabner-en-bajer-med-en

PolitikSF'ere klapper Holger K.
Nielsen hjem på pension:  'Tak, for at du stadig åbner en bajer med en gaffel'Den tidligere SF-formand takker af ved det kommende valg.
Holger K.
Nielsen genopstiller ikke ved det snarlige folketingsvalg og blev derfor hyldet for lang tro tjeneste på SF's landsmøde lørdag.
Af Rikke Gjøl Mansø og Tobias Sydradal30.
mar.
2019 kl.
15.
34Bemærk: artiklen er mere end 30 dage gammelLæs opDer blev klappet og klappet og klappet - og så klappet lidt mere, før klapsalverne blev taktfaste og over 400 SF'ere rejste sig op for at hylde Holger K.
Nielsen på SF's landsmøde i Kolding.
Den 68-årige tidligere SF-formand genopstiller nemlig ikke ved det folketingsvalg, der meget snart skal udskrives.
Efter over 34 år på tinge, 14 år som partiformand og et par ministerposter i bagagen, vil han gøre plads til yngre og nye kræfter.
© ScanpixBlå bog: Holger K.
NielsenHolger Kirkholm Nielsen er født 23.
april 1950 i Ribe.
Cand.
mag.
i samfundsfag og dansk ved Københavns Universitet, 1979.
Medlem af Folketinget for SF fra 1981-84 og igen fra 1987-2019, opstillet i forskellige kredse på Vestegnen og Københavns Omegns Storkreds.
Formand for SF fra 1991-2005.
Medlem af Folketingets Præsidium 2007-2012.
Skatteminister fra 2012-2013.
Udenrigsminister fra 2013-2014.
- Tak, fordi du altid har været en loyal støtte og aldrig har været nærig med gode råd, sagde SF-formand Pia Olsen Dyhr fra talerstolen på landsmødet.
- Tak, for at du kan hive ethvert drama ned på jorden med en anekdote fra SF i halvfemserne.
Tak, fordi du al den tid har beholdt begge ben på jorden, stadig åbner en håndbajer med en gaffel og bander og svovler, når du bliver gal over verdens uretfærdighed.
Holger K.
Nielsen meddelte allerede for tre år siden, at han ikke vil være at finde på stemmesedlen ved næste folketingsvalg.
Og dermed er dette hans sidste landsmøde som folkevalgt.
Læs også:ARKIV-VIDEO Se Holger K.
Nielsens karriere i højdepunkterOlsen Dyhr: Holger har sat sit fingeraftryk på hele EuropaHolger K.
Nielsen har flere gange over de sidste 30 år været en central spiller i dansk politik.
Han er skrædderen bag ”Det Nationale Kompromis”, der efter danskernes nej til Maastricht-traktaten i 1992 banede vejen for de fire danske EU-forbehold.
Og netop dét fingeraftryk på både Danmarks- og Europahistorien fremhæver Pia Olsen Dyhr i sin tale:Holger K.
Nielsen foran en plakat med teksten: "Holger og konen siger nej til Unionen" ved et afstemningssted i Jonstrup den 2.
juni 1992.
- Jeg har gået lidt og tænkt på, at Theresa May (Storbritanniens premierminister, red.
) måske skulle låne Holger K.
Det var jo SF og Holger, der med Det Nationale Kompromis, tog ansvaret for nej'et i 1992 og gav det en konstruktiv retning - de fire forbehold.
Og lige om lidt, kære Holger, får du jo også mere tid – så kan du jo hjælpe Theresa, siger Pia Olsen Dyhr med henvisning til briternes svære brexit.
Holger K.
Nielsen er da også stolt af Det Nationale Kompromis.
Men det var ikke uden konsekvenser for ham at stå fadder til de fire forbehold, fortæller han:- Der var mange, som var skuffede, fordi de oplevede, at det havde været en afstemning for eller imod EU.
Men vi kunne vise til vælgerne, at vi godt kunne skabe et fælles grundlag i forhold til Europa-politikken.
- Det var selvfølgelig ubehageligt, og hvis vi havde haft en spindoktor dengang, havde vedkommende nok meget kraftigt frarådet det.
Men vi stod ved det.
Vi kunne godt stemme nej og stadig få noget ud af det, siger Holger K.
Nielsen.
Læs også:Holger K.
Nielsen ser tilbage: En upopulær sejr og et psykologisk hårdt regeringssamarbejde'Jeg vil meget nødigt stå som en gammel sur mand'Holger K.
Nielsen har efterhånden haft nogle år til at vænne sig til tanken om at sige farvel til livet som folkevalgt i Folketinget.
Han er glad for den afsked, hans partifæller i dag har givet ham.
Holger K.
Nielsen fik blomster, da han havde 10-års jubilæum som partiformand på SF's landsmøde i 2001.
- Det var da dejligt.
Og det viser, at partiet har sat pris på min indsats gennem årene.
Jeg har været med både i opture og nedture.
Jeg kender partiet ud og ind, siger Holger K.
Nielsen.
- Jeg vil meget nødigt stå som en gammel sur mand og sige, at det var bedre i gamle dage, for det var det ikke, tilføjer han.
Men, der er et men.
For den gamle veteran synes, at kulturen i dansk politik har ændret sig.
De hurtige overskrifter tager tit styringen, og spillet om magten spiller i hans optik en større og større rolle.
- Men jeg synes generelt, at politikerne er bedre end vores rygte, siger han.
Læs også:BILLEDER Holger K.
Nielsens lange politiske karriereOg hvilken kampform efterlader han så sit gamle parti i?
En meget fin form, lyder svaret.
- Vi er et parti, der bobler af optimisme, siger Holger K.
Nielsen og sammenligner med for fem år siden, hvor SF trådte ud af regeringen og efterfølgende blødte både vælgere, medlemmer og politikere.
- Vi tumlede ud af regeringen for fem år siden på en ikke særlig smuk måde, og vi var langt nede og fik også et dårligt valg i 2015.
Jeg sagde til alle, der gad høre på mig dengang, at vi nok skulle komme igennem det.
Jeg har været med i mange store nedture – ikke kun den seneste.
Siden valgresultatet på 4,2 procent er venstrefløjspartiet steget i målingerne.
Og i den nyeste måling, foretaget af Epinion for DR, står SF med 6,9 procent til den bedste måling siden valget.
- Jeg er kolossalt optimistisk i forhold til vores fremtid, afslutter Holger K.
Nielsen - der dog er lidt lettet over ikke selv at skulle igennem endnu en strabadserende valgkamp lige om lidt.
Læs også:LA får den dårligste måling siden valget og SF den bedsteFacebookTwitterKopier linkEmner:Holger K.
Nielsen (politiker)|Pia Olsen Dyhr (politiker)|Socialistisk Folkeparti|Storbritannien|Valg og folkeafstemninger




https://www.dr.dk/sporten/oevrig/dansk-parabadmintonspiller-tager-soelv-i-verdens-stoerste-turnering

Øvrig sportDansk parabadmintonspiller tager sølv i verdens største turnering Cathrine Rosengren tog søndag en sølvmedalje i Turkish Para-Badminton International.
Ved Turkish Para-Badminton International tabte Cathrine Rosengren finalen til kineseren Yang Quixia.
Af Rasmus Dalgaard30.
mar.
2019 kl.
11.
16Bemærk: artiklen er mere end 30 dage gammelLæs opDen danske parabadmintonspiller Cathrine Rosengren havde med fem sejre på stribe spillet sig frem til finalen ved verdens største paraturnering, Turkish Para-Badminton.
Men lørdagens møde med kineseren Yang Quixia blev for stor en mundfuld for danskeren, der tabte finalen 23-21, 8-21, 9-21.
Dermed blev det til en sølvmedalje til Cathrine Rosengren, der overordnet set er tilfreds med kampen.
- Det viser, at når jeg spiller mit bedste, kan jeg også spille op med de bedste.
Jeg er selvfølgelig superærgerlig over at tabe, men jeg har ikke mistet modet, siger Cathrine Rosengren til Badminton Danmarks hjemmeside.
Læs også:Cathrine Rosengren er igen europamester i para-badminton- Jeg spillede rigtig godt i første sæt, hvor alt bare fungerede.
Jeg bevægede mig fint og holdt spilleplanen, men i andet og tredje sæt gik jeg helt i stå.
Det er ærgerligt, at jeg ikke formåede at holde fokus og tempo, men jeg er tilfreds og stolt af det første sæt.
Hun fortæller, at hun godt kan mærke, at De Paralympiske Lege er lige om hjørnet i 2020.
- Det har været megafedt at være med i den her turnering, og man kan godt mærke, at der er mere på spil.
Man kan se det på kampene og spillerne, folk kæmper mere for det, og niveauet er blevet højere, så det er meget motiverende.
Næste turnering for Cathrine Rosengren er i Dubai, og det er i næste uge.
FacebookTwitterKopier linkEmner:Badminton Danmark|Badminton|Dubai




https://www.dr.dk/sporten/fodbold/superliga/minut-minut-fcm-taber-vigtigt-skridt-i-mesterskabskampen






https://www.dr.dk/nyheder/politik/sf-og-la-lancerer-milliardplaner-i-oest-og-vest

PolitikSF og LA lancerer milliardplaner i øst og vest47 milliarder kroner velfærd, foreslår SF.
95 milliarder kroner skattelettelser, foreslår LA.
Partiformand Pia Olsen Dyhr (SF) og partileder Anders Samuelsen (LA) lancerer i dag hver deres økonomiske plan på hvert deres landsmøde.
Af Rikke Gjøl Mansø og Issa Jeppesen30.
mar.
2019 kl.
10.
55Bemærk: artiklen er mere end 30 dage gammelLæs opSF vil prioritere 47 milliarder kroner mere til velfærd hvert år og bruge flere skattekroner i den offentlige sektor.
LA (Liberal Alliance) vil omvendt sænke skatter og afgifter for omkring 95 milliarder kroner og indføre nulvækst og produktivitetsforbedring i det offentlige.
De to partier fra hver sin fløj af dansk politik holder landsmøde i dag - i hver deres ende af landet.
Og begge partier benytter lejligheden til at lancere en økonomisk plan, der rykker fundamentalt rundt på skattekronerne.
I København byder partileder Anders Samuelsen sine liberale partifæller velkomne med topskattelettelser og nulvækst.
I Kolding hilser partiformand Pia Olsen Dyhr SF'erne velkomne med skattestigninger og flere varme hænder.
- Vi vil gerne vise, at der findes en anden vej end regeringens kontante nedskæringer, siger Pia Olsen Dyhr og tilføjer:- Vi vil sørge for, at vores børn har pædagoger nok, og at vores ældre oplever en hjemmehjælp, der har tid til dem.
Det kræver penge, og derfor siger vi meget ærligt, at der er nogle, der skal betale mere i skat – nemlig dem, der har de bredeste skuldre.
SF vil hæve skatter for 14 milliarder kroner.
Liberal Alliance vil - ikke overraskende - gå den stik modsatte vej og sænke skatter og afgifter for cirka 95 milliarder kroner.
Pengene finder partiet ved at effektivisere i den offentlige sektor.
- Vi må ikke bare give op og sige, nu har vi nået et perfekt niveau for, hvordan man driver den offentlige sektor, siger partiets politiske ordfører, Christina Egelund.
Læs også:SF får den bedste måling siden valget og LA den dårligste© ScanpixSF's velfærdsplanSF vil samlet set prioritere 47 milliarder kroner mere årligt i 2025 sammenlignet med i dag.
Heraf vil 30 milliarder kroner gå til offentligt forbrug.
Det svarer til en forbrugsvækst på cirka 0,9 procent.
27 miliarder kroner skal gå til velfærdsområder som sundhed, ældrepleje og uddannelse, hvor pengene især skal sikre flere offentligt ansatte.
Partiet vurderer, at der vil være tale om cirka 25.
000 flere offentligt ansatte fultidspersoner end med regeringens politik.
Pengene finder SF først og fremmest i det finanspolitiske råderum, nemlig 23 milliarder kroner.
Derudover vil partiet øge skatterne med samlet cirka 14 milliarder kroner årligt.
Blandt andet med en topskat på aktier og værdipapirer, en skat på meget store formuer og på reklamer hos store techvirksomheder.
3 milliarder kroner finder partiet ved at øge skattekontrollen og lukke en række huller i skattelovgivningen.
De sidste 5 milliarder kroner finder partiet på "spareforslag og dynamiske effekter".
Blandt andet vil SF skære ned på forbruget af konsulentydelser i det offentlige.
Kilde: "Investeringsplan for velfærden frem mod 2025".
SF finder penge i råderummet og skattestigningerStørstedelen af finansieringen til den 47 milliarder kroner dyre velfærdsplan finder SF i det såkaldte økonomiske råderum, nemlig 23 milliarder kroner.
- Man kan vælge at bruge råderummet på to ting.
Det ene er skattelettelser, det andet er velfærd.
Man kan ikke bruge det på begge dele.
Vi vælger at bruge det på velfærd, siger Pia Olsen Dyhr.
Læs også:VIDEO Forstå det økonomiske råderum - politikernes fremtidspengeMen de 23 milliarder kroner fra råderummet rækker ikke til det velfærdsniveau, SF vil op på.
Derfor lægger partiet op til at hæve skatter for 14 milliarder kroner.
- Vi vil ikke bare have en halvdårlig velfærd.
Vi vil virkelig gerne gøre den bedre, og det kræver, at vi tør tage fat på diskussionen om mere i skat.
Nu har vi haft rigtig mange år med skattelettelser – nu skal nogle af dem med bredeste skuldre bidrage mere.
Det er it-giganterne og dem, der handler med aktier og værdipapirer.
Planen vil ifølge SF give 25.
000 flere offentligt ansatte.
Det koster mange penge, men flere varme hænder vil også give "dynamiske effekter", betoner SF-formanden:- Når man får flere ansatte i den offentlige sektor - for eksempel i sundhedsvæsnet - vil vi opleve, at når der er tid til den ældre medicinske patient, der får en ordentlig behandling, så undgår vi genindlæggelser.
Partiet vil finde 5 milliarder kroner på disse dynamiske effekter og spareforslag.
Blandt andet vil SF skære i antallet af konsulenter ansat i staten.
© ScanpixLA's 2030-planPartiet har ønsker, der tilsammen koster 146,95 milliarder kroner, og anviser i 2030-planen 155,05 milliarder kroner i finansiering.
Man skal ikke betale skat af de første 7.
000 kroner, man tjener hver måned.
Det forslag koster 41,5 milliarder kroner.
Det koster yderligere 16,25 milliarder kroner at afskaffe topskatten.
Arveafgiften afskaffes for 2,6 milliarder kroner, og 12,6 milliarder kroner bruges på at sænke selskabsskatten.
Partiet vil afskaffe registreringsafgiften for 8,25 milliarder kroner og bruge 4 milliarder på at sænke afgiften på grænsehandelsfølsomme varer, så afgiften kommer tættere på tysk niveau.
Aktieindkomstbeskatningen sættes ned fra 42 til 27 procent, hvilket koster 2,5 milliarder kroner, og el- og varmeafgiften sænkes for 4,8 milliarder kroner.
For at finansiere skattelettelserne foreslår LA nulvækst i det offentlige forbrug fra 2020-2030.
Det giver 45,5 milliarder kroner.
Derudover vil partiet i samme periode indføre 1 procent produktivitetsforbedring i den offentlige sektor, hvilket giver yderligere 51,25 milliarder kroner.
18 milliarder kroner finder LA ved at afskaffe efterlønnen i 2025 og forhøje folkepensionsalderen til 69 år i 2030.
Ved at lade overførselsindkomsterne stige mindre finder partiet 10 milliarder kroner, og andre 10 milliarder kroner kommer fra at reducere erhvervsstøtten.
Endelig bruger partiet 12,25 milliarder kroner fra det økonomiske råderum.
Kilde: Liberal Alliances 2030-plan: "Et Danmark med overskud".
LA flytter rundt på 150 milliarder kronerLiberal Alliance lægger op til nulvækst i det offentlige forbrug, ingen efterløn, og pensionsalderen skal stige endnu hurtigere.
Til gengæld sænkes skatten både i toppen og bunden, og afgifterne fjernes på både biler og arv.
Ved at effektivisere den offentlige sektor med en procent årligt fra 2020 til 2030, vil LA finde 51,25 milliarder kroner - og det er den største finansieringskilde i 2030-planen.
Hvorfra ved I, at det kan lade sig gøre?
- Det er ikke et tal, vi trækker op af hatten.
Produktivitetskommissionen, der blev nedsat af Helle Thorning-Schmidt, har set på, hvor meget effektiviseringspotentiale der er i den offentlige sektor, og den kom frem til, at man kan effektivisere for mindst 10 procent, siger politisk ordfører Christina Egelund.
Kommissionen understregede også, det er forbundet med stor usikkerhed.
Er det ikke risikabelt lade så stor en del jeres finansiering hvile på noget, der er forbundet med stor usikkerhed?
- En ting er teori og rapporter - hvis jeg kigger ud i virkeligheden til Sverige, som jeg med fairness mener, at man kan betegne som et velfærdssamfund, hvor man tager sig kærligt af de svage, så kan de jo godt finde ud af at levere service på samme niveau, som man kan i Danmark, men noget billigere.
Den næststørste finansieringskilde i 2030-planen er nulvækst i det offentlige.
Det vil give 45,5 milliarder kroner.
Men ingen andre partier på Christiansborg ønsker nulvækst.
Hvordan skal det nogensinde blive en politisk realitet?
- Det kommer ikke bag på mig, at Dansk Folkeparti og venstrefløjen melder hus forbi i forhold til det forslag.
Men politik handler jo om at lægge noget konkret frem, og det gør vi altså her, siger Christina Egelund.
Hvordan kan man opretholde det velfærdsniveau, vi kender i dag, uden vækst i det offentlige forbrug?
- Det kan vi, fordi vores plan går på to ben: Vi siger, at man kan effektivisere i den offentlige sektor for 10 procent over en årrække.
Det handler jo ikke om, at vi skal ind og røre ved kernevelfærden - faktisk tværtimod, for vi fører jo også i vores plan 38 milliarder tilbage målrettet til kernevelfærden, siger Christina Egelund.
Læs også:LA's økonomiske plan rykker rundt på 150 milliarder kronerFacebookTwitterKopier linkEmner:Anders Samuelsen (politiker)|Helle Thorning-Schmidt (politiker)|Skatter og afgifter|Liberal Alliance|København




https://www.dr.dk/nyheder/indland/dronningen-om-kronprinsen-jeg-er-uforskammet-stolt-af-mit-eget-afkom

IndlandDronningen om kronprinsen: 'Jeg er uforskammet stolt af mit eget afkom'Dronning Margrethe og kronprins Frederik er netop vendt hjem fra statsbesøg i Argentina.
© ScanpixAf Marie Louise Hagemeister30.
mar.
2019 kl.
11.
30Læs op- Han kan noget.
Dronning Margrethe lagde ikke skjul på sin stolthed over for sin førstefødte søn, kronprins Frederik, da DR’s kulturkorrespondent, Mette Hybel, mødte dronningen i Argentina.
I tre dage fra den 18.
til den 20.
marts var dronningen og kronprinsen i det sydamerikanske land for at stå i spidsen for et dansk erhvervsfremstød, og det var første gang, de to var alene på statsbesøg.
Her blev dronningen spurgt ind til, om hun var stolt af kronprinsen, som fik roser fra erhvervslivet for at være dygtig til at agere spydspids for dem.
- Ja, det kan De da tro, at jeg er.
Jeg er uforskammet stolt af mit eget afkom.
Det er morsomt at se, at han har den der evne.
Han er god til at tale med folk og gå ligefrem.
Han kan noget.
Se programmet Kom med, når dronningen og kronprinsen sammen tager på statsbesøg til Argentina.
Allerede i 1966 besøgte kronprinsesse Margrethe landet.
Her 53 år senere vender hun tilbage og skal endnu en gang besøge de mange danske efterkommere i landet.
Se med på DR 1 i aften klokken 21.
00 eller på DR TV.
Det var det første officielle besøg i Argentina i over 50 år for dronningen.
Hun havde ikke været i landet siden 1966, hvor hun som ung kronprinsesse rejste rundt.
Og nu - 53 år senere - var hun så igen i landet med sin ældste søn.
- Det er jo mægtig hyggeligt for det første og sjovt at udveksle ting, og så kan to mennesker jo vitterlig overkomme mere end en.
En kan ikke være to steder.
Så De får mere fra hånden?
- Man kan dække meget meget mere på den her måde.
Og da han jo er ung og stærk, kan han klare lidt mere, end jeg er glad for at skulle.
Dronning Margrethe sammen med den danske ambassadør i Argentina, Søren Vøhtz, i Tandil.
 Dronning Margrethe og kronprins Frederik vinker fra altanen på rådhuset i Tandil.
Også den danske udenrigsminister, Anders Samuelsen (LA), fødevareminister Jakob Ellemann-Jensen (V), den danske ambassadør i Argentina, Søren Vøhtz, og borgmesteren i Tandil, Miguel Lunghi, var tilstede.
 Dronning Margrethe bliver hilst velkommen af beboere i Tandil i traditionelle dragter og med danske flag.
 Dronning Margrethe er med til at kaste blomster i Rio de la Plata i Buenos Aires for at hylde ofrene for Argentinas tidligere diktatur.
 Dronning Margrethe sammen med Buenos Aires' borgmester, Diego Santilli, og hans hustru, Analia Maiorana.
 Dronning Margrethe skåler med den argentinske præsident, Mauricio Macri, i forbindelse med en officiel frokost sammen med præsidenten og præsidentens hustru, Juliana Awada.
1 / 6Dronning Margrethe sammen med den danske ambassadør i Argentina, Søren Vøhtz, i Tandil.
1 / 6Dronning Margrethe og kronprins Frederik vinker fra altanen på rådhuset i Tandil.
Også den danske udenrigsminister, Anders Samuelsen (LA), fødevareminister Jakob Ellemann-Jensen (V), den danske ambassadør i Argentina, Søren Vøhtz, og borgmesteren i Tandil, Miguel Lunghi, var tilstede.
2 / 6Dronning Margrethe bliver hilst velkommen af beboere i Tandil i traditionelle dragter og med danske flag.
3 / 6Dronning Margrethe er med til at kaste blomster i Rio de la Plata i Buenos Aires for at hylde ofrene for Argentinas tidligere diktatur.
4 / 6Dronning Margrethe sammen med Buenos Aires' borgmester, Diego Santilli, og hans hustru, Analia Maiorana.
5 / 6Dronning Margrethe skåler med den argentinske præsident, Mauricio Macri, i forbindelse med en officiel frokost sammen med præsidenten og præsidentens hustru, Juliana Awada.
6 / 6- Vigtigt at kunne stå hende biDet er heller ikke første gang, at kronprins Frederik er i Argentina.
Han har både været der sammen med Den Internationale Olympiske Komité (IOC) og i forbindelse med de ungdoms-olympiske lege, som foregik her, fortæller dronningen.
Denne gang er kronprinsen dog glad for at kunne stå ved sin mors side.
- Det er altid en fornøjelse og en glæde at rejse med min mor - og i gamle dage min far.
Det er en rum tid siden, at jeg selv fulgte mine forældre på et statsbesøg.
- Men den her gang er en oplagt mulighed og den rigtige, fordi det er en lang rejse rent geografisk og fysisk for min mor.
For mig er det også vigtigt at kunne stå hende bi.
Selvom det er første gang, at dronningen og kronprinsen er alene af sted på et statsbesøg, så er det langt fra første gang, de har oplevet verden sammen.
- Det at rejse sammen er jo ikke nyt for mig.
Det er længe siden, at jeg stod ved siden af min mor og far dengang, så den her rejse er jo som at genåbne en forbindelse, som var dengang, og som ikke er meget anderledes, end sidst jeg var af sted, fortæller kronprinsen.
Han kan dog godt mærke, at det er helt særligt for dronningen at være tilbage.
- Min mor har virkelig glædet sig og er meget begejstret for at være tilbage.
Hun har et meget, meget klart minde fra 60’erne, hvor hun jo var her som ung kronprinsesse.
Det har virkelig slået mig, at det har været helt afgørende for hende at tage herned.
Fra et besøg på Færøerne i 1978.
Dronning Margrethe sammen med kronprins Frederik.
 Kongefamilien ankommer til Igaliko, Grønland i 1982.
 Dronning Margrethe, prins Henrik og prinserne Joachim og Frederik ankommer til Jakobshavn på besøg i 1982.
 I 1999 var dronning Margrethe, prins Henrik og kronprins Frederik på et 12 dages statsbesøg i Brasilien.
Her ses de foran et skelet af et kæmpedovendyr på Nationalmuseet i Rio de Janeiro.
 Dronning Margrethe og prins Henrik i Salvador i forbindelse med statsbesøget i Brasilien i 1999.
 Dronning Margrethe, prins Henrik og kronprins Frederik i Brasilien, hvor Danmarks Radios pigekor sang ved en reception for danskere i Sao Paulo.
1 / 6Fra et besøg på Færøerne i 1978.
Dronning Margrethe sammen med kronprins Frederik.
1 / 6Kongefamilien ankommer til Igaliko, Grønland i 1982.
2 / 6Dronning Margrethe, prins Henrik og prinserne Joachim og Frederik ankommer til Jakobshavn på besøg i 1982.
3 / 6I 1999 var dronning Margrethe, prins Henrik og kronprins Frederik på et 12 dages statsbesøg i Brasilien.
Her ses de foran et skelet af et kæmpedovendyr på Nationalmuseet i Rio de Janeiro.
4 / 6Dronning Margrethe og prins Henrik i Salvador i forbindelse med statsbesøget i Brasilien i 1999.
5 / 6Dronning Margrethe, prins Henrik og kronprins Frederik i Brasilien, hvor Danmarks Radios pigekor sang ved en reception for danskere i Sao Paulo.
6 / 6Mærkeligt at tænke tilbageUnder besøget var der blandt andet en officiel statsfrokost med præsident Mauricio Macri, åbningen af en erhvervskonference og besøg til flere byer med særlig danske forbindelse.
Kronprinsen og dronningen besøgte blandt andet byen Tandil, som er kendt for at huse en del dansk-argentinere.
Her var dronningen også, da hun var i landet for 53 år siden.
Faktisk var det år, hvor hun var i Argentina for første gang, et helt særligt år for dronningen.
- Det er mærkeligt, fordi da jeg var hernede sidst, da jeg havde jeg faktisk mødt min mand, men der var ikke noget på færde.
Jeg kom hjem omkring den 1.
april til påske, og det var i slutningen af april vi mødtes, og det sagde bang.
- Så det er mærkeligt at tænke tilbage.
Da jeg oplevede det, anede jeg ikke, hvor det år ville ende.
FacebookTwitterKopier linkEmner:Argentina|IOC|Royalt|De Olympiske Lege|Mauricio Macri (politiker)




https://www.dr.dk/nyheder/indland/i-nat-skifter-vi-til-sommertid-stationsure-er-ti-minutter-om-stille-om

IndlandI nat skifter vi til sommertid: Stationsure er ti minutter om at stille omNår urene skal stilles til sommertid, bliver Banedanmarks 1.
700 ure omstillet på ti minutter fra Frankfurt.
På Københavns Hovedbanegård hænger flere af de hovedure, som justerer Banedanmarks i alt 1700 ure (Arkivfoto).
30.
mar.
2019 kl.
10.
49Bemærk: artiklen er mere end 30 dage gammelLæs opNatten til søndag stiller vi urene til sommertid.
Hos Banedanmark, som driver og vedligeholder de danske statsejede jernbaner, har man ansvar for at indstille urene på togstationerne.
Det drejer sig om cirka 1.
700 ure fordelt på stationer og perroner over hele landet.
Læs også:Farvel til sommer- og vintertid er rykket ét skridt nærmereDer skal dog ikke en ansat ud at stille på alle viserne.
Urene er nemlig styret af et radiosignal fra Frankfurt i Tyskland.
Signalet indeholder information om år, måned, dato og klokkeslæt og udsendes hvert minut.
- Vi har 235 hovedure, som styres fra Frankfurt.
Når de ændrer tiden til sommertid, stilles vores ure også automatisk, forklarer Peter Svendsen, trafikdirektør i Banedanmark.
Hovedurene modtager signalet omkring klokken 02.
00.
Derfra bliver signalet sendt videre til de resterende ure rundt om i landet, og ti minutter senere viser alle ure på landets stationer klokkeslættet 03.
10.
Manuel fortidUrene har været styret af radiosignaler siden 2010.
Inden da var det en større opgave at få justeret urene de to gange om året, hvor viserne skal rykkes.
- Det var en stor manuel øvelse for os, fordi vi skulle have folk ud til alle 235 hovedure og lave omstillingen.
Det er derfor blevet mere enklere, og det viser jo virkelig, hvad teknologi kan, siger Peter Svendsen.
På de større banegårde som i København og Aarhus hænger flere hovedure, hvorimod der på for eksempel Høje Taastrup Station hænger ét.
Københavns Metro driver selv sine egne 22 stationer, og her bliver urene også stillet digitalt, oplyser Jette Clausen, som er kommunikationschef i Metro Service.
Også det danske kongehus råder over mange ure, som er fordelt på Kongehusets ejendomme.
Kongehuset oplyser, at de har omkring 100 ure på Amalienborg, som indstilles manuelt.
/ritzau/FacebookTwitterKopier linkEmner:Banedanmark|København|Metroselskabet|Frankfurt|Royalt




https://www.dr.dk/nyheder/kultur/film/kvinden-bag-filmen-alle-taler-om-lige-nu-jeg-har-naermest-ondt-af-dem-der

Film og serierKvinden bag filmen, alle taler om lige nu: Jeg har nærmest ondt af dem, der vælger at se denPublikum skal gøres medskyldige i den brutalitet, de oplever i 'Dronningen', siger filmens instruktør.
Instruktør May el-Toukhy (til venstre) til gallapremieren på 'Dronningen' - flankeret af filmens hovedrolleindehaver, Trine Dyrholm.
Af Kasper Madsbøll Christensen30.
mar.
2019 kl.
10.
01Bemærk: artiklen er mere end 30 dage gammelLæs opEn mor.
En stedsøn.
En forbudt affære.
Og nå ja, pænt meget nøgenhed og eksplicitte sexscener.
Den nye, danske film 'Dronningen' er ikke bange for at tage fat om store, eksistentielle og kontroversielle tematikker.
Også selvom det kan være voldsomt at overvære som publikum.
Faktisk kan 'Dronningens' instruktør, May el-Toukhy, få nærmest ondt af de mennesker, der har valgt at læne sig tilbage i de rødplyssede biografstole for at bruge to timer i selskab med Trine Dyrholm og Gustav Lindh i de altoverskyggende hovedroller.
- Jeg har nogle gange lidt ondt af publikum og det, de skal gennemleve, når de ser filmen, lyder det fra instruktøren med de karakteristiske, kulsorte krøller.
May El-Touky er uddannet instruktør fra den Den Danske Filmskole i 2009.
Dr.
dk har sat hende stævne hos Nordisk Film i Valby til en snak om hendes blot anden spillefilm, der allerede bliver kaldt 'et hovedværk i dansk film'.
Det synes anmelderne om 'Dronningen'Politiken: 6 stjernerBerlingske: 6 stjernerFilmland: 6 stjernerEkstra Bladet: 6 stjernerBT: 6 stjernerEkko: 6 stjernerJyllands-Posten: 5 stjernerSoundvenue: 5 stjernerDen karismatiske instruktør fortæller med begejstring om sin film, allerede inden vi har sat os til rette på hendes få kvadratmeter store kontor, der lige præcis har plads til to skriveborde og en lille sofa.
- Det har været min ambition, at man et langt stykke hen ad vejen er med på rejsen og at tale ind i den fortælling, som romantiserer relationen mellem ældre kvinde og yngre mand, fortæller May el-Toukhy.
- Lige indtil det punkt, hvor brutaliteten sætter ind - for eksempel i den første sexscene mellem dem.
Og når dén brutalitet sætter ind, gør den det med et jerngreb, der aldrig siden slipper taget i sit publikum.
Det er et helt bevidst greb fra May el-Toukhys side.
- Det har været min ambition at skabe en dramaturgi, hvor man som publikum instinktivt sidder og håber og hepper på, at det udvikler sig fysisk mellem dem.
Men når det så sker, så opleves det overvældende brutalt.
Jeg har ønsket at gøre publikum til en slags medskyldige i, at det sker.
May el-Toukhy, instruktør- Jeg har ønsket at gøre publikum til en slags medskyldige i, at det sker.
Der er én, der er magthaveren, og én, der er offer for magten.
Men der er også en masse vidner, som stiltiende ser det ske.
Kønsrollerne er byttet rundt'Dronningens' magttema har været vigtigt for May el-Toukhy, der tidligere har instrueret filmen 'Lang historie kort' (også med Trine Dyrholm i en af de bærende roller), samt tv-serierne 'Arvingerne' og 'Herrens veje'.
- Det er nemt at blive forført af magten; at blive korrumperet og selvretfærdig af at sidde på magten - uanset om det er i en privat eller professionel kontekst.
Det, tror jeg, er noget, der vækker genkendelse hos mange mennesker.
I 'Dronningen' spiller Trine Dyrholm en succesfuld advokat, mor og kone, der vælger at forføre sin 17-årige stedsøn, spillet af svenske Gustav Lindh.
Og det står hurtigt klart i filmen, at det er Trine Dyrholms karakter Anne, der har magten i sin hule hånd – både på arbejdspladsen og over for Gustav (der både hedder Gustav i 'Dronningen' og i virkeligheden).
- Magtstrukturerne bliver tydeligere, fordi vi har byttet kønnene rundt og gjort kvinden til den magtfulde.
Kønnet bliver underordnet.
Og dermed står strukturerne tydeligere frem, mener May el-Toukhy.
'Vor tids mest geniale skuespiller' og 'Trine Dyrholm har aldrig været bedre' er blot to af de mange lovprisninger, skuespilleren har modtaget for sit portræt af advokaten Anne i 'Dronningen'.
Læs også:6 stjerner til ny Trine Dyrholm-film: Provokerende, berusende og helt fantastisk!
May el-Toukhy kalder kvinders magtudøvelse over for mænd for 'et stærkt tabuiseret emne', fordi hun mener, at det strider mod det, vi opfatter som værende 'traditionelt maskulint' de fleste steder i verden.
Den sande feminisme er også at turde beskrive kvinder, der er komplicerede, nuancerede og uforudsigelige.
May el-Toukhy, instruktør- Den sande feminisme, for mig i hvert fald, er også at turde beskrive kvinder, der er komplicerede, nuancerede og uforudsigelige igennem fiktion.
Og som kæmper med alt muligt andet i livet end kun udfordringerne ved at være mor eller kone eller at være splittet mellem arbejds- og privatliv.
Hun oplever, at folk siger, at 'filmen sidder i dem', og at de tænker på den længe efter, at rulleteksterne er rullet over skærmen.
Filmen har da også både har vundet publikumsprisen på den prestigefyldte, amerikanske filmfestival Sundance samt tre priser ved Göteborg Filmfestival.
Men 'Dronningen' har ikke kun efterladt et stærkt indtryk hos publikum og ved de udenlandske filmfestivaler.
Filmen – og især Trine Dyrholm – har også fået masser af roser i både den danske og den internationale presse.
Trine Dyrholm er 'fuldkommen sublim'Branchebladet Variety kalder filmen for 'et glat og fængslende melodrama', mens The Hollywood Reporter skriver om Dyrholms præstation, at: '(.
.
.
) hun giver den hele armen følelsesmæssigt og fysisk som en kvinde, der gør, hvad hun vil, fordi hun tror, at hun kan slippe af sted med det'.
Læs også:Trine Dyrholm skamroses i ny film: 'Jeg kan godt lide at blotte mig - hvis der er grund til det'May el-Toukhy har også kun roser til overs for sin kvindelige hovedrolleindehaver, som hun kalder for en 'elitesportskvinde' inden for skuespilfaget.
- Trine har maksimal adgang til sit indre liv, når hun spiller, og det er en stor gave for alle instruktører, der er så heldige at få lov at arbejde med hende.
Hun er fuldkommen sublim, siger May el-Toukhy og fortsætter:- Hun er frygtløs i sin manglende forfængelighed som skuespiller.
Forfængelighed er gift for skuespilkunsten, fordi forfængelighed er blikket udefra.
Det blik skal man, hvis man kan, lade instruktøren have.
May el-Toukhy og Trine Dyrholm har tidligere arbejdet sammen på 'Lang historie kort'.
Nu høster makkerparret roser både nationalt og internationalt for deres samarbejde på 'Dronningen'.
17-årig stedsøn frarøves sin farMay el-Toukhys instruktør-blik har imidlertid ikke kun været rettet mod at blotlægge strukturerne mellem magthaver og offer, mellem kvinde og mand og mellem mor og stedsøn.
Hun har også ønsket at belyse den 'eksistentielle ensomhed', hun mener, vi alle bærer rundt på.
- Den ensomhed genkender Anne og Gustav i hinanden, og den er måske affødt af, at de føler sig som gæster i deres eget liv.
- Gustav er gæst helt konkret, fordi han i filmen ankommer til sit nye hjem.
Han er fremmedgjort og utilpasset.
Og jeg tror også, at hun på et ubevidst plan oplever sig selv som gæst i sit eget liv, fordi hun er havnet et sted, der er så langt fra det, hun selv kommer af.
Som affæren mellem mor og stedsøn skrider frem, frarøver Anne imidlertid Gustav muligheden for at være tæt på sin far.
- Og det er nok i virkeligheden faren, han har allermest brug for og længes efter, slutter May el-Toukhy.
'Dronningen' kan ses i biograferne nu.
(© Nordisk Film)FacebookTwitterKopier linkEmner:Trine Dyrholm (skuespiller)|Teater|Nordisk Film|Gøteborg|Valby




https://www.dr.dk/nyheder/politik/live-tv-liberal-alliance-og-sf-holder-landsmoeder






https://www.dr.dk/sporten/oevrig/dansk-vm-loeberute-stjaeler-inspiration-fra-hubertusjagten-den-haardeste-nogensinde

Øvrig sportDansk VM-løberute stjæler inspiration fra Hubertusjagten: ’Den hårdeste nogensinde’Hubertusjagt er berømt og berygtet for Magasindammen, men deltagerne ved VM i cross i Aarhus kommer til at opleve noget lignende.
Der er ingen heste til VM i cross, men der venter deltagerne masser af vand.
Af Frederik Palle og Henrik Liniger30.
mar.
2019 kl.
08.
57Bemærk: artiklen er mere end 30 dage gammelLæs opNår man endelig får muligheden for at afholde et verdensmesterskab, så gælder det om at levere en oplevelse, som vil blive husket.
Det er selvfølgelig som udgangspunkt op til atleterne at levere underholdningen, men arrangørerne bag VM i cross, der bliver afholdt i Aarhus ved Moesgaard Museum, har gjort deres bedste for at skabe rammerne til noget stort.
Sammen med den mangedobbelte danmarksmester i langdistance Henrik Them er vi gået i detaljer med cross-disciplinen og har kigget nærmere på ruten.
Men man kan ikke tale nok om den rute, fordi den er i manges øjne historisk.
- Vi har lavet en rute, som man godt kan argumentere for at være den hårdeste, der nogensinde har været til et verdensmesterskab, og det er måske lidt paradoksalt, at det bliver i Danmark.
Men det er med vilje, at vi har valgt at forfølge det, forklarer Jakob Larsen, der er direktør i Dansk Atletik Forbund.
Der venter alle typer af terræn til VM i cross Anna Emilie Møller er en af de danske deltagere ved VM, og selvom hun først skal i konkurrence i dag, så har hun allerede mærket rutens hårdhed.
Det gjorde hun under gårsdagens træning, hvor hun ikke løb, som hun ellers normalt ville gøre.
- Jeg gik den igennem for ligesom at spare mine kræfter.
Det siger ligesom også noget om ruten.
Havde det bare været en klassisk EM-rute, så havde jeg løbet den igennem let som en opvarmningstur, forklarer Anna Emilie Møller.
Kort om VM i cross582 løbere til start67 forskellige landeDanmark har 28 løbere (4 på stafetten og 24 individuelt)Der er cirka 200.
000 kroner i præmie til vinderne af hhv.
mændenes og kvindernes seniorløbVises på TV i cirka 70 landeKronprins Frederik skyder mændenes U20-løb i gangDet er de mange forskellige elementer i ruten, der er så udfordrende, og så har planlæggerne lagt ekstra udfordringer på ruten for også at gøre oplevelsen bedre for de mange fans, der kommer til Moesgaard Museum for at se eventet.
- Vi har ladet os inspirere af noget så dansk som Hubertusjagten.
Det er specifikt fra Hubertusjagten, at det er kommet, at løberne skal igennem en vandgrav.
Det er, fordi vi kan se, at der altid står mange tilskuere, forklarer Jakob Larsen.
Vandgraven til VM i cross kan sammenlignes med vandgraven til Hubertusjagt - Vi håber, at publikum kan nyde at se, hvor hurtigt verdens bedste løbere løber, men også at se det spektakulære i folk, som satser stort, men hvor det bare brister, forklarer han.
Anna Emilie Møller får sved på panden af bare at se på ruten, men hårdheden har også indflydelse på den taktik, som hun planlægger at bruge.
Man kan nemlig slå sig på at starte i et for højt tempo.
De danske deltagereKvinder- Maria Ahm- Simone Glad- Anna Emilie Møller- Maja Alm- Alberte Kjær Pedersen- Line Brandt PedersenMænd- Mikkel Dahl-Jessen- Peter Glans- Ole Hesselbjerg- Thijs Nijhuis- Jacob Simonsen- Abdi UladKilde: Det Internationale Atletikforbund (IAAF).
- Det gælder om at lægge fornuftigt ud, fordi ti kilometer på sådan en hård rute er virkelig hårdt og langt.
Man skal holde hovedet koldt, fordi der vil helt sikkert være nogen, som starter med hovedet under armen og bare fyrer afsted fra start af, fordi de ikke har tænkt over, hvor hårdt det er at løbe sådan en rute, siger hun.
Det bedste danske resultat nogensinde ved et cross-VM er en 14.
plads.
Kan de gøre det bedre på hjemmebane?
De finder vi ud af, når kvinderne løber klokken 13, og herrerne løber en time senere.
Det kan ses på TV 2 fra klokken 10.
30, hvor de tidlige discipliner starter, men kan også følge det i LIGA på P3.
FacebookTwitterKopier linkEmner:Anna Emilie Møller (atlet)|Aarhus|Moesgård Museum|Dansk Atletik Forbund|Atletik




https://www.dr.dk/sporten/oevrig/loebekomet-er-ekstra-stolt-over-baere-roedt-og-hvidt-til-vm-paa-hjemmebane

Øvrig sportLøbekomet er ekstra stolt over at bære rødt og hvidt til VM på hjemmebaneAnna Emilie Møller ved ikke, hvad hun skal forvente resultatmæssigt til VM i cross, men hun glæder sig til at løbe foran danske fans.
Anna Emilie Møller ser frem til at løbe VM på hjemmebane.
Klokken 13.
00 skal hun løbe de 10 kilometer.
ARKIVFOTO Af Frederik Palle og Henrik Liniger30.
mar.
2019 kl.
08.
20Bemærk: artiklen er mere end 30 dage gammelLæs opDet er bare ikke særlig ofte, at man kan få lov til at opleve et VM på hjemmebane.
For langt det fleste idrætsudøvere sker det faktisk ikke, før deres karriere er forbi, og mange andre når det måske kun lige en enkelt gang.
I dag er det Anna Emilie Møllers tur, når der er VM i cross i Århus.
Der venter en af de hårdeste VM-ruter nogensinde ude ved Moesgaard Museum, og så venter der altså en stor dansk opbakning.
Og den kun 21-årige løber ser frem til en stor oplevelse.
Kort om Anna Emilie MøllerFødselsdag: 28.
Juli 1997 (21 år)Klub: Blovstrød LøverneHar dansk rekord i 3000 meter forhindring (9.
32,68)Hun vandt U23-EM i cross i 2018.
Deltog ved OL i Rio som den yngste danske kvindelige atletikudøver nogensinde (18 år)- Det bliver super fedt.
Jeg glæder mig virkelig meget.
Jeg tror, at det bliver en stor oplevelse at løbe et så stort mesterskab på hjemmebane.
Man er endnu mere stolt over at repræsentere Danmark i Danmark end normalt, når man stiller op for nationen, forklarer Anna Emilie Møller.
- Jeg er stolt af at være dansker.
Især i morgen, siger hun.
Læs også:Sand, mudder og Moesgaard: Aarhus lægger ryg til 'løbernes mekka'Hun håber på, at der bliver fuldstændig proppet med danske tilskuere, der kan bære hende igennem den udfordrende rute.
- De skal komme og se et meget fedt event, som måske aldrig nogensinde kommer til at ske igen her.
Det er jo virkelig stort, at det er her.
Der er en masse internationale løbere på et rigtig højt niveau, lyder det fra Anna Emilie Møller.
Det kan blive fugl eller fiskMen hvad kan det egentlig blive til for hende og de fem andre kvinder, som er til start?
Medmindre der sker diverse mirakler, så kan man godt afskrive sejren.
De afrikanske løbere er bare for stærke.
De kvindelige danske deltagere ved VM i crossAnna Emilie MøllerMaria AhmSimone Christensen GladMaja AlmAlberte Kjær PedersenLine Brandt PedersenDe seneste seks verdensmesterskaber hos kvinderne er blevet vundet af kenyanske løbere.
Resultatet er som sådan heller ikke noget mål for Anna Emilia Møller.
Det er ikke noget, hun skænker en tanke.
- Jeg har ikke noget konkret mål.
Mit mål er at gøre mit bedste på dagen.
Så må vi se, hvilken placering det rækker til.
Jeg har ikke nogen idé om, hvilken placering det kunne være, forklarer hun- Jeg forholder mig ikke rigtig til en specifik placering, fordi jeg kan ikke rigtig bruge det til noget.
Jeg har ikke løbet på den her rute før, og jeg ved ikke, hvor konkurrenterne er trænings- og formmæssigt, siger Anna Emilie Møller.
Det bedste danske resultat nogensinde ved et cross-VM er en 14.
plads.
Kan de gøre det bedre på hjemmebane?
De finder vi ud af, når kvinderne løber de 10 kilometer klokken 13, og herrerne løber en time senere.
Det kan ses på TV 2 fra klokken 10.
30, hvor de tidlige discipliner starter.
FacebookTwitterKopier linkEmner:Anna Emilie Møller (atlet)|Aarhus|Moesgård Museum|TV 2 (tv-kanal)|Kenya




https://www.dr.dk/nyheder/regionale/trekanten/annette-fik-livmoderhalskraeft-jeg-har-lyst-til-slaebe-de-unge-hen-til

Hpv-vaccineSe temaTrekantområdetAnnette fik livmoderhalskræft: Jeg har lyst til at slæbe de unge hen til vaccinenAnnette Brink ville ønske, at hun havde haft muligheden for en hpv-vaccine.
51-årige Annette Brink er tilbage på fuld tid på sit arbejde i Vejle Kommune tre år efter et kræftforløb, der stadig svækker hende i hverdagen.
Af Rasmus Dyrberg Hansen30.
mar.
2019 kl.
09.
00Bemærk: artiklen er mere end 30 dage gammelLæs opFor godt tre år siden blev 51-årige Annette Brink fra Vejle ramt af livmodershalskræft.
Det kom efter en længere periode med hyppige tjek for celleforandringer og et keglesnit tilbage i 2012 – og derfor var diagnosen et stort chok for hende.
- Jeg kunne slet ikke håndtere det.
Jeg gik i sort, kan man godt sige, siger Annette Brink, der er kræftfri i dag.
Men før det fulgte et opslidende behandlingsforløb, som Annette Brink ikke var forberedt på.
- Det var frygtindgydende.
Jeg vidste jo ikke, hvad det plejer at være, så for mig var det meget, meget voldsomt.
Jeg havde blandt andet to indvendige strålebehandlinger, hvor jeg i det ene tilfælde lå 26 timer i spænd.
Det var rædsomt, siger hun.
Hpv-vaccinerede pigerAndelen af færdigvaccinerede piger årgang 2004 ved udgangen af februar 2019.
Landsplan - 63 procent.
Regionalt:Bornholm - 63 procent.
Fyn - 66 procent.
København by + omegn - 57 procent.
Nordjylland - 60 procent.
Nordsjælland - 62 procent.
Sydjylland - 61 procent.
Vest- og Sydsjælland - 57 procent.
Vestjylland - 66 procent.
Østjylland - 62 procent.
Østsjælland - 62 procent.
Kilde: Statens Serum Institut.
'Det er ikke det værd'Nogle dage tænker jeg: ’Havde jeg bare haft mulighed for at få den vaccine’.
Derfor kan jeg også godt blive lidt harm, når folk ikke tør give deres børn den.
Annette BrinkAnnette Brink havde ikke den mulighed, der eksisterer i dag, for at få en hpv-vaccination, da hun var ung.
Den kunne måske have sparet hende for et kræftforløb, der også i dag sætter sine tydelige spor hos hende.
- Jeg er slet, slet ikke i tvivl.
Jeg var blevet vaccineret, og det håber jeg, at alle unge mennesker vil tage til efterretning.
Jeg ved godt, at den har været meget udskældt, men al forskning tilbageviser jo, at det er farligt at få vaccinen.
Og i forhold til at gå igennem det, jeg har været igennem – det er simpelthen ikke det værd, siger Annette Brink.
Efter tre år uden at kunne passe sit arbejde er Annette Brink netop kommet tilbage på fuld tid trods sine mén.
- Selvom jeg forsøger at acceptere, at man har en anden holdning, så slæbte jeg stadig alle ned for at blive vaccineret, hvis det stod til mig.
Nogle dage tænker jeg: ’Havde jeg bare haft mulighed for at få den vaccine’.
Derfor kan jeg også godt blive lidt harm, når folk ikke tør give deres børn den, siger hun.
Annette Brink kalder det ’helt galimatias’, at der ikke er flere, der har fået vaccinen.
Men tallene viser dog, at flere og flere unge piger er blevet vaccineret.
Flere får vaccinenHelt nye tal fra Statens Serum Institut viser, at 63 procent på landsplan af pigerne fra årgang 2004 ved udgangen af februar 2019 havde modtaget hpv-vaccinen.
I maj 2017 lå det tal for den samme årgang af piger på 12 procent.
Hos Lægehuset i Give kan praktiserende læge Michael Mikkelsen også se, at der kommer flere og flere i hans klinik efter hpv-vaccinen.
- Det er jeg rigtig glad for.
Det er utrolig vigtigt, at man støtter op om vaccinen, for den beskytter imod en forfærdelige sygdom, der ofte rammer relativt unge kvinder, og som vi i høj grad kan forebygge ved hjælp af vaccinen, siger Michael Mikkelsen.
Selv om Annette Brink i dag er kræftfri, har sygdommen haft store omkostninger for hende, og den præger hendes hverdag meget.
- Jeg har mange senfølger.
Jeg er blevet smidt kunstigt i overgangsalderen, og det er jeg på tredje år nu.
Jeg har væskedannelser i benene, som gør, at jeg nogle dage ikke kan gå ordentligt.
Og jeg har stråleskader i tarme og underliv, som kan give store gener i form af diarré eller forstoppelse, siger hun.
I Vejle er tallet for, hvor mange piger fra årgang 2004, der er blevet færdigvaccineret det samme som på landsplan – 63 procent.
I København og omegn halter de efter landsgennemsnittet.
Her er 57 procent af pigerne fra årgang 2004 vaccineret.
FacebookTwitterKopier linkEmner:Vaccinationer|Sygdomme og lidelser|Give|Vejle|Statens Serum Institut




https://www.dr.dk/nyheder/regionale/oestjylland/100-aar-siden-valgte-kongen-borgmesteren-randers-foerste-folkevalgte

ØstjyllandFor 100 år siden valgte kongen borgmesteren: Randers' første, folkevalgte borgmester hygger sig med Muddermaskinen og Silke-MarieRanders' første borgmester bliver afsat af sit eget parti, da han forgriber sig på en sygeplejerske.
Den første folkevalgte borgmester i Randers var socialdemokraten Aage Riis Flor.
Han sad på posten fra 1919 til 1921 og igen fra 1929 til 1937.
(© Østjyllands Museum)Af Tina Vestergaard Andersen og Sarah Friis Elkjær30.
mar.
2019 kl.
08.
12Bemærk: artiklen er mere end 30 dage gammelLæs opDet er ikke kun nutidige politikere, der kan skabe overskrifter efter at have trådt lidt, eller meget, forkert i privatlivet.
Den tradition skriver den første folkevalgte borgmester i Randers sig ind i.
I disse dage fejrer Randers, at købstaden for 100 år siden fik byens første borgmester, som var valgt af byens borgere.
I 1919 betyder en ny styrelov nemlig, at det ikke længere er kongen, som skal udpege borgmesteren i landets byer, og det er en sejr for nærdemokratiet.
Ny styrelov anno 1919En ny styrelseslov for købstadkommunerne trådte i kraft i 1919.
Nu skal hele byrådet vælges ved direkte valg og på sit første møde udpege en borgmester og viceborgmester.
Alle byrådsmedlemmerne kan principielt vælges til de to poster, og det var dermed endegyldigt slut med kongeligt udpegede borgmestre.
Et byråd skal efter den nye styrelseslov bestå af mellem syv og 25 medlemmer, som var valgt for en periode på fire år.
Kilde: Dansk Center for ByhistorieDet er også en sejr for det socialdemokratiske Randers, der kan vippe den kongeligt udpeget embedsmand af pinden og indsætte deres formand, Aage Riis Flor.
Men det bliver en dramatisk start på den folkevalgte borgmesterrække.
Den socialdemokratiske Aage Riis Flor er redaktør for byens socialdemokratiske avis, folkekær og fordrukken.
Det fortæller museumschef for Museum Østjylland Jørgen Smidt-Jensen.
- Måske er han det, som man i dag vil kalde kvartalsdranker.
Der går rygter om, at han er på svirreture af flere dages varighed, og han har svært ved at holde fingrene fra kvinderne.
Det giver anledning til en hel del debat, som gør, at han bliver afsat, året efter at han bliver indsat som borgmester, siger Jørgen Smidt-Jensen.
Forgriber sig på sygeplejerskeManden med de folkelige tendenser og den store folkelige opbakning er en lidt utraditionel socialdemokrat på det tidspunkt.
Han har studentereksamen, har været i gang med en universitetsuddannelse og er hentet til byen som redaktør på en socialdemokratisk avis.
En del af debatten om den kontroversielle borgmester kommer fra selveste Christiansborg.
Et medlem af datidens folketing, Rigsdagen, skriver et smædeskrifte om den nye borgmesters uvaner.
Afsenderen er M.
Mortensen, der er socialdemokratisk folketingsmand for Randers.
Han sender skriftet i en trykt udgave og fortroligt til de socialdemokratiske medlemmer af Rigsdagen, til hovedbestyrelsen i partiet, til partipresen og til formændene for partiorganisationerne i København.
Så helt fortroligt er det nok ikke.
Hør Jørgen Smidt-Jensen læse dele af smædeskriftet op, som omhandler Muddermaskinen og Silke-Marie:smædebrev.
mp3Men hele Aage Riis Flors' skandaløse adfærd kulminerer, da han forgriber sig på en sygeplejerske efter en druktur.
- Hun betegner det ikke som voldtægt, men noget der ligner.
Hun beklager sig til nogle i partibaglandet, så det er ikke en politisag, men en sag i partibaglandet, forklarer Jørgen Smidt-Jensen.
Partiet skrider ind og afsætter deres nye borgmester.
- Man har handlet meget prompte på det.
Det er et meget alvorligt skridt at afsætte en borgmester fra egne rækker.
De har da taget det dybt, dybt alvorligt, siger han.
Brødregade i Randers anno 1917.
Bliver borgmester igen efter folkets kravPå den måde adskiller partiets reaktioner på såkaldte møgsager for 100 år siden sig ikke sønderligt fra nutidens.
Ej heller mænds omgang med magten, siger Jørgen Smidt-Jensen.
- Man kan nævne Clinton eller Berlusconi.
Der er noget med magtmænd og deres forhold til kvinder, som det her er et resultat af.
Først godtager Aage Riis Flor at blive smidt ud, men så ombestemmer han sig og beslutter sig for at mobilisere masserne ved at indkalde til folkemøde.
- Han har den folkelige opbakning.
Han indkalder til et folkemøde med op til 4.
000 deltagere.
Der kommer et folkekrav om, at han skal genindsættes på borgmesterposten, og det bliver han så.
Men eskapaderne koster det røde flertal i byen.
- Socialdemokraterne er på højden af det, som et magtparti kan være.
De taber måske magten på grund af borgmesterens eskapader.
Der går otte år, inden Socialdemokratiet vinder flertallet og borgmesterposten tilbage.
Vestergrave i Randers anno 1917.
FacebookTwitterKopier linkEmner:Socialdemokraterne|Lokalpolitik|Randers|København|Folketinget




https://www.dr.dk/nyheder/politik/la-faar-den-daarligste-maaling-siden-valget-og-sf-den-bedste

PolitikLA får den dårligste måling siden valget og SF den bedsteDe to partier, der begge har landsmøde i dag, står til at bytte styrkeforhold i Folketinget.
Det går op og ned i politik, lyder LA's politiske ordfører, Christina Egelunds, reaktion på en dårlig måling.
Omvendt glæder SF-formand Pia Olsen Dyhr sig over partiets bedste Epinion-måling siden valget.
Af Rikke Gjøl Mansø og Line Jenvall30.
mar.
2019 kl.
09.
30Bemærk: artiklen er mere end 30 dage gammelLæs opHvis man ellers skæver til meningsmålinger, bliver det i dag lidt sjovere for SF's formand, Pia Olsen Dyhr, at byde sine partifæller velkomne til landsmødet i Kolding, end det tilsvarende bliver for partileder Anders Samuelsen at skyde Liberal Alliances landsmøde i gang i København.
SF står med 6,9 procent nemlig til det bedste resultat siden seneste valg i en Epinion-måling foretaget for DR Nyheder.
Omvendt tangerer Liberal Alliance med 3,9 procent partiets dårligste måling siden valget.
Fakta om målingenMålingen er lavet på baggrund af 1.
509 gennemførte interviews med repræsentativt udvalgte danskere på 18 år og derover.
Den maksimale usikkerhed på de overordnede resultater er +/÷ 2,5 procentpoint.
Interviewene er gennemført i perioden fra den 18.
til den 25.
marts 2019.
DR Nyheder har ændret praksis i beregningen af blokkenes styrkeforhold i procent.
Fremover viser vi blokkenes størrelse i procent uden at fratrække partier, der er under spærregrænsen.
Partier, der ikke kommer over spærregrænsen på to procent, indgår ligesom ved et valg ikke i beregningen af mandater i Folketinget.
Kilde: EpinionDermed står de to partier næsten til at bytte størrelsesforhold i forhold til valgresultatet i 2015, hvor SF fik 4,2 procent af stemmerne og Liberal Alliance fik 7,5 procent.
Opturen for SF og nedturen for LA underbygger målingens generelle tendens, der endnu engang giver komfortablet rødt flertal.
54,6 procent agter at sætte kryds ved et af oppositionspartierne.
45,4 procent vil stemme på et af de borgerlige partier.
Se seneste Epinion-måling her.
LA: Ligesom i showbiz går det op og ned i politikHvis Liberal Alliance får et valgresultat på 3,9 procent af stemmerne, som målingen spår, må regeringspartiet vinke farvel til næsten halvdelen af sine mandater, for så vil folketingsgruppen skrumpe fra de nuværende 13 til 7.
Kun én gang tidligere i denne valgperiode har partiet ligget så lavt i en Epinion-måling, og det var for præcis et år siden.
Ligesom i showbiz, så går det op og ned i politik.
Hvis det går ned her, så går det sikkert op næste gang, og det falder jo nogenlunde sammen med valget, så det lyder til, at timingen er fin,Christina Egelund (LA), politisk ordførerMen LA’s politiske ordfører, Christina Egelund, er ukuelig optimist forud for landsmødet.
- Ligesom i showbiz, så går det op og ned i politik.
Hvis det går ned her, så går det sikkert op næste gang, og det falder jo nogenlunde sammen med valget, så det lyder til, at timingen er fin, siger hun.
3,9 procent må alt andet lige være utilfredsstillende.
Hvad kan det skyldes?
- Jeg vil da hellere have en måling på 7,5 end på 3,9 procent.
Hvad det kan skyldes, det vil jeg ikke kloge mig på - jeg er politiker, ikke valgforsker.
Jeg kan bedst lide at udtale mig om noget, jeg har forstand på, og jeg har ikke forstand på valganalyse.
Hvad skal I gøre herfra for at vokse?
- Vi skal ud og overbevise borgerlige, liberale vælgere om, at hvis man vil have mere frihed og lavere skat, så skal man styrke Liberal Alliance, siger Christina Egelund.
SF kommer med udstrakt hånd til en rød regeringHvis målingens 6,9 procent til SF også bliver valgresultatet, vil venstrefløjpartiet vokse fra de nuværende 7 folketingsmedlemmer til i alt 12 mandater.
Det glæder selvsagt partiformand Pia Olsen Dyhr.
Og hun har også et bud på, hvorfor partiet går fremad i målingerne:SF er i dén grad kommet med nogle forslag til, hvordan vi får en ny politik i Danmark efter et regeringsskifte – og jeg tror, det er det, danskerne belønner os for.
Pia Olsen Dyhr, formand for SF- SF er i dén grad kommet med nogle forslag til, hvordan vi får en ny politik i Danmark efter et regeringsskifte – og jeg tror, det er det, danskerne belønner os for.
- Men vi er jo ikke i mål endnu.
Det resultat, der batter, det er jo valgresultatet, så vi skal stadig gøre os fortjent til mere, siger Pia Olsen Dyhr.
Hvad skal jeres 6,9 procent veksles til i forhandlingerne med S-formand Mette Frederiksen, hvis flertallet bliver rødt?
- Hvis vi skal indgå i en regering med Mette Frederiksen, så er det afgørende for SF, at vi skal have afskaffet kontanthjælpsloftet, vi skal mindske uligheden og sørge for, at vores børn får gode vilkår – og så skal vi selvfølgelig sørge for at have en ambitiøs klimapolitik.
Det er noget af det, vi vil veksle vores stemmer til.
Og jo stærkere vi bliver, jo nemmere bliver det.
"Hvis" I skal indgå i en regering, siger du.
Som det ser ud lige nu, er I jo ikke engang inviteret, for Mette Frederiksen stiler mod en ren S-regering?
- Det må jo i sidste ende være valgresultatet, der afgør det.
SF kommer med en udstrakt hånd, men for os handler det ikke om at få poster for posternes skyld.
Det handler om at sikre en ny politik, der både er solidarisk, ambitiøs på klimaet og tænker på vores børn, siger Pia Olsen Dyhr.
Valget skal afholdes allersenest 17.
juni.
FacebookTwitterKopier linkEmner:Anders Samuelsen (politiker)|Christina Egelund (politiker)|Liberal Alliance|Valg og folkeafstemninger|København




https://www.dr.dk/nyheder/politik/ny-maaling-oppositionen-fastholder-komfortabel-foering

PolitikNy måling: Oppositionen fastholder komfortabel føringS-formand Mette Frederiksen står til flertal - også uden Alternativet.
S-formand Mette Frederiksen kan notere sig endnu et komfortabelt forspring i en ny Epinion-måling.
Af Line Jenvall30.
mar.
2019 kl.
07.
00Bemærk: artiklen er mere end 30 dage gammelLæs opHvis der var valg i morgen, måtte Lars Løkke Rasmussen (V) sandsynligvis forlade Statsministeriet.
En ny måling, som Epinion har foretaget for DR Nyheder, giver 54,6 procent til oppositionspartierne og 45,4 procent til de borgerlige partier.
Omregnet til mandater giver det 96 mandater til oppositionspartierne og 79 mandater til de partier, der peger på Lars Løkke Rasmussen som statsminister.
Selv uden at medregne Alternativet - som peger på partileder Uffe Elbæk som statsminister - kan S-formand Mette Frederiksen i målingen notere sig et rødt flertal på 91 mandater.
Artiklen fortsætter under grafikken.
S udbygger føringenMålingen giver - ikke overraskende - Socialdemokratiets politiske ordfører, Nicolai Wammen, en god fornemmelse i maven.
- Den her måling er jo udtryk for, at rigtig mange mennesker mener, at der er brug for en ny regering, og at det er noget, der kan ske, hvis de beslutter sig for det på valgdagen, siger han.
Den her måling er jo udtryk for, at rigtig mange mennesker mener, at der er brug for en ny regering.
Nicolai Wammen, politisk ordfører for SocialdemokratietSocialdemokratiet står til 29,5 procent og ser dermed ud til at cementere titlen som Folketingets største parti.
Ved folketingsvalget for snart fire år siden fik partiet 26,3 procent af stemmerne.
Fakta om målingenMålingen er lavet på baggrund af 1.
509 gennemførte interviews med repræsentativt udvalgte danskere på 18 år og derover.
Den maksimale usikkerhed på de overordnede resultater er +/÷ 2,5 procentpoint.
Interviewene er gennemført i perioden fra den 18.
til den 25.
marts 2019.
DR Nyheder har ændret praksis i beregningen af blokkenes styrkeforhold i procent.
Fremover viser vi blokkenes størrelse i procent uden at fratrække partier, der er under spærregrænsen.
Partier, der ikke kommer over spærregrænsen på to procent, indgår ligesom ved et valg ikke i beregningen af mandater i Folketinget.
Kilde: EpinionDet er ifølge Nicolai Wammen et positivt udgangspunkt for Socialdemokratiets ambition om at danne en ren S-regering, der kan samarbejde hen over midten i Folketinget.
- Og så håber vi selvfølgelig på, at de partier, der ønsker en ny regering, når vi kommer dertil, vil pege på os, siger han med henvisning til, at Alternativet ikke peger på Mette Frederiksen, men Uffe Elbæk som statsminister.
V: Vi har nogle procenter, vi skal have hentetVenstre fik med 19,5 procent af stemmerne i 2015 ikke et helt overbevisende valg - og partiet står i den nye måling til at gå yderligere tilbage til 17 procent.
- Vi har nogle procenter, vi skal have hentet, og det tror jeg, vi gør bedst ved at fokusere på det politiske indhold, lande gode politiske aftaler, og så er der kun én måling, der gælder – den på valgdagen, siger partiets politiske ordfører, Britt Bager.
Vi har nogle procenter, vi skal have hentet, og det tror jeg, vi gør bedst ved at fokusere på det politiske indholdBritt Bager, Politisk ordfører i VenstreHun understreger samtidig, at der kun er tale om en enkelt måling.
- Jeg kommenterer jo på rigtig mange målinger hele tiden.
I sidste uge kommenterede jeg på en måling, hvor vi gik frem i forhold til valgresultatet, siger hun og tilføjer:- Det er klart, at jeg gerne havde set, at vi stod til at fortsætte i regeringskontorerne.
Det vil jeg så arbejde på, at vi stadig kommer til.
- Vi har ikke opgivet noget som helst endnu - tværtimod.
Valget skal afholdes allersenest 17.
juni.
FacebookTwitterKopier linkEmner:Anders Samuelsen (politiker)|Britt Bager (politiker)|Socialdemokraterne|Venstre|Valg og folkeafstemninger




https://www.dr.dk/nyheder/indland/2800-skal-vaere-uenige-sammen-der-er-meget-fokus-paa-der-skal-vaere-en-vinder-og-en

Uenige SammenSe temaIndland2.
800 skal være Uenige Sammen: 'Der er for meget fokus på, at der skal være en vinder og en taber'Mød fem af de danskere, der har meldt sig til at tale med en, de ikke er enige med.
Du kan også være med!
Af Anton Lind30.
mar.
2019 kl.
08.
00Bemærk: artiklen er mere end 30 dage gammelLæs opDer er altid garanti for mundhuggeri, hævede stemmer og voldsom uenighed, når politikerne sparker gang i et folketingsvalg.
Medierne udpeger vindere og tabere, og vælgerne kan sidde tilbage uden at være blevet meget klogere.
Samtidig er der mange danskere, der i deres hverdag sjældent møder nogen med en radikal anderledes holdning til samfundet.
Derfor inviterer DR til det kommende folketingsvalg danskerne til at være Uenige Sammen.
Det går ud på, at man personligt kan møde én, som man er uenig med og blive klogere på hinandens holdninger.
Flere end 2.
800 har allerede meldt sig til at deltage i Uenige Sammen, der foregår den sidste søndag i folketingsvalgkampen.
Hvornår det bliver, ved vi, når Lars Løkke Rasmussen udskriver folketingsvalget, der senest skal være afholdt d.
17.
juni i år.
Vi har talt med fem af de tilmeldte, som her forklarer, hvorfor de har lyst til at være med.
1Erik Lenstrup, 23 år, studerende, KøbenhavnErik Lenstrup (© PRIVATFOTO)Hvorfor har du tilmeldt dig?
- Det har jeg, fordi når jeg omgås de mennesker, jeg omgås, så har vi en relativ ens holdning til mange ting.
Det er sjældent, jeg møder nogen, som jeg virkelig er uenige med.
Det ville være rart at møde nogen, som havde en anden holdning til det danske samfund.
- Når jeg så møder folk med en anden holdning, så bliver det ofte en debat om at få ret.
Og det er trættende, for det handler ikke om at få ret, men om at møde nogen med en anden personlig reference.
Hvad kommer der ud af at tale med folk, man er uenig med?
© DrVil du også være med?
Der skal være folketingsvalg i Danmark i de kommende måneder, og derfor inviterer DR dig til at være med til det, vi kalder 'Uenige Sammen’.
Den sidste søndag før valget kan du mødes med en, du ikke er enig med, men som bor i nærheden af dig.
Flere end 2.
800 har allerede tilmeldt sig, og du kan også være med.
Vær med her på dr.
dk/uenigesammen- Vi har en tendens til at give hinanden ret, uden at der ligger noget bag.
Du får ret, jeg får fred, og det er en skam.
- Mange af mine venner er under uddannelse eller færdiguddannede og måske generelt ret godt kørende.
Det ville også være rart at snakke med nogen, som havde mere kendskab til andre sider af samfundet, end jeg nødvendigvis har.
Hvor tit taler du med folk, du er uenig med?
- Det gør jeg faktisk relativt ofte, også fordi jeg kan lide at debattere.
Jeg kan lide at finde de områder, hvor jeg er uenig, og så udfordre det område.
Men det plejer at være små nuancer af større problemer, ikke den grundlæggende tanke, vi er uenige om.
Hvad er vi for dårlige til i den politiske debat?
- Det er pinligt, når politikere taler om noget, de ikke har forstand på.
Det er pinligt at høre Enhedslisten snakke om en fælles bank.
For det kan ikke fungere og kommer ikke til at ske, og derfor er forslaget spild af folks tid.
- Når personer ikke sætter sig ind i de ting, de går til valg på.
Det er meget irriterende.
Og det gælder på begge sider (af den politiske midte, red.
).
2Miki Vikkelsø, 44 år, førtidspensionist, OdenseMiki Vikkelsø.
(© PRIVATFOTO)Hvorfor har du tilmeldt dig?
- Jeg elsker at snakke med folk, som jeg kan lære noget af.
Og man kan lære allermest af dem, som ikke mener det samme, tænker det samme eller føler det samme som en selv.
- Jeg er ikke til smalltalk med at bekræfte hinanden.
Det bliver kedeligt.
Det virkelig interessante sker der, hvor man ikke har det samme udgangspunkt.
Hvad kommer der ud af at tale med folk, man er uenig med?
- Man lærer af det og får udvidet sin horisont.
I øvrigt er det der, man selv kommer til at gøre en forskel for andre mennesker, hvis man formår at være i situationen med et ordentligt sprog.
Hvor tit taler du med folk, du er uenig med?
- Jeg opsøger det nok i den forstand, at når jeg snakker med folk, venner eller bekendte, eller hvad det end er, så opsøger jeg de nye indgangsvinkler, som dog ikke nødvendigvis er uenighed.
- Uenighed kan nemt lyde negativt, men jeg mener det positivt.
Hvad er vi for dårlige til i den politiske debat?
- Vi er for dårlige til at skære ind til benet og snakke om det, tingene egentlig handler om.
Journalister og medier fokuserer på ligegyldige detaljer og er generelt rigtig dårlige til at sætte perspektiv på.
- En skarp vinkel er en alt for lille del af sandheden, og det ville jeg ønske, man kunne sætte sig ud over.
3Bo Madsen, 43 år, senior software specialist, SønderborgBo Madsen (© PRIVATFOTO)Hvorfor har du tilmeldt dig?
- Den her idé om at være uenige sammen er jeg stor tilhænger af.
Det er en fed ting at møde nogen, man er helt uenig med, og være sammen om det.
- Der er generelt for meget fokus på, at der skal være en vinder og en taber.
Et synspunkt er jo et synspunkt.
Hvad kommer der ud af at tale med folk, man er uenig med?
- Man får udfordret sine egne holdninger, både ens eget synspunkt og ens virkelighedsopfattelse.
Der er meget snak om ekkokamre på sociale medier, men man skal ikke på sociale medier for at finde dem.
I ens omgangskreds deler man ofte nogle værdier, som man ikke bliver udfordret på.
- Jeg synes egentlig, at det smukkeste ved dialog er, hvis man bliver overbevist om noget andet.
Det er en måde at vokse på.
Hvor tit taler du med folk, du er uenig med?
- Det er sjældent.
Jeg har lidt trukket mig fra Facebookdebatter, fordi det ender med noget forfærdeligt mudderkast, hvor folk er der for at få ret.
Hvad er vi for dårlige til i den politiske debat?
- Det bliver hurtigt skyttegravskrig.
Politikerne rykker sig ikke en tomme, selvom der er blevet begået fejl.
Det smukke er jo, at det synspunkt man havde før, det ændrer sig, og at man tør stå ved den ændring og sige: Jeg er blevet klogere.
- En anden ting er, at der bliver brugt alt for lang tid på ligegyldig symbolpolitik i stedet for at tale om de store ting.
Der er også kommet en tendens til, at politikerene ikke fremstår som ledere eller forbilleder, men i stedet vælger at fordre en folkestemning for egen politisk vinding.
4Sisse Walløe, 35 år, projektansat akademiker, KøgeSisse Walløe (© PRIVATFOTO)Hvorfor har du tilmeldt dig?
- Fordi jeg er meget undrende over for, hvad der sker med retorikken og diskursen i dansk politik i de her år.
Jeg oplever, at det, der fylder rigtig meget i debatten, er udlændingestramninger og Dansk Folkepartis politik, og jeg forstår det ikke.
- Jeg har svært ved at forstå, hvorfor mange mener, som de gør.
Jeg møder mange mennesker, der har en mere human holdning, men de fylder meget lidt i debatten.
Hvad kommer der ud af at tale med folk, man er uenig med?
- Måske kan jeg få noget forståelse for, hvorfor en person tænker, som han eller hun gør.
- Jeg håber også, at jeg kan inspirere en af dem, som tror, at flygtninge bare kommer for at nasse, og at de bare kan rejse hjem igen, til at gå ud og møde en flygtning, se dem i øjnene og høre deres historie.
Hvis jeg kunne det, ville jeg blive glad.
Hvor tit taler du med folk, du er uenig med?
- Sådan set ikke særlig tit.
For dem, jeg taler med, har tendens til at have de samme holdninger som mig, og jeg går heller ikke ind i de diskussioner i en arbejdssituation.
- Hvis jeg er sammen med nogen til et social arrangement, som jeg ved, har en anden holdning, så er jeg måske ikke så god til at tage diskussionen op.
Folk vil måske synes, at det er upassende.
Hvad er vi for dårlige til i den politiske debat?
- Vi er for dårlige til at holde en god tone, når vi taler med andre mennesker.
Jeg synes, at vi er for dårlige til at komme med løsningsforslag frem for at skyde på dem, vi synes, der ikke gør det godt nok.
- Jeg vil hellere høre, hvad folk vil gøre fremadrettet, frem for hvad de synes, vi skulle have gjort anderledes.
5Per Hansen, 73 år, pensionst, Ranum ved LimfjordenPer Hansen (© PRIVATFOTO)Hvorfor har du meldt dig?
- Dybest set fordi det er spændende.
Jeg kan godt lide at snakke med folk og lære nye at kende.
Vi er tilbøjelige til at snakke godt med dem, vi er enige med, så derfor er det spændende at tale med nogen, vi ikke er enige med.
Hvad kommer der ud af at tale med folk, man er uenig med?
- Jeg regner med at få vendt nogle ting og få en oplevelse.
Det er ikke sådan, at jeg tror, at jeg kan overbevise nogen, eller at jeg selv kan blive overbevist.
Men det ved man jo ikke, før man snakker med folk.
Hvor tit taler du med folk, du er uenig med?
- Jeg bor lidt øde og er pensionist, så det er ikke ret meget.
Somme tider når man møder nogen, og man har nogle forskellige holdninger, så undgår man at tale om dem, for at det sociale selskab bliver ved med at være hyggeligt.
- Jeg har en ven, der er major i hæren.
Vi snakker for eksempel aldrig om det at tage i krig i Afghanistan.
Vi ved, at vi er uenige om det, og det undgår vi så at blande ind i vores fællesskab.
Så har vi andre ting, vi er fælles om.
Hvad er vi for dårlige til i den politiske debat?
- Jeg synes, at den politiske snak i fjersynet og i radioen er meget overfladisk.
Det går ofte meget hurtigt, fordi de kun har ti sekunder til at fortælle, hvad de mener.
- Rigtig meget af det, politikerne siger, handler om, hvad de andre gør forkert, i stedet for at sige, hvad de selv vil.
FacebookTwitterKopier linkEmner:Lars Løkke Rasmussen (politiker)|Valg og folkeafstemninger|København|Dansk Folkeparti|Enhedslisten




https://www.dr.dk/nyheder/udland/brasiliansk-dommer-forbyder-praesidentens-fejring-af-militaerkup

UdlandBrasiliansk dommer forbyder præsidentens fejring af militærkupBrasiliens præsident, Jair Bolsonaro, har planlagt fejring af 55-året for militærkup, der medførte årtiers diktatur i landet.
Brasiliens præsident Jair Bolsonaros planer om at fejre militærkup bliver udfordret af en brasiliansk dommer.
)30.
mar.
2019 kl.
06.
38Bemærk: artiklen er mere end 30 dage gammelLæs opEn dommer i Brasilien forbyder landets væbnede styrker at fejre 55-året for det militærkup, som blev starten på to årtier med diktatur i landet.
Beslutningen kommer efter, at den brasilianske præsident, Jair Bolsonaro, har beordret militæret at arrangere en fejring af kuppet i 1964.
Dommer Ivani Silva da Luz har natten til lørdag dansk tid afgjort, at festlighederne må aflyses.
Han mener ikke, at kuppet er foreneligt med den demokratiske genopbygning af landet.
Derudover påpeger han, at officielle mindedage skal godkendes af den brasilianske kongres.
Præsidentens planer er blevet mødt med hård kritik og udbredte protester i Brasilien.
Jair Bolsonaro, som selv har militærbaggrund, er kendt som en stor beundrer af Brasiliens tidligere diktatorer.
Præsidenten hylder militærregimeBolsonaro er den første præsident, der offentligt har hyldet militærregimet, siden Brasilien igen blev demokratisk i 1985.
Han har desuden sat spørgsmålstegn ved, hvorvidt der overhovedet var tale om et kup, da militæret kom til magten.
Læs også:2019 bliver Jair Bolsonaros år – et nyt Brasilien er på vejMindst 434 personer blev dræbt eller forsvandt sporløst igennem de 21 år, der var diktatur i landet.
Der er tale om langt færre døde og forsvundne end de 30.
000 under diktaturet i Argentina og de 3.
200 under diktaturet i Chile.
Men modsat de sydamerikanske nabolande har Brasilien ikke efterfølgende retsforfulgt lederne af det militære regime.
Dermed er de nærmere omstændigheder omkring begivenhederne fra denne periode henlagt i det uvisse.
Efter den massive kritik af planerne om en fejring af kuppet, har Bolsonaro sagt, at der i højere grad skulle være tale om en mindedag frem for en festdag.
/ritzau/FacebookTwitterKopier linkEmner:Brasilien|Jair Bolsonaro (politiker)|Militær|Krige og væbnede konflikter|Argentina




https://www.dr.dk/nyheder/politik/las-okonomiske-plan-rykker-rundt-pa-150-milliarder-kroner

PolitikLA's økonomiske plan rykker rundt på 150 milliarder kronerDer skal møbleres gevaldigt om på det danske statsbudget, lyder det i 2030-plan fra Liberal Alliance.
Liberal Alliance og formand Anders Samuelsen indleder lørdag partiets landsmøde.
(Arkivfoto) 29.
mar.
2019 kl.
22.
38 | opdateret 29.
mar.
2019 kl.
22.
57Bemærk: artiklen er mere end 30 dage gammelLæs opDet skal være slut med efterløn, dagpenge til dimittender og højere pensionsalder skal fremskyndes.
Det ønsker Liberal Alliance, fremgår det af partiets økonomiske 2030-plan, der vil ommøblere for knap 150 milliarder kroner på statsbudgettet.
Det skriver Berlingske, der har set planen.
Til gengæld for reformer vil beskæftigelsen stige med 100.
000 personer og velstanden vil vokse med 108 milliarder fra 2020 til 2030, forudser partiet på baggrund af udregninger fra Finansministeriet.
Forudsigelsen bygger blandt andet på en fjernelse af topskat og arveafgift, samt sikre at ingen betaler mere end 40 procent i skat.
- Den her plan er et udtryk for rettidig omhu, så vi får fremtidssikret det velfærdssamfund, som vi alle bekender os til.
Og så vi samtidig får gjort danskerne mere frie, ved at de kan beholde flere af deres egne penge selv, siger Anders Samuelsen, formand for Liberal Alliance.
- Vi vil skabe en vindernation, hvor man både har et velfærdssamfund og er et land, hvor de mest talentfulde i verden vil bo og investere, tilføjer han.
Mere effektiv offentlig sektorLangt størstedelen af planens finansiering kommer fra den offentlige sektor.
I alt 96,75 milliarder skal hentes ind ved nulvækst i stat, regioner og kommuner, der samtidig skal blive 10 procent mere effektive.
Finansministeriet understreger i sine udregninger, at tallene er usikre.
Modellerne er nemlig ikke gearet til så store, omfattende ændringer, som planen indebærer, oplyser ministeriet.
Hvorvidt det er muligt at øge produktiviteten i den offentlige sektor med 10 procent, er også ganske usikkert, mener både ministeriet og Bo Sandemann Rasmussen, professor i økonomi ved Aarhus Universitet.
- Og hvis det så ikke lykkes at øge produktiviteten, betyder det i stedet, at serviceniveauet for den enkelte borger falder, siger han.
Professoren vurderer dog samtidig, at planen i høj grad vil kunne skabe vækst og arbejdspladser.
Ingen klapsalver fra V og DFBo Sandemann Rasmussen er dog enig med ministeriet i, at planens gevinster er svære at estimere, da reformerne er så gennemgribende.
Hos Venstre og Dansk Folkeparti møder planen da heller ikke megen begejstring.
- Vi har absolut ingen planer om at sænke topskatten for at sige det helt klart.
Vi har en ambition om, at skatter og afgifter godt kan falde, når der er økonomisk og politisk mulighed for det.
- Men i så fald bliver det på de små arbejdsindkomster, siger Jacob Jensen, finansordfører fra Venstre til Jyllands-Posten.
Formanden for Dansk Folkeparti, Kristian Thulesen Dahl, fortæller til avisen, at man bør "bruge krudtet på noget andet", end at diskutere topskat.
Planen kommer dagen før, at partiet indleder sit landsmøde lørdag.
FacebookTwitterKopier linkEmner:Anders Samuelsen (politiker)|Bo Sandemann Rasmussen (professor)|Liberal Alliance|Venstre|Skatter og afgifter




https://www.dr.dk/sporten/golf/bjerregaard-fortsaetter-med-imponere-i-usa-videre-til-knockoutfasen

GolfBjerregaard fortsætter med at imponere i USA: Videre til knockoutfasenI sin turneringsdebut spillede Lucas Bjerregaard sig fredag videre til knockoutfasen i WGC Matchplay i Austin.
Lucas Bjerregaard har spillet sig videre til ottendedelsfinalen i USA, hvor der nu venter en svensker.
29.
mar.
2019 kl.
22.
10Bemærk: artiklen er mere end 30 dage gammelLæs opGolfspilleren Lucas Bjerregaard stiller op i turneringen WGC Matchplay for første gang, og det sker med succes.
I dag spillede danskeren sig således videre fra sin gruppe, som han vandt, og Lucas Bjerregaard er dermed blandt de sidste 16 spillere, der skal dyste i ottendedelsfinalen i turneringen, hvor der spilles hulspil.
I sidste gruppekamp var Lucas Bjerregaard oppe imod Matt Wallace, og den dyst vandt danskeren, da han efter sidste hul førte med et point.
Dermed sluttede han med 2,5 point på førstepladsen efter sine tre gruppekampe, hvor han vandt to opgør og spillede en kamp uafgjort.
I ottendedelsfinalen skal Lucas Bjerregaard møde svenske Henrik Stenson, der er nummer 39 på verdensranglisten.
Lucas Bjerregaards største sejre2017 Portugal Masters (European Tour)2017 GolfSixes med Thorbjørn Olesen2018 Alfred Dunhill Links Championship (European Tour)Henrik Stenson besejrede fredag Jim Furyk i sin sidste gruppekamp efter to sejre forinden.
Golflegenden Tiger Woods spillede sig også videre med en sejr fredag, og han skal op imod nordirske Rory McIlroy, der er nummer fire i verden.
Tiger Woods stiller op i turneringen for første gang siden 2013.
WGC Matchplay har også deltagelse af Thorbjørn Olesen, der først senere fredag går ud til sin sidste gruppekamp mod japanske Satoshi Kodaira.
Inden opgøret har Thorbjørn Olesen tabt en kamp og vundet en kamp.
Modsat turneringer med slagspil, hvor alle spiller mod alle, og cutgrænsen typisk gøres op fredag, så spilles der udelukkende hulspil i turneringen i Austin.
Der er 16 grupper med deltagelse af fire spillere, og gruppevinderne går videre til knockoutfasen.
Den samlede præmiepulje i turneringen er på 10,25 millioner dollar, der svarer til lidt over 68 millioner danske kroner.
/ritzau/FacebookTwitterKopier linkEmner:Rory McIlroy (golfspiller)|Tiger Woods (golfspiller)|Golf|USA|Henrik Stenson (golfspiller)




https://www.dr.dk/nyheder/udland/tusindvis-af-pro-brexitere-paa-gaden-ingen-aftale-intet-problem

UdlandTusindvis af pro-brexitere på gaden: 'Ingen aftale, intet problem'Stor protest i London mod den langtrukne skilsmisseaftale mellem EU og Storbritannien.
Af Cecilie Rosenkvist Dam29.
mar.
2019 kl.
22.
34Bemærk: artiklen er mere end 30 dage gammelLæs opDe vil have brexit, og de vil have det nu.
Tusindvis af pro-brexitere samlede sig i dag i protest foran det britiske parlament, skriver BBC.
For en uge siden var hundredetusinder på gaden i håbet om at kunne få en ny brexit-afstemning.
I dag var det dem, der slet ikke kan vente med at komme ud.
De er trætte af EU, og de er rigtig trætte af den britiske premiereminister, Theresa May.
Hendes skilsmisseaftale blev for tredje gang stemt ned i dag med 286 ja-stemmer og 344 nej-stemmer.
'Brexit nu, brexit nu, brexit nu', messede demonstranterne, der var fredelige men meget, meget sure ifølge britiske medier.
1 / 7Protesten for at forlade EU startede for 14 dage siden.
De har gået knap 430 kilometer og sluttede i dag foran det britiske parlament.
2 / 7- Vi bliver nødt til at støtte brexit.
Vi havde en demokratisk stemme, og den bliver nødt til at tælle, sagde en af de fremmødte.
3 / 7Fredag aften, flere timer efter Mays tredje nederlag, er mange stadig på gaden.
Det EU-fjendtlige parti UKIP (UK Independence Party) er tilstede og holder taler.
4 / 7Pro-brexiterne havde planlagt at komme til London den 29.
marts.
Det var nemlig planen, at briterne formelt skulle forlade EU.
I stedet blev det en demonstration med et håb om at fremskynde processen.
5 / 7- Jeg håber, fornuftens stemme bliver hørt.
Endnu vigtigere: At folkets stemme bliver hørt, for størstedelen af befolkningen stemte jo åbenlyst for at forlade EU, sagde en demonstrant.
6 / 7Frustrationen har fyldt meget blandt brexitere, der tilbage i juli 2016 sagde nej til EU.
De vil ud nu, om det bliver med en aftale eller ej.
'Ingen aftale, ingen problem'.
7 / 7FacebookTwitterKopier linkEmner:Storbritannien|Theresa May (politiker)|EU|EU-forhold|BBC




https://www.dr.dk/nyheder/politik/v-profil-fik-hemmelig-donation-af-fritz-schur

PolitikV-profil fik hemmelig donation af Fritz SchurErhvervsmanden Fritz Schur delte beløb i to portioner og undgik åbenhed om 40.
000 kroner til Marcus Knuth.
Pengene til Marcus Knuth blev givet fra to forskellige selskaber ejet af Schur.
Dermed undgik erhvervsmanden offentlighed om donationen.
29.
mar.
2019 kl.
22.
09Bemærk: artiklen er mere end 30 dage gammelLæs opSagen om hemmelige donationer til Venstres Britt Bager er ikke en enlig svale.
Selv om partistøtteloven skal sikre, at politikere offentliggør identiteten på donorer, som giver mere end 20.
000 kroner til deres valgkampe, så blev det aldrig indberettet til myndighederne, da erhvervsmanden Fritz Schur gav cirka 40.
000 kroner til Venstre-politikeren Marcus Knuth ved den seneste valgkamp.
Det skriver Politiken lørdag.
Donationerne blev holdt hemmelige, fordi de kom fra to forskellige Schur-selskaber i 2015, fortæller formanden for Venstres kredsbestyrelse i Vordingborg, Svend-Erik Petersen.
- Begge gange - jeg kan ikke huske, om det var 19.
500 eller 20.
000 kroner - var det under oplysningsgrænsen, siger kredsformanden til Politiken.
Var de givet fra to forskellige af Fritz Schurs holdingselskaber?
- Det var to forskellige selskaber, ja.
Han fortæller, at Marcus Knuth mødtes med Fritz Schur og derefter varslede kredsformanden om, at Schur ville støtte valgkampen.
Derefter kom der to donationer fra to af Schurs talrige selskaber.
En af dem kom fra lagerhallen Godshotellet Sjælland, som er ejet af Fritz Schur.
- Hvis jeg ikke tager helt fejl, så går Fritz Schur på jagt, og det gør Marcus Knuth også, så lur mig, om ikke de har mødt hinanden på en jagt, fortæller Petersen.
Men da donationerne fra Schur-selskaberne kom fra to forskellige cvr-numre, blev de ikke oplyst til myndighederne, tilføjer formanden, hvilket også fremgår af Venstres indberetning til Region Sjælland, som Politiken har fået aktindsigt i.
Læs også:V-profil om anonyme donationer på 100.
000 kroner: 'Jeg har fulgt reglerne'/ritzau/FacebookTwitterKopier linkEmner:Britt Bager (politiker)|Fritz Schur (erhvervsleder)|Venstre|Sjælland|Erhverv




https://www.dr.dk/nyheder/penge/ekspert-om-skatteministeriets-millionforlig-handler-mere-om-ansvar-end-penge

Skat i kriseSe temaPengeEkspert om Skatteministeriets millionforlig: Handler mere om ansvar end pengeKMD og Skatteministeriet drager begge nytte af forlig, mener it-professor.
På statens side er fordelen med forliget, at ministeriet ikke ender med at stå alene med det fulde ansvar for skandalen, mener Kim Normann Andersen.
Af Signe Mai Kærsgaard Vilsbøll og Kasper Duncan Gram (Video)29.
mar.
2019 kl.
21.
06Bemærk: artiklen er mere end 30 dage gammelLæs opSkatteminister Karsten Lauritzen (V) har god grund til at være tilfreds med, at it-leverandøren KMD nu har erkendt medansvar for det skandaleombruste it-system EFI, som har smadret store dele af skattevæsenets inddrivelsessystem.
Og med forliget på 200 millioner kroner kan KMD også sætte et punktum i sagen og starte et nyt kapitel som virksomhed.
Det siger Kim Normann Andersen, som er professor ved CBS på Institut for it-ledelse.
- Siden EFI blev lukket ned, har man skændtes om, hvem der var ansvarlig for, at det gik så galt med gældsinddrivelsen.
Nu er der sat en streg under, at en del af skylden i hvert fald lå på KMD's side, siger professoren.
Forlig var nødvendigtKim Normann Andersen vurderer, at forliget med Skatteministeriet var nødvendigt for KDM, der sidste år blev solgt til japanske NEC.
- De nye ejere har planer for, hvad de vil med virksomheden, og den her sag er ikke rar at have med over i et nyt KMD.
Sagen har fyldt meget i ledelsens fokus, og det har været svært for KMD at sælge sig selv som fremtidens arbejdsplads.
Sagen har i det hele taget været en belastning for virksomhedens image, siger Kim Normann Andersen.
På statens side er fordelen med forliget, at ministeriet ikke ender med at stå alene med det fulde ansvar for skandalen.
- Det var ikke givet på forhånd, at staten ville vinde over KMD ved en domstol.
Med forliget bliver der skabt noget ro, og måske også en øget tillid til staten, fordi KMD nu vil blive husket som ansvarlig part i sagen.
Desuden har man fået 200 millioner oveni.
Det er også noget.
Et uafsluttet kapitelSkatteminister Karsten Lauritzen lukkede Efi ned i efteråret 2015 - som noget af det første i sit virke som skatteminister.
Året efter stævnede Kammeradvokaten så KMD for 692 millioner kroner på vegne af Skatteministeriet.
Af stævningen fremgik det, at den danske skatteforvaltning havde brugt 822 millioner kroner på at udvikle systemet, som er den primære årsag til, at gælden til det offentlige har rundet 116 milliarder kroner.
Og ifølge Finansministeriet har Skatteministeriet brugt 300 millioner kroner på at få Kammeradvokaten til at rydde op efter Efi-skandalen.
- Hvis man ser på beløbet, staten får ud af forliget, så er det ingenting i forhold til, hvor meget, der er gået tabt.
Hvem der ellers har medansvar for, at skandalen er endt med at koste så meget, er et kapitel, som ikke er afsluttet, siger Kim Normann Andersen.
Han henviser til den undersøgelseskommission, der er i færd med at kulegrave samtlige skandaler i Skattevæsenet.
Heriblandt, hvordan nedskæringer, centraliseringer og det kuldsejlede gældsinddrivelsessystem (Efi) blev besluttet og fastholdt på trods af, at advarslerne tog til gennem årene.
FacebookTwitterKopier linkEmner:Karsten Lauritzen (politiker)|KMD|Venstre|Økonomi|IT-branchen




https://www.dr.dk/sporten/fodbold/superliga/underholdende-bronzeduel-i-broendby-ender-2-2

SuperligaUnderholdende bronzeduel i Brøndby ender 2-2Brøndby indledte fredag mesterskabsspillet med 2-2 hjemme mod OB på mål af Simon Hedlund og Simon Tibbling.
29.
mar.
2019 kl.
21.
07 | opdateret 29.
mar.
2019 kl.
22.
01Bemærk: artiklen er mere end 30 dage gammelLæs opBrøndby kan takke Simon Hedlund og Simon Tibbling for, at holdet fredag aften indledte Superligaens mesterskabsspil med 2-2 hjemme mod OB.
De to svenskere scorede begge Brøndbys mål, mens Bashkim Kadrii og Troels Kløve nettede for fynboerne.
Brøndby kom i front med tre minutter tilbage af første halvleg, da Simon Hedlund afsluttede et vaskeægte mønsterangreb, men OB's Troels Kløve svarede hurtigt igen og udlignede til 1-1 lige før pausen.
Efter knap en times spil bankede Bashkim Kadrii OB på 2-1 efter en flot start på anden halvleg af gæsterne.
Simon Tibbling blev sendt på banen for Brøndby efter 63 minutter, og han fik udlignet ti minutter senere, da han tacklede bolden i mål til 2-2.
Pointdelingen betyder, at det ikke lykkedes Brøndby at hale ind på OB på tredjepladsen.
Med resultatet har OB fortsat fire point ned til Brøndby på fjerdepladsen.
Begge hold havde gode momenter indledningsvis, men det blev ikke for alvor farligt, da den afgørende aflevering ofte manglede præcision.
OB pressede højt og forsøgte at fremtvinge fejl i Brøndbys opspil, og sådan en var Troels Kløve faktisk lige ved at udnytte efter et kvarter, men afslutningen strøg forbi målet.
Brøndby sendte mange bolde i dybden mod hurtige Simon Hedlund, men OB's tremandsforsvar løste det fint.
OB kom ud til anden halvleg som lyn og torden, og Brøndby-keeper Marvin Schwäbe måtte diske op med en fornem redning for at holde Ramon Leeuwin fra at score efter 51 minutter.
Værterne kom bedre med efter gæsternes føringsmål til 1-2, og Kamil Wilczek var uhyre tæt på at score med 20 minutter igen, men det blev altså svenske Simon Tibbling, der med sin scoring sikrede det ene point.
/ritzau/FacebookTwitterKopier linkEmner:Brøndby|Kamil Wilczek (fodboldspiller)|Odense Boldklub|Fodbold




