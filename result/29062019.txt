https://www.dr.dk/sporten/atletik/diskoskaster-slaar-23-aar-gammel-dansk-rekord-med-21-centimeter

AtletikDiskoskaster slår 23 år gammel dansk rekord med 21 centimeterMed et kast på 56.
21 meter har Kathrine Bebe sat en ny dansk rekord for kvinder i diskoskast.
Kathrine Bebe var en glad kvinde, efter rekorden blev slået.
(© Kathrine Bebe)Af Kasper Heide Lund29.
juni 2019 kl.
22.
50Bemærk: artiklen er mere end 30 dage gammelLæs opDer er godt gang i at sætte nye rekorder på den danske atletikscene for tiden.
I tirsdags slog para-løberen Christoffer Vienberg verdensrekorden på 10.
000 meter, mens den 28 år gamle danske rekord i højdespring tidligere på måneden blev slået af Janick Klausen.
Det ville diskoskasteren Kathrine Bebe lørdag ikke stå tilbage for.
Ved et stævne i Sverige blev hendes kast på 56.
21 meter ny dansk rekord for kvinder.
Kastet var 21 centimeter længere end den hidtidige rekord, som Annette Bøgh satte i 1996.
Allerede ved Copenhagen Open tidligere på måneden var Kathrine Bebe tæt på den nu gamle rekord, da hun kastede 55.
84 meter – altså 16 centimeter for kort.
Læs også:Højdespringer slår 28 år gammel dansk rekord med én centimeterDerfor var den kvinde diskoskaster også tilfreds med, at det omsider lykkedes at overgå den 23 år gammel rekord.
- Jeg må indrømme, det er en smule lettende endelig at slå den.
Jeg håber, at efter endelig at have brudt den grænse på 56.
00 meter, at det så bliver mere afslappende at kaste, siger hun til Dansk atletik.
Kathrine Bebe skal i juli prøve at udnytte sin gode form til at blive Danmarksmester, når der er DM i Esbjerg.
Den danske rekord i diskoskast for mænd er 61.
30 meter.
Den er ikke blevet slået, siden Steen Hedegård satte den i 1977.
FacebookTwitterKopier linkEmner:Christoffer Vienberg (paraatlet)|Atletik|Esbjerg|Sverige




https://www.dr.dk/nyheder/indland/yoruk-fulgte-skib-fra-dan-bunkering-sag-jeg-vidste-det-skjulte-noget

Sagen om Dan-BunkeringSe temaIndlandYörük fulgte skib fra Dan-Bunkering-sag: Jeg vidste, det skjulte nogetHobbyfotograf overvågede tankskib, som har leveret jetbrændstof til Syrien.
© (c) DRAf Mathias Friis, Morten Frandsen, Astrid Fischer og Line Gertsen og Michael S.
Lund29.
juni 2019 kl.
21.
44Læs opEn sommernat i 2016 står hobbyfotograf Yörük Isik ved Bosporus-strædet i Tyrkiet og spejder efter et russisk tankskib.
Strædet forbinder via Sortehavet det sydlige Rusland med Middelhavet.
Og skibstrafikken gennem den smalle passage i centrum af Istanbul afslører derfor en hel del om Ruslands oprustning til krigen i Syrien, hvor militæret flyver bombetogter til støtte for den syriske præsident Bashar al-Assad.
Yörük Isik vil gerne have billeder af skibet, fordi han mistænker, at det har kurs mod Syrien.
Klokken er lidt over to om natten, da det dukker op i horisonten.
Yörük Isik finder sit kamera frem og knipser adskillige billeder af det 141 meter lange tankskib, da det sejler igennem strædet.
Dagen efter deler han billederne på Twitter, hvor over 20.
000 følger hans daglige opdateringer.
Ud over at være hobbyfotograf er han også konsulent i international politik, og derfor har han indgående viden om blandt andet russisk militær.
Det russiske tankskib, Yörük Isik har taget billeder af, hedder Mukhalatka.
Og i de følgende dage holder hobbyfotografen øje med de lokationsdata, skibet udsender, når det bevæger sig længere sydpå og gennem Middelhavet.
Skibskort på internettet viser, at har det kurs mod Beirut i Libanon.
Men pludselig forsvinder skibets signal, da det nærmer sig den libanesiske kyst.
- Det er et klart tegn på, at der foregår noget fordækt.
Hvis et skib slår sin lokationssender fra og forsvinder, så vil jeg begynde at følge det nøje.
For det viser, at det forsøger at skjule noget, siger han.
Først flere dage senere bliver skibets lokationssender aktiveret igen.
Nu er skibet pludselig et andet sted i Middelhavet.
Og hvor det har været i mellemtiden, er derfor bogstaveligt talt gået under radaren.
- Da jeg så skibet dukke op igen, var jeg næsten sikker på, det havde været i Syrien, fordi der havde været en længere periode med udfald i lokationssignalet, og fordi havne i Syrien ligger tæt på den libanesiske kyst, siger Yörük Isik.
   1 / 41 / 42 / 43 / 44 / 4I myndighedernes søgelysHvad Yörük Isik ikke ved, er, at FBI i USA også følger skibet nøje.
Det amerikanske forbundspoliti mistænker, at det i strid med sanktioner smugler jetbrændstof til Syrien til brug for russiske bombetogter.
Jetbrændstof, som ifølge amerikanske retsdokumenter flere gange er blevet overført til skibet fra virksomheden Dan-Bunkering, der har hovedsæde på Fyn og er ejet af oliemilliardæren Torben Østergaard-Nielsen.
Overførslerne skete ifølge oplysningerne på åbent hav i Middelhavet i blandt andet efteråret 2016.
Samme efterår kontaktede USA flere gange Danmark for at advare om, at virksomheden muligvis brød EU’s sanktioner.
Og i december bad Erhvervsstyrelsen Dan-Bunkering redegøre for, om de var involveret i at levere jetbrændstof til Syrien.
Alligevel fortsatte leverancerne ifølge oplysningerne frem til maj 2017.
Læs også:Myndighed afkrævede svar: Men bunkerfirma fortsatte med at levere jetbrændstof’Ruterne vækkede mistanke’Yörük Isik mener ikke, det har været svært for Dan-Bunkering at finde ud af, at der foregik noget suspekt.
- Hvis jeg kan finde ud af, hvad der foregår, ved at bruge data der ligger frit tilgængeligt på internettet, så burde de også have opdaget det.
Krigen i Syrien var ikke en lille ting, og de ruter, skibene sejlede, vækkede mistanke.
Så de burde have fulgt det tæt, siger han.
Yörük Isik har i årevis haft som hobby at spotte skibe i Bosporus-strædet i den tyrkiske storby Istanbul.
(Foto: Foto: Michael S.
Lund © (c) DR)I de mange år, han har fulgt og fotograferet skibstrafikken gennem Bosporus-strædet, har han efterhånden set lidt af hvert.
Et af hans mest berømte billeder viser en russisk marinesoldat, der står med antiluftskytsmissil på skulderen, netop som krigsskibet sejler gennem Istanbul.
Alligevel er han en smule overrasket over, at en dansk virksomhed er involveret i en sag om brændstofleverancer til russiske bombetogter i Syrien.
- Mit billede af de nordiske lande er, at de opfører sig ordentligt.
Men når det kommer til sanktioner, er der altid nogle firmaer, der forsøger at snyde, fordi de kan tjene penge på det, siger Yörük Isik.
Sagen kortDR har siden april i år afsløret sagen om det danske firma Dan-Bunkering, der ifølge DR's oplysninger er indblandet i en sag om ulovlige leverancer af mindst 30.
000 ton jetbrændstof til brug for russisk militær i borgerkrigen i Syrien.
Du kan få overblik over hele sagen her.
Dan-Bunkering afviser sanktionsbrudDan-Bunkering afviser at have brudt EU’s sanktioner og er hverken sigtet eller tiltalt i sagen, som bliver efterforsket af Fyns Politi.
Dan-Bunkering har erkendt at have leveret brændstof til de russiske tankskibe, men i en mail til DR har virksomhedens advokat skrevet, at ingen af Dan-Bunkerings fragtbreve havde angivet Syrien som slut-destination.
Virksomheden ønsker ikke at oplyse til DR, hvilke destinationer der stod på dokumenterne.
Dan-Bunkering fortæller også, at de i deres redegørelse til Erhvervsstyrelsen opfordrede styrelsen til at fortælle, om den var bekendt med, at en af Dan-Bunkerings kunder var involveret i handel med Syrien med henblik på at "tage sin relation med den pågældende kunde op til revision.
"Dette svarede styrelsen ifølge Dan-Bunkering ikke på.
Men det har ifølge Erhvervsstyrelsen en naturlig forklaring.
Kort efter, at Erhvervsstyrelsen modtog Dan-Bunkerings redegørelse, meldte Erhvervsstyrelsen nemlig Dan-Bunkering til Bagmandspolitiet for muligt brud på EU’s Syrien-sanktioner.
I sådan en situation stopper styrelsen med at kommunikere med virksomheden for ikke at kompromittere politiets efterforskning, oplyser Erhvervsstyrelsen til DR og understreger, at den ikke kan kommentere på konkrete sager.
FacebookTwitterKopier linkEmner:Syrien|Rusland|Erhverv|Skibstrafik|Tyrkiet




https://www.dr.dk/nyheder/udland/ole-ryborg-merkel-begik-subtilt-dronningemord-paa-vestager-i-osaka-i-dag

Kamp om EU-topposterSe temaAf DR’s EU-korrespondentOle RyborgUdlandOle Ryborg: Merkel begik subtilt dronningemord på Vestager i Osaka i dagIfølge den tyske forbundskansler er der kun to "ægte spidskandidater" til posten som EU-kommissionsformand tilbage.
Den tyske kansler, Angela Merkel, nævnte ikke Margrethe Vestager, da hun nævnte kandidaterne til posten som EU-kommissionsformand i Osaka i Japan i dag.
29.
juni 2019 kl.
21.
21Bemærk: artiklen er mere end 30 dage gammelLæs opDet krævede et meget fint tunet øre og et pænt kendskab til det tyske sprog at opfatte, at den tyske forbundskansler, Angela Merkel, tidligere i dag placerede en kniv i ryggen på den danske EU-kommissær Margrethe Vestager.
For Margrethe Vestager blev ikke nævnt med et ord af den tyske kansler.
Ikke desto mindre formåede den tyske kansler med en enkelt sætning at sende et kodet – men klart – budskab om, at står det til hende, så kan EU’s stats- og regeringschefer reelt vælge mellem to personer, når de søndag aften mødes til ekstraordinært EU-topmøde i Bruxelles for at afgøre, hvem der skal være den næste formand for Europa-Kommissionen.
Valget står mellem den kristdemokratiske tysker Manfred Weber og den socialdemokratiske hollænder Frans Timmermans.
Liberale Margrethe Vestager er ikke en valgmulighed.
Det var ikke sådan Angela Merkel udtrykte det.
Sætningen fra den tyske kansler lød noget anderledes:”Jeg kan kun sige, at begge spidskandidater, som jo er de ægte spidskandidater, er i spil, og de har begge på hver deres måde sørget for, at spidskandidatprocessen fortsat findes der.
Det har været vigtigt både for socialdemokraterne og kristdemokraterne,” sagde Angela Merkel.
Et nyt begreb i udskillelsesløbetBegrebet ”ægte spidskandidater” er et begreb som kristdemokraterne i Europa-Parlamentet har opfundet.
Et begreb, som har ét formål - nemlig at kunne fjerne Margrethe Vestager fra ligningen, når kampen om EU-topposterne går ind i den afgørende fase.
Fænomenet med såkaldte spidskandidater blev introduceret for fem år siden af nogle af de europæiske politiske partier og er især blevet presset frem af et antal medlemmer af Europa-Parlamentet.
Tanken er, at hvert europæisk politisk parti skal præsentere en såkaldte spidskandidat – en person som er det partis bud på, hvem der skal være formand for Europa-Kommissionen efter valget.
Processen har fået en noget blandet modtagelse blandt EU´s stats- og regeringschefer.
For det står klart i EU-traktaten, at det er dem, som skal indstille, hvem der bør være formand for Kommissionen.
Traktaten siger, at EU-lederne skal tage hensyn til, hvordan det gik ved valget til Europa-Parlamentet, når et forslag til en kommissionsformand præsenteres.
Men sætningen ”tage hensyn til” har medlemmer af Europa-Parlamentet altså valgt at tolke helt derhen, at EP-valget efter deres opfattelse også er et kommissionsformandsvalg, hvor vælgerne altså indirekte stemmer på en kommissionsformand, når de stemmer på en kandidat til EP-valget.
Vestager kom sent på banenOpbakningen til hele denne spidskandidatproces har været noget blandet.
I Tyskland og Østrig er processen populær.
I andre lande er opbakningen til processen meget begrænset.
F.
eks.
har det hele tiden været den danske regerings holdning, at det er stats- og regeringscheferne – som er valgt i medlemslandene – som skal udpege formanden for Europa-Kommissionen.
Og en del EU-ledere ser hele processen som et forsøg fra Europa-Parlamentet på at tilrane sig mere magt på bekostning af medlemslandene.
Uenighederne førte til en noget broget proces op til EP-valget.
De to gamle partier kristdemokraterne og socialdemokraterne præsenterede hver deres såkaldte spidskandidat.
Manfred Weber og Frans Timmermans.
De grønne præsenterede to spidskandidater, mens f.
eks.
det liberale parti valgte at sige, at de gerne deltager i den europæiske debat, men ikke støtter selve idéen om spidskandidater.
Så de liberale lancerede hele syv navne som var med i debatten – deriblandt Margrethe Vestager.
Det var først en uge inden valget til Europa-Parlamentet, at Vestager faktisk offentligt sagde, at hun var kandidat til posten som formand for Europa-Kommissionen.
Det sene kandidatur fra Vestager har fået især kristdemokraterne til at erklære, at Margrethe Vestager ikke var en ”ægte spidskandidat” – og dermed kan hun ikke vælges som formand for Kommissionen.
Og det er den logik som Manfred Weber og kristdemokraterne nu har fået Angela Merkel med på, da hun lørdag på en pressekonference efter G20 topmødet i Japan konkluderede, at der kun findes to ægte spidskandidater og dermed reelt kun to navne i spil, når EU-lederne søndag aften mødes i Bruxelles.
Én sætning - og forbundskansler Angela Merkel begik i Osaka et dronningemord på Vestager.
Ud af respiratorenAllerede fra det første EU-topmøde om topjobs for 8 dage siden har det stået klart, at kristdemokraternes egen spidskandidat, Manfred Weber, ikke nyder opbakning blandt EU´s stats- og regeringschefer.
Weber har aldrig siddet i en regering, men har i stedet siddet i Europa-Parlamentet de seneste 15 år.
Og en række udtalelser under valgkampen – f.
eks.
løftet om, at Weber vil være Europa-Parlamentets mand i Europa-Kommissionen – har medvirket til, at EU´s politiske ledere ikke bakker op om ham.
Da det stod klart, at kristdemokraterne ikke kunne få deres kandidat godkendt ved topmødet for otte dage siden, så gik de – med Angela Merkel i spidsen – systematisk til værks og fik forhindret, at der skulle være opbakning til nogen af de øvrige spidskandidater.
Altså Timmermans og Vestager.
Præcis hvad der skete bag de lukkede døre, er svært at sige.
Men generelt var indstillingen lige efter topmødet, at spidskandidaterne måske ikke var helt døde – men at de lå i respirator.
Men en uge er lang tid i politik og for flere EU-ledere, så har et betydeligt pres fra Europa-Parlamentet og specielt den kristdemokratiske gruppe, betydet, at spidskandidatprocessen kan være delvist genoplivet.
Den spanske premierminister Sanchez har i hvert fald set en mulighed for at vise sig på den europæiske scene ved at insistere på, at når nu kristdemokraten Weber ikke kunne få opbakning fra et flertal, så skulle man måske give socialdemokraten Timmermans chancen.
Ideel og umulig kandidatFrans Timmermans er på en og samme gang en både idéel og en helt umulig kandidat til posten som formand for Europa-Kommissionen.
Den tidligere hollandske udenrigsminister har de sidste fem år været 1.
næstformand i Europa-Kommissionen.
Han kender jobbet.
Han taler seks forskellige sprog.
Som nederlandsk socialdemokrat er han både liberal og økonomisk ansvarlig – samtidig med at han er socialdemokrat.
Og dermed burde Timmermans være den idéelle kompromiskandidat.
Hvis altså ikke lige det var sådan, at det er Frans Timmermans, som gennem de seneste år har været den person i Europa-Kommissionen, som med stædighed har været en konstant irritation hos en række central- og østeuropæiske lande – med Polen og Ungarn i spidsen.
For det er Timmermans som på vegne af Kommissionen har sat spørgsmålstegn ved den polske reform for udpegning af dommere ved de polske domstole og ved den ungarske regerings håndtering af både universiteter og presse.
Fire lande fra Central- og Østeuropa har allerede meddelt EU-formand Tusk, at de ikke kan acceptere Frans Timmermans som formand for Europa-Kommissionen.
Der kan være flere.
Spørgsmålet er, om de holder fast i det udsagn, når EU-lederne mødes søndag aften.
Og hvis det sker, er Donald Tusk så virkelig villig til at stemme udnævnelsen af en ny kommissionsformand igennem – mod landene i et stort geografisk område i EU – nemlig Polen, Tjekkiet, Slovakiet og Ungarn.
Spørgsmålet lige nu er, om dronningemordet i Osaka følges op med et kongemord i Bruxelles, hvor Timmermans må lade livetKompromiskandidatKristdemokraterne i EU har hele tiden ment, at posten som formand for Europa-Kommissionen er deres.
Og hvis de tre spidskandidater, Weber, Vestager og Timmermans, alle afgår ved døden søndag – en efter en – så baner det vejen for, at Angela Merkel og andre kan lancere et helt nyt navn.
En anden kristdemokrat, som ikke har været spidskandidat.
Men som det har vist sig med kandidater i respirator, så kan det ikke udelukkes, at topmødet i en nattetime alligevel kommer frem til, at der skal udpeges en spidskandidat.
Og hvis det sker, ja så kan det være, at Margrethe Vestager hives ud af respiratoren og bliver bedt om at tage jobbet som kommissionsformand.
I så fald bliver første opgave at få fjernet den japanske kniv, som Angela Merkel lørdag placerede i Vestagers ryg, da hun i et japansk pressecenter selv begyndte at bruge begrebet ”ægte spidskandidater”.
FacebookTwitterKopier linkEmner:Angela Merkel (politiker)|Donald Tusk (politiker)|Valg og folkeafstemninger|Socialdemokraterne|Polen




https://www.dr.dk/sporten/golf/den-danske-bjoern-blander-sig-i-toppen-i-spanien-springer-49-pladser-op-ad-foerertavlen

GolfDen danske Bjørn blander sig i toppen i Spanien: Springer 49 pladser op ad førertavlenGolfspilleren Thomas Bjørn gik fra en delt 55.
-plads til en delt sjetteplads på tredje runde i Andalucía Masters.
Thomas Bjørn gør sig til i toppen af Andalucía Masters.
(Arkivfoto) 29.
juni 2019 kl.
19.
09Bemærk: artiklen er mere end 30 dage gammelLæs opDen danske golfveteran Thomas Bjørn var dagens helt store højdespringer på førertavlen, da tredje runde af Andalucía Masters lørdag blev spillet.
Bjørn gik de 18 huller i fire slag under par og hoppede fra en delt 55.
-plads til en delt sjetteplads i European Tour-turneringen.
Han er nu samlet to slag under par.
Undervejs på lørdagens runde blev det til fem birdies og en bogey.
Den 48-årige dansker har dog langt op til den førende spiller, sydafrikanske Christiaan Bezuidenhout, der er ti slag under par inden søndagens fjerde og sidste runde.
Kun én anden dansker medSøren Kjeldsen er også med i weekendens runder i den spanske turnering efter at have klaret cuttet fredag.
Den 44-årige nordjyde havde dog ikke så god en dag lørdag.
Kjeldsen måtte gå i klubhuset i to slag over par og er nu samlet et enkelt slag over par på en delt 30.
-plads.
Jeff Winther og Joachim B.
Hansen var også med i Andalucía Masters, men klarede ikke cuttet fredag.
Det er femte gang, at den spanske turnering bliver afviklet.
Den tidligere US Masters-vinder Sergio García har vundet de seneste tre gange.
Han ligger inden søndagens runde ligesom Thomas Bjørn på en delt sjetteplads, to slag under par.
Det hidtil bedste danske resultat i Andalucía Masters - der ikke blev spillet fra 2012 til 2016 - kom i den første udgave af turneringen tilbage i 2010, hvor Søren Kjeldsen sluttede på en delt andenplads.
/ritzau/FacebookTwitterKopier linkEmner:Golf|Spanien|Sydafrika|Søren Kjeldsen (golfspiller)|Thomas Bjørn (golfspiller)




https://www.dr.dk/nyheder/udland/faerge-er-kollideret-med-kaj-i-oslo-otte-er-kommet-til-skade

UdlandFærge er kollideret med kaj i Oslo: Otte er kommet til skadeTo alvorligt tilskadekomne er fragtet til sygehus, mens øvrige bliver behandlet på stedet efter færgeulykke.
Færgen Oslo XI kolliderede lørdag eftermiddag med færgekajen på Hovedøya uden for Oslo.
29.
juni 2019 kl.
19.
31 | opdateret 29.
juni 2019 kl.
19.
44Bemærk: artiklen er mere end 30 dage gammelLæs opI alt er otte personer kommet til skade, efter at færgen Oslo XI her til eftermiddag kolliderede med en færgekaj på Hovedøya (ø i Oslofjorden, red.
), uden for Norges hovedstad, Oslo.
En af de otte er kommet alvorligt til skade.
Den første melding lød på to alvorligt tilskadekomne, men klokken 19.
11 oplyser politiet til nyhedsbureauet NTB, at kun en person er sendt på sygehuset.
Politiet modtog den første melding fra brandvæsenet klokken 17.
11 lørdag.
- De to, som blev anset som alvorligt tilskadekomne, blev fragtet med båd fra Hovedøya til Vippetangen (kajområde i Oslo havn, red.
) og derfra videre i ambulance til Ullevål sygehus, siger Vidar Pedersen, operationsleder i Oslo politidistrikt, til nyhedsbureauet NTB.
I alt er otte kommet til skade, hvoraf fem blev sendt til lægevagten.
Færgerne sejler igenKlokken 17.
30 var flere redningsbåde og en lægehelikopter på stedet.
Helikopteren blev ikke taget i brug, da den alvorligt tilskadekomne blev fragtet med båd.
- Der var 134 passagerer på båden.
Det, som fremstår som en hovedhypotese, er, at båden på vej ind mod kajen mistede motorkraften og ikke havde mulighed for at reversere kraften, siger Vidar Pedersen.
Det vides ikke, hvor meget selve færgen er kommet til skade.
Men den er ifølge politiet i stand til at sejle.
Der var lang kø på bryggen, da hændelsen indtraf, fordi flere ventede på færgen, som kom sejlende fra Oslo.
- Båden kom ind og havde lidt fart på, så vi rykkede lidt væk.
Den havde større fart på end normalt og dundrede ind i bryggen, siger et øjenvidne til NTB.
Trods ulykken er færgetrafikken i gang igen, så passagerer kan fragtes til Oslo.
Færgerne begyndte at sejle igen ved 18-tiden.
/ritzau/FacebookTwitterKopier linkEmner:Oslo|Ulykker|Norge|Bryggen Shopping Center|Hospitaler




https://www.dr.dk/nyheder/udland/eksperter-boern-i-syrien-lejre-i-alvorlig-fare-blive-radikaliseret

UdlandEksperter: Børn i Syrien-lejre i alvorlig fare for at blive radikaliseretEn giftig cocktail at leve omgivet af IS-støtter under kummerlige forhold.
I Al-hol-lejren i Syrien bor der lige nu omkring 45.
000 børn - heriblandt flere danske.
De er i fare for at blive radikaliseret, siger eksperter.
Af Theis Lange Olsen29.
juni 2019 kl.
19.
37Bemærk: artiklen er mere end 30 dage gammelLæs opDer er i høj grad grund til at bekymre sig om børnene i lejre som Al-hol i det nordøstlige Syrien, hvis man ikke pludselig skal stå med næste generation af IS-krigere.
Sådan lyder det fra Tore Refslund Hamming, der forsker i jihadisme ved European University Institute og er gæsteforsker ved University of Oxford.
I Al-hol-lejren bor der lige nu omkring 45.
000 børn - heriblandt flere danske - under 12 år.
Børnene lever et liv omgivet af IS-støtter, som håber, at kalifatet genopstår.
Flygtningelejrene i SyrienAl-Hol og al-Roj er to store flygtningelejre for IS-støtter i Syrien.
Her bliver kvinder og børn tilbageholdt.
I alt er 73.
000 tilbageholdt i al-Hol-lejren.
45.
000 af dem vurderes at være børn under 12 år.
Omkring 11.
000 er udenlandske kvinder og børn.
Forholdene i lejrene bliver af Det Syriske Observatorium for Menneskerettigheder beskrevet som farlige, og organisationen vurderer, at mindst 271 personer er døde i lejrene.
Dét kombineret med de kummerlige forhold i lejrene er en farlig cocktail, forklarer forskeren.
- I Al-hol-lejren befinder der sig et ufatteligt antal sårbare mennesker uden udsigt til at komme ud.
De holdes nærmest fængslet med en masse fanatiske IS-tilhængere og er ikke de sværeste i verden at påvirke.
Det vil IS-tilhængere prøve at udnytte mest muligt, siger Tore Refslund Hamming.
Han bakkes op af Anja Dalgaard-Nielsen, der er terrorforsker og chef på Forsvarsakademiet.
- Vi ved, at social indflydelse betyder rigtig meget i radikaliseringsprocesser.
Og der er ingen tvivl om, hvad det er for en form for social indflydelse, man bliver udsat for, hvis man bor i den her lejr.
- Islamisk Stats fortælling om verden er skræddersyet til at appellere til mennesker, der befinder sig i den situation, som de her mennesker gør i lejren her, siger hun.
Faste rammer og psykologerSkal det lykkes at afradikalisere børnene og afværge en potentiel sikkerhedstrussel i fremtiden, er det nødvendigt at få dem hurtigt ud af lejrene og hjem til deres respektive lande, lyder det.
- Det er et komplekst stykke arbejde, hvor de her børn skal ind i trygge, faste rammer og tale med psykologer og bearbejde de ting, de har oplevet.
Så de kan få en ide om, at livet godt kan være anderledes, siger Tore Refslund Hamming, der frygter vidtrækkende konsekvenser, hvis der ikke handles.
- Når du har sådan nogle steder med de her forudsætninger, er det virkelig et arnested for ekstremisme og radikalisering.
Det tror jeg, vi kommer til at se med de her lejre, hvis vi ikke gør noget ved det, siger han.
Det er kun knap en uge siden, at en såret 13-årig dansk dreng blev hentet ud af Syrien.
Ifølge DR Nyheders oplysninger er begge drengens forældre danske statsborgere.
De rejste til Syrien for omkring fire år siden med deres børn for at leve i Islamisk Stats såkaldte kalifat.
Faren er ifølge DR Nyheders oplysninger senere død i SyrienDet har ikke været muligt at få en kommentar fra udlændinge- og integrationsminister Mattias Tesfaye (S) eller udenrigsminister Jeppe Kofod (S).
Uklar politikDet er endnu ikke klart, hvad den nye S-regering mener på området.
På Folkemødet for nogle uger siden forklarede daværende kongelige undersøger Mette Frederiksen (S), at der var "nogle dilemmaer" i spørgsmålet om at hjemhente danske børn fra lejrene.
Alle partierne omkring regeringen, De Radikale, SF og Enhedslisten, ønsker at hente danske børn hjem fra lejrene hurtigst muligt.
- Den danske regering skal overholde sine forpligtelser, og jeg kan ikke forstå, hvis man som minister tænker, at en IS-lejr er et sted for et barn, siger udlændingeordfører Rosa Lund (EL).
En række europæiske lande er de seneste måneder begyndt at hente børn af Islamisk Stat-krigere hjem - blandt andet Norge, Holland, Frankrig, Sverige og Tyskland.
I maj i år lykkedes det en svensk bedstefar at få sine syv forældreløse børnebørn ud af Syrien og hjem til Sverige.
Ifølge DR Nyheders oplysninger opholder mere end 25 kvinder og børn med forbindelse til Danmark sig i lejre for Islamisk Stat-støtter i det nordlige Syrien.
Fakta: Disse europæiske lande har hentet børn hjem•Belgien: 6 forældreløse børn•Norge: 5 forældreløse børn•Sverige: 7 forældreløse børn (forhandler om 5 yderligere)•Frankrig: 12 forældreløse børn (heraf to med dansk baggrund)•Holland: 2 forældreløse børnFacebookTwitterKopier linkEmner:Jeppe Kofod (politiker)|Mattias Tesfaye (politiker)|Syrien|Sverige|Tro, etik og filosofi




https://www.dr.dk/sporten/badminton/dansk-finalenedtur-topseedet-herredouble-maa-noejes-med-soelv-i-minsk

BadmintonDansk finalenedtur: Topseedet herredouble må nøjes med sølv i MinskKim Astrup og Anders Skaarup Rasmussen må nøjes med European Games-sølv.
Trods favoritstempel tabte de finale.
29.
juni 2019 kl.
19.
48Bemærk: artiklen er mere end 30 dage gammelLæs opDet lykkedes ikke for herredoublen i badminton med Kim Astrup og Anders Skaarup Rasmussen at sikre den anden danske guldmedalje ved European Games i Minsk.
I lørdagens finale stillede den topseedede duo ellers op som favorit, men de andenseedede briter, Christopher Langridge og Marcus Ellis, vandt med cifrene 21-17, 21-10.
Dermed blev det dansk sølv.
- Jeg er helt sindssygt skuffet.
Det var ikke denne måde, vi havde ønsket at slutte European Games af på.
Og jeg er virkelig skuffet over den måde, jeg selv slår op i banen på.
Min attitude der inde var ikke speciel prangende – det er vist en mild måde at sige det på, siger Kim Astrup til DR Sporten.
Makkeren Anders Skaarup var lige så kritisk over indstillingen.
- Et finaleresultat er på papiret okay, men når vi kommer som favoritter, så er det alt andet lige skuffende at tabe, og når vi så slår op i banen og bliver frustreret over tingene, så skal vi kigge indad og sige det ikke er godt nok.
Overblik over de danske medaljer1 x guld - Emma Aastrand i 200 meter enerkajek2 x sølv - Herredouble i badminton og Jonathan Groth i bordtennis3 x bronze - Hold i bueskydning, Emma Aastrand i 500 meter enerkajak og Line Kjærsfeldt i badmintonDanmark har stadig kun vundet den guldmedalje, som Emma Aastrand skaffede i enerkajak torsdag.
Briterne sad på finalenDet blev en kamp, hvor danskerne ikke helt ramte niveauet og kom til at halse efter de offensivt indstillede englændere.
Hør danskernes reaktion på finalenederlaget:Det danske par, der sidste år vandt både EM og Super 1000-turneringen China Open, manglede marginalerne på de første bolde og kom bagud 0-3.
De arbejdede sig hurtigt tilbage og kom foran første gang ved 7-6.
Men det var stadig helt lige, hvilket duellen ved 9-9 understregede.
Maratonbolden blev afgjort på Ellis' smash.
Samtidig illustrerede det et sæt, hvor briterne var mest aggressive og for det meste et skridt foran.
European GamesEuropean Games i Minsk er den anden udgave af den europæiske sportsbegivenhed, der også kaldes for de europæiske olympiske lege.
Det blev afholdt for første gang i 2015 i Aserbajdsjans hovedstad, Baku.
European Games i Minsk afvikles i perioden fra den 21.
juni til den 30.
juni 2019.
Der konkurreres i 15 sportsgrene, heraf 13 olympiske, hvoraf otte tæller som del af kvalifikationen til OL i Tokyo, 2020.
Der er deltagelse fra 50 europæiske nationer, hvor mere end 4.
000 atleter skal dyste om 200 medaljer.
Danmark har atleter med i atletik, badminton, boksning, bordtennis, bueskydning, judo, kajak, karate, trampolin og skydning.
I den første udgave i 2015 vandt Danmark 12 medaljer, heraf fire af guld.
Føringen på 16-12 blev godt nok udlignet af danskerne til 17-17, men fire point på stribe gav derefter britisk sætsejr på 21-17.
I andet sæt skabte Ellis og Langridge hurtigt et forspring på tre point, og det voksede til 10-5, da et britisk rammeslag noget heldigt blev en vinder.
Engelsk heldDe danske fejl blev hyppigere, og comebacket så svært ud, da Astrup uprovokeret slog en bold i nettet til 6-13.
Danskerne livede lidt op med et gode bolde og kom på 9-14, men briterne forpagtede fortsat heldet, da en netruller gav en føring på 16-9.
Derfra gik det kun én vej.
De modløse danskere tabte kort efter sættet 10-21.
Ved European Games for fire år siden hentede Danmark tre guldmedaljer alene i badminton, men denne gang kan det altså maksimalt bliver to, hvis Anders Antonsen og Mia Blichfeldt søndag vinder deres respektive singlefinaler.
Du kan se de to singlefinaler på DR2 i morgen.
/ritzau/FacebookTwitterKopier linkEmner:DR2|Storbritannien|Minsk|Badminton|Anders Antonsen (badmintonspiller)




https://www.dr.dk/nyheder/kultur/jesper-langberg-mindes-med-stjerne-i-fortovet-foran-stamcafe-maerkeligt-han-ikke-er

KulturJesper Langberg mindes med stjerne i fortovet foran stamcafé: 'Mærkeligt, han ikke er her mere'I flere årtier var den folkekære skuespiller fast inventar i dansk film og tv.
© ScanpixAf Thea Deleuran Müller29.
juni 2019 kl.
21.
47Læs opMellem sin lejlighed i Indre By i København og stedet, hvor Jesper Langberg plejede at købe sine cigaretter, vil skuespilleren blive mindet i lang tid efter sin død.
I fortovets ene flise er der en gylden stjerne med skuespillerens navn på.
Foran Café Funder, der også var Jesper Langbergs stamsted.
Her sad den folkekære skuespiller i perioder hver eneste dag og spiste en bolle med ost og drak en kop kaffe.
Og der er en helt særlig årsag til, at det er lige netop der, en stjerne med Jesper Langbergs navn pryder fortovet, fortæller barista hos Café Funder, Simon Wagel.
Københavns Kommune havde efterladt et hul lige der, efter de havde renoveret gaden.
- Jesper (Langberg red.
) sad her foran caféen og sørgede for, at folk ikke gik i det her hul og snublede.
Vi synes, det var så fint, at han fik sin egen sten, for de havde ikke fyldt hullet ud, siger han.
- Det er en sten, caféen har lavet til ære for Jesper Langberg.
Det var på bænken her, Jesper Langbergs faste plads var på Caféen Funder.
Lige foran er flisen med den gyldne stjerne, hvor skuespillerens navn er skrevet ind i.
En stor del af dansk kulturJesper Langberg døde her til formiddag efter kort tids sygdom i en alder af 78 år, og hans selskab vil blive savnet på Café Funder, siger Simon Wagel:- Jeg har snakket med ham i mange timer, når jeg har været på arbejde, så det er lidt mærkeligt, at han ikke er her mere.
Han er en stor del af dansk kultur.
Det er næppe kun på caféen, den garvede skuespiller vil være savnet.
Gennem sit liv nåede han at blive gift - og skilt - tre gange, og alle tre ekskoner var ved hans side, da han døde.
Jesper Langberg efterlader sig tre børn.
Han har spillet med i et hav af danske film, tv-serier og teaterstykker, siden han blev uddannet skuespiller i 1965 fra Det Kongelige Teaters Elevskole.
I roller lige fra kriminalassistent Mortensen i 'Olsen Banden' til den demente læge i DR's tv-serie 'Sommer'.
Bedst er han måske kendt som Kristen Skjern i DR-serien og den danske klassiker 'Matador'.
Se klip fra Jesper Langbergs liv og karriere i videoen her:Ikke den eneste skuespiller i familienBarndommen tilbragte Jesper Langberg på Frederiksberg, hvor han blev født i 1940.
Her voksede han op med sin storebror - Ebbe Langberg - der i en periode også var en fast del af dansk film og tv, frem til han døde i 1989.
Drengene blev nærmest født ind i skuespillerfaget, da forældrene Sigurd og Karna Langberg også var skuespillere.
Da Jesper Langberg var 13 år, døde faren, og der sluttede den gode barndom, fortalte han selv tilbage i 2013, da skuespillerens selvbiografi 'Ikke et sekund spildt' udkom.
Skuespillerne Ebbe Langberg (til venstre) og Jesper Langberg med deres mor Karna Langberg i midten.
Der fortalte han også ærligt om, hvordan alkohol og hash i perioder har fyldt en del i hans liv.
Han havde behov for 'at lukke dampen ud', sagde Jesper Langberg selv.
Modtog en lang række priserDet var også i 2013, at skuespilleren trak sig tilbage efter omkring 50 år i branchen.
Dengang så han tilbage på sit liv med tilfredshed, fortalte han til DR, og sagde til sig selv: 'Du har haft et godt liv.
Alt det du ville, har du fået lov til'.
I løbet af sin lange karriere har skuespilleren også modtaget en lang række priser for sine præstationer.
Allerede i 1968 modtog han en Bodil for rollen i 'Sådan er vi alle', og igen i 1993 modtog han samme pris, men denne gang for sin rolle i 'Det forsømte forår'.
I 2003 modtog han en Reumert for Årets Mandlige Hovedrolle i 'Festen'.
Jesper Langberg får overrakt prisen for Årets Mandlige Hovedrolle af skuespiller Nikolaj Lie Kaas til uddelingen af Reumert-priserne i 2003.
Og i 2014 modtog han en Æres-Bodil for sit store bidrag til dansk film gennem sin karriere.
- Langberg er måske ikke den, man lige lægger først mærke til, men han er ofte den, man glemmer sidst, sagde Jacob Wendt Jensen, formanden for De Danske Filmkritikere, da han gav Jesper Langberg prisen for fem år siden.
En Æres-Bodil gives til personer, som har gjort noget særligt for dansk film.
Jesper Langberg spillede i tv-serien 'Matador' blandt andet over for Helle Virkner.
 Jesper Langberg nåede at blive gift tre gange.
Her ses Jesper Langberg med sin første kone, skuespilleren Susanne Heinrich.
 Jesper Langberg spillede i tv-serien 'Sommer' blandt andet over for Lars Ranthe.
Langberg spillede den demensramte læge Christian Sommer.
1 / 3Jesper Langberg spillede i tv-serien 'Matador' blandt andet over for Helle Virkner.
1 / 3Jesper Langberg nåede at blive gift tre gange.
Her ses Jesper Langberg med sin første kone, skuespilleren Susanne Heinrich.
2 / 3Jesper Langberg spillede i tv-serien 'Sommer' blandt andet over for Lars Ranthe.
Langberg spillede den demensramte læge Christian Sommer.
3 / 3FacebookTwitterKopier linkEmner:Teater|Caféer og barer|København|Jesper Langberg (skuespiller)|Danske Filmkritikere




https://www.dr.dk/sporten/oevrig/de-danske-bordtennisherrer-taber-bronzedyst-til-portugal

Øvrig sportDe danske bordtennisherrer taber bronzedyst til PortugalPortugal var for stor en mundfuld for de danske bordtennisherrer i bronzekampen for hold ved European Games.
Som i semifinalen formåede hverken Tobias Rasmussen (tv.
) eller Anders Lind (th.
) at vinde nogen af deres kampe i bronzefinalen.
29.
juni 2019 kl.
18.
54Bemærk: artiklen er mere end 30 dage gammelLæs opDrømmen om bronzemedaljer forblev netop det for Danmarks bordtennislandshold for herrer lørdag ved European Games.
Her tabte danskerne 1-3 til Portugal i bronzedysten efter nederlag i semifinalen til Sverige fredag, hvor Portugal tabte sin semifinale til Tyskland.
Jonathan Groth var igen eneste dansker, der hev en sejr i land i kampen, som tilfældet var mod Sverige.
Tobias Rasmussen og Anders Lind lagde ud mod Tiago Apolónia og João Monteiro i den indledende herredouble, og man så her niveauforskellen.
Se den første kamp i bronzekampen her:Danskerne kom ellers godt ind i andet sæt, efter at de havde tabte det første 6-11.
Danskerne var foran 4-1, men smed det hele over bord, og portugiserne bragte sig foran 9-4 og tog andet sæt 11-5 og tredje sæt 11-4.
Dermed var Portugal foran 1-0, og så skulle Jonathan Groth i kamp i single.
Han havde inden kampen talt om træthed, efter at han nåede frem til finalen i singleturneringen, inden holdturneringen begyndte torsdag.
Her tog han et stort slæb i de samlede sejre over først Slovenien og siden Østrig, inden det blev til nederlag mod Sverige.
Se Jonathan Groths match her:Efter en flot duel kom Groth på 6-9 i første sæt mod Marcos Freitas, og danskerens comeback rakte til sejr i første sæt på 11-9.
I andet sæt kom Groth bagud 0-4, men kom igen tilbage.
Det blev 9-9, inden Groth tabte 11-13.
Groth udlignede til 6-6 i tredje sæt, og en portugisisk servefejl bragte Groth på 9-6, og med 10-7 havde Groth tre sætbolde.
Den første blev udnyttet, og Groth tog også fjerde sæt og kampen og udlignede til 1-1 samlet.
Så skulle Anders Lind i kamp mod João Monteiro, og efter dagens bedste duel tog danskeren første sæt 11-6 med et forrygende baghåndsslag.
Der var pres på Anders Lind i hans kamp mod Monteiro:Efter en 7-5-føring måtte han se sig besejret 11-8 i andet sæt.
Det samme blev resultatet i tredje sæt, og Monteiro bragte Portugal foran 2-1 samlet, da han også vandt fjerde sæt.
Så var presset på Tobias Rasmussen mod favoritten Marcos Freitas, som er Portugals bedste singlekort.
Freitas tog nemt første sæt 11-4, men danskeren overraskede og vandt andet sæt 11-9.
Freitas tog dog tredje sæt og sikrede samlet portugisisk 3-1-sejr, da han vandt et tæt fjerde sæt og dermed afgjorde bronzekampen.
/ritzau/FacebookTwitterKopier linkEmner:Portugal|Sverige|Østrig|Slovenien|Tyskland




https://www.dr.dk/nyheder/regionale/oestjylland/kommunen-betaler-de-unges-taxature-det-er-vildt-godt

ØstjyllandKommunen betaler de unges taxature: 'Det er vildt godt!
'Syddjurs Kommune lancerer "Flextur Ung" for at gøre det mere attraktivt for de unge at blive boende.
Maria Koopmann Gorbatiuk glæder sig til efter sommerferien at kunne bruge Syddjurs Kommunes nye ordning "Flextur Ung".
(© PRIVATFOTO)Af Tina Vestergaard og Emma Lichscheidt29.
juni 2019 kl.
18.
41Bemærk: artiklen er mere end 30 dage gammelLæs opFor unge i yderkommunerne kan lyden af den sidste busafgang give kvælningsfornemmelse.
Nu kommer Syddjurs Kommune de unge borgere til undsætning.
Efter sommerferien kan de nemlig med den nye ordning "Flextur Ung" bestille en taxa på kommunens regning om aftenen og i weekenden.
Det får 19-årige Maria Koopman Gorbatiuk fra Mols til at juble.
For med en opvækst på en gård uden for den nærmeste landsby, Strands, og et liv som 2.
g'er på Rønde Gymnasium er hun efterhånden både uimponeret over og ekspert i busruteplanen.
- Som ung på Mols er det svært at komme rundt.
Der går ikke særlig mange busser, og man er meget afhængig af sine forældre.
Jeg synes, det er et vildt godt alternativ til de busser, der går, siger hun.
Flextur Ung Ordningen træder i kraft den 1.
august.
Gælder efter klokken 18 i hverdage og weekender samt helligdage fra klokken 06-24.
Alle unge i Syddjurs med et gyldigt ungdomskort fra Midttrafik kan bruge ordningen.
Der må kun køres inden for kommunegrænsen.
Dog skal turen minimum være på to kilometer.
Der skal ansøges og fremvises gyldigt uddannelseskort i tillæg til ungdomskort.
Taxaen bestilles via appen Flextrafik eller midttrafik.
flextrafik.
dk.
Kilde: MidttrafikHar optjent goodwill hos sin farKommunens gratis taxatur gælder efter klokken 18 på hverdage og i weekenden indtil klokken 24.
Indtil nu har Maria Koopmann Gorbatiuk klaret logistikken med planlægning og vedvarende massage af hendes fars landmandshjerte.
- Jeg optjener goodwill ved at luge i haven eller samle nogle æg, og så kan det være, han godt gider køre mig til Rønde for at kunne nå en bus, siger hun.
Ordningen med "Flextur Ung" kører allerede på femte år i Skanderborg.
I dag er 53 unge tilmeldt.
Derfor mener Peter Sandell, der er teamleder i Syddjurs Kommunes mobilitetsafdeling, at de 310.
000 kroner, kommunen regner med at bruge på ordningen, er en beskeden investering i at fastholde de unge.
- Fremtiden ligger i ungdommen, og kan vi fastholde nogle unge i vores kommune, er det en god investering i fremtiden, slår han fast.
Vognmand: Det ser sort ud for osDet er dog ikke alle, der synes, den nye ordning er fantastisk.
For vælger de unge at ringe efter en gratis flextur i stedet for at praje en lokal taxa, kan det få konsekvenser for taxiselskabets overlevelse.
Vi kører mange unge mennesker frem og tilbage, og mister vi dem, har vi sådan set ikke noget tilbage.
Benny Friis, vognmandDet mener Benny Friis, der er vognmand i Hornslet-Mørke Taxa.
Han fortæller, at det i forvejen er begrænset, hvor mange af kommunens borgere, der benytter sig af taxa.
Derfor vil det få konsekvenser, hvis også den unge gruppe borgere falder fra.
- Vi kører mange unge mennesker frem og tilbage, og mister vi dem, har vi sådan set ikke noget tilbage, siger han.
Det bliver nemlig andre taxaselskaber, der tager turene under Midttrafiks bestilling.
For der er firmaer, der har billigere timetakster end taxaselskabet.
Derfor vinder de udbuddet.
- Det ser sort ud for os, og hvis vi ikke har nok at lave, bliver vi nødt til at skære ned på antallet af vogne, siger han.
Men spørger man Syddjurs Kommune, er man nødt til at gøre det mere attraktivt for de unge at blive boende i kommunen.
For kommunen overtager ikke kun taxa- og forældrekørslen af et godt hjerte; formålet er at få de unge til at blive boende lidt længere, siger Peter Sandell.
- I stedet for at flytte væk, kan de blive boende hos mor og far eller i deres egen ungdomsbolig i kommunen, og de kan stadig opretholde et godt socialt liv og blive transporteret rundt, forklarer han.
Ordning gælder kun i SyddjursTilbuddet gælder kun inden for kommunegrænsen, og den skal ikke skal ses som en direkte opfordring til at drøne til forfest i vildskab på kommunens regning, understreger Peter Sandell.
- Der vil givet vis være dem, der ser det som et snit til at tage en gratis taxa til fest om fredagen, og det mener vi også, der skal være plads til.
Og de første brugere har allerede meldt sig klar til at tage en tur 'Flextur Ung'.
Syddjurs Kommune har i hvert fald fået Maria Koopmann Gorbatiuk med på forsædet, når ordningen træder i kraft den 1.
august.
- Det vil klart give meget mere frihed at kunne komme rundt, siger hun.
Alle unge i Syddjurs med et gyldigt ungdomskort fra Midttrafik kan bruge den nye "Flextur Ung".
FacebookTwitterKopier linkEmner:Syddjurs Kommune|Taxiselskaber|Kollektiv trafik|Midttrafik|Jylland




https://www.dr.dk/nyheder/indland/dronningen-lagde-krans-til-minde-om-hvidstengruppen






https://www.dr.dk/nyheder/udland/hedeboelge-faar-muslimske-kvinder-til-protestere-mod-burkiniforbud

UdlandHedebølge får muslimske kvinder til at protestere mod burkiniforbudKommune har lukket poolområde som svar på kvindernes demonstration, men kvinderne agter at fortsætte protesterne.
Efter terroranslaget i Nice i 2016 udstedte 26 franske byer et forbud mod at bade i burkini eller tøj, der demonstrativt viste religiøst tilhørsforhold.
Men der gik ikke lang tid, før den franske forvaltningsdomstol erklærede forbuddene ulovlige.
(Arkivfoto).
Af Signe Mai Vilsbøll29.
juni 2019 kl.
22.
49Bemærk: artiklen er mere end 30 dage gammelLæs opEn hedebølge over Frankrig har resulteret i historisk varmerekord, og udsigten til de høje temperaturer fik i denne uge en gruppe tildækkede muslimske kvinder til hoppe i byen Grenobles offentlige swimmingpool 'Jean Bron' for at udfordre et burkini-forbud.
BurkiniBurkini er en sproglig sammentrækning af "burka", der er en total tildækning kun med kighul til øjnene, og "bikini", der er en todelt badedragt.
Når kvinder er iklædt burkini, er kroppen dækket af hellange bukser, en bluse lange ærmer og en hætte, som dækker håret.
Det var den libanesisk-australske modeskaber, Aheda Zanetti, der udbredte den helkropsdækkende badedragt, som i dag kan købes i flere butikskæder verden over.
Kilde: The Guardian, DRPoolområdet Jean Bron er nemlig et af flere i landet med forbud mod badetøj, der dækker store dele af kroppen.
Med inspiration fra den amerikanske borgerrettighedsaktivist Rosa Parks forsøger kvindegruppen med deres demonstrationer at få kommuner i Frankrig til at tillade al slags badetøj i offentlige swimmingpools.
De mener, at det er diskrimination, når de ikke må bære burkini, skriver flere franske og britiske medier.
- Vi er nødt til at bekæmpe fordomme og politik, der diskriminerer.
Vi får frarøvet vores borgerrettigheder.
Vi drømmer om at have det sjovt i swimmingpools ligesom andre borgere, når der er varmt i Grenoble, sagde to af kvinderne, der deltog i protesten, Hassiba og Latifa, til BBC.
Livreddere lukkede nedDet er anden gang indenfor kort tid, at kvindelige aktivister protesterer over de lokale regler, og ifølge den franske radiostation Europe1 har kvinderne til hensigt at prostere igen i morgen for endnu engang at illustrere deres utilfredshed.
Flere hundrede har meldt sig til at deltage i demonstrationer, og på Facebook bliver det diskuteret, om andre aktivister skal møde op uden tøj på for at understrege, at valget af påklædning bør være frit.
Sidste søndags protester resulterede i første omgang i, at livreddere lukkede ned for poolområdet, mens kvinderne fik en mindre bøde på 35 euro af politiet for at overtræde Jean Brons regelsæt.
Siden har demonstrationen i Grenoble dog sat gang i en politisk diskussion om lokale regler og om det franske tildækningsforbud, der blev indført tilbage i 2010.
Politiske diskussioner om burkiniBorgmester i Grenoble, Eric Piolle, har forklaret, at badetøjsreglerne skyldes et hensyn til sikkerhed og hygiejne, og han mener helt generelt, at diskussionen om forbuddet er værdipolitisk og hører til blandt regeringspolitikere, siger han i et interview til Europe1.
Udtalelserne fra borgmesteren er blevet anfægtet af ligestillingsminister Marlene Schiappa.
Overfor Europe1 understreger hun, at det er op til kommunerne at fastsætte regler for brug af burkini i offentlige swimmingpools som den i Grenoble, og påpeger, at hun mener, kvinder bør have adgang til poolområderne uanset religion.
Det franske parlamentsmedlem for partiet Les Républicains (Republikanerne, red.
), Eric Ciotti, er kontant i sine udmeldinger.
På Twitter har han efter demonstrationerne skrevet, at burkinien slet ikke hører hjemme i Frankrig, hvor "mænd og kvinder er ligestillede".
Ikke et symbol på islamBurkinien har flere gange været centrum for politisk debat i Frankrig.
Efter terrorangrebet i Nice i 2016 udstedte 26 franske byer et forbud mod at bade i burkini eller tøj, der demonstrativt viste religiøst tilhørsforhold.
Dengang blev det blandt andet begrundet med, at det helkropsdækkende badetøj stred mod franske regler om sekularisme, men der gik ikke lang tid, før den franske forvaltningsdomstol erklærede forbuddene ulovlige.
Opfinderen af burkinien, australsk-libanesiske Aheda Zanetti, har også afvist opfattelsen af bade-beklædningen som religiøs.
Ifølge hende er den helkropsdækkende badedragt nemlig slet ikke et symbol på islam, men snarere frihed:- Jeg opfandt burkinien i begyndelsen af 2004 for at give kvinder frihed, ikke for at tage den fra dem, sagde hun i 2016 til The Guardian.
FacebookTwitterKopier linkEmner:Frankrig|Tøj|Twitter|Ligebehandling|Ligestillings- og Kirkeministeriet




https://www.dr.dk/nyheder/kultur/ghita-noerby-om-jesper-langberg-han-er-et-kaerligt-minde-i-mit-hjerte

KulturGhita Nørby om Jesper Langberg: 'Han er et kærligt minde i mit hjerte'Jesper Langberg blev 78 år gammel og døde efter kort tids sygdom.
I flere årtier spillede Jesper Langberg med i både film og tv-serier.
(© Scanpix)Af Thea Deleuran Müller29.
juni 2019 kl.
17.
04Bemærk: artiklen er mere end 30 dage gammelLæs opNår en folkekær og garvet skuespiller som Jesper Langberg går bort, kan det ikke undgås, at det efterlader minder hos de mange kollegaer, han har arbejdet sammen med gennem tiden.
Det gælder også skuespillerinden Ghita Nørby, som blandt andet spillede sammen med ham i den danske tv-klassiker 'Matador'.
- Det er sørgeligt, at Jesper (Langberg red.
) nu er væk.
Jeg holdt af ham og beundrede ham som skuespiller, siger hun.
- Vi bliver ældre og gamle, og så går det jo sådan, at vi pludselig forsvinder.
Hver gang én forsvinder, som man holder forfærdelig meget af, så gør det indtryk på ens liv og tankegang.
Her ses Jesper Langberg i et DR-studie sammen med Ghita Nørby og instruktør Sam Besekow.
I gang med at lave radioteater for DR.
Årstallet fremgår desværre ikke tydeligt af billedet.
'Et mangfoldigt menneske'Det er Jesper Langbergs datter Kristina Langberg, der i dag har oplyst, at hendes far er gået bort.
Han blev 78 år gammel.
BLÅ BOGNavn: Jesper Langberg.
Alder: 78 år.
Fødested: Frederiksberg 20.
oktober 1940.
Søn af: Sigurd Langberg og Karna Løwenstein-Jensen.
Nationalitet: Dansk.
Uddannelse:1962-1965:Blev uddannet skuespiller på Det Kongelige Teaters Elevskole.
Civilstand:Han har været gift med Susanne Heinrich, Hanne Mørup og Eva Jensen, men boede frem til sin død alene.
Han efterlader sig tre børn.
Skuespilleren døde derhjemme omgivet af sine tre ekskoner, skuespillerinden Susanne Heinrich, designeren Hanne Mørup og skuespillerinden Eva Jensen.
Jesper Langberg blev uddannet fra Det Kongelige Teaters Elevskole i 1965 og var første gang på det store filmlærred i 'Flådens Friske Fyre' samme år.
Som skuespiller har han spillet med i mange danske klassikere - blandt andet Olsen Banden og Matador.
I Matador spillede han sammen med Ghita Nørby, hun som Ingeborg Skjern, han som Kristen Andersen-Skjern.
Og i den rolle var han 'vidunderlig', fortæller Ghita Nørby:- Han var bare en dejlig skuespiller, simpelthen.
Mangfoldig både på den humoristiske og på den alvorlige side.
Han var et meget mangfoldigt menneske, siger skuespillerinden.
Selvom Jesper Langberg var mere kollega end ven, har han fundet vej ind i Ghita Nørbys hjerte:- Jeg vil huske ham som et kærligt minde i mit hjerte.
FacebookTwitterKopier linkEmner:Ghita Nørby (skuespiller)|Teater|Skjern|Jesper Langberg (skuespiller)|Det Kongelige Teater




https://www.dr.dk/sporten/formel1/ekstatisk-magnussen-efter-lynhurtig-kvalifikation-jeg-ved-ikke-hvor-det-kom-fra

Formel1Ekstatisk Magnussen efter lynhurtig kvalifikation: 'Jeg ved ikke, hvor det kom fra'Danskeren fik oprejsning efter en sløj periode med en femteplads i kvalifikationen til søndagens grandprix.
29.
juni 2019 kl.
16.
46Bemærk: artiklen er mere end 30 dage gammelLæs opDet var en næsten mundlam Kevin Magnussen, der efter kvalifikationen til søndagens Formel 1-grandprix i Østrig blev bedt om at forholde sig til, at han havde sat femtebedste tid.
- Jeg ved ikke, hvor det kom fra, men det var fedt.
Jeg ved ikke, hvad jeg skal sige, siger en nærmest uforstående Magnussen til TV3+ med et kæmpe smil på læben.
Haas-køreren må på grund af en placeringsstraf for en skiftet gearkasse starte som nummer ti søndag, men femtepladsen i lørdagens kvalifikation falder på et tørt sted.
Læs også:Velkørende Magnussen hurtigere end holdkammerat: Starter som nummer ti i ØstrigMagnussen og resten af Haas har i det meste af sæsonen kæmpet med at få fart i dækkene, og danskeren kalder lørdagens resultat for et stort løft for holdet efter en række skuffende løb.
- Nu må vi se, hvad der sker i morgen (søndag, red.
), men det her er en god dag, siger Kevin Magnussen til TV3+.
Femtepladsen er danskerens bedste kvalifikationsresultat indtil videre i 2019.
Søndagens grandprix er sæsonens niende og køres på Red Bull Ring i østrigske Spielberg.
Kevin Magnussen ligger efter de otte første løb på 11.
-pladsen i VM-stillingen med 14 point.
/ritzau/FacebookTwitterKopier linkEmner:Kevin Magnussen (racerkører)|TV3|TV3+|Formel 1|Østrig




https://www.dr.dk/sporten/formel1/velkoerende-magnussen-hurtigere-end-holdkammerat-starter-som-nummer-10-i-oestrig

Formel1Velkørende Magnussen hurtigere end holdkammerat: Starter som nummer 10 i ØstrigDen danske Formel 1-kører satte femtebedste tid, men starter som nummer 10 på grund af en placeringsstraf.
29.
juni 2019 kl.
16.
22Bemærk: artiklen er mere end 30 dage gammelLæs opKevin Magnussen starter i tiende position, når der søndag bliver kørt Formel 1 på Red Bull Ring i østrigske Spielberg.
Det står klart efter lørdagens kvalifikation.
Her sluttede danskeren efter en fremragende kvalifikation med femtebedste tid, men Magnussen bliver rykket tilbage på grund af en placeringsstraf for en skiftet gearkasse.
Trods straffen starter danskeren alligevel foran Haas' anden kører, Romain Grosjean, som er placeret som nummer 11, når løbet i Østrig starter søndag.
Haas' Romain Grosjean kørte 11 hurtigste tid i kvalifikationen.
Ferraris Charles Leclerc starter forrest søndag foran Max Verstappen (Red Bull) og Valtteri Bottas (Mercedes).
Det er monegaskerens anden pole position i 2019.
Den førende i VM-stillingen, Lewis Hamilton (Mercedes), sluttede kvalifikationen som nummer to, men en placeringsstraf betyder, at han i stedet holder i femte position, når søndagens grandprix skydes i gang.
Dermed skal Mercedes, der indtil videre har ryddet bordet i 2019, kæmpe for at holde stimen af sejre ved lige.
Uheldig start for danskerenMagnussen fik en kedelig optakt til kvalifikationen.
I den afsluttende træning lørdag formiddag måtte danskeren pludselig køre i pitten, og efterfølgende meddelte Haas, at der skulle en ny gearkasse i danskerens bil.
Læs også:Magnussen får ny gearkasse og placeringsstrafDanskeren kvitterede for sine mekanikeres hårde arbejde i pausen mellem træningen og kvalifikationen ved lige nøjagtigt at sikre sig en plads i den anden kvalifikationsrunde, Q2.
15 kørere går videre fra Q1, og Magnussen sluttede som nummer 15 med tiden 1 minut og 4,778 sekunder - 0,011 sekunder hurtigere end Sergio Pérez på 16.
-pladsen.
Danskeren fandt en smule mere fart i Q2 og kæmpede sig videre til Q3 som nummer ti ud af ti med tiden 1 minut og 4,466 sekunder.
I Q2 måtte Romain Grosjean give fortabt.
Franskmanden var undervejs i pitten for at få skiftet en ødelagt frontvinge og formåede ikke at få kørt sig i top-10.
Han sluttede med 11.
-bedste tid.
I Q3 så det længe ud til, at Magnussen ikke havde ret meget at skyde med, men på allersidste omgang, efter at tiden var løbet ud, fyrede danskeren en fantomomgang af i tiden 1 minut og 4,072 sekunder, der rakte til en femteplads.
Dermed fik Magnussen en smule oprejsning efter en lang periode med sløje resultater.
Det var da også en euforisk dansker, man kunne høre i holdradioen, da han efter at være kørt over målstregen fik sin placering at vide.
- Jeg fucking elsker det, råbte Magnussen.
/ritzau/FacebookTwitterKopier linkEmner:Kevin Magnussen (racerkører)|Lewis Hamilton (racerkører)|Red Bull|Østrig|Formel 1




https://www.dr.dk/nyheder/regionale/trekanten/verdens-foerste-badeanlaeg-blinde-er-indviet-det-goer-mig-tryg-i-vandet

TrekantområdetVerdens første badeanlæg for blinde er indviet: 'Det gør mig tryg i vandet'Havfruefløjterne i Fredericia skal give blinde og svagtseende mulighed for at bade trygt.
43-årige Brian Sørensen bor til daglig i Fredericia, og han er en af de mulige nye brugere af badeanlægget Havfruefløjterne.
Af Rasmus Dyrberg Hansen29.
juni 2019 kl.
16.
23Bemærk: artiklen er mere end 30 dage gammelLæs opVejret i de her dage fordrer i den grad en tur i bølgen blå, men det er ikke en disciplin, der er lige simpel for alle.
Er man blind eller svagtseende, kan et dyp i havet være en meget uoverskuelig affære.
Blinde og svagtseende mister nemt orienteringen i vandet, og det kan afholde nogle fra at tage en strandtur.
Men det skal være slut nu – i hvert fald i Fredericia.
Her er badeanlægget ’Havfruefløjterne’ netop blevet indviet på Østerstrand.
Det er ifølge kommunen selv verdens første badeanlæg for blinde.
Anlægget består af en række pæle af stål, der tilsammen danner et sneglemønster ude i vandet.
Pælene er forbundet af tykke reb, så blinde og svagtseende nemt kan orientere sig og bade sikkert.
Sådan ser Havfruefløjterne ud.
Et reb går i en spiral ind mod midten, så man enten kan følge rebet, eller gå lidt ud i vandet og så 'krydse over' og ramme et andet reb.
'Jeg ville være tryg ved at svømme her'Brian Sørensen er 43 år gammel og bor i Fredericia.
Han er svagtseende - ifølge eget udsagn lige på grænsen til, at man ligeså godt kunne kalde ham blind.
Han kan intet se på sit højre øje, og på det venstre øje har Brian Sørensen blot 0,5 procent syn.
Han har testet det nye anlæg og er begejstret.
- Det vil klart være noget, jeg vil bruge.
Jeg vil gerne tage familien ud og bade med dem her.
Jeg ville også være tryg ved at tage et svømmetag ud i vandet, fordi jeg ved, at jeg vil ramme rebet igen, siger Brian Sørensen.
Hans kone er helt blind, og de har sammen to børn på henholdsvis to og fire år, der begge har synet i behold.
Glad for stien ned til anlæggetBrian Sørensen fremhæver rebene, og at de er formet, så det er svært at svømme ud af ’sneglen’.
- Forskellen på det her og så at svømme på åbent hav, det er, at jeg har styr på, hvor jeg er i vandet.
Jeg rammer noget reb på et tidspunkt, og derfor kan jeg være sikker, når jeg tager ud, og jeg kan have styr på familien også, siger Brian Sørensen.
Brian Sørensen foran Havfruefløjterne på Østerstrand i Fredericia.
Han fremhæver også stien ned til selve anlægget, fordi det gør det nemt som blind at finde sine ting på stranden igen, efter at man har været i vandet.
Fredericia Kommune har planlagt badeanlægget Havfruefløjterne sammen med Dansk Blindesamfund, og både Trygfonden og Friluftsrådet har været med til at betale for det.
Kommunen er klar til at rette tilHos Fredericia Kommune glæder Christian Bro, formand for Miljø- og Teknikudvalget, sig til, at en masse blinde og svagtseende kan fortælle om deres oplevelser med anlægget.
- Nu skal vi have erfaringer med det, og de skal selvfølgelig deles.
Hvis der er noget, der skal rettes til, så gør vi selvfølgelig det, siger han.
- Vi har et stort kursuscenter for Dansk Blindesamfund, Fuglsangcentret, og de har allerede annonceret, at de gerne vil lave udflugter herned, siger Christian Bro.
Udvalgsformanden fortæller også, at anlægget udmærket kan bruges af andre end blinde og svagtseende.
- Det er ikke et eksklusivt anlæg.
Hvis man er utryg ved at gå i vandet, kan man også bruge det, selvom det primært er tænkt til blinde og svagtseende, siger han.
FacebookTwitterKopier linkEmner:TrygFonden|Øjenlidelser|Dansk Blindesamfund|Fredericia|Fredericia Kommune




https://www.dr.dk/nyheder/politik/soeren-espersen-kalder-danmark-en-kryster-i-sag-om-russisk-gasledning

Nord Stream 2Se temaPolitikSøren Espersen kalder Danmark 'en kryster' i sag om russisk gasledningNord Stream 2 har været et kæmpe dilemma for Danmark, siger Radikale og Venstre.
Dansk Folkepartis Søren Espersen mener, at to år spildt med at forhale processen med Nord Stream 2.
Den bliver anlagt alligevel, lyder det.
Af Theis Lange Olsen29.
juni 2019 kl.
16.
50Bemærk: artiklen er mere end 30 dage gammelLæs op- Krystere, der ikke selv tør at tage stilling.
Den afgående danske VLAK-regering, Socialdemokratiet og De Radikale bliver ikke set på med milde øjne af udenrigsordfører Søren Espersen (DF) i sagen om Nord Stream 2.
De har alle trukket processen i langdrag, og det har haft betydning for, at det tysk-russiske gasprojekt nu dropper plan A, der ville føre gasrørledningen igennem dansk territorialfarvand.
Men gasrørledningen vil med al sandsynlighed blive anlagt alligevel, bare i internationalt farvand, lidt længere væk fra Bornholm.
Dermed er forhalingen reelt sket uden anden effekt, end at Danmark har udstillet manglende beslutningskraft, lyder det fra DF'eren.
Hvad er Nord Stream 2?
Det er en 1.
225 kilometer lang gasrørledning, der skal løbe fra Rusland til Tyskland gennem Østersøen.
Nord Stream 2, der har det russiske energiselskab Gazprom i ejerkredsen, søgte i april 2017 om at føre en 1.
224 kilometer lang gasledning gennem dansk søterritorium syd om Bornholm.
Få måneder efter vedtog Folketinget en lov, der gør det muligt at sige nej til denne linjeføring af sikkerhedspolitiske grunde.
Mange danske politikere er nemlig bekymrede for konsekvenserne for blandt andet Ukraine.
Ansøgningen er netop trukket tilbage, da Nord Stream 2 ikke vil vente længere på en afgørelse.
I dag leverer russerne knap 40 procent af al den gas, som EU-landene - heriblandt Danmark - importerer.
Det skal efter planen stige med 55 milliarder kubikmeter om året, når den nye gasrørledning bliver taget i brug.
Nord Stream 2 er den anden gasledning fra Rusland til Tyskland gennem Østersøen.
Kilde: Ritzau og Nord Stream.
- Man vakler imellem Tyskland og Rusland og vil ikke genere nogen af dem, men vil helst have, at EU ordner det hele.
Danmark er ved at miste sin egen selvstændige udenrigspolitik, siger Søren Espersen.
Han anerkender ikke, at Danmark har stået i en svær situation med et krydspres fra Rusland og Tyskland på den ene side og USA og en række EU-lande på den anden side.
Tyskerne har hele tiden fastholdt, at gasrørledningen er et rent kommercielt anliggende.
Men frygten fra en række andre lande, blandt andet USA, har især været, at EU bliver for afhængig af russisk gas, og at det kan bruges som pressionsmiddel mod medlemslande og skade EU’s forsyningssikkerhed.
- Det her er en ret banal handelsaftale, hvor tyskerne gerne vil have den russiske gas, og Rusland gerne vil levere.
Der er ikke mere i det.
Man har gjort det til et storpolitisk spil, hvilket er ganske urimeligt, siger DF's udenrigsordfører.
DF: To år er spildtHvordan kan du afvise, at russerne ikke vil bruge den her gasrørledning som et pressionsmiddel?
- Det afviser jeg, for det er der ikke tradition for, når det gælder energiforsyning.
Selv under det koldeste af Den Kolde Krig var der energileverancer hen over Jerntæppet.
Jeg kan godt forstå, at russerne er trætte af det her.
Og nu er det ironiske, at både russerne og tyskerne er irriterede på os.
Men viser historien ikke, at russerne netop er utilregnelige, som vi blandt andet har set i Østukraine, som de invaderede?
Er det ikke med god grund, at der er frygt for, at de kan misbruge den her gasrørledning?
- At bruge handel som pressionsmiddel er noget, kineserne gør i stor stil i forhold til Danmark.
Det har ikke fundet sted i forhold til Rusland.
Som jeg siger, så er der ikke tradition for at bruge energi som pressionsmiddel.
Nu har vi spildt to år, og det kommer til at betyde noget for de tyske forbrugere, siger Søren Espersen.
Med plan A ude af billedet står Nord Stream tilbage med en plan B, men også en plan C.
Plan B går nord om Bornholm, mens plan C går syd om - begge igennem internationalt farvand.
Tyske virksomheder har investeret mange penge i Nord Stream2-projektet, og det er den forhenværende kansler, Gerhard Schröder, der står i spidsen for det.
Både plan B og C skal godkendes, hvis gasrørledningens placering er miljø- eller skibstrafiksmæssigt forsvarlig, og det tyder alt på, at den er.
Derfor er det vigtigt, at Danmark nu arbejder for, at EU opstiller nogle krav, som gør, at russerne ikke kan misbruge gasledningen, lyder det fra udenrigsordfører og tidligere udenrigsminister Martin Lidegaard (R).
- Min bekymring er, at Rusland vil bruge den her ledning til at presse nabostaterne endnu mere, herunder Ukraine.
Vi skal være helt sikre på, at russerne ikke bruger det her til at forvride konkurrencen på det europæiske marked eller i deres eget geopolitiske spil, siger han.
R og V uenige om EU's rolleMartin Lidegaard afviser kritikken af, at Danmark har opført sig kryster-agtigt i sagen.
- Jeg kan slet ikke se, at vi har været krystere.
Danmark har haft et kæmpe dilemma i den her sag.
Enten kom vi til ene land at stå over for Rusland og Tyskland, hvilket ikke er særlig sjovt.
Eller også skulle vi svigte nogle sikkerhedspolitiske interesser på vegne af Europa.
- Det har været svært at håndtere.
Nu er vi ude af den kattepine.
Men dilemmaet består, og det er kun EU, der har styrken til at sikre, at det ender med at blive en god sag.
Hvordan kan I være så sikre på, at russerne vil misbruge den er ledning?
- For Rusland er energipolitik også geopolitik.
De har altid brugt energi i deres udenrigspolitik.
Og udfordringen er, at ledningen er ejet af Gaszprom med 51 procent.
Og Gaszprom er lig Putin, siger Martin Lidegaard.
Kortet viser de foreslåede ruter for Nord Stream 2.
Den mørkeblå linje er Nord Stream, som allerede eksisterer.
Den mørkegrønne og lysegrønne er fra tidligere ansøgninger, mens den sorte linje markerer foreslaget i den nyeste ansøgning.
Nord Stream 2 AG har nu droppet den første ansøgning.
Kilde: www.
nord-stream2.
comI Venstre er udenrigsordfører Michael Aastrup Jensen dog knap så optimistisk som Martin Lidegaard, når det kommer til EU's handlemuligheder.
- Vi har brugt EU til at prøve at se, om vi kunne få enighed, og tyskerne har reelt nedlagt veto.
Det gør, at EU ikke er en reel mulighed.
Og det er nok desværre virkelighed, at Nord Stream 2 kommer til at ligge der, siger han.
Det ærgrer Michael Aastrup Jensen, at der nu er udsigt til, at naturgas i stadig større mængder vil blive pumpet ind i Europa på et tidspunkt, hvor der for alvor skal skrues op for den grønne omstilling.
- Derfor er der reelt ikke behov for en Nord Stream 2.
Vi skal jo have en grøn omstilling og dermed ikke gas, siger Michael Aastrup Jensen.
EU har et mål om at være klimaneutral i 2050.
Udenrigsminister Jeppe Kofod (S) meddeler i et skriftligt svar til DR Nyheder, at det er Nord Stream 2's egen beslutning at trække deres ansøgning, og at den kommende proces hører under Klima-, Energi- og Forsyningsministeriet og "ikke omfatter en vurdering af udenrigspolitiske hensyn".
Klima-, energi- og forsyningsminister Dan Jørgensen (S) ønsker ikke at kommentere sagen.
FacebookTwitterKopier linkEmner:Dan Jørgensen (politiker)|Jeppe Kofod (politiker)|Rusland|Naturgas|Venstre




https://www.dr.dk/nyheder/regionale/fyn/smaaoeer-blomstrer-op-om-sommeren-vil-lokke-folk-paa-besoeg-og-faa-dem-til

FynSmåøer blomstrer op om sommeren: Vil lokke folk på besøg - og få dem til at bliveFestivaler og kulturdage lokker folk til småøerne, og øboerne er vilde med det.
Æblehaven på Skarøfestivalen, hvor koncerterne bliver spillet.
Her til en koncert med C.
V.
Jørgensen under festivalen i 2018.
Af Anne Mette Dam Thrane29.
juni 2019 kl.
14.
49Bemærk: artiklen er mere end 30 dage gammelLæs opFamiliehøjskole på Anholt, musikfestival på Avernakø, Omø Kulturdage, DGI idrætslejr på Agersø, Lovestorm-dag på Fejø og meget, meget mere.
Der er nok af tillokkende arrangementer på de danske småøer – især henover sommeren.
Faktisk så mange, at man kan tale om en opblomstring af initiativer på småøerne, mener Dorthe Winther, der er formand for Sammenslutningen af Danske Småøer.
- Vi ser flere og flere initiativer på festivalområdet med musikdage og arrangementer i løbet af sommeren.
Og i kølvandet på det kommer der også spisesteder og små cafeer, siger Dorthe Winther, der selv bor på Omø.
Det handler om at så et frø i hovedet på de folk, som kommer på vores øer, og vise dem, at det faktisk også er muligt at bo, leve og arbejde på en lille øDorthe Winther, formand for Sammenslutningen af Danske Småøer.
Bag de mange arrangementer ligger der ofte en klar strategi, mener formanden.
- Vi vil gerne vise vores ø frem.
Det handler om at så et frø i hovedet på de folk, som kommer på vores øer, og vise dem, at det faktisk også er muligt at bo, leve og arbejde på en lille ø, siger Dorthe Winther.
Udsolgt på under ét minutEt af de seneste ø-initiativer er den årlige musikfestival på Avernakø, Avernax, som til august afvikles for tredje år i træk.
- Man skal have en festival på Avernakø for at få nogle flere mennesker herover, for at give øen et boost og for at få øen sat på landkortet, siger Mikkel Mortensen, som er en af medarrangørerne af Avernax.
Strategien med at bruge festivalen til at skabe interesse for ølivet har de også haft i beboerforeningen på Avernakø, fortæller Laura Storm, som er med i beboerforeningen.
- Vi har i beboerforeningen haft nogle tanker om, hvordan man kan forsøge at tiltrække de her festivalgæster.
Men det er ikke sådan, at man bare lige besøger en festival, og så køber man et hus, og vi har ikke særlig mange huse til salg, siger hun.
Beboerforeningen har dog længe arbejdet på at få nye byggegrunde til salg på øen, og her kan beboerforeningen få glæde af festivalen.
- Vi har snakket med Avernax om at bruge deres platform til at reklamere for et par byggegrunde, og det er de meget villige til at hjælpe os med, siger Laura Storm.
Under festivalen oplever Laura Storm også en stor interesse for ølivet fra festivalgæsterne.
- Det spørgsmål, jeg får mest, er helt klart, hvordan det er at bo herovre, hvordan det er at være herovre om vinteren og hvordan det er at være børnefamilie herovre, siger hun.
- Det er megadejligt herude i vandkanten, siger Laura Storm, der til dagligt bor på Avernakø med sin familie.
 Avernakø set fra havet.
 Under Avernax er der blandt andet en lille scene ude i vandet, hvor de mindre bands optræder.
1 / 3- Det er megadejligt herude i vandkanten, siger Laura Storm, der til dagligt bor på Avernakø med sin familie.
1 / 3Avernakø set fra havet.
2 / 3Under Avernax er der blandt andet en lille scene ude i vandet, hvor de mindre bands optræder.
3 / 3Samarbejde mellem øboere og folk udefraAvernax er arrangeret af en flok venner, som igennem en årrække er kommet på Avernakø, og en af arrangørerne har netop selv købt sommerhus på øen.
Og det er typisk, at det er folk, der har en tilknytning til øerne, som får iværksat arrangementerne.
- Øboerne gør det selv, og der kommer folk udefra og er med til at lave det i samarbejde med øboerne, siger Dorthe Winther, formanden for Sammenslutningen af Danske Småøer.
Målet med Avernax var i første omgang at holde en havefest for de nærmeste venner, men det udviklede sig til en festival, der i dag rummer 600 gæster, og som blev udsolgt på under ét minut, da årets billetter blev frigivet i november.
- Jeg tror, at det handler om den intimitet, der er, og den ro, folk føler, når de kommer herover.
Lokationen er bare helt fantastisk, siger medarrangør Jacob Stadil.
- Vi elsker Avernakø helt i ind hjertet, siger Jacob Stadil, der her ses på havnen på Avernakø.
Han er medarrangør af Avernax.
Unikt og mere intimtLasse Bekker er arrangør af Skarøfestivalen og selv en af de 30 fastboende på Skarø.
Han er enig i, at en ø-festival kan noget helt særligt.
Han mærker også et øget fokus og interesse fra folk på fastlandet efter at være med.
- Det er en fuldstændig unik ramme at træde ind i.
Man er sammen på en helt speciel måde.
Og for at bevare det unikke er det vigtigt at holde ø-festivalen i en lille skala, mener Lasse Bekker.
- Vi skal ikke være flere end 1.
500 mennesker, selvom der var udsolgt sidste år, og der er udsolgt igen i år.
Det skal være en lille ting, og det skal være på øens præmisser, siger han.
Succes med restaurant på LyøSamme interesse oplevede tre unge københavner-kokke på Lyø sidste år.
I mandags genåbnede de Café Lyø for fjerde sommersæson, og det har været en stor succes.
- Jeg håber måske, at der kommer lidt flere skyer på himlen i år, end der var sidste år, for det var godt nok utroligt, hvor mange mennesker der endte med at komme over på Lyø, siger Alexander Stjøstrøm, som er en af forpagterne af Café Lyø.
Urs Fiedler (tv.
) og Alexander Sjøstrøm (th.
) er to af de tre forpagtere, som har drevet restauranten Cafe Lyø siden 2016.
 Kokken Urs Fiedler gør den første store portion kartofler klar til Cafe Lyøs pomfritter, som tit er meget populære.
 Pizzaovnen kan rumme tre pizzaer af gangen og står ude på terrassen, så Urs Fiedler får gået en del ture i pendulfart mellem køkken og pizzaovn i løbet af en sæson.
Inden opstart skulle den brændes igennem med grene og kviste.
 Café Lyø ligger circa 20 minutters gang fra færgen.
1 / 4Urs Fiedler (tv.
) og Alexander Sjøstrøm (th.
) er to af de tre forpagtere, som har drevet restauranten Cafe Lyø siden 2016.
1 / 4Kokken Urs Fiedler gør den første store portion kartofler klar til Cafe Lyøs pomfritter, som tit er meget populære.
2 / 4Pizzaovnen kan rumme tre pizzaer af gangen og står ude på terrassen, så Urs Fiedler får gået en del ture i pendulfart mellem køkken og pizzaovn i løbet af en sæson.
Inden opstart skulle den brændes igennem med grene og kviste.
3 / 4Café Lyø ligger circa 20 minutters gang fra færgen.
4 / 4Restauranten har kun åbent i sommerhalvåret, hvor der strømmer mange turister til øen, men i beboerforeningen på Lyø vil man gerne have udvidet åbningstiderne.
- Det ville være fint, hvis caféen kunne holde åbent hele året med nogle små arrangementer for eksempel nogle små intime koncerter med lækker mad, siger Barbara Strøm-Baris, der er bestyrelsesmedlem i beboerforeningen på Lyø.
Barbara Strøm-Baris er glad for at bo over for Café Lyø, hvor hun har et Bed & Breakfast.
Tit sender hun sine gæster over på Café Lyø for at smage på de populære pomfritter.
Øboerne bakker opFor at det kan lykkes at stable arrangementer på benene, er det altafgørende, at de fastboende bakker op.
- Hvis vi ikke havde øboernes opbakning til festivalen, var der ikke nogen festival.
Vi er afhængige af, at de synes, det er en god idé.
De ser det som en positiv ting for øen, fordi den skaber noget omtale for de små øer, siger Jacob Stadil fra Avernax.
Det er en af beboerne helt enig i.
- Jeg synes, det giver noget liv på øen.
Det er dejligt med nogle mennesker herovre.
Den her glæde, som hele festivalen summer af, er rigtig dejligt at få ind på øen.
Vi øboere hjælper til, hvor vi kan.
Der kan være nogle, der har bagt en kage, eller som hjælper med at pille det hele ned igen, fortæller Laura Storm.
At øboerne er behjælpelige kom tydeligt til udtryk på Avernakø sidste år.
- Sidste år blev Avernakø ramt af en lille storm under festivalen, og mange gæster mistede deres telt; men når der opstår problemer, viser øen sig fra sin bedste side, fortæller Mikkel Mortensen.
Mikkel Christoffersen er ansvarlig for mad og drikke på Avernax.
På billedet ses han med sin søn, Max, foran deres sommerhus, som familien bor i meget af sommeren.
Inden for kort tid lå folk i diverse lader og forsamlingshuset og blev indlogeret forskellige steder.
Logistikken er det sværesteArrangementer på småøer er charmerende - men de kan også være udfordrende.
- Det er fantastisk besværligt at fragte en festival til en lille ø med en lille færge, som vi samtidig skal deles med Drejø om uden at træde dem for meget over tæerne, så det er den største udfordring, siger Lasse Bekker fra Skarøfestivalen.
Også forpagterne af Café Lyø mener, at logistikken er den største udfordring.
- Hvis dine varer kommer klokken 14, så skal du have tid til at hente tingene (på havnen, red.
), og i en travl hverdag skal man medregne den slags små besværligheder, siger Alexander Sjøstrøm.
Giver noget tilbageMen det er ikke kun øboerne, der hjælper arrangørerne med at få de forskellige begivenheder i mål, også arrangørerne forsøger også at give noget tilbage til øerne.
Til Avernax har styregruppen købt elværktøj for 100.
000 kroner, som de har fået af Albanifonden, til op- og nedtagning af festivalpladsen.
- Så skal vi ikke låne det ude i byen.
Tanken med det er, at det skal benyttes på Avernakø året rundt, så beboerne også kan få glæde af det, siger Jacob Stadil.
Samtidig forsøger Avernax-styregruppen at handle lokalt.
- Nogle af de råvarer, der bliver produceret herovre på øen, køber vi og bruger, fortæller Mikkel Christoffersen, som er ansvarlig for mad og drikke under Avernax, og fortsætter:- Vi har også en lille drøm om at lave cider her fra øen, og det betyder også, at vi skal lave noget i den mellemliggende periode (hvor der ikke er festival, red.
), fordi æblerne jo først er modne til september.
Og så er det en proces, hvor vi skal have inddraget øboerne, siger han.
FacebookTwitterKopier linkEmner:Avernakø|Caféer og barer|Omø|Danske Gymnastik- og Idrætsforeninger|Musikfestivaler




https://www.dr.dk/nyheder/kultur/skuespiller-jesper-langberg-er-doed

KulturSkuespiller Jesper Langberg er dødSkuespiller Jesper Langberg er død, 78 år.
Det oplyser hans datter Kristina Langberg til Ritzau.
Skuespiller Jesper Langberg er død 78 år gammel.
29.
juni 2019 kl.
14.
04 | opdateret 29.
juni 2019 kl.
14.
37Bemærk: artiklen er mere end 30 dage gammelLæs opDen danske skuespiller Jesper Langberg er lørdag formiddag død efter kort tids sygdom, 78 år gammel.
Det oplyser hans datter Kristina Langberg til Ritzau.
Jesper Langberg døde hjemme omgivet af sine tre ekskoner, skuespillerinden Susanne Heinrich, designeren Hanne Mørup og skuespillerinden Eva Jensen.
Jesper Langberg spillede i tv-serien 'Matador' blandt andet over for Helle Virkner.
 Jesper Langberg nåede at blive gift tre gange.
Her ses Jesper Langberg med sin første kone, skuespilleren Susanne Heinrich.
 Jesper Langberg spillede i tv-serien 'Sommer' blandt andet over for Lars Ranthe.
Langberg spillede den demensramte læge Christian Sommer.
1 / 3Jesper Langberg spillede i tv-serien 'Matador' blandt andet over for Helle Virkner.
1 / 3Jesper Langberg nåede at blive gift tre gange.
Her ses Jesper Langberg med sin første kone, skuespilleren Susanne Heinrich.
2 / 3Jesper Langberg spillede i tv-serien 'Sommer' blandt andet over for Lars Ranthe.
Langberg spillede den demensramte læge Christian Sommer.
3 / 3BLÅ BOGNavn: Jesper Langberg.
Alder: 78 år.
Fødested: Frederiksberg 20.
oktober 1940.
Søn af: Sigurd Langberg og Karna Løwenstein-Jensen.
Nationalitet: Dansk.
Uddannelse:1962-1965:Blev uddannet skuespiller på Det Kongelige Teaters Elevskole.
Civilstand:Han har været gift med Susanne Heinrich, Hanne Mørup og Eva Jensen, men boede frem til sin død alene.
Han efterlader sig tre børn.
Karriere:Jesper Langberg har medvirket i et hav af danske film.
Langberg fik sine første roller i 1965 i film som "Flådens friske fyre", "Pigen og millionæren" og "Een pige og 39 sømænd".
I 1968 blev han tildelt en Bodil for sin hovedrolle i filmen "Sådan er de alle".
I 1994 fik han endnu en for bedste birolle i "Det forsømte forår", og 20 år senere fik han en Æresbodil for sit bidrag til den danske filmscene.
Mange vil også huske Jesper Langberg for sin rolle som bankdirektøren Kristen Andersen-Skjern i serien "Matador".
Jesper Langberg medvirkede i de senere år i film og serier som "Kongekabale", "Kandidaten" og "Sommer" inden han trak sig tilbage i 2013.
Læs også:Æresbodil til Jesper LangbergDet er blandt andet fra rollen som Omegnsbankens direktør Kristen Skjern i "Matador", den håbløse kriminalassistent Mortensen i "Olsen-bandens store kup" og den demensramte læge Christian Sommer i DR's dramaserie "Sommer", at mange danskere kender ham.
Det var imidlertid i 1965, at han fik gennembrud på det store lærred, da han spillede med i "Flådens friske fyre", "Pigen og millionæren" og "Een pige og 39 sømænd".
Lå til familienJesper Langberg var søn af skuespillerne Sigurd og Karna Langberg, mens hans storebror var den kendte skuespiller og instruktør Ebbe Langberg, som døde i 1989.
Undervejs i sin karriere er Jesper Langberg blevet tildelt en lang række af priser.
I 1968 fik han en Bodil-statuette for bedste hovedrolle for sin rolle i "Sådan er vi alle".
I 1993 fik han tildelt endnu en Bodil-statuette.
Denne gang for bedste birolle i filmatiseringen af bogen "Det forsømte forår".
I 2014 modtog han en Æres-Bodil for sin karrieres lange bidrag til dansk film.
I 2013 trak den ranglede og engang rødhårede skuespiller sig tilbage fra skuespilfaget efter sin 50- års jubilæumsforestilling "Kærestebreve" på Folketeatret.
/ritzau/FacebookTwitterKopier linkEmner:Teater|Folketeatret|Skjern|Ebbe Langberg (skuespiller)|Jesper Langberg (skuespiller)




https://www.dr.dk/nyheder/regionale/syd/dansk-kunstmuseum-viser-50-sjaeldne-peter-plys-tegninger-vi-overvaager

Syd- og SønderjyllandDansk kunstmuseum viser 50 sjældne Peter Plys-tegninger: 'Vi overvåger billederne i døgndrift'Tegningerne har tidligere været udstillet i London, Paris og Japan.
(Foto: E.
H.
Shepard © E.
H.
Shepard & Egmont UK Limited 1970/1974)Af Marie De Fine Skibsted29.
juni 2019 kl.
15.
44Bemærk: artiklen er mere end 30 dage gammelLæs op- Det er helt galimatias, men vi kan da godt prøve at ringe derover.
Sådan reagerede formand for Fanø Kunstmuseums bestyrelse, Birgitte Schack Rasmussen, da ét af bestyrelsens andre medlemmer foreslog en udstilling med de originale tegninger af Peter Plys.
Tegningerne blev skabt af den britiske illustrator Ernest Howard Shepard og blev brugt som illustrationer til A.
A.
Milnes berømte børnebog om drengen Jakob og hans venner; Peter Plys, Grisling, Æsel og de andre dyr i Hundredemeterskoven.
Til daglig bliver de opbevaret i arkivet på Surrey University i England, og de har tidligere været udstillet i Japan, Paris og London.
Fra i dag kan i alt 50 tegninger opleves på Fanø Kunstmuseum.
Universitetets arkivleder, Helen Roberts, tog nemlig turen til Fanø, og her lykkedes det museets bestyrelse at overbevise hende om, at tegningerne også skulle vises på den lille sydvestjyske ø.
- Og så tror jeg, at der var sådan en god kemi imellem os, at hun sagde: 'Det er i orden.
Vi kører det', fortæller Birgitte Schack Rasmussen.
Sidste år besøgte lederen af det britiske arkiv på Surrey University i England Fanø Kunstmuseum i Sønderho.
(© Fanø Kunstmuseum)Øget sikkerhed og beredskabsplanUdstillingen har været flere år undervejs, og Fanø Kunstmuseum har fået støtte fra adskillige fonde og Fanø Kommune, før den kunne realiseres.
- Alene transporten af billederne er dyr, siger Birgitte Schack Rasmussen.
Samtidig har det været nødvendigt at øge sikkerheden.
- Vi har lavet en beredskabsplan, som decideret går på den her udstilling.
Og der skal også være én, der kontrollerer billederne, både når de bliver hængt op, og når de bliver taget ned igen.
Bestyrelsesmedlem i Fanø Kunstmuseum Jan Egesborg var ham, der fik ideen til udstillingen, og han bekræfter, at sikkerheden har højeste prioritet.
- Vi har opgraderet sikkerheden, og vi har ansat vagter, der skal passe på tegningerne.
For der er mange strikse regler i forhold til, hvordan publikum skal agere, siger Jan Egesborg.
- Vi overvåger billederne i døgndrift.
Ikke fysisk hele tiden, men der er overvågning af billederne.
Det er jo meget værdifulde tegninger, der aldrig før er vist i Danmark, siger Jan Egesborg.
Sidste år blev én af Shepards originale Peter Plys-tegninger solgt via et britisk auktionshus for over 3,5 millioner kroner.
Det blev dermed den dyreste bogillustration, der nogensinde er blevet solgt på auktion.
Mange gæster var mødt op på Fanø for at se de unikke Peter Plys-tegninger.
 I alt 50 Peter Plys-tegninger er udstillet på Fanø Kunstmuseum.
 Sikkerheden er blevet voldsomt opgraderet, da der er tale om nogle dyre og originale tegninger.
1 / 3Mange gæster var mødt op på Fanø for at se de unikke Peter Plys-tegninger.
1 / 3I alt 50 Peter Plys-tegninger er udstillet på Fanø Kunstmuseum.
2 / 3Sikkerheden er blevet voldsomt opgraderet, da der er tale om nogle dyre og originale tegninger.
3 / 3Finurlige tegninger med engelsk humorIfølge Birgitte Schack Rasmussen er Walt Disneys tegninger af Peter Plys mere kendte end de oprindelige, der til gengæld er mere specielle, mener hun.
- Shepards tegninger har noget finurligt og også engelsk underspillet humor.
Og det er det, man får mulighed for at se, når man ser Shepards og ikke Walt Disneys meget prangende farver.
De er sådan helt anderledes underspillet.
Udstillingen 'Peter Plys' magiske verden' kan opleves på Fanø Kunstmuseum frem til den 1.
september.
Læs også:Tegning fra Peter Plys er solgt for over 3,5 millioner kronerFacebookTwitterKopier linkEmner:Fanø Kunstmuseum|Fanø|Japan|Museer|Fanø Kommune




https://www.dr.dk/sporten/badminton/anders-antonsen-spiller-sig-ubesvaeret-i-finalen-i-minsk

BadmintonAnders Antonsen spiller sig ubesværet i finalen i MinskAnders Antonsen slog overlegent Misha Zilberman i European Games-semifinalen.
Line Kjærsfeldt tabte i semifinalen.
29.
juni 2019 kl.
12.
38Bemærk: artiklen er mere end 30 dage gammelLæs opDen danske badmintonspiller Anders Antonsen er klar til finalen i herresingle ved European Games i Minsk.
Lørdag sejrede han i suveræn stil over israeleren Misha Zilberman med sætcifrene 21-9, 21-11 i semifinalen.
I finalen må danskeren også påtage sig favoritrollen, når han skal dyste mod franskmanden Brice Leverdez, der ligger nummer 33 i verden.
Den 33-årige franskmand vandt sidste år bronze ved europamesterskabet.
Hør Anders Antonsens tanker om den begrænsede modstand, han har mødt på sin vej til finalen ved European Games i klippet.
- Han er en tricky modstander, som kan spille rigtig gode kampe, når han er underdog.
Han har presset mange af de allerbedste i verden, så jeg tror, at det bliver en god finale, siger Anders Antonsen til DR.
Semifinalemødet mellem verdens nummer 13 og 42 blev aldrig spændende.
Hurtigt var danskeren foran med 10-3 og havde reelt afgjort første sæt midtvejs.
Kun i spillet lige omkring nettet så Zilberman ud til at kunne volde Antonsen lidt problemer.
I begyndelsen af andet sæt fik israeleren for første gang noget, der kunne minde om et overtag, da han kom foran 3-0.
Kort efter var den 22-årige dansker dog i front med 6-5, og herfra kørte han sætsejren hjem i næsten lige så sikker stil som i første sæt.
Kjærsfeldt er udeI den første semifinale lørdag eftermiddag måtte topseedede Line Kjærsfeldt, der er forsvarende mester i turneringen, se sig slået af den tredjeseedede brite, Kirsty Gilmour, der vandt 13-21, 21-16, 21-8.
Kjærsfeldt åbnede semifinaleballet.
I første sæt gjorde Gilmour det helt jævnbyrdigt til lidt længere end halvvejs, men så fik danskeren overtaget og var bedst.
Efter en god pointserie tog Kjærsfeldt sættet 21-13.
I andet sæt var der derimod Gilmour, der fik overtaget midtvejs, da hun gik fra 11-11 til 18-12, der blev vekslet til sætsejr 21-16.
Danskeren kom bedst ud til tredje sæt og kom foran 4-2, men momentum tippede hurtigt over til Gilmour, der med syv point i træk kom på 9-4.
Kjærsfeldt kunne slet ikke finde sit spil, og Gilmour fortsatte dominansen, selv om hun ved stillingen 9-5 måtte have tapet sin højre arm op.
Gilmour sluttede overlegent og vandt 21-8.
/ritzau/FacebookTwitterKopier linkEmner:Minsk|Anders Antonsen (badmintonspiller)|Badminton




https://www.dr.dk/nyheder/detektor/detektor-desvaerre-nej-tivoli-en-tur-i-rutschebanen-modvirker-ikke-stress

DetektorDetektor: Desværre nej, Tivoli, en tur i Rutschebanen modvirker ikke stressLatter kan have en kort, positiv effekt, men løser ikke problemet med stress.
Af Jakob Stobbe29.
juni 2019 kl.
14.
11Bemærk: artiklen er mere end 30 dage gammelLæs opTivoli inviterede for nylig alle til en gratis tur i 'Rutschebanen' med en glædelig nyhed: Tivoli kunne nemlig fortælle, at en tur i den gamle forlystelse kan "modvirke stress".
Samtidig hævder Tivoli, at det er "videnskabeligt bevist", at en tur i 'Det Gyldne Tårn' er sund.
Tre stresseksperter er uenige i påstandene.
Forskning bakker heller ikke op om Tivolis påstande.
Hvad siger Tivoli?
Skærmklip fra Tivolis annonce på Facebook.
I en pressemeddelelse fra 7.
juni i år inviterer Tivoli alle på en gratis tur i 'Rutschebanen' – og fortæller om de positive effekter ved "et godt grin".
Tivoli skriver blandt andet:•Undersøgelser viser, at et godt grin er sundt, løfter humøret og modvirker stress.
•En rutsjebanetur kan også være med til at modvirke stress.
•Vidste du at en tur i en forlystelse giver energi, sænker stressniveauet og er godt for immunforsvaret?
Og det er ikke kun 'Rutschebanen', der angiveligt har positive effekter.
I en video på Facebook har Tivoli også reklameret for forlystelsen 'Det Gyldne Tårn' med store løfter:– Er det sundt at sidde i 63 meters højde og derefter dale i frit fald?
Ja, og det er videnskabeligt bevist, skriver Tivoli.
Det har vi fundet ud afDetektor har være i kontakt med flere stresseksperter og bedt dem forholde sig til Tivolis påstande om, at det kan modvirke stress, hvis man tager en tur i 'Rutschebanen' eller 'Det Gyldne Tårn'.
De er alle enige om, at der ikke findes solidt forskningsmæssigt belæg for Tivolis påstand:– Overordnet tænker jeg, at det er et sjovt markedsføringsstunt, der om ikke andet får smilet frem.
Men jeg tænker, at de lige presser citronen ved at konkludere, at forlystelser er stressreducerende, siger Janne Skakon fra Psykologisk Institut på Københavns Universitet og uddyber:– Stressbegrebet bruges i flæng, og vi skal passe på med at tage for let på begrebet, fordi der rent faktisk er en relativt stor gruppe mennesker, der er alvorligt belastet af stress.
Og der er jo ingen sammenhæng med en tur i Tivoli og reduceret stress for den gruppe mennesker.
Så i yderste konsekvens ville det kunne opfattes som misforstået og måske også respektløst, siger hun.
Der findes forskning, som tyder på, at latter kan have en positiv effekt på kroppen.
Blandt andet ser man i nogle studier, at niveauet af stresshormoner som eksempelvis kortisol falder, når man ler.
Men man kan ikke uden videre derfra konkludere, at man kan afhjælpe stress ved at tage en tur i en forlystelse, understreger professor i sundhedspsykologi Bobby Zachariae fra Aarhus Universitet, som også forsker i stress:– Selvom latter efter al sandsynlighed kan have en forbigående, positiv effekt på kroppen, så er jeg ikke bekendt med forskning, der siger, at det at køre i rutsjebane skulle være sundt eller afhjælpe stress-symptomer.
Det er der, efter min bedste overbevisning, ikke dokumentation for, siger han til Detektor.
Tanja Kirkegaard, adjunkt fra Psykologisk Institut på Aarhus Universitet, mener heller ikke, Tivoli har belæg for deres påstand.
– Det kan sagtens være, at stressresponset kan falde i situationen.
Men hvad så når man kommer tilbage igen til det, der egentlig stresser en?
Så er det ikke sikkert, at latter har den samme effekt.
Det er den langsigtede effekt, der ikke er påvist, siger hun.
Hvad siger Tivoli til kritikken?
Tivolis pressechef Torben Plank fastholder, at en tur i en forlystelse kan afhjælpe stress:– Der findes masser af undersøgelser og videnskabelige studier, der viser, at en tur i en rutsjebane kan have en betydning for ens velvære, herunder stress.
I har også lagt en video på Facebook, hvor I skriver, at det skulle være videnskabeligt bevist, at det er sundt at dale fra 63 meters højde i 'Det Gyldne Tårn'?
– Den er nok skåret en lille smule skarpt.
Det vil jeg gerne medgive i dag.
Hvis jeg skulle sidde oppe i det tårn, ville jeg nok blive ret stresset, men sådan er folk så forskellige.
Jeg kan ikke pege på nogen undersøgelser, der dokumenter den påstand.
Hvorfor vil I overhovedet kæde bekæmpelse af stress sammen med det at køre i forlystelser?
– Vi vil gerne lave en historie, der er bundet op på noget faglighed.
Og der ér noget faglighed i det.
Det kan du ikke benægte.
Men du erkender, at I ikke har dokumentation for, at en tur i 'Det Gyldne Tårn' skulle være sundt?
– Jeg har ikke noget bevis i forhold til 'Det Gyldne Tårn'.
Det har du ret i.
Men så må jeg henvise til den læge, som også medviker i vores pressemeddelelse, siger Torben Plank.
Detektor har været i kontakt med den læge, som Tivoli citerer i sin pressemeddelelse.
Hun har blandt andet sendt flere links til videnskabelige studier, men ønsker ikke at forholde sig til Tivolis påstand om, at en tur i rutchebanen modvirker stress.
FacebookTwitterKopier linkEmner:Sygdomme og lidelser|Tivoli|Videnskab|Forlystelser|Aarhus Universitet




https://www.dr.dk/nyheder/udland/kaptajn-paa-redningsskib-migranter-anholdt-i-italien

UdlandKaptajn på redningsskib for migranter anholdt i ItalienSea-Watch 3 er gået i land på Lampedusa uden tilladelse.
Den tyske kaptajn blev eskorteret fra skibet af italiensk politi i de tidlige morgentimer.
Af Sean Coogan29.
juni 2019 kl.
15.
53Bemærk: artiklen er mere end 30 dage gammelLæs opDen 31-årige tyske kaptajn Carola Rackete er blevet anholdt af de italienske myndigheder på øen Lampedusa.
Hun beskyldes for at gøre modstand over for et krigsskib, der ikke ville give redningsskibet adgang til havnen i Lampedusa, beretter det italienske statsmedie, RAI.
Ifølge nyhedsbureauet AP påsejlede hun en af kystvagtens motorbåde, da hun sejlede ind i havnen på middelhavsøen.
Læs også:Redningsskib sejler migranter til Italien trods advarsler fra indenrigsministerRackete er kaptajn på redningsskibet Sea-Watch 3, der flere gange tidligere har trukket internationale overskrifter.
Skibet samler nemlig nødstedte migranter op i Middelhavet og har længe været en hovedpine for Italien og landets indenrigsminister, Matteo Salvini, der føler sig svigtet af resten af Europa, når det kommer til de mange tusinde migranter, der forsøger at nå Sydeuropa.
Ikke velkomne i ItalienEfter at have sejlet afventende frem og tilbage på internationale farvande gennem de seneste to uger valgte skibets kaptajn i går at sætte kurs mod den italienske ø Lampedusa med 40 migranter ombord.
- Migranterne er udmattede.
Jeg vil bringe dem i sikkerhed, lød det fra kaptajn Carola Rackete på Twitter.
Dermed trodsede hun flere advarsler fra Salvini, der som leder af det højreorienterede og indvandrerkritiske parti Lega, er kendt for sin hårde linje mod indvandrere og flygtninge.
Læs også:Italiensk minister vil forbyde redningsskibe- De må ikke gå i havn.
Jeg er parat til at sende politiet af sted, sagde ministeren blandt andet i et opslag på Facebook oven på kaptajnens udmelding.
Da Sea-Watch 3 gik i land i de tidlige morgentimer stod ordensmagten allerede talstærkt klar.
Carola Rackete blev anholdt tidligt i morges.
 Migranterne fik i dag lov til at få landjord under fødderne for første gang i flere uger.
 Den tyske kaptajn er blandt andet i problemer for at have påsejlet denne patruljebåd.
 Politiet mandsopdækker migranterne.
13 migranter fra skibet er tidligere blevet modtaget i Italien for at modtage lægehjælp.
 En migrant er tydeligt lettet over at få lov til at komme i land.
1 / 5Carola Rackete blev anholdt tidligt i morges.
1 / 5Migranterne fik i dag lov til at få landjord under fødderne for første gang i flere uger.
2 / 5Den tyske kaptajn er blandt andet i problemer for at have påsejlet denne patruljebåd.
3 / 5Politiet mandsopdækker migranterne.
13 migranter fra skibet er tidligere blevet modtaget i Italien for at modtage lægehjælp.
4 / 5En migrant er tydeligt lettet over at få lov til at komme i land.
5 / 5Siden har den italienske indenrigsminister været aktiv ved tasterne for at give sin udlægning af den seneste udvikling.
Han skriver blandt andet på Twitter, at "piratskibet" er beslaglagt, mens der venter en stor bøde til NGO'en Sea-Watch, der står for driften af redningsskibet.
- Alle migranter er fordelt til andre europæiske lande.
Mission fuldført, lyder meldingen fra Salvini.
Føler sig svigtet af EuropaDen indvandringskritiske italienske indenrigsminister har strammet kursen over for redningsskibe som Sea-Watch 3, som han kun vil tillade at lægge til i italienske havne, hvis andre europæiske lande forpligter sig til at tage imod de ombordværende migranter.
I den verserende sag har flere EU-lande forpligtet sig til at tage imod de 40 migranter, siger den italienske premierminister, Giuseppe Conte, ifølge BBC.
Ifølge AP er der tale om Finland, Frankrig, Tyskland, Luxembourg og Portugal.
Skibet havde dog ikke fået en officiel tilladelse, før det lagde til i den italienske havn.
Det var nødvendigt, for at migranterne endelig kunne komme i sikkerhed, lyder forklaringen fra Sea-Watch.
Lampedusa har i mange år været epicenter for de store migrationer over Middelhavet, da øen er det første stop efter Libyens kyst, hvor mange bådflygtninge bliver samlet op.
Organisationer som Sea-Watch vil ikke lade migranterne gå i land i Libyen, som de kategoriserer som usikkert territorium for dem.
Omvendt pointerer Salvini, at Italien ikke har en interesse i at blive hele Europas flygtningelejr og beskylder redningsorganisationer for at styrke menneskesmugling.
Sidste år ankom cirka 144.
000 migranter til EU - over 50.
000 af dem til Italien.
FacebookTwitterKopier linkEmner:Italien|Matteo Salvini (politiker)|Flygtninge og asylansøgere|Twitter|EU




https://www.dr.dk/nyheder/indland/ulveunger-i-vestjylland-maa-afskaermes-fra-nysgerrige

Ulve i DanmarkSe temaIndlandUlveunger i Vestjylland må afskærmes fra nysgerrigeSkilte og skærpet opsyn skal give fred og ro til de seks ulveunger.
- Ulveungerne har brug for fred og ro til at vokse sig store, siger skovrider Poul Ravnsbæk.
Af Mette Richardt29.
juni 2019 kl.
15.
25Bemærk: artiklen er mere end 30 dage gammelLæs opFor nylig blev seks nye ulveunger opdaget i Vestjylland.
Vildtkameraer fotograferede søndag den 23.
juni ulvehvalpene, der vurderes at være halvanden måned gamle.
Og hvalpene viser sig nu at være så stor en attraktion for nysgerrige sjæle, at Naturstyrelsen må sætte begrænsninger på, hvor folk må færdes i Stråsø Plantage syd for Holstebro, fortæller skovrider Poul Ravnsbæk.
Dyrene er særligt sårbare, mens de er små og har brug for fred og ro til at vokse sig store.
Poul Ravnsbæk, skovrider- Vi prøver at gå stille med dørene om, hvor hvalpene er.
Men vi oplever, at folk begynder at luske rundt med kamera derude.
Så i og med vi har det eneste sted, hvor der er ulve, der yngler i Danmark, så har vi set os nødsaget til at indskrænke færdslen, fortæller Poul Ravnsbæk.
Frem til midten af august skal gæster i Stråsø Plantage holde sig på anviste skovstier, og i et område på cirka 275 hektar bliver det forbudt at færdes uden for vejene.
- Man kan godt færdes og gå sin skovtur ad nogle store skovveje.
Men lige der, hvor ulvene er, skal man blive på de angivne veje.
Man skal kunne gå en tur, som man plejer, men den direkte opsøgende færdsel efter ulvene afskærmer vi, mens hvalpene er små, siger Poul Ravnsbæk.
Læs også:Nyt ulvepar har fået mindst seks hvalpe i VestjyllandTidligere ulveunger blev også skånetDer blev taget samme forholdsregler for to år siden, da et andet ulvepar ynglede i området, ligesom ynglende havørne og fiskeørne på samme måde har fået ro til at kunne etablere sig i den danske natur- Dyrene er særligt sårbare, mens de er små og har brug for fred og ro til at vokse sig store.
- Vi skal finde en balance og vil ikke forstyrre for meget, men vi vil intensivere vores opsyn i området, siger Poul Ravnsbæk.
I marts kunne Miljøstyrelsen fortælle, at et nyt ulvepar bestående af en danskfødt hunulv og en tyskfødt hanulv havde etableret sig syd for Holstebro.
Det er dem, der nu har fået de seks unger.
Peter Sunde, der er seniorforsker på Institut for Bioscience på Aarhus Universitet, har tidligere fortalt, at vi skal forvente, at det her ulvepar kommer til at være i området resten af deres liv, og de vil formentlig producere et kuld hvalpe hvert år.
Det er et tegn på, at ulvebestanden er tilbage på sporet.
- Hvalpene vil være selvstændige til næste forår og vil derefter sprede sig til omgivelserne.
Det vil betyde, at rekrutteringen af nye ulve andre steder i Danmark får et boost, sagde Peter Sunde.
FacebookTwitterKopier linkEmner:Dyr|Jylland|Holstebro|Aarhus Universitet|Miljøstyrelsen




https://www.dr.dk/sporten/formel1/magnussen-faar-ny-gearkasse-og-placeringsstraf

Formel1Magnussen får ny gearkasse og placeringsstrafKevin Magnussen skifter gearkasse inden kvalifikationen i Østrig.
Det kommer til at koste ham en straf.
Kevin Magnussens Haas-racer får ny gearkasse inden Østrigs Grand Prix.
29.
juni 2019 kl.
13.
31Bemærk: artiklen er mere end 30 dage gammelLæs opDen danske racerkører Kevin Magnussen har fået en straf forud for kvalifikationen til Østrigs grandprix.
I den afsluttende træning lørdag formiddag måtte Magnussen pludselig køre i pitten, og efterfølgende har Haas meddelt, at danskerens gearkasse bliver skiftet inden kvalifikationen, der begynder klokken 15.
Det koster fem placeringer i startrækkefølgen i søndagens grandprix at skifte gearkasse i løbet af weekenden.
Det fuldendte en kedelig træning for danskeren.
Efter at have blandet sig i midterfeltet i den første del af træningen dumpede Magnussen længere og længere ned, da kun fik kørt 11 omgange, færrest af alle.
Læs også:Magnussen slutter endnu engang i den tunge endeDanskeren satte den 18.
bedste tid ud af træningens 20 kørere.
52 minutter inde i træningen kunne Haas meddele, at danskeren ikke ville komme ud på banen igen.
På det tidspunkt havde danskerens racer allerede været i pitten i adskillige minutter for at blive undersøgt.
Kort efter meddelte Haas så, at gearkassen skulle udskiftes.
Haas-kollega Romain Grosjean satte den 15.
bedste tid i træningen.
Kevin Magnussen er ikke den eneste, der straffes før grandprixet.
Også Nico Hülkenberg (Renault) skal starte fem placeringer længere tilbage, end det han opnår ved kvalifikationen, mens Carlos Sainz Jr.
(McLaren) starter bagest.
De to kørere var allerede straffet inden lørdagens træning.
Charles Leclerc fra Ferrari var hurtigst.
Mercedes-kørerne Lewis Hamilton og Valtteri Bottas blev henholdsvis toer og treer i træningen.
/ritzau/FacebookTwitterKopier linkEmner:Kevin Magnussen (racerkører)|Lewis Hamilton (racerkører)|Biler|Østrig|Ferrari




https://www.dr.dk/nyheder/udland/europa-koger-flere-er-doede-i-hedeboelgen

UdlandEuropa koger: Flere er døde i hedebølgenI Sydeuropa har varmen fået konsekvenser.
I weekenden rammer den Tyskland.
Af Mette Richardt29.
juni 2019 kl.
12.
13Bemærk: artiklen er mere end 30 dage gammelLæs opMens hedebølgen sætter varmerekorder rundt omkring i Europa, så koster de høje temperaturer også mange mennesker livet.
I går blev der sat varmerekord i det sydlige Frankrig med 45,9 grader, og det er ikke slut endnu.
I dag og i morgen fortsætter varmen fra Sahara og vil give udfordringer særligt i Spanien, Frankrig, Tyskland og Polen.
Også i Danmark vil vi opleve temperaturer i nærheden af 30 grader.
Læs også:Hedebølge: Ny varmerekord sat i FrankrigIsær i Frankrig har varmen påvirket dagligdagen og haft konsekvenser.
Fire mennesker er meldt druknet i ulykker, og folk opfordres til kun at køle sig af i offentligt indrettede og godkendte steder til badning.
Et seks-årigt barn er således i kritisk tilstand efter at være blevet ramt af en meget hård vandstråle fra en ulovligt åbnet brandhane i en forstad til Paris.
Det skriver The Guardian.
De franske myndigheder har taget mange forholdsregler på grund af varmen.
Skoler er blevet lukket, eksaminer aflyst, og særligt de ældre, bliver der taget hånd om.
Fontænen foran Eiffeltårnet, er et populært sted at køle sig ned under hedebølgen.
 Folk opfordres til at vise ansvarlighed, når de skal køles ned.
 Frankrig har varet hårdt ramt af varmen fra Sahara.
 Der skal holdes øje med dyrene og de gamle i varmen.
 Mange har fået fri fra skole de seneste dage i hedebølgen.
 Flere har mistet livet i varmen i Europa.
 I meget af Italien har hedebølgen også ramt.
Her er det i Milano, nogen har fundet en måde at blive kølet ned på.
 Her i Zürich i Schweiz vil temperaturen også nærme sig 40 grader i weekenden.
1 / 8Fontænen foran Eiffeltårnet, er et populært sted at køle sig ned under hedebølgen.
1 / 8Folk opfordres til at vise ansvarlighed, når de skal køles ned.
2 / 8Frankrig har varet hårdt ramt af varmen fra Sahara.
3 / 8Der skal holdes øje med dyrene og de gamle i varmen.
4 / 8Mange har fået fri fra skole de seneste dage i hedebølgen.
5 / 8Flere har mistet livet i varmen i Europa.
6 / 8I meget af Italien har hedebølgen også ramt.
Her er det i Milano, nogen har fundet en måde at blive kølet ned på.
7 / 8Her i Zürich i Schweiz vil temperaturen også nærme sig 40 grader i weekenden.
8 / 8Opfordrer til ansvarlighedFrankrigs premierminister, Edouard Philippe, kalder hedebølgen usædvanlig på grund af dens intensitet, og på grund af at den er kommet så tidligt på sommeren.
Han understreger, at der bliver taget mange foranstaltninger i håbet om at undgå konsekvenser, som det man oplevede under hedebølgen i 2003, hvor 15.
000 mennesker mistede livet.
- Jeg opfordrer befolkningen til at vise ansvarlighed, men det er uundgåeligt med dødsfald under en hedebølge.
- Der er taget forholdsregler for de mest sårbare personer, men med den intensitet hedebølgen har, skal hele befolkningen passe på, både på sig selv, familien og naboerne, siger premierministeren.
Der bliver taget mange ekstra hensyn i disse dage.
Folk opfordres især til at besøge de ældre og sikre sig, at de bliver afkølet.
Det statslige togselskab har tilbudt rejsende at få billetten refunderet eller en ny rejsedato.
I Paris forsøger man at mindske luftforurening ved at halvere biltrafikken.
Varmen rammer Tyskland i weekendenOgså i Spanien hærger varmen.
I Catalonien kæmper brandfolk med at få kontrol over en naturbrand, og en 17-årig dreng døde af hedeslag i går, da han gik i krampe efter at være hoppet i en swimmingpool.
Varmen kostede formentlig også en 80-årig mand livet i Valladolid.
I Italien er man også under alarmberedskab, og i Rom uddeles vand til svedende turister.
Også tyskerne har mærket varmen.
Her meldes om mindst fire dødsfald i forskellige badeulykker.
Men efter et par mere behagelige dage, så rammer varmen fra Frankrig her i weekenden igen Tyskland, som visse steder varsler om over 40 graders varme søndag og mulighed for varmerekorder.
FacebookTwitterKopier linkEmner:Frankrig|Tyskland|Vejret|The Guardian|Ulykker




https://www.dr.dk/nyheder/viden/klima/groenlands-gletsjere-forsvinder-tre-gange-bornholms-areal-smeltet-paa-faa-aar

KlimaGrønlands gletsjere forsvinder: Tre gange Bornholms areal smeltet på få årGletsjerne på Grønland er blevet væsentligt mindre de sidste 20 år.
Jakobshavn Isbræ ved Diskusbugten er den gletsjer, der normalt bidrager med langt mest kælving på Grønland.
Af Emilie Aagaard29.
juni 2019 kl.
11.
54Bemærk: artiklen er mere end 30 dage gammelLæs opDe seneste år er der forsvundet enorme mængder is fra de grønlandske gletsjere.
Det viser en stor analyse af satellitfotos, som Geus, De Nationale Geologiske Undersøgelser for Danmark og Grønland, har foretaget.
Jeg er selv tit på feltarbejde på Grønland, og jeg kan se, at gletsjerne bliver mindre.
Robert Schjøtt Fausto, GEUS- Det svarer til et areal, der er mere end tre gange så stort som Bornholm, der er forsvundet fra gletsjerne alene de seneste 19 år, siger seniorforsker Robert Schjøtt Fausto, der har stået i spidsen for analysen.
Selv om det er et enormt areal, overrasker det faktisk ikke forskeren.
For han ser det ske.
- Jeg er selv tit på feltarbejde på Grønland, og jeg kan se, at gletsjerne bliver mindre, forklarer han.
Vejret bliver mere ekstremtMen der har været år, hvor nogle af gletsjerne voksede.
For eksempel voksede den gletsjer, der normalt bidrager med langt mest kælvning per år, Jakobshavn Isbræ ved Diskobugten, i 2017.
Og i 2018 forblev den omtrent uændret.
Læs også:Godt nyt fra Grønland: Kæmpe-gletsjer vokser for første gang i 20 årMen det betyder desværre ikke, at den globale opvarmning er stoppet, understreger Robert Schjøtt Fausto.
- Det er helt naturligt, at der er stor variabilitet i klimasystemet.
Men vi ser den helt klare tendens, at det bliver varmere, og gletsjerne bliver mindre over tid.
Og i takt med, at temperaturerne stiger, bliver klimaudsvingene mere ekstreme, forklarer han.
Derfor kan der stadig være år, som er relativt kolde på Grønland, og hvor man kan få indtrykket af, at klimaet er tilbage på et niveau, som det befandt sig på for 30 år siden.
Men andre år kan så slå alle varmerekorder.
Nogle få år er gletsjerne vokset på Grønland, men tendensen over 19 år er klar: Gletsjerne bliver mindre.
Her ses udviklingen for Jakobshavn Isbræ ved Diskobugten.
Grafik: GEUS- En varmere atmosfære genererer simpelthen flere ekstreme vejrsituationer omkring en konstant varmere middeltilstand, forklarer forskeren.
Grønland kan være isfri om 1000 årAnalysen fra Geus ser på data for de seneste 19 år.
Den handler altså om de seneste års udvikling, og ikke hvad der kommer til at ske med Grønlands is i fremtiden.
Men i sidste uge udgav forskere fra Danmarks Tekniske Universitet og DMI en dyster fremtidsprognose for Grønlands indlandsis.
Her konkluderede de, at afsmeltningen er firdoblet på bare ti år.
Og fortsætter det, vil Grønlands is kunne være helt forsvundet indenfor 1.
000 år.
Læs også:Nye tal: Isen på Grønland kan være forsvundet indenfor 1000 år- Det er voldsomt.
Hvis vi ser 22-23.
000 år tilbage, har vi på intet tidspunkt set en afsmeltning, der er lige så voldsom, siger Shfaqat Abbas Khan, som er klimaforsker ved Danmarks Tekniske Universitet, og som var med til at lave fremtidsprognosen.
FacebookTwitterKopier linkEmner:Grønland|GEUS|Miljø og natur|Danmarks Tekniske Universitet|Vejret




https://www.dr.dk/nyheder/indland/er-du-paa-vej-paa-sommerferie-disse-turistfaelder-skal-du-passe-paa

IndlandEr du på vej på sommerferie?
Disse turistfælder skal du passe påDer er mange muligheder for at blive snydt, hvis man ikke er påpasselig på ferieturen.
Turister ved Trevi-fontænen i Rom.
(Arkiv) Af Signe Mai Vilsbøll, Mads Korsager Nielsen og Flemming Brandt29.
juni 2019 kl.
13.
00Bemærk: artiklen er mere end 30 dage gammelLæs opDet kan være skønt at have adgang til bil på ferien, købe sig til alternative oplevelser på rejsen eller tage souvenirs med sig tilbage til Danmark, når man skal hjem.
Men det er let at blive snydt.
Der er hundredvis af fælder at falde i som turist, og det kan være svært at gøre krav på at få pengene retur, når skaden først er sket.
DR har med hjælp fra Maria Liljeqvist, seniorjurist i Forbrugerrådet Tænk, set nærmere på, hvordan man undgår at blive snydt.
Her er nogle af de ting, du skal passe på.
Dyr billejeMange danskere, der tager på ferie og lejer bil, oplever, at de ikke kan få udleveret den bestilte bil af udlejningsfirmaet, medmindre de betaler en ekstraforsikring, hvis de kun har medbragt visa/dankort.
Fejlagtigt fortæller udlejningsfirmaet, at de ikke kan få deres omkostninger dækket i tilfælde af uheld, hvis du har betalt med andet end kreditkort.
Her er Maria Liljeqvists råd til, hvordan man håndterer leje af bil i udlandet bedst muligt:•Sørg for at få en skriftlig aftale på billejen, så det er klart, hvad du har bestilt og hvad det koster at leje bilen.
•Sørg for at få tjekket bilen, mens du er til stede.
Læs lejeaftalen grundigt igennem, før du skriver under, f.
eks.
skal det fremgå, hvad udlejer må trække fra kontoen.
Og så skal du huske, at det er det rigtige beløb, som bliver trukket.
•Undersøg også gerne billeje flere steder, før du indgår en aftale.
Det tilbud, som umiddelbart er det billigste, er det ikke nødvendigvis.
Der kan for eksempel komme ekstra kilometer-betaling oveni.
Og det kan også koste ekstra, hvis du henter eller afleverer bilen uden for den normale åbningstid.
•Læs alt med småt, når du indgår aftaler med biludlejningsfirmaet og husk at medbringe kreditkort, lyder anbefalingen fra Forbrugerrådet.
Falske Airbnb-lejlighederUdenrigsministeriets Borgerservice fortæller, at der næsten hver måned kommer henvendelser fra danskere i udlandet, der er blevet snydt med den lejlighed, de har lejet på Airbnb.
Når de når frem til destinationen, er lejligheden ikke til udlejning, og i nogle tilfælde eksisterer den lejlighed, de har booket via platformen, slet ikke.
Maria Liljeqvist fra Forbrugerrådet Tænk konstaterer, at det her på grund af manglende lovgivning er svært at gardere sig som forbruger:- Problemet er ofte, hvor skal man klage hen?
Der er en ret uklar lovgivning omkring det her.
Med de større tjenester er der ofte mulighed for at klage eller få refunderet pengene, men med lidt mindre og ukendte tjenester, så ved man dybest set ikke, hvordan man står juridisk, og man risikerer at komme hen til en lejlighed, der overhovedet ikke lever op til standarden.
- Det kan også være et spørgsmål om, hvor rent er der, hvad skal der til, for at noget er 'et værelse' - man kommer ind, og så er det nærmest bare et kammer, man har fået.
Der kan man risikere at stå rigtigt skidt, fordi man ikke nødvendigvis har nogen muligheder for at klage, sådan som situationen er i dag.
- Vores anbefaling er at tjekke det, som du kan tjekke.
Og undgå at handle med nogen, som du overhovedet ikke kender, eller helt små ukendte udbydere.
Så kan man jo risikere at stå i en situation, hvor man faktisk ikke har noget sted at klage til - og at man heller ikke får sine penge tilbage.
'Vil du betale med euro?
'Når man bliver spurgt, om man vil betale i den lokale valuta eller i danske kroner eller euro, skal man altid vælge den lokale valuta, fastslår Maria Liljeqvist:- Du skal helst betale med visa/dankort - og med den lokale valuta.
Det er altid en fordel.
Tit er bankautomaterne indrettet sådan, at det ser tillokkende ud at komme til at betale med danske kroner.
Det skal man aldrig gøre, det er alt for dyrt.
Så betal med lokal valuta, og betal helst med dit visa/dankort.
Og vi anbefaler også, at man medbringer flere betalingskort, for man risikerer jo at miste et kort, og hvad skal man så gøre?
Defekt elektronikGlen Bisgaard, der kommunikationschef for Apollo, fortæller, at selskabet har oplevet rejsende, som er blevet snydt i "sidegadeelektronikforretninger".
I forsøget på at købe for eksempel en ny ipad, er de blevet snydt for flere tusinde kroner, fordi den enten har været defekt eller har haft software installeret.
- Man kan let blive taget ved næsen, når man går uden for strøgene, og det oplever vi indimellem, at vi får henvendelser på, siger han.
Men selvom man passer på, kan man også blive fanget af deciderede svindlere.
Her følger et par velkendte eksempler på, hvad man skal være varsom med:Den tabte ringEr set i storbyer som Rom og Paris, hvor tricket særligt ifølge de amerikanske rejsebloggere theplanetd.
com praktiseres omkring Eiffeltårnet.
Pludselig hører du lyden af en fingerring, der bliver tabt på jorden.
En fremmed person samler den op og spørger, om ringen er din.
Du siger naturligvis nej.
Den fremmede person konstaterer så, at ringen er af det pureste guld og tilsyneladende en formue værd.
Men vedkommende har travlt, så vil du ikke købe den for en slik?
Men sig pænt ‘nej tak’, for ringen er noget billigt skrammel.
Gratis wifi-forbindelserHvis du pludselig opdager en gratis og tilsyneladende ulåst wifi-forbindelse på et turist-knudepunkt et sted, hvor der er mange mennesker, så vær opmærksom.
Det kan være hackere, der forsøger at tappe din mobiltelefon og internetkonti for kodeord.
Er du i tvivl, så spørg hotellet, kaffebaren eller museet, hvad deres rigtige wifi-netværk hedder.
Overordnede tips til at undgå at blive snydt på ferienSørg for at få en skriftlig aftale, så du kan dokumentere, hvad I har aftaltLæs aftalen grundigt - også det med småtIndgå kun handler med nogen, som du har tillid ikke vil snyde digUndersøg, om du har klagemuligheder og om du er dækket forsikringsmæssigtKilde: Forbrugerrådet TænkPletten på tøjetDu går og passer dig selv, men pludselig er der en person, der spilder is, ketchup eller noget andet på dit tøj.
Den slags sker jo, og vedkommende er meget undskyldende og forsøger med en vådserviet at fjerne pletten fra dit tøj.
Det er her, du skal være opmærksom, for det kan være en afledningsmanøvre, så en lommetyv kan snuppe værdigenstande i lommer og tasker.
Træd i stedet væk fra trængslen og fjern selv pletten i ro og mag væk fra lange fingre.
Te-ceremoni med lokaleFlere rejsende i kinesiske storbyer har via rejseblogs og i artikler berettet om falske invitationer til en traditionel te-ceremoni.
Ved turistattraktioner inviterer unge kinesere turister med til ceremonien som en venlig gestus, og efterfølgende forventes det, at turisterne betaler høje priser for den te, der er drukket.
FacebookTwitterKopier linkEmner:Forbrugerrådet|Turisme|Airbnb|Betalingsmidler|Kina




https://www.dr.dk/sporten/oevrig/karate-katrine-skreg-slog-og-sparkede-forgaeves-ved-european-games

Øvrig sportKarate-Katrine skreg, slog og sparkede forgæves ved European GamesDer var masser af skrig og øretæver, da danske Katrine Pedersen var i aktion ved European Games, men gruppekampene blev endestationen for danskeren.
29.
juni 2019 kl.
11.
46Bemærk: artiklen er mere end 30 dage gammelLæs opDet endte i dansk skuffelse, da den danske karatekæmper Katrine Pedersen lørdag deltog i klassen for kæmpere under 68 kilo ved European Games.
Hun tabte to ud af tre gruppekampe og missede dermed avancementet til semifinalen, der havde været lig med mindst en bronzemedalje i Minsk.
En guldmedalje kunne ellers have vist sig at udløse en OL-billet, men det bliver ikke ad den vej, hun indløser billet til Tokyo næste år.
Den 23-årige Pedersen skulle i sin første gruppekamp op mod ukraineren Halyna Melnyk, og det blev en tæt affære.
Efter tre minutters kamp havde ingen af duellanterne scoret point, og dermed sluttede det uafgjort.
Heller ikke i den anden kamp mod schweizeren Elena Quirici kom Pedersen på pointtavlen.
Derimod scorede Quirici et point efter godt et minuts kamp.
Det fik danskeren i offensiven, men det lykkedes ikke at forhindre et nederlag på 0-1.
Så var Pedersen pisket til at slå hviderusseren Maryia Aliakseyeva i sin tredje kamp for at holde liv i semifinalechancen.
Danskeren var i teten fra start og kom foran 1-0, men godt hjulpet af støtten fra hjemmebanepublikummet kom Aliakseyeva tilbage og sejrede med 2-1.
/ritzau/FacebookTwitterKopier linkEmner:Minsk|Tokyo




https://www.dr.dk/sporten/badminton/blichfeldt-sikrer-dansk-deltagelse-i-badmintonfinale

BadmintonBlichfeldt sikrer dansk deltagelse i badmintonfinaleMia Blichfeldt vandt overbevisende over Evgeniya Kosetskaya og møder brite i European Games-finale.
29.
juni 2019 kl.
14.
31Bemærk: artiklen er mere end 30 dage gammelLæs opBadmintonspilleren Mia Blichfeldt sørgede lørdag eftermiddag for, at der søndag er dansk deltagelse i damesinglefinalen i European Games.
Egentlig var der lagt op til en ren dansk finale, da Blichfeldt er andenseedet, og Line Kjærsfeldt er topseedet, men sidstnævnte tabte tidligere lørdag sin semifinale til briten Kirsty Gilmour i tre sæt.
Kort efter gjorde Blichfeldt sin entre på banen, og hun sejrede overbevisende i sin semifinale med cifrene 21-14, 21-11 over russeren Evgeniya Kosetskaya, der er fjerdeseedet.
Russeren fik lov til at lege med i første sæts indledning, men så tog den tydeligvis målrettede Blichfeldt initiativet og drev modstanderen rundt på banen.
Hør Mia Blichfeldt i interviewet fortælle om, at hun er overrasket over at være nået til finalen ved European Games.
Føringen voksede gradvist, og sættets spænding forduftede.
Blichfeldt missede lige et par sætbolde, inden 21-14 var sikret.
I arenaen, hvor omtrent en tredjedel af tilskuerpladserne var besat, formede andet sæt sig meget som det første.
Russeren kom foran 6-4, men Blichfeldt overtog styringen og vendte stillingen til 11-6 i eget favør.
Herfra forblev det ensidigt.
Danskeren kontrollerede spillet frem mod sætsejren på 21-11, og dermed er hun som minimum sikret en sølvmedalje.
Søndag klokken 13 dansk tid gælder det så finalen mod skotten Kirsty Gilmour, der i Minsk stiller op for Storbritannien.
/ritzau/FacebookTwitterKopier linkEmner:Storbritannien|Minsk




https://www.dr.dk/nyheder/indland/betjente-affyrede-pistoler-ved-anholdelse-i-gilleleje

IndlandBetjente affyrede pistoler ved anholdelse i GillelejeLang biljagt fra Hellebæk til Gilleleje i Nordsjælland endte med anholdelser af to unge på 18 og 15 år.
Politiet affyrede i nat skud mod to unge i Gilleleje.
29.
juni 2019 kl.
09.
32Bemærk: artiklen er mere end 30 dage gammelLæs opEn lang biljagt i Nordsjælland natten til lørdag endte med, at to betjente affyrede skud mod to unge, som de over mange kilometer havde forsøgt at stoppe.
- De følte sig truet og meget presset, siger vagtchefen ved Nordsjællands Politi om baggrunden for skudafgivelsen.
Ingen blev dog ramt ved episoden, som fandt sted ved Gilleleje lidt før klokken to.
Forløbet blev indledt i Hellebæk på Nordre Strandvej klokken 01.
05, oplyser vagtchef Dyre Sønnicksen.
En bil kørte på en meget påfaldende måde, og derfor forsøgte en politipatrulje at få stoppet den.
Men personen ved rattet blæste på politiet og kørte mod vest.
Først ved Nakkehoved Strandvej ved Gilleleje stoppede bilen, da den påkørte et busskur.
Unge mænd anholdtDa betjentene nåede frem, mødte de igen modstand fra de to personer, der havde siddet i bilen.
De var ifølge vagtchef Dyre Sønnicksen meget truende.
Til sidst følte betjentene sig ifølge vagtchefen nødsaget til at bruge deres våben.
Politiet opererer med to forskellige slags skudafgivelser.
Enten er der tale om varselsskud.
Eller også skyder man for at ramme, hvilket kaldes sigtede skud.
Vagtchefen oplyser, at der var tale om skud i den sidstnævnte kategori.
Derefter lykkedes det for andre politifolk i området at anholde de to unge fra bilen.
De er henholdsvis 18 og 15 år.
/ritzau/FacebookTwitterKopier linkEmner:Gilleleje|Sjælland|Kriminalitet|Politi|Nordsjællands Politi




https://www.dr.dk/nyheder/udland/ni-aarig-dreng-i-lejr-fyldt-med-stoetter-jeg-vil-vaere-hellig-kriger

UdlandNi-årig dreng i lejr fyldt med IS-støtter: Jeg vil være hellig krigerI al-Hol-lejren i Syrien er også danske børn omgivet af voksne, som håber, kalifatet genopstår.
© drAf Michael S.
Lund29.
juni 2019 kl.
11.
56Læs opNi-årige Abdullah venter med sin mor ved en lægeklinik i al-Hol-lejren.
Moren er kommet med en venindes spædbarn, som ikke tager på i vægt.
Veninden ligger syg i sit telt i 45 graders varme, efter at hun fødte ved kejsersnit.
- Der mangler alt her.
Der er ikke nok læger, og spædbørn dør.
Jeg ville ønske, vi var døde i Baghouz i stedet for at dø her, siger Abdullahs 28-årige irakiske mor, der bare kalder sig Umm Abdullah, med henvisning til terrorgruppen Islamisk Stats sidste højborg i Syrien.
Ligesom de fleste andre af de 73.
000 indbyggere i lejren tilhører Umm Abdullah og hendes søn de Islamisk Stat-støtter, der holdt ud til det allersidste i Islamisk Stats såkaldte kalifat.
DR’s mellemøstkorrespondent Michael S.
LundDRs mellemøstkorrespondent Michael S.
Lund dækker Mellemøsten med base i Istanbul i Tyrkiet.
Læs mereNu bor de i den overfyldte al-Hol-lejr, som er blevet en del af den politiske debat i Danmark, fordi den også huser danske statsborgere.
Tidligere på ugen kom det frem, at en alvorligt såret 13-årig dreng med dansk statsborgerskab med hjælp fra danske myndigheder var blevet reddet ud af lejren.
Kvinder drømmer om kalifatetMange kvinder, jeg taler med i lejren, er flygtet fra by til by i takt med, at Islamisk Stat (IS) blev tvunget tilbage af den amerikansk-ledede koalition, der bekæmpede terrorgruppen.
Til sidst endte Umm Abdullah og titusinder af andre IS-støtter i byen Baghouz i Syrien omringet af kurdiske, arabiske og amerikanske styrker.
Først da der ingen udvej var, overgav mange af kvinderne sig med deres børn og sidder nu i lejren i den kurdisk-kontrollerede del af det nordlige Syrien.
Men de har ikke opgivet drømmen om Islamisk Stats religiøse styre.
Michael S.
Lund viser rundt i al-Hol-lejren:Ni-årig: ’Jeg vil kæmpe på Allahs vej'Jeg spørger ni-årige Abdullah, hvad hans drøm er for fremtiden.
- Mujahid, siger han.
Et ord, der i IS-sammenhæng bedst kan oversættes som hellig kriger.
Al-Hol-lejren i SyrienDer bor omkring 73.
000 i al-Hol-lejren i Syrien.
90 procent af dem er kvinder og børn.
65 procent af lejrens indbyggere er under 12 år gamle.
De fleste i lejren er kommet fra Islamisk Stats sidste højborg, byen Baghouz i Syrien.
11.
000 af indbyggerne er fra lande uden for Syrien og Irak.
Jeg spørger ham igen for at være sikker på, at jeg forstår den ni-årige rigtigt.
- Ja, hellig kriger.
Jeg vil kæmpe på Allahs vej, siger han og tilføjer, at han håber, at Islamisk Stats kalifat vil genopstå, så han kan vende tilbage til det.
En af morens veninder, der overhører samtalen, bryder ind:- Hellige krigere avler hellige krigere, siger hun stolt.
Frygt for radikalisering af børnBåde nødhjælpsorganisationer og lejrens ledelse advarer om, at lejren er en rede for radikalisering af børn, som vokser op omgivet af IS-støtter.
Omkring 65 procent af lejrens indbyggere er børn under tolv år.
- Vi mangler støtte til lejren, så børnene kan gå ordentligt i skole og få hjælp til at lære, at det, de har lært hos Islamisk Stat, ikke er rigtigt.
Hvis der ikke bliver gjort noget, vil de her børn blive store problemer i fremtiden, siger Majeda Ameen, der er leder af flygtningelejrene i det nordlige Syrien, og som også opfordrer de europæiske lande til at tage deres egne statsborgere hjem.
Umm Abdullah med sin venindes baby på armen.
Abdullahs mor afviser alle kritiske spørgsmål om Islamisk Stat.
Hun forsvarer, at gruppen har taget kvinder og børn som slaver og ser ikke det store problem i gruppens terrorangreb i Europa.
Men hun er enig i, at lejren er en slags opdragelsesanstalt for nye IS-krigere.
Hun ser det bare ikke som et problem.
- I skal ikke være bange for de Islamisk Stat-folk, der nu sidder i fængsel.
I skal frygte den næste generation og den næste generation igen, siger hun og holder sin søn på skulderen.
- De vil bekæmpe de vantros verden.
Om Gud vil.
Som at være i kalifatetPå mange måder føles vores besøg i al-Hol-lejren som at være tilbage i kalifatet.
- Om Gud vil, vil Islamisk Stat vende tilbage, siger en tildækket kvinde til mig og råber et af Islamisk Stats mest kendte slogans på arabisk:- Den Islamiske Stat vil bestå og ekspandere!
Andre kvinder stimler sammen om mig.
De støtter alle Islamisk Stat.
Jeg prøver at forklare dem, at Islamisk Stat har begået terrorangreb i Europa og taget kvinder og børn som slaver, og at der måske er en god grund til, at deres mænd er i fængsel.
- Det er alt sammen løgn.
De var uskyldige.
Ingen er så ærefulde som dem, siger en af kvinderne, mens hun vifter sin handskeklædte hånd i mit ansigt.
Den første kvinde afbryder hende.
- Islamisk Stat vil vende tilbage trods hedningene og korsfarerne, og vi vil ikke give op før dommedag, siger hun.
90 procent af de 73.
000 mennesker, der bor i al-Hol-lejren i Syrien, er kvinder og børn.
Angrebet med stenJeg føler mig ikke helt tryg blandt kvinderne.
Jeg ved fra kollegaer, at flere andre journalister er blevet angrebet med sten af kvinder i lejren – og et par dage før blev en kurdisk soldat i lejren stukket i skulderen med en køkkenkniv af en kvinde.
Så jeg trækker mig væk fra de vrede kvinder og går over til en af lejrens lægeklinikker, hvor der er mere roligt.
Her prøver jeg igen at spørge til Islamisk Stats veldokumenterede krigsforbrydelser.
Hvad for eksempel med yazidierne?
En religiøs minoritet, som Islamisk Stat betragter som vantro.
I 2014 angreb IS-krigere yazidiernes landsbyer i det nordlige Irak, dræbte mændene og smed dem i massegrave, mens kvinder og børn blev bortført.
Over 6.
000 yazidi-kvinder og børn forsvandt, og kvinderne blev solgt som slaver blandt IS-krigerne.
Islamisk Stat udsendte endda en manual til deres støtter om, hvordan slaverne skulle behandles.
- Men de dræbte ikke kvinderne og børnene.
De konverterede børnene til islam og opdragede dem, siger en mand, der ikke vil have sit navn frem.
Kvinderne i lejren kan handle ind på lejrens hovedgade, hvor flygtninge sælger grøntsager og andre varer.
(Foto: Michael S.
Lund © DR Nyheder)En sortklædt kvinde bryder ind:- Jeg kender en 12-årig yazidi-pige, som konverterede til islam.
Da de spurgte hende, om hun ville hjem til sin far, sagde hun, at hendes far og mor var vantro, og at hun hellere ville blive hos sine nye forældre.
Mine argumenter om, at pigen slet ikke skulle være bortført i første omgang, overhører kvinderne.
Men hvad med terrorangrebene?
I Paris og Belgien og andre europæiske lande, spørger jeg.
- Det var nogle enkelte eksplosioner.
Vi blev bombet konstant, 24 timer i døgnet.
De gjorde bare, hvad I, USA og korsfarerne gjorde mod os, siger en kvinde.
Al-Hol-lejren ligger i en del af Syrien, som er kontrolleret af kurdere.
Vold og overfald hos udenlandske kvinderAl-Hol-lejren er delt op i to dele.
Den del, jeg går rundt i, er for irakiske og syriske flygtninge.
I en anden indhegnet del lever 11.
000 udenlandske kvinder og børn.
Den del må jeg ikke gå rundt i, men ifølge flere kilder er mange af de udenlandske kvinder mindst lige så ekstreme som de irakiske og syriske kvinder, jeg møder.
- Vi har haft problemer med vold og overfald i afdelingen for de udenlandske kvinder, så sikkerheden er større der, siger den ansvarlige for lejrene i det nordlige Syrien, Majeda Ameena, til mig.
Ifølge DR’s oplysninger befinder omkring 13 kvinder og børn med forbindelse til Danmark sig i lejren.
Ingen af dem vil interviewes af mig, men en af dem bekræfter, at hun ønsker at vende hjem til Danmark med sine børn.
Læs også:Puk Damsgård møder IS-kvinder, der vil hjem til Danmark: De savner tryghedenIkke alle vil hjemFlere af de irakiske og syriske IS-sympatisører, jeg møder i lejren, ønsker også at vende hjem til deres landsbyer.
Men ikke alle.
- Jeg vil ikke tilbage til Irak.
Det er et korrupt land.
Alt er korrupt der.
Det er ikke som i den Islamiske Stat, siger en irakiske kvinde, da hun opdager mit slukkede kamera.
- Du skal ikke filme mig, siger hun vredt.
Hun vender sig om og går væk.
Ned ad de støvede gader i lejren, hvor kalifatet lever endnu.
Diskussionen blev ophedet, da en gruppe IS-sympatisører henvendte sig til Michael S.
Lund i al-Hol-lejren.
Hør radioindslag her:FacebookTwitterKopier linkEmner:Islamisk Stat|Syrien|Islam|Terrorisme|Irak




https://www.dr.dk/sporten/oevrig/groth-er-flad-foer-bronzekamp-helt-smadret-fysisk-og-mentalt

Øvrig sportGroth er flad før bronzekamp: 'Helt smadret fysisk og mentalt'Jonathan Groth har spillet ti kampe på seks dage og er godt mør inden bronzekamp ved European Games.
Jonathan Groth har givet alt, hvad han har, og nu er tanken ved at være tømt, fortæller han.
29.
juni 2019 kl.
09.
27Bemærk: artiklen er mere end 30 dage gammelLæs opJonathan Groth har spillet ti kampe på seks dage og er godt mør inden bronzekamp ved European Games.
Danmark skal lørdag eftermiddag spille om bronzemedaljer i bordtennis for hold ved European Games, men holdets største profil, Jonathan Groth, har ikke meget tilbage i tanken.
Han nåede frem til finalen i singleturneringen, inden holdturneringen begyndte torsdag.
Her tog han et stort slæb i de samlede sejre over først Slovenien og siden Østrig.
Fredag var han så atter i aktion, da Danmark tabte semifinalen mod Sverige med 1-3.
Læs også:De danske bordtennisherrer skal spille om bronze efter nederlag til SverigeGroth har nu spillet ti kampe på seks dage i Minsk og har kun tabt til Europas bedste, Timo Boll, i singlefinalen.
Men det har sat sine spor.
- Jeg ville ønske, at jeg kunne sige, at jeg er frisk, men jeg er helt smadret fysisk og mentalt.
Jeg føler hele tiden, at klokken er fem om natten.
- Jeg prøver at slappe af al den tid, hvor jeg ikke spiller, og så må jeg give de sidste procenter, når jeg spiller, og bruge hovedet, siger Jonathan Groth.
Sejr er ikke det vigtigsteI lørdagens bronzekamp venter Portugal, der tabte sin semifinale til Tyskland.
- Det bliver en sindssygt svær kamp mod Portugal, der har vundet EM.
De har en stærk double og førstesingle i Marcos Freitas, der har vundet EM-sølv og Europa Top-16.
De to andre single har også topniveau.
- Men for os er det ikke så vigtigt, om vi taber eller vinder.
Vi er et ungt hold og har hele turneringen haft fokus på udvikling og sammenhold.
Derfor kunne vi lave to giga overraskelser mod Slovenien og Østrig, mener Groth.
Læs også:Groth gør det igen: Sikrer dansk semifinale i bordtennisHan tegnede sig for den enlige sejr, da Danmark fredag tabte til Sverige.
Han slog Mattias Falck, der vandt VM-sølv for to måneder siden.
Dermed tog Groth endnu en skalp.
I singleturneringen slog han den tyske stjerne Dimitrij Ovtcharov.
- Jeg spiller selvfølgelig rigtigt godt, og nu virker det også som om, at mine modstandere frygter mig lidt mere.
Så spiller de med lidt større risiko, forklarer Groth.
Lørdagens bronzekamp begynder klokken 16 dansk tid og kan følges på DR2.
/ritzau/FacebookTwitterKopier linkEmner:DR2|Østrig|Portugal|Slovenien|Sverige




https://www.dr.dk/nyheder/udland/trump-parerer-kriser-ved-topmoede-vil-indgaa-vaabenhvile-med-kina-og-roser-saudi

UdlandTrump parerer kriser ved topmøde: Vil indgå våbenhvile med Kina og roser Saudi-ArabienDen amerikanske præsident siger, at han vil genstarte forhandlingerne med Kina om handel.
Af Sean Coogan29.
juni 2019 kl.
11.
36 | opdateret 29.
juni 2019 kl.
12.
30Bemærk: artiklen er mere end 30 dage gammelLæs opG20 topmødet i Osaka har nået sin afslutning, og i den forbindelse har præsident Trump for kort tid siden holdt en længe ventet pressekonference.
Præsidenten talte blandt andet om Nordkorea, amerikansk indvandringspolitik, Iran og handelskrigen med Kina.
Og her var en udmelding fra præsidenten, som kan få nogle til at ånde lettet op:- USA vil genstarte forhandlinger om handel, og amerikanerne vil ikke udskrive nye toldsatser på kinesisk eksport foreløbigt, lød det fra præsident Trump på hans første store pressekonference i mere end tre måneder.
Læs også:Bekymrede verdensledere forsøger at tæmme truende Trump med pædagogik og nemme teksterDonald Trump langede blandt andet ud efter de demokratiske præsidentkandidater i hjemlandet, mens der var positive meldinger om en række lande, som USA tidligere har været på kollissionskurs med.
Våbenhvile med KinaVerdensøkonomien har i de seneste mange måneder holdt vejret på grund af den verserende handelskrig mellem USA og Kina.
Uenighederne mellem landene har haft konsekvenser på flere fronter.
Mens virksomheder i begge lande har mistet flere milliarder kroner, og aktiemarkedet er blevet ramt af frygten for en eskalering af handelskrigen, så har det også ramt almindelige mennesker.
Herunder i USA, hvor kineserne målrettet er gået efter at ramme blandt andet landmænd i områder, hvor præsident Trump sejrede ved sidste præsidentvalg.
Der synes at være en opblødning i forholdet mellem USA og Kina efter gårsdagens møde mellem de to præsidenterne.
Ifølge CNN har det fået opbakningen til præsidenten til at falde i de berørte områder.
Dermed har handelskrigen både et udenrigs- og indenrigspolitisk aspekt, påpeger mediet.
Nu er USA og Kina så blevet enige om at genstarte forhandlingerne om handel, og amerikanerne vil ikke udskrive nye toldsatser på kinesisk eksport.
Og det er en god udvikling for de amerikanske landmænd, siger præsident Trump, der udtaler, at han er åben over for en "historisk" handelsaftale med Kina.
Læs også:Giganter krydser klinger i handelskrig: Hvem blinker først?
Amerikanerne vil vente til senere i processen med at diskutere den kinesiske it-gigant Huawei, lyder det fra Trump, der dog peger på, at amerikanske firmaer får lov til at sælge komponenter til virksomheden.
Der var også en positiv udvikling i forhold til Rusland.
De vil gerne have amerikanske produkter og har selv masser af olie og mineraler, lyder det fra Trump.
- Vi handler meget lidt med Rusland.
Det er latterligt, synes jeg, lød det fra præsidenten, der endnu engang lægger afstand til beskyldninger om, at russerne hjalp ham med at vinde det amerikanske præsidentvalg.
- Jeg vandt ikke på grund af Rusland eller nogen andre.
Jeg vandt valget på grund af mig selv.
Ros til Saudi-ArabienSaudi-Arabiens kronprins Mohammed bin Salman er en af de magtfulde ledere, der har været med i Osaka.
Den unge kronprins har gjort kometkarriere og har modtaget international anerkendelse for en række sociale reformer i det olierige kongerige.
Sagen kortDen saudiarabiske journalist Jamal Khashoggi gik 2.
oktober ind på Saudi-Arabiens konsulat i den tyrkiske by Istanbul for at få nogle dokumenter, så han kunne blive gift med sin tyrkiske forlovede.
Khashoggi, der levede i eksil og havde skrevet kritisk om det saudiarabiske regime, kom ikke ud igen.
Det har senere vist sig, at journalisten blev slået ihjel inde på konsulatet.
FN anklager Saudi-Arabiens kronprins for at være involveret i det brutale drab på Khashoggi.
Senere erkendte Saudi-Arabien, at Khashoggi var blevet dræbt ved en uautoriseret aktion.
Elleve personer er blevet tiltalt for drabet af Saudi-Arabien.
Få uger efter drabet på Khashoggi meddelte Tyskland, at landet ville indstille sin eksport af våben til Saudi-Arabien.
Det samme gjorde Danmark.
De store konsekvenser for kongeriget er dog udeblevet, da Trump-administrationen fastholdt den tætte forbindelse til kongeriget og dets kronprins.
I de seneste måneder er dog røget i skammekrogen i Vesten, efter det opsigtsvækkende mord på den kritiske saudi-arabiske journalist Jamal Khashoggi, som han beskyldes for at have været involveret i.
Han og præsident Trump mødtes i nat dansk tid, og der var ros til den kontroversielle kronprins fra præsidenten.
- Du har gjort et spektakulært arbejde, sagde Trump til bin Salman.
Læs også:Ekspert: Saudi-Arabien bliver udstillet af ny rapport om Khashoggi-mordVed dagens pressemøde blev han spurgt ind til, hvordan det kan være, at han har gode forhold til stærkt kritiserede ledere som blandt andre Vladimir Putin og Mohammed bin Salman.
Trump kommer godt ud af det med stort set alle på nær pressen, lød det fra den amerikanske præsident selv.
Hans gode forhold til Saudi-Arabien har blandt andet ført til lavere oliepriser, sagde han.
Spurgt direkte ind til mordet og parteringen af Jamal Khashoggi medgav præsidenten, at det er "foragteligt", og at han er utilfreds med hele episoden.
Men "ingen har direkte peget fingeren direkte mod Saudi-Arabiens fremtidige konge", sagde præsidenten.
En af de tilstedeværende journalister henviste til, at CIA efter sigende har peget fingre ad kronprinsen, men det ville præsidenten ikke tale yderligere om.
Han påpegede i stedet, at Saudi-Arabien "er kommet rigtig langt" og har været en "fantastisk allieret".
Håndsrækning til KimG20-topmødet har også budt på interessante udmeldinger i forhold til Nordkorea fra den amerikanske præsident.
Han har nemlig inviteret den nordkoreanske leder, Kim Jong-un, til et kort visit.
På dagens pressekonference sagde Trump også, at han ikke vil have et problem med at træde over grænsen til Nordkorea.
Nordkoreas viceudenrigsminister, Choe Son Hui, kalder det "et meget interessant forslag", og at det ville være godt for at styrke båndet mellem de to lande.
Trump og Kim er tidligere kommet med voldsomme udmeldinger om hinanden og luftet tanker om en væbnet konfrontation mellem landene, men har efterfølgende talt meget varmt om hinanden, mens landene har forhandlet om en atomafrustning af den koreanske halvø.
FacebookTwitterKopier linkEmner:Donald Trump (politiker)|Jamal Khashoggi (journalist)|Nordkorea|Twitter|Udenrigspolitik




https://www.dr.dk/nyheder/indland/kredsformand-traekker-sig-efter-sag-om-privat-taxakoersel

IndlandKredsformand trækker sig efter sag om privat taxakørselKredsformand i Dansk Sygeplejeråd trækker sig fra sin post efter sag om privat brug af organisationens penge.
Vibeke Westh er færdig som formand for Dansk Sygeplejeråd (DSR) i Hovedstaden 29.
juni 2019 kl.
10.
56Bemærk: artiklen er mere end 30 dage gammelLæs opFormanden for Dansk Sygeplejeråd (DSR) i Hovedstaden, Vibeke Westh, stopper som kredsformand i den faglige organisation med øjeblikkelig virkning.
Det skriver DSR på sin hjemmeside.
Kredsformanden trækker sig, efter at Ekstra Bladet i denne uge afslørede, at Westh havde brugt fagforeningens midler på privat taxakørsel.
- Fratrædelsen kommer efter en sag om brug af organisationens midler.
- Der er fundet en løsning, som efter DSR's opfattelse alt i alt genopretter forholdene, og der er taget afsæt i de rammer, som er fastlagt af kongressen, skriver Dansk Sygeplejeråd på hjemmesiden.
Næstformand i Hovedstaden Kristina Robins er i stedet for Vibeke Westh tiltrådt som formand for kredsen.
Den nye kredsformand udtaler i en skriftlig kommentar til Ritzau, at hun er glad for, at der er blevet fundet en løsning.
- Vi har indgået en aftale med Vibeke Westh, som ligger inden for rammerne af, hvad DSR's kongres har besluttet for politikere, som fratræder, og som genopretter forholdene, siger Kristina Robins.
Kredsen har ikke yderligere kommentarer til sagen.
Fortrolig rapport lækketAfsløringerne om Vibeke Westh kom, efter at Ekstra Bladet fik adgang til en fortrolig rapport til ledelsen i den faglige organisation.
I rapporten fremgår det, at Deloitte, der er organisationens revisor, har undersøgt Vibeke Wesths brug af medlemmernes penge i årene 2016 til 2018.
Rapporten konkluderer, at kredsformanden i flere tilfælde har brugt organisationens penge på privat taxakørsel.
Turene beløber sig op på mindst 17.
294 kroner.
Formanden for DSR, Grete Christensen, kommenterede sagen i en skriftlig udtalelse på organisationens hjemmeside onsdag.
Her lød det blandt andet:- Denne sag er meget alvorlig og kan få stor betydning for vores omdømme.
- Som formand for DSR har jeg altid stået for, at vores fælles forening har stor gennemsigtighed, og jeg er meget optaget af, at vi bruger medlemmernes penge sobert og ansvarligt, skrev Grete Christensen.
/ritzau/FacebookTwitterKopier linkEmner:Ekstra Bladet|Dansk Sygeplejeråd|Taxiselskaber|Fagforeninger|Grete Christensen (fagforeningsleder)




https://www.dr.dk/sporten/tennis/wozniacki-inden-wimbledon-tingene-gaar-i-den-rigtige-retning

TennisWozniacki inden Wimbledon: 'Tingene går i den rigtige retning'Efter et skadesplaget forår føler Caroline Wozniacki sig i bedre form før Wimbledon.
Caroline Wozniacki har ikke haft det nemmeste forår, da hun har været plaget af skader, men hun føler sig godt tilpas forud for Wimbledon.
29.
juni 2019 kl.
10.
59Bemærk: artiklen er mere end 30 dage gammelLæs opDen danske tennisstjerne Caroline Wozniacki er fortrøstningsfuld før Wimbledon.
Efter et skadesplaget forår mærker hun stor fremgang, før grand slam-turneringen begynder i næste uge.
Det siger hun til TV2 Sport.
- Det vigtigste for mig er, at min krop har det godt, og at jeg er skadefri.
Tingene er begyndt at gå i den rigtige retning.
Mit tennis har været der, men kroppen har ikke kunnet følge med.
Det er rart, at jeg føler mig godt tilpas igen, siger hun til tv-stationen.
Tidligere i denne uge blev hun slået ud i tredje runde af WTA-turneringen i Eastbourne, hvor der ligesom i Wimbledon spilles på græs.
Læs også:Wozniacki får spansk modstand på græsset i LondonFør turneringen i Eastbourne havde Wozniacki tabt i første runde i tre turneringer i træk.
I to af tilfældene måtte hun trække sig undervejs.
Danskeren er aldrig nået længere end til fjerde runde i Wimbledon.
Hun er seedet som nummer 14.
I første runde venter der spansk modstand i form af Sara Sorribes Tormo, der er nummer 69 i verden.
Wozniackis åbningskamp i Wimbledon er endnu ikke fastsat.
Det er planen, at alle kampene i første runde afvikles mandag og tirsdag.
/ritzau/FacebookTwitterKopier linkEmner:Caroline Wozniacki (tennisspiller)|Tennis|Wimbledon Championships|TV 2 (tv-kanal)|TV 2 Sport




https://www.dr.dk/nyheder/udland/trump-vil-moede-kim-i-den-demilitariserede-zone-ved-nordkorea

UdlandTrump vil møde Kim i den demilitariserede zone ved NordkoreaUSA's præsident mødtes med Kim Jong-un tidligere på året i Vietnam for at forhandle en atomaftale på plads.
29.
juni 2019 kl.
07.
06 | opdateret 05.
juli 2019 kl.
14.
19Bemærk: artiklen er mere end 30 dage gammelLæs opUSA's præsident, Donald Trump, vil gerne møde Nordkoreas leder, Kim Jong-un, i den demilitariserede zone (DMZ) mellem Nord- og Sydkorea.
Det skriver Trump natten til lørdag dansk tid på Twitter, mens han er til G20-topmøde i Osaka i Japan.
- Efter nogle vigtige møder, herunder mit møde med Kinas præsident, Xi Jinping, forlader jeg Japan og tager til Sydkorea med præsident Moon Jae-in (Sydkoreas præsident, red.
).
- Mens jeg er der, hvis Kim Jong-un ser dette, vil jeg gerne møde ham ved den demilitariserede zone.
Bare for at give ham hånden og sige goddag, skriver Trump.
USA's præsident skal efter planen flyve til Sydkorea lørdag, når han er færdig med sine møder ved G20-topmødet, skriver nyhedsbureauet AP.
Nordkoreas viceudenrigsminister, Choe Son Hui, kalder det "et meget interessant forslag", og at det ville være godt for at styrke båndet mellem de to lande.
Choe Son Hui siger, at Nordkorea endnu ikke har modtaget en officiel invitation.
Trump mødtes med Kim i Vietnam tidligere på året for at forhandle en atomaftale på plads med Nordkorea, men forhandlingerne blev afbrudt.
USA's præsident forsøgte at besøge DMZ i 2017, men besøget blev afbrudt på grund af kraftig tåge.
Khashoggi-drab er et temaTil G20-topmødet deltager landene Sydafrika, Canada, Mexico, USA, Argentina, Brasilien, Kina, Japan, Sydkorea, Indien, Indonesien, Saudi-Arabien, Rusland, Tyrkiet, Frankrig, Tyskland, Italien, Storbritannien, Australien og EU.
Natten til lørdag roste Trump Saudi-Arabiens kronprins, Mohammed bin Salman.
- Du har gjort et spektakulært arbejde, sagde Trump til bin Salman, da de to ledere mødtes til G20-topmødet.
Bin Salman har været under et hårdt pres fra flere internationale parter, efter at den saudiske journalist Jamal Khashoggi blev dræbt på Saudi-Arabiens konsulat i Istanbul sidste år.
Argentinas præsident, Mauricio Macri, har op til G20-topmødet sagt, at de forsamlede ledere skal have en mulighed for at drøfte mordet på Khashoggi.
Khashoggi arbejdede som journalist for den amerikanske avis The Washington Post.
Hans lig - eller dele af liget - er endnu ikke fundet.
/ritzau/Rettelse: Det fremgik tidligere, at Sydkoreas præsident er Ban-ki Moon, men det er rettet til Moon Jae-in.
FacebookTwitterKopier linkEmner:Moon Jae-in (politiker)|Nordkorea|Saudi-Arabien|Sydkorea|USA




https://www.dr.dk/nyheder/indland/myndighed-afkraevede-svar-men-bunkerfirma-fortsatte-med-levere-jetbraendstof

Sagen om Dan-BunkeringSe temaIndlandMyndighed afkrævede svar: Men bunkerfirma fortsatte med at levere jetbrændstofForklaringen fra Dan-Bunkering hænger ikke sammen, siger ekspert.
Dan-Bunkering har hovedsæde i Middelfart på Fyn og er ejet af milliardæren Torben Østergaard-Nielsen (billedet).
Af Astrid Fischer, Mathias Friis, Morten Frandsen, Astrid Fischer og Line Gertsen, Line Gertsen og Morten Frandsen29.
juni 2019 kl.
10.
04Bemærk: artiklen er mere end 30 dage gammelLæs opDen fynske virksomhed Dan-Bunkering fortsatte med at være involveret i leverancer af jetbrændstof til brug i Syrien, efter virksomheden vidste, at den var i myndighedernes søgelys.
Det viser amerikanske retsdokumenter og oplysninger, som DR har fået aktindsigt i fra Erhvervsstyrelsen.
- Det virker som om, de tager kikkerten for det blinde øje og så bare kører videre, siger Jakob Dedenroth Bernhoft, der er erhvervsjuridisk ekspert, direktør i rådgivningsvirksomheden Revisorjura og har gennemgået sagen for DR.
Involveret i yderligere to handlerErhvervsstyrelsen henvendte sig til Dan-Bunkering 23.
december 2016 og ”bad om en redegørelse for, om Dan-Bunkering havde været involveret i leverancer af brændstof til Syrien”, har Dan-Bunkering oplyst.
Sådan gjorde viDan-Bunkerings rolle i leverancer af jetbrændstof til Syrien har DR kortlagt ved hjælp af beskrivelser fra et amerikansk anklageskrift og andre amerikanske retsdokumenter, informationer fra centrale kilder og fortrolige oplysninger hos danske myndigheder.
Som led i vores research har vi indsamlet oplysninger fra erhvervsregistre i flere forskellige lande, indsamlet historiske lokationsdata for skibe og fået dataudtræk fra europæiske havneregistre.
DR har kortlagt myndighedernes kendskab til Dan-Bunkering-sagen på baggrund af oplysninger modtaget via aktindsigt fra blandt andet Erhvervsstyrelsen, Udenrigsministeriet, Fyns Politi og Bagmandspolitiet samt samtaler med en række centrale kilder, herunder flere af hinanden uafhængige myndighedskilder.
Folketingets Ombudsmand har også været involveret, da DR indledningsvist blev nægtet adgang til alle oplysninger om Bagmandspolitiets og Udenrigsministeriets kendskab til en sag om jetbrændstof-leverancer til Syrien.
Først efter DR klagede til Folketingets Ombudsmand, har DR fået mulighed for at afdække denne del af sagen, herunder advarslerne fra de amerikanske myndigheder i efteråret 2016.
Efter DR's afsløringer har Rigsadvokaten afleveret flere redegørelser om sagen til justitsminister Nick Hækkerup.
Oplysninger fra disse redegørelser indgår også i overblikket.
Mange oplysninger i sagen bliver stadig hemmeligholdt, blandt andet fordi de vedrører fremmede magter eller er en del af en igangværende politiefterforskning.
Historien baserer sig derfor også på en række fortrolige oplysninger.
På det tidspunkt havde Dan-Bunkering ifølge de amerikanske retsdokumenter været involveret i fire leverancer af jetbrændstof, som i russiske tankskibe var blevet sejlet til Syrien.
Men selvom Dan-Bunkering blev bedt om at redegøre for, om virksomheden var involveret i sanktionsbrud ved at levere jetbrændstof til brug i Syrien, så fremgår det af sagens oplysninger, at Dan-Bunkering i januar og maj 2017 var involveret i yderligere to leverancer af jetbrændstof, der endte i Syrien.
- Hvis det er sådan, at Dan-Bunkering som virksomhed har bidraget til de her leverancer, så overrasker det mig en del, at man fortsætter, efter at Erhvervsstyrelsen har taget kontakt.
For på det her tidspunkt er man opdaget, siger Nicolaj Holst, der er lektor i strafferet og straffeproces ved Aarhus Universitet.
Jakob Dedenroth Bernhoft er enig.
- På det tidspunkt har det i hvert fald stået soleklart for dem (Dan-Bunkering, red.
), at der tilsyneladende kan være noget her, som ikke følger reglerne.
At det jetbrændstof, de har leveret, formelt set til Rusland, reelt er blevet brugt til bombetogter i Syrien, siger han.
Jetbrændstof til 2.
000 bombetogterSamlet set omfatter de to leverancer i januar og maj 2017 10.
000 ton jetbrændstof.
Det er ifølge militæranalytiker Mikkel Storm Jensen fra Forsvarsakademiet nok til omkring 2.
000 russiske bombetogter i Syrien.
Leverancerne af jetbrændstof er ifølge flere andre eksperter, som har gennemgået sagen for DR, i strid med EU’s sanktioner mod Syrien.
EU’s udenrigsministre vedtog nemlig i 2014 sanktioner, der forbød at sælge, levere eller overføre jetbrændstof til brug i Syrien.
Sanktionerne blev indført for at forhindre Syriens præsident Bashar al-Assads angreb på civilbefolkningen.
Dan-Bunkering bad Erhvervsstyrelsen om oplysningerDan-Bunkerings ledelse har ikke ønsket at stille op til et interview hos DR om sagen, men skriver i en mail til DR:- Da Dan-Bunkering i januar 2017 svarer Erhvervsstyrelsen, er det selskabets klare overbevisning (ligesom det fortsat er), at selskabet ikke har forbrudt sig mod nogen gældende regler.
Dan-Bunkering vil ikke udlevere den redegørelse, som selskabet lavede til Erhvervsstyrelsen, til DR.
Men selskabet skriver til DR, at Dan-Bunkering afsluttede sin redegørelse med at:”opfordre Erhvervsstyrelsen til at informere os om, hvorvidt styrelsen er bekendt med, at en eller flere af A/S Dan-Bunkering Ltd´s kunder skulle være involveret i handel med Syrien, idet A/S Dan-Bunkering Ltd, i givet fald vil tage sin relation med den pågældende kunde op til revision.
"Meldt til BagmandspolitietIfølge Dan-Bunkering svarede Erhvervsstyrelsen ikke på opfordringen.
Men det er der ifølge Erhvervsstyrelsen en naturlig forklaring på.
For kort efter, at Erhvervsstyrelsen modtog Dan-Bunkerings redegørelse, meldte Erhvervsstyrelsen Dan-Bunkering til Bagmandspolitiet for muligt brud på EU’s Syrien-sanktioner.
I sådan en situation stopper styrelsen med at kommunikere med virksomheden, oplyser Erhvervsstyrelsen til DR:- Såfremt styrelsen vælger at oversende en sag til Søik (Bagmandspolitiet, red.
) med henblik på efterforskning, stopper styrelsens dialog med virksomheden.
Dette af hensyn til ikke at kompromittere den politimæssige efterforskning, skriver Erhvervsstyrelsen og understreger, at styrelsen ikke kan kommentere på konkrete sager.
Erhvervsjurist Jakob Dedenroth Bernhoft mener ikke, at Dan-Bunkerings opfordring til Erhvervsstyrelsen kan forklare virksomhedens ageren.
De ved, at de leverer til Rusland, som bruger det i Syrien.
Så indirekte har de jo stillet jetbrændstof til rådighed, og det mener jeg ikke, man kan tale sig ud af.
Jakob Dedenroth Bernhoft, erhvervsjurist- De ved, at de leverer til Rusland, som bruger det i Syrien.
Så indirekte har de jo stillet jetbrændstof til rådighed, og det mener jeg ikke, man kan tale sig ud af, siger han.
I de seneste fem år er Dan-Bunkering den eneste virksomhed, der er blevet politianmeldt af Erhvervsstyrelsen for muligt brud på EU’s sanktioner.
Dan-Bunkering afviser brud på EU-sanktionerDan-Bunkering afviser, at virksomheden har overtrådt EU’s Syrien-sanktioner.
Ifølge DR’s oplysninger har Dan-Bunkering blandt andet fået betaling for at overføre jetbrændstof til russiske tankskibe, som derefter har sejlet det til en regimekontrolleret havn i Syrien.
Overførslerne skete på åbent hav, og betalingerne kom fra en kunde, som repræsenterede russisk militær.
Dan-Bunkering har erkendt at have leveret brændstof til de russiske tankskibe, men i en mail til DR har virksomhedens advokat skrevet, at ingen af Dan-Bunkerings fragtbreve havde angivet Syrien som ende-destination.
Virksomheden ønsker ikke at oplyse til DR, hvilke destinationer der stod på dokumenterne.
Overhørte en række advarslerAllerede i efteråret 2016, før Erhvervsstyrelsens krav om en redegørelse, forelå der en række advarsler, som ifølge eksperter burde have fået Dan-Bunkerings alarmklokker til at ringe.
Flere advarsler blev overhørtDen græske kystvagt udsender den 2.
september 2016 en advarsel om det russiske tankskib Yaz, som er involveret i tre af Dan-Bunkerings handler med jetbrændstof.
Af advarslen fremgår det, at kaptajnen på Yaz er anklaget for brud på EU’s Syrien-sanktioner.
Dan-Bunkerings russiske kunde i handlerne med jetbrændstof præsenterer sig i en mail til Dan-Bunkering dateret den 23.
september 2016 som repræsentant for den russiske flåde.
Nyhedsbureauet Reuters skriver den 22.
november 2016, at de russiske tankskibe Yaz og Mukhalatka (som er involveret i Dan-Bunkerings handler med jetbrændstof) i strid med EU’s sanktioner smugler jetbrændstof til Syrien.
Brændstoffet bliver ifølge artiklen brugt af russiske kampfly til at udføre bombardementer i Syrien.
Samme dag bekræfter Ruslands forsvarsministerium ifølge artikel i The Telegraph, at russiske tankskibe sejler jetbrændstof til Syrien.
Det russiske firma Transpetrochart, som ejer de russiske tankskibe Yaz og Mukhalatka (som er involveret i Dan-Bunkerings handler med jetbrændstof), kommer på USA' sanktionsliste den 20.
december 2016, og det blev forbudt efter amerikansk lov at have med de to skibe at gøre.
Erhvervsstyrelsen beder Dan-Bunkering om en redegørelse 23.
december 2016.
Styrelsen beder om ”en redegørelse for, om Dan-Bunkering havde været involveret i leverancer af brændstof til Syrien”, har Dan-Bunkering oplyst.
Efter de tre første advarsler er Dan-Bunkering involveret i fire leverancer af jetbrændstof, der via de russiske tankskibe Yaz og Mukhalatka ender i Syrien.
To af leverancerne sker efter den fjerde og femte advarsel.
DR’s kortlægning af sagen bygger på amerikanske retsdokumenter, centrale kilder og fortrolige oplysninger hos danske myndigheder.
Ifølge Dan-Bunkerings advokat var virksomheden ikke bekendt med rækken af advarsler, da advarslerne ikke var ”udsendt fra officielle sanktionsmyndigheder”.
Dan-Bunkering har ikke siden vurderet kvaliteten af advarslerne, skriver advokaten til DR.
Læs også:Dansk bunkerfirma overhørte advarsler i sag om jetbrændstof til borgerkrigBlandt andet havde den græske kystvagt udsendt en advarsel om, at kaptajnen på det ene af de russiske tankskibe var anklaget for brud på EU’s Syrien-sanktioner.
I november samme år udsendte Reuters en artikel, der beskrev, hvordan de to russiske tankskibe, som Dan-Bunkering leverede jetbrændstof til, smuglede jetbrændstof til russiske bombetogter i Syrien i strid med EU’s sanktioner.
Og i december 2016 blev det russiske selskab, der ejer de to navngivne tankskibe, som Dan-Bunkering leverede jetbrændstof til, sat på USA’s sanktionsliste.
De mange advarsler får Jakob Dedenroth Berntoft til at vurdere, at Dan-Bunkering må have vidst, at der var et problem med leverancerne af jetbrændstof.
- Der har været så mange advarsler på det tidspunkt, så det må have stået dem soleklart, at der er et problem her, og at det her jetbrændstof bliver brugt til bombetogter i Syrien.
Så hvis de siger, at det vidste vi ikke, hænger det simpelthen ikke sammen, siger erhvervsjurist Jakob Dedenroth Bernhoft.
Sagen efterforskes af politietIfølge Dan-Bunkerings advokat var virksomheden ikke bekendt med rækken af advarsler, da advarslerne ikke var ”udsendt fra officielle sanktionsmyndigheder”.
Dan-Bunkering har ikke siden vurderet kvaliteten af advarslerne, skriver advokaten til DR.
Dan-Bunkerings advokat skriver, at virksomheden har samarbejdet med de amerikanske myndigheder, og at virksomheden stoppede det pågældende kundeforhold, da selskabet fik en konkret henvendelse om den amerikanske sag.
Dan-Bunkering er ikke anklaget i den amerikanske sag, hvor fem russere og tre syrere, herunder flere ansatte hos Dan-Bunkerings russiske forretningspartner, er tiltalt for brud på amerikanske sanktioner og hvidvaskregler.
I Danmark bliver Dan-Bunkering efterforsket af Fyns Politi for brud på EU’s Syrien-sanktioner, der forbyder leverancer af jetbrændstof til brug i Syrien.
Virksomheden er ikke sigtet eller tiltalt.
FacebookTwitterKopier linkEmner:Bashar al-Assad (politiker)|Erhvervsstyrelsen|EU|Rusland|Erhverv




https://www.dr.dk/sporten/badminton/ren-dansk-badmintonfinale-naermer-sig-mere-partner-end-konkurrent

BadmintonRen dansk badmintonfinale nærmer sig: 'Mere partner end konkurrent'Line Kjærsfeldt og Mia Blichfeldt er en sejr i respektive semifinaler fra at mødes i European Games-finale.
Line Kjærsfeldt er forsvarende European Games-mester, og når hun finalen, kan hun møde landsmanden Mia Blichfeldt.
29.
juni 2019 kl.
08.
56Bemærk: artiklen er mere end 30 dage gammelLæs opNår Danmarks to bedste damesingler i badminton, Line Kjærsfeldt og Mia Blichfeldt, lørdag eftermiddag går ind til deres respektive semifinaler ved European Games, er det med planen om at skabe en ren dansk finale søndag.
- Vi må håbe, at det sker.
Det ville være sindssygt fedt for både os og for dansk damesingle, siger Line Kjærsfeldt.
Hun er forsvarende mester i turneringen og topseedet, mens Blichfeldt er seedet som nummer to.
På verdensranglisten, der blev opdateret tirsdag, ligger de side om side som nummer henholdsvis 19 og 20.
Læs også:Fjer og succes: Tre danske badmintonsingler sikre på medaljerMed andre ord er der basis for en god rivalisering, men sådan ser Kjærsfeldt ikke på det.
- Jeg ser os mere som sparringspartnere end som konkurrenter.
Selvfølgelig er vi også konkurrenter, men vi træner langt mere sammen, end vi er ude til turneringer, siger Kjærsfeldt, der var fanebærer ved åbningsceremonien.
- Er vi ikke sparringspartnere, er der ingen af os, der når det, vi begge gerne vil.
Men står vi og skal møde hinanden, smider man alt andet til side og gør alt for at vinde.
OL-point på spilHun understreger, at deres gode træningssamarbejde har været en vigtig faktor for, at de har skabt gode resultater og har rykket sig op af ranglisten.
Mia Blichfeldt skal først forbi russeren Evgeniya Kosetskaya, der er fjerdeseedet, hvis hun vil i en ren dansk finale.
- Når vi træner, er det 100 procent hver gang.
Vi har fundet en god rytme og træningsmåde sammen i forhold til, at vi begge har fået meget erfaring med at spille mod asiaterne, og vi er begge blevet mere boldsikre og hurtigere.
- Det gode træningsmiljø har løftet vores niveau.
Både Mia og jeg har lavet rigtigt gode resultater det seneste års tid, og folk er begyndt at lægge mærke til det, lyder det fra Kjærsfeldt.
Læs også:Mere dansk badmintonsucces: Herredouble sikre på medaljer med finalepladsHun satser på at genvinde European Games-turneringen, men der er også vigtige point at hente til OL-kvalifikationen.
- Det svarer til EM, så jeg vægter den højt, selv om der ikke er asiater med.
Og så er der mange point til OL-kvalifikationen, selv om jeg forsøger ikke at tænke for meget på det, siger den forsvarende mester.
Kjærsfeldt skal i sin semifinale møde den tredjeseedede brite, Kirsty Gilmour, mens Mia Blichfeldt skal op mod russeren Evgeniya Kosetskaya, der er fjerdeseedet.
Semifinalerne spilles fra klokken 12.
20 dansk tid, og de sendes på DR2.
/ritzau/FacebookTwitterKopier linkEmner:DR2|De Olympiske Lege




https://www.dr.dk/nyheder/indland/forsker-om-droppet-gasroerledning-taet-paa-bornholm-det-vil-blive-noteret-i-rusland

Nord Stream 2Se temaIndlandForsker om droppet gasrørledning tæt på Bornholm: 'Det vil blive noteret i Rusland'Gasrørledningen ender med al sandsynlighed længere syd for den danske ø.
I dag leverer russerne knap 40 procent af al den gas, som EU-landene - heriblandt Danmark - importerer.
Det skal efter planen stige med 55 milliarder kubikmeter om året, når den nye gasrørledning bliver taget i brug.
Af Theis Lange Olsen29.
juni 2019 kl.
08.
32Bemærk: artiklen er mere end 30 dage gammelLæs opEt i forvejen skidt forhold mellem Danmark og Rusland forværres nu.
Det sker, fordi Nord Stream 2 har mistet tålmodigheden med os og trækker en ansøgning fra 2017 om at føre gasrørledninger på dansk søterritorium tilbage.
Dermed må det russisk-tyske gasprojekt med al sandsynlighed nøjes med plan C, der går et godt stykke syd for Bornholm.
Sådan lyder det fra Flemming Splidsboel, der er seniorforsker ved Dansk Institut for Internationale Studier.
Hvad er Nord Stream 2?
Det er en 1.
225 kilometer lang gasrørledning, der skal løbe fra Rusland til Tyskland gennem Østersøen.
Nord Stream 2, der har det russiske energiselskab Gazprom i ejerkredsen, søgte i april 2017 om at føre en 1.
224 kilometer lang gasledning gennem dansk søterritorium syd om Bornholm.
Få måneder efter vedtog Folketinget en lov, der gør det muligt at sige nej til denne linjeføring af sikkerhedspolitiske grunde.
Mange danske politikere er nemlig bekymrede for konsekvenserne for blandt andet Ukraine.
Ansøgningen er netop trukket tilbage, da Nord Stream 2 ikke vil vente længere på en afgørelse.
I dag leverer russerne knap 40 procent af al den gas, som EU-landene - heriblandt Danmark - importerer.
Det skal efter planen stige med 55 milliarder kubikmeter om året, når den nye gasrørledning bliver taget i brug.
Nord Stream 2 er den anden gasledning fra Rusland til Tyskland gennem Østersøen.
Kilde: Ritzau og Nord Stream.
- Det kan få konsekvenser for Danmarks forhold til Rusland.
Det er i forvejen skidt.
Det her vil blive noteret i Rusland, og de vil måske på længere sigt bringe det op og sige, at de ikke har glemt det, siger han.
Danmark har befundet sig i noget af en kattepine i sagen.
Det skyldes, at vores vigtige handelspartner i Tyskland har presset på for et ja til ansøgningen om at lægge gasrørledningen i dansk søterritorium, mens USA og andre lande har opfordret til et nej.
Tyskerne har hele tiden fastholdt, at gasrørledningen er et rent kommercielt anliggende.
Tyske virksomheder har investeret mange penge i projektet, og det er den forhenværende kansler, Gerhard Schröder, der står i spidsen for det.
Danmark under krydspresGassen fra Rusland er også en vigtig brik i kansler Angela Merkels løfte om at udfase kul- og atomkraft i Tyskland i løbet af de kommende år.
Hun har flere gange prøvet at tale bekymringerne ned.
Men frygten fra en række andre lande har især været, at EU bliver for afhængig af russisk gas, og at det kan bruges som pressionsmiddel mod medlemslande og skade EU’s forsyningssikkerhed.
Amerikanerne har ligeledes protesteret over projektet.
- Det er frygteligt, at I får en rørledning fra Rusland, lød kritikken fra USA's præsident, Donald Trump.
Krydspresset har fået Danmark til at behandle ansøgningerne fra Nord Stream 2 meget langsomt.
- Jeg betegner det som passiv-aggressiv udenrigspolitik, hvor vi ikke har gjort noget, men samtidig gjort en masse.
Vi har haft mulighed for at takke nej, men det har vi ikke gjort, i stedet har vi trukket sagsbehandlingen i langdrag, siger Flemming Splidsboel.
Forsker: Det ender med plan CEn af årsagerne til den langsomme danske sagsbehandling kan også være, at vi havde håbet, at EU ville gå ind og træffe en beslutning på vores vegne, men det skete aldrig.
Kortet viser de foreslåede ruter for Nord Stream 2.
Den mørkeblå linje er Nord Stream, som allerede eksisterer.
Den mørkegrønne og lysegrønne er fra tidligere ansøgninger, mens den sorte linje markerer foreslaget i den nyeste ansøgning.
Nord Stream 2 AG har nu droppet den første ansøgning.
Kilde: www.
nord-stream2.
comDen langsomme sagsbehandling af Nord Stream 2's oprindelige ansøgning fra 2017 betød i første omgang, at selskabet kom med en ny ansøgning, hvor gasrørledningen går igennem vores økonomiske zone, men ikke vores søterritorium.
- Her har Danmark knap så stort råderum.
Her er det hensyn til miljø for eksempel, der gør, at ansøgningen kan afvises.
Danmark opfordrede til at indlevere en tredje ansøgning, som også går igennem den økonomiske zone, men et andet sted, siger Flemming Splidsboel.
- Mit bedste bud nu er, at vi også trækker deres plan B i langdrag, så det bliver plan C, syd om Bornholm, der gennemføres.
Projektet er temmelig fremskredent, og det bliver gennemført, men selskabet er nødt til at få enderne til at mødes, og det kan ske syd for Bornholm, siger Flemming Splidsboel.
Udenrigsminister Jeppe Kofod (S) meddeler i et skriftligt svar til DR Nyheder, at det er Nord Stream 2's egen beslutning at trække deres ansøgning, og at den kommende proces hører under Klima-, Energi- og Forsyningsministeriet og "ikke omfatter en vurdering af udenrigspolitiske hensyn".
DR Nyheder forsøger at få en kommentar fra klima-, energi- og forsyningsminister Dan Jørgensen (S).
FacebookTwitterKopier linkEmner:Angela Merkel (politiker)|Dan Jørgensen (politiker)|Socialdemokraterne|Rusland|Naturgas




https://www.dr.dk/nyheder/viden/teknologi/skraemmende-app-piller-digitalt-toejet-af-kvinder

TeknologiSkræmmende app piller digitalt tøjet af kvinderSelvom skaberen fik kolde fødder, er en kunstig intelligens, der digitalt skræller tøjet af kvinder, stadig derude.
Fremskridt i kunstig intelligens giver alle og enhver muligheden for at lave falske nøgenbilleder af enhver kvinde.
Fotomanipulation: Mathias JacobsenAf Chris Lehmann29.
juni 2019 kl.
07.
05Bemærk: artiklen er mere end 30 dage gammelLæs opKunstig intelligens til at manipulere billeder lyder måske ganske uskyldigt.
Men de sidste par års debat om fænomenet Deepfakes, hvor for eksempel pornoskuespilleres ansigter kan skiftes ud med kendisser eller bekendtes ansigter, er alt andet end uskyldigt.
Og hvor det tidligere har krævet en kraftig computer og tekniske kundskaber ud over gennemsnittet at lave Deepfake-videoer, har teknologien nu flyttet sig til at være meget mere tilgængelig.
Kort sagt kan næsten alle og enhver nu lave et hvilket som helst billede af en kvinde om til et nøgenbillede med appen Deepnude, det skriver Vices tech-sektion, Motherboard.
Appen er nu blevet fjernet, men DR Viden har bekræftet, at den virkede - og at den stadig bliver delt flittigt på nettet, selvom skaberen har forsøgt at trække den tilbage.
Redskaber til chikane bliver mere udbredteUdbredelsen af teknologi, som er designet til digitalt at "skrælle" tøjet af kvinder, uden deres samtykke, bekymrer Maia Lorentzen, konsulent og aktivist i Cybernauterne.
Hun underviser blandt andet i digital sikkerhed og digital dannelse:- Det er altid bekymrende, når redskaber, der kan bruges til at chikanere, udskamme og ydmyge kvinder, bliver mere udbredte og tilgængelige.
Det er samme bevægelse her.
Før skulle man have teknisk snilde for at lave videoer, nu kan alle gøre det på et par sekunder med den her app, siger hun til DR Viden.
Da Deepfake-videoer for alvor brød frem i vinter, frygtede mange, at det ville indvarsle en ny tidsalder for falske nyheder.
Blandt andet producerede mediet Buzzfeed sammen med den Oscar-vindende filminstruktør Jordan Peele en meget omtalt falsk video af Barack Obama:Falske billeder med ægte konsekvenserMen teknologien bliver nu også brugt til at chikanere og ydmyge kvinder i alle samfundslag:- Det bliver brugt mod alle mulige.
Både til at ydmyge kvinder, der har en offentlig platform, eller til at hævne sig mod ekskærester eller kollegaer.
Det er en ret effektiv taktik.
Men de kvinder, det går ud over, oplever det som ekstremt grænseoverskridende, og nogle oplever også, at de bliver opsøgt i offentligheden og konfronteret med nøgenbilleder eller videoer, som de ikke har deltaget i, siger hun.
For nok er billederne falske, men konsekvenserne for de kvinder, der på den måde er blevet udstillet, er ægte nok.
Som teknologien bliver bedre og mere udbredt, bliver det nemlig sværere at se forskel på rigtigt og forkert, fortæller Maia Lorentzen.
- Vi skal tage det alvorligt, fordi mange ikke kan se, at det er falskt.
Det påvirker parforhold, sociale relationer på arbejdspladsen eller i skolen, og kan dermed følge en resten af livet.
Og så bliver de her kvinder kontaktet af tilfældige fremmede, der opsøger dem for sex, fordi de har set dem i, hvad der ligner ægte pornofilm.
Og i sidste ende kan det mærkes, hvis man er blevet udstillet på nettet, uanset om billedet er ægte eller ej:- Konsekvensen er, at kvinderne får psykiske symptomer, som minder om at være udsat for en fysisk, seksuel krænkelse, selvom den udelukkende er digital, fortæller Maia Lorentzen.
Udbredt teknologi er et våbenkapløbDeepfake-teknologien blev skabt til at skifte ansigter i videoklip ved at udskifte ansigtet i videoen med et andet, billede for billede.
Det kræver tid, en kraftig computer og en del teknisk snilde.
Men skal man kun erstatte tøjet med bar hud på et enkelt billede i stedet for en video, kræver det meget færre ressourcer.
Derfor kan den nye app køre på selv helt almindelige arbejdscomputere uden store grafikkort.
Og i dag er den type genkendelse og erstatning af indhold i for eksempel billeder helt gængs teknologi, forklarer Anders Kofod-Petersen, vicedirektør i Alexandra Instituttet og professor i kunstig intelligens ved Norges Teknisk-Naturvidenskabelige Universitet (NTNU) i Trondheim:- Teknologierne og matematikken har været kendt siden 60'erne.
Men eksplosionen i regnekraft og datamængderne gør, at det bevæger sig ud fra industrien og universiteterne.
Nu bliver det til værktøjer, som gør mange flere i stand til at bruge avanceret kunstig intelligens.
Og alle værktøjer, som man udvikler til noget fornuftigt, kan man også bruge til noget åndssvagt.
Specifikt rettet mod at afklæde kvinderTil Motherboard forklarer skaberen af teknologien, at den identificerer tøj på billeder af kvinder, og så forsøger den at erstatte tøjet med, hvad programmet har lært om kvindekroppen ved at se på tusindevis af billeder af nøgne kvinder.
Man skal selvfølgelig melde det til politiet, fordi det er alvorligt og æreskrænkende.
Maia Lorentzen, CybernauterneDermed sagt, at den også kunne være trænet til at udskifte tøjet med fårepels, græs, luft eller alt andet, man kan finde mange billeder af.
Men skaberen af appen valgte tilsyneladende nøgne kvinder.
Og det er ikke tilfældigt, at appen er rette mod kvinder, mener Maia Lorentzen:- Det er en ydmygelsestaktik, uanset hvilke motiver, skaberne siger, de har.
Det er en måde digitalt at flå tøjet af nogen, der ikke ønsker det.
Det har helt klart en kønnet slagside.
Det er andre, der bestemmer, om man skal være nøgen, uden at man selv kan vælge det fra eller til.
Internettet glemmer aldrigHvis man bliver udsat for den type krænkelse, som appen giver mulighed for, kan det virke umuligt at gøre noget.
Internettet glemmer aldrig, siger et moderne ordsprog.
Maia Lorentzen har dog et par forslag til, hvad man kan gøre.
- Man skal selvfølgelig melde det til politiet, fordi det er alvorligt og æreskrænkende.
Og hvis det sker i ens sociale miljø, for eksempel i skolen eller på arbejdspladsen, så skal man gå til ledelsen med sagen.
Dernæst kan man afkræfte det og forsvare sig, ved at vise det oprindelige billede, før det blev manipuleret.
Og man kan tale med organisationen Digitalt Ansvar, en organisation som forsøger at hjælpe med hævnporno og digitale seksuelle krænkelser, siger hun.
Også når det kommer til Deepnude-appen, så glemmer internettet heller ikke.
Oprindeligt lancerede den anonyme skaber en gratis-udgave, som lagde et meget stort vandmærke over billederne, den skabte.
Så kunne man betale omkring 350 kroner for den fulde udgave af programmet, som blot satte et lille vandmærke med ordet fake i hjørnet.
Men grundet stor opmærksomhed og frygt for misbrug, forsøgte skaberen i nat at trække Deepnude tilbage.
Programmet er heller ikke at finde på den oprindelige side, men DR Viden har bekræftet, at man stadig kan finde en fuldt funktionsdygtig udgave af programmet på nettet.
FacebookTwitterKopier linkEmner:Barack Obama (politiker)|Teknologi|Tøj|USA|Youtube




https://www.dr.dk/nyheder/indland/laege-og-venstreflojsaktivist-lars-hutters-er-dod-77-ar

IndlandLæge og venstrefløjsaktivist Lars Hutters er død - 77 år26.
juni tabte læge, lokalpolitiker og aktivist Lars Hutters kampen til kræft, oplyser familien.
29.
juni 2019 kl.
03.
45Bemærk: artiklen er mere end 30 dage gammelLæs opLægen og venstrefløjspolitikeren Lars Hutters er død, 77 år gammel.
Det fremgår af en dødsannonce i Politiken.
- Vores elskede mand, far, svigerfar, morfar, læge og oprører, Lars Otto Hutters, tabte desværre kampen mod kræft, skriver familien.
Lars Hutters døde 26.
juni og vil blive begravet fra Skt.
Ansgar Kirke i Bredgade 2.
juli med jordfæstelse på Vestre Kirkegård.
Det varme hjerte, solidariteten og det brændende engagement går igen i beskrivelsen af Lars Hutters.
Hutters blev født på en gård i Skuldelev ved Roskilde og havde fem søskende.
Forældrene var katolikker.
Som ung medicinstuderende deltog han aktivt i studenteroprøret på Københavns Universitet, ligesom han i slutningen af 1960'erne ifølge Politiken var med til at formulere revolutionere kampskrifter og paroler.
Han blev uddannet læge fra Københavns Universitet og arbejdede blandt andet på Kommunehospitalet i København, som han kæmpede en hård - men forgæves - kamp for at bevare.
Han engagerede sig også i en kamp mod lukning af plejehjem.
Gennem hele sin karriere som læge var Hutters fagligt aktiv - blandt andet som fællestillidsmand på Rigshospitalet, Kommunehospitalet og Frederiksberg Hospital.
I en periode var han også formand for de yngre læger i Region Hovedstaden.
"Lars Hulter til bulter" blev den gamle studenteroprører efter sigende kaldt af sine partifæller i Venstresocialisterne (VS), som han indtil 1994 repræsenterede gennem 12 år i Københavns Borgerrepræsentation.
Han lagde lægegerningen på hylden i 2011, men var stadig aktiv i en række sammenhænge.
Privat var Lars Hutters gift med Inger.
Han efterlader sig tre børn og flere børnebørn.
/ritzau/FacebookTwitterKopier link




https://www.dr.dk/nyheder/indland/muldvarpegift-fik-lukket-skadestue-i-kolding-i-flere-timer

IndlandMuldvarpegift fik lukket skadestue i Kolding i flere timerBorgere, der har været på skadestuen i Kolding mellem 18 og 19 skal være opmærksom på symptomer.
En patient tog muldvarpegift med ind på skadestuen på Kolding Sygehus.
(© Kolding Sygehus)28.
juni 2019 kl.
23.
49Bemærk: artiklen er mere end 30 dage gammelLæs opSkadestuen på Kolding Sygehus lukkede i aften flere timer på grund af muldvarpegift, oplyser kommunikationschef Cathrin Tromborg.
Borgere, der har været på den fælles akutmodtagelse på sygehuset i tidsrummet mellem klokken 18 og 19 opfordres til at være opmærksomme på symptomer som åndenød, kvalme, svimmelhed og opkast.
- Det er området omkring vores skadestue og fælles akutmodtagelse, der har været lukket ned, siger hun.
- Det har det, fordi der er en patient, der har henvendt sig, fordi vedkommende har været i forbindelse med noget muldvarpegift og har fået det dårligt, siger Cathrin Tromborg.
Problemet opstod ved, at patienten tog muldvarpegiften med ind på skadestuen.
Gift kan smitte via luft eller vand- I god tro og bedste mening havde vedkommende taget den her beholder med muldvarpegift med ind på sygehuset.
Og det viser sig så, at det kan smitte luftbårent, hvis det er i kontakt med vand eller andre elementer.
- Derfor har man valgt at lukke af og for en sikkerhedsskyld advare folk, som har været inde på sygehuset i det her område i tidsrummet mellem klokken 18 og 19, siger Cathrin Tromborg.
Hun kan ikke oplyse om, hvor farlig giften er.
Men hvis man er i tvivl om, hvorvidt man er påvirket af giften, skal man henvende sig, lyder det i opfordringen.
/ritzau/FacebookTwitterKopier linkEmner:Hospitaler|Kolding|Kolding Sygehus|Sygdomme og lidelser




https://www.dr.dk/nyheder/udland/eu-og-fire-lande-i-sydamerika-er-enige-om-frihandelsaftale

UdlandEU og fire lande i Sydamerika er enige om frihandelsaftaleFrihandelsaftalen mellem EU og fire lande i Sydamerika er indgået efter næsten 20 års forhandlinger.
)29.
juni 2019 kl.
01.
39Bemærk: artiklen er mere end 30 dage gammelLæs opEU og fire lande i den sydamerikanske blok Mercosur nåede fredag til enighed om et udkast til en frihandelsaftale.
Det bekræfter alle parterne over for nyhedsbureauerne AP og Reuters.
Aftalen sker, mens der er spændinger mellem USA og Europa på handelsområdet, efter at USA's præsident, Donald Trump, har truet med at lægge told på Europas bileksport til USA.
- Midt i internationale handelsspændinger sender vi i dag (torsdag red.
) et stærkt signal sammen med vores Mercosur-partnere om, at vi går ind for regelbaseret handel, siger formanden for EU-kommisionen, Jean Claude Juncker, ifølge AP.
Brasiliens præsident, Jair Bolsonaro, skriver på Twitter, at EU-Mercosur-aftalen er historisk - en af de vigtigste aftaler nogensinde for hans land.
Aftalen er indgået efter næsten 20 års forhandlinger.
Den fjerner handelshindringer og bidrager til øget eksport fra begge parter.
EU-Kommissionen siger, at aftalen tager hensyn til beskyttelse af arbejderes rettigheder, miljøet samt høje standarder for fødevarer.
Mercosur blev grundlagt i 1991 og består af Argentina, Uruguay, Paraguay og Brasilien.
Aftalen mellem de fire lande skal fremme frihandel og den frie bevægelighed.
EU indledte forhandlinger med Mercosur-landene i 2000, og de intensiverede forhandlingerne, efter præsident Donald Trumps valgsejr i 2016, hvor EU begyndte at lægge mere vægt på at få flere globale handelspartnere.
Denne intensivering har også ført til en frihandelsaftale med Canada samt aftaler med Mexico og Japan.
Forhandlingerne er blandt andet blevet vanskeliggjort ved, at EU har været bekymret for, at de europæiske lande ville blive oversvømmet af billigt kød fra Sydamerika, mens Mercosurlandene har været skeptiske over for at åbne op for visse industrisektorer - for eksempel bilindustrien.
EU's handelskommissær, Cecilia Malmström, sagde tidligere i denne måned, at en frihandelsaftale med Mercosur var hendes vigtigste prioritet.
Brasiliens regering siger, at aftalen er en historisk ramme om relationerne mellem Mercosur og EU.
- Aftalen vil eliminere toldafgifter på import af landbrugsvarer - blandt andet juice, pulverkaffe og frugter, mens producenter i Brasilien af kød, sukker og ætanol får bedre adgang til det europæiske marked.
Frihandelsaftalen er den største EU nogensinde har indgået.
Alt i alt vil den dække et marked bestående omkring 800 millioner mennesker.
EU-Kommissionen har forhandlet på vegne af EU's 28 medlemslande.
Frankrigs præsident, Emmanuel Macron, har tidligere truet med at gå imod en frihandelsaftalen, hvis den undergraver Parisaftalen.
Diskussionerne om landbrugsprodukter er knyttet til vanskelige miljø- og klimaspørgsmål i forbindelse med beskyttelsen af regnskoven i Amazonas.
Venezuela var tidligere med i Mercosur, men det kriseramte land blev suspenderet i 2016.
/ritzau/ReutersFacebookTwitterKopier link




https://www.dr.dk/nyheder/udland/hojreekstremist-domt-drab-korte-ind-i-folkemaengde-i-charlottesville

UdlandHøjreekstremist dømt for drab: Kørte ind i folkemængde i CharlottesvilleSelverklæret nynazist er idømt livsvarigt fængsel for at køre ind i folkemængde og dræbe en og såre 19 andre.
En 22-årig højreekstremist har indrømmet, at han med høj fart kørte ind i en demonstration.
28.
juni 2019 kl.
22.
45Bemærk: artiklen er mere end 30 dage gammelLæs opEn 22-årig højreekstremist er idømt livsvarigt fængsel for at køre ind i en folkemængde med en bil i Charlottesville i USA i 2017.
En 32-årig kvinde blev dræbt under opsigtsvækkende demonstrationer.
James Alex Fields Jr.
har tilstået, at han med vilje kørte ind i en gruppe antiracistiske demonstranter med stor fart.
Demonstranterne protesterede mod højreekstremister i byen Charlottesville.
Den selverklærede nynazist Fields var 20 år, da han gennemførte angrebet, som kostede den 32-årige Heather Heyer livet og sårede en snes personer.
Ved den føderale domstol i Charlottesville bad Fields om undskyldning for det han havde gjort, før dommeren afsagde dommen.
Læs også:Jury vil sende dødsbillist fra Charlottesville 419 år i fængselFields' forsvarere argumenterede for, at Fields havde haft en vanskelig barndom med psykiske problemer, at han voksede op med en enlig mor i rullestol, og at hans jødiske bedstefar dræbte sin kone, før han tog sit eget liv.
Men dommeren i sagen, Michael Urbanski, var ikke påvirket, og han sagde med henvisning til en videooptagelse af bilangrebet, at det var for farligt for et frit samfund, hvis Fields var på fri fod.
Demonstrationerne i Charlottesville vakte særlig stor opsigt, da det kom til et opgør mellem antiracister og en løs alliance af yderliggående partier, som følte sig styrket af præsident Donalds Trumps valgsejr i 2016.
Det vakte ikke mindst opsigt, da Trump i en kommentar til stridighederne mellem antiracister og nynazister sagde, at der "er gode personer på begge sider".
/ritzau/FacebookTwitterKopier linkEmner:USA|Demonstrationer




https://www.dr.dk/nyheder/regionale/syd/skoleleder-giver-dovne-elever-opsang-i-dimissionstale-i-kunne-vaere-foedt-i-et

Syd- og SønderjyllandSkoleleder giver dovne elever opsang i dimissionstale: I kunne være født i et land med tørke, krig og ufredRekordmange elever har i år fået karakteren 00 til afgangseksamen på Broager Skole.
Skoleinspektør Claus Brink Christensen gav sine elever en opsang, da han skulle holde tale for dem til deres dimission.
Han mindede dem om, at 00 ikke var godt nok, og at de er heldige, at det er født i et land som Danmark.
Af Sandra Meersohn Meinecke28.
juni 2019 kl.
22.
10Bemærk: artiklen er mere end 30 dage gammelLæs opI går var der dimission for 9.
klasserne på Broager Skole ved Sønderborg.
Eleverne havde netop overstået afgangseksamen, og det er som bekendt en festdag.
Men da skolens inspektør, Claus Brink Christensen, gik på talerstolen, var det ikke kun med lykønskninger til eleverne.
- Flere elever, end vi nogen sinde har set på Broager Skole, har fået karakteren 00 i et eller flere fag - velfortjent, men dumt!
, lød det i talen fra skolelederen.
Han forklarede de fremmødte forældre og elever, at han var 'nødt til at hælde malurt i bægeret', fordi en gruppe elever, ikke var 'modne' nok til at tage ansvar for deres skolegang.
De er gået op og har sagt, det her gider vi ikke.
De skal forstå, at det er deres ansvarClaus Brink Christensen, Skoleleder på Broager Skole i Sønderborg- Kære forældre – de af jer, som ser et 00 på jeres barns eksamensbevis, bør stoppe op og konstatere: Mit barn er fortsat et barn, som endnu ikke er klar til at tage et selvstændigt ansvar, sagde den sønderjyske skoleinspektør.
'Næste gang er det alvor'Claus Brink Christensen er skuffet over, at eleverne ikke har taget afgangprøverne alvorligt, fortæller han dagen efter dundertalen.
- Det her har været en gratis runde.
Næste gang gælder det for alvor.
De risikerer, at de ikke kan komme videre i uddannelsessystemet, siger han og tilføjer, at han ikke ville gøre sit arbejde ordentligt, hvis ikke eleverne fik en opsang med på vejen.
- Jeg tror ikke, at mine kollegaer rundt om i landet bare holder festtaler, hvis der ikke er grund til det.
12 af de i alt 56 elever, som i går holdt dimissionsfest, har fået karakteren 00 i en eller flere prøver.
- 8 af de elever har absolut evner til væsentlig mere, men de er gået op og har sagt, at det her gider vi ikke.
De skal forstå, at det er deres ansvar, siger han og tilføjer, at når eleverne tror, at karakteren 00 er 'fin nok', så er der noget, 'som er gået helt galt'.
- Det er både et forældreansvar, men vi skal også som skole se tilbage på, om vi kunne gøre noget anderledes, siger han.
'I kunne være født i et land med tørke, krig og ufred'Claus Brink Christensen vil ikke udtale sig om, hvorvidt han tror, det er et generelt problem, at de unge ikke tager deres afgangsprøver og uddannelse alvorligt.
- Det er helt nyt for os, at der er en gruppe, som mener, at 00 er godt nok, siger han.
I hans tale i går mindede han også eleverne om, hvor privilegerede de er, at de ikke er 'født i et land med tørke, krig og ufred', eller 'er vokset op med sult og utryghed et sted, hvor ikke alle fik lov at gå i skole'.
- Det er blandt andet derfor, jeg kan blive så ærgerlig på de af jer, som ikke skønner på jeres muligheder, lød det fra talerstolen.
FacebookTwitterKopier linkEmner:Uddannelse|Broager|Eksamen|Grundskole|Sønderborg




https://www.dr.dk/nyheder/regionale/hovedstadsomraadet/arbejdsloese-bliver-til-varme-haender-i-hovedstaden

KøbenhavnArbejdsløse bliver til varme hænder i hovedstadenKøbenhavns Kommune har med succes fået arbejdsløse til at starte på SOSU-hjælperuddannelsen.
En ny indsats på jobcentrene i Københavns Kommune har ind til videre fået 74 personer uden job til at starte på social- og sundhedshjælperuddannelsen.
Af Jonas Deiborg29.
juni 2019 kl.
06.
31Bemærk: artiklen er mere end 30 dage gammelLæs opFlere varme hænder og færre arbejdsløse.
Det er resultatet af en ny indsats på jobcentrene i Københavns Kommune, der indtil videre har fået 74 personer uden job til at starte på social- og sundhedshjælperuddannelsen.
En af dem, der har kastet sig ud i et karriereskift, er 54-årige Kenneth Pedersen.
Efter 25 år på arbejdsmarkedet blev han ledig.
Men da tilbuddet om SOSU-hjælper uddannelsen dukkede op efter cirka et år som arbejdsløs, slog han til.
- Da jeg så det her opslag på jobcenteret, så tænkte jeg: Det er lige mig!
Det virkede som et livsbekræftende job, som jeg ville sætte stor pris på, siger Kenneth Pedersen.
Fakta om indsatsen74 dagpenge- og kontanthjælpsmodtagere er gået igang med uddannelsen til SOSU-hjælperGennemsnitsalderen er 47 årUddannelsen består af 20 ugers grundforløb efterfulgt af 14 måneders hovedforløb med kombineret skoleophold og praktikUnder grundforløbet giver dagpenge eller kontanthjælp, mens der under hovedforløbet er ret til løn som voksenlærling på 21.
000 kroner om månedenMed et karriereskifte forholdsvis sent i livet håber Kenneth Pedersen, at valget er det rigtige.
Han er i gang med uddannelsens anden praktikperiode, og han er indtil videre mere end tilfreds med de nye udfordringer.
- Det er meget livsbekræftende at hjælpe borgere, der har brug for, at vi kommer forbi hver dag.
Det er alletiders, siger Kenneth Pedersen.
Borgmester: Livserfaring er et plusGennemsnitsalderen på de nyslåede studerende er 47 år, men selvom det giver et begrænset antal år på arbejdsmarkedet, så mener beskæftigelsesborgmester i København Cecilia Lonning-Skovgaard (V), at alder og erfaring fra andre områder af arbejdsmarkedet tilfører noget positivt.
Det er et eksempel på, at man kan føre en arbejdsmarkedspolitik, der kan op- og omkvalificere ledige, og flytte dem hen på et af de områder, hvor vi rent faktisk mangler arbejdskraftMads Peter Klindt, arbejdsmarkedsforsker, Aalborg Universitet- Vi får motiverede voksne ind på uddannelsen, og det betyder også, at vi får nogle voksne ud på den anden side, som har noget menneskeligt og karrieremæssigt at byde ind med i mødet med deres kommende kollegaer, siger borgmesteren.
At kommunen har fokus på at uddanne til et område, hvor der mangler arbejdskraft, viser ifølge arbejdsmarkedsforsker på Aalborg Universitet Mads Peter Klindt, at Københavns Kommune har fat i noget rigtigt.
- Det er et eksempel på, at man kan føre en arbejdsmarkedspolitik, der kan op- og omkvalificere ledige og flytte dem hen på et af de områder, hvor vi rent faktisk mangler arbejdskraft, siger Mads Peter Klindt.
Restauranter, industrien og byggeriet kan blive det næsteIfølge arbejdsmarkedsforsker Mads Peter Klindt kan metoden med målrettet uddannelse, som Københavns Kommune har haft succes med, formentlig også sende erfaren, nyuddannet arbejdskraft til andre brancher.
- Her taler vi om virkelig meningsfuld og kompetencegivende aktivering, som er noget helt andet end det at sende arbejdsløse ud og gøre rent i parker eller på strande.
Det ligner nemlig mere det, vi kan kalde klapjagt, siger Mads Peter Klindt.
Hos Københavns Kommune er der også allerede planer for at forsøge at udbrede projektet til andre brancher.
Det kunne være byggeriet eller hotel- og restaurationsbranchen.
- Vi kigger på det her og ser, at det har været en succes.
Og så prøver vi at se, hvad vi kan lære i forhold til andre områder, siger beskæftigelsesborgmester Cecilia Lonning-Skovgaard (V).
FacebookTwitterKopier linkEmner:Cecilia Lonning-Skovgaard (politiker)|Venstre|Københavns Kommune|Arbejdsløshed|København




https://www.dr.dk/nyheder/udland/dr-besoeger-lejr-i-syrien-det-er-som-vaere-i-kalifatet

UdlandDR besøger lejr i Syrien: 'Det er som at være i kalifatet'I al-Hol-lejren i Syrien bor titusinder af kvinder og børn, som blev hos Islamisk Stat til det sidste.
Mange af dem hylder åbent terrorgruppen.
Af Michael S.
Lund29.
juni 2019 kl.
06.
15Bemærk: artiklen er mere end 30 dage gammelLæs opKvinderne taler i munden på hinanden.
Nogle af dem hæver stemmerne, men det er svært at se, hvem der taler.
De bærer alle det sorte slør niqab’en, der dækker hele ansigtet undtagen øjnene.
Nogle har endda også stof for selve øjnene.
Læs også:9-årig dreng til DR: ’Jeg vil være hellig kriger’- Hvor er vores fængslede mænd og sønner?
Hvordan kan I behandle os sådan her, spørger kvinderne i munden på hinanden.
Jeg er i al-Hol-lejren i Syrien.
En støvet lejr, som egentlig kun er beregnet til 20.
000 mennesker, men hvor der nu bor 73.
000.
De fleste er kvinder og børn, og 65 procent af lejrens indbyggere er under 12 år.
’Islamisk Stat vil vende tilbage!
’Kvinderne i lejren er blandt dem, som levede i terrorgruppen Islamisk Stats såkaldte kalifat indtil kalifatets sidste dage.
Hvor andre IS-sympatisører flygtede tidligere, blev indbyggerne her i gruppens sidste højborg, Baghouz i Syrien.
Indtil de til sidst blev evakueret og flyttet til flygtningelejren i den kurdisk-kontrollerede del af det nordlige Syrien.
Stort set alle kvinder i lejren går fuldt tildækket, og mange af dem støtter stadig Islamisk Stats ideologi.
(Foto: Michael S.
Lund © DR Nyheder)Men i al-Hol-lejren er det som at være tilbage i kalifatet.
- Om Gud vil, vil Islamisk Stat vende tilbage, siger en tildækket kvinde til mig og råber et af Islamisk Stats mest kendte slogans på arabisk:- Den Islamiske Stat vil bestå og ekspandere!
Andre kvinder stimler sammen om mig.
De støtter alle Islamisk Stat.
Journalister angrebet med stenJeg prøver at forklare dem, at Islamisk Stat har begået terrorangreb i Europa og taget kvinder og børn som slaver, og at der måske er en god grund til, at deres mænd er i fængsel.
- Det er alt sammen løgn.
De var uskyldige.
Ingen er så ærefulde som dem, siger en af kvinderne, mens hun vifter sin handskeklædte hånd i mit ansigt.
Diskussionen blev ophedet, da en gruppe IS-sympatisører henvendte sig til DR's Mellemøstkorrespondent i al-Hol-lejren.
Hør hele indslaget her.
Den første kvinde afbryder hende.
- Islamisk Stat vil vende tilbage trods hedningene og korsfarerne, og vi vil ikke give op før dommedag, siger hun.
Jeg føler mig ikke helt tryg blandt kvinderne.
Jeg ved fra kollegaer, at flere andre journalister er blevet angrebet med sten af kvinder i lejren – og et par dage før blev en kurdisk soldat i lejren stukket i skulderen med en køkkenkniv af en kvinde.
Så jeg trækker mig væk fra de vrede kvinder og går over til en af lejrens lægeklinikker, hvor der er mere roligt.
Kvinder savner Islamisk StatHer venter kvinder med spædbørn på lægebehandling i 45 graders varme.
De beretter om spædbørn, som er døde af diarré og andre sygdomme i lejren.
Og klager over mangel på alt fra medicin til telte.
- Vi dør her.
Vi skulle være blevet i Baghouz, for det havde været bedre at dø der.
Hvis Islamisk Stat stadig eksisterede, ville vi vende tilbage, siger en 28-årig mor, der kalder sig Umm Abdullah.
Adskillige organisationer giver nødhjælp og lægehjælp i lejren, men organisationerne siger til DR, at der mangler støtte.
Derfor er der mangel på telte og medicin i lejren.
(Foto: Michael S.
Lund © DR Nyheder) En række kvinder venter på lægehjælp foran en klinik i lejren.
Adskillige børn i lejren er døde af sygdomme, der normalt ville kunne kureres med ordentlig lægehjælp.
(Foto: Michael S.
Lund © DR Nyheder)1 / 2Adskillige organisationer giver nødhjælp og lægehjælp i lejren, men organisationerne siger til DR, at der mangler støtte.
Derfor er der mangel på telte og medicin i lejren.
(Foto: Michael S.
Lund © DR Nyheder)1 / 2En række kvinder venter på lægehjælp foran en klinik i lejren.
Adskillige børn i lejren er døde af sygdomme, der normalt ville kunne kureres med ordentlig lægehjælp.
(Foto: Michael S.
Lund © DR Nyheder)2 / 2Jeg prøver igen at spørge til Islamisk Stats veldokumenterede krigsforbrydelser.
Hvad for eksempel med yazidierne?
En religiøs minoritet, som Islamisk Stat betragter som vantro.
I 2014 angreb IS-krigere yazidiernes landsbyer i det nordlige Irak, dræbte mændene og smed dem i massegrave, mens kvinder og børn blev bortført.
Flygtninge forsvarer slaveriOver 6.
000 yazidi-kvinder og børn forsvandt, og kvinderne blev solgt som slaver blandt IS-krigerne.
Islamisk Stat udsendte endda en manual til deres støtter om, hvordan slaverne skulle behandles.
- Men de dræbte ikke kvinderne og børnene.
De konverterede børnene til islam og opdragede dem, siger en mand, der ikke vil have sit navn frem.
Al-Hol-lejren i SyrienDer bor omkring 73.
000 i al-Hol-lejren i Syrien.
90 procent af dem er kvinder og børn.
65 procent af lejrens indbyggere er under 12 år gamle.
De fleste i lejren er kommet fra Islamisk Stats sidste højborg, byen Baghouz i Syrien.
11.
000 af indbyggerne er fra lande uden for Syrien og Irak.
En sortklædt kvinde bryder ind:- Jeg kender en 12-årig yazidi-pige, som konverterede til islam.
Da de spurgte hende, om hun ville hjem til sin far, sagde hun, at hendes far og mor var vantro, og at hun hellere ville blive hos sine nye forældre.
Mine argumenter om, at pigen slet ikke skulle være bortført i første omgang, overhører kvinderne.
Men hvad med terrorangrebene?
I Paris og Belgien og andre europæiske lande?
spørger jeg.
- Det var nogle enkelte eksplosioner.
Vi blev bombet konstant, 24 timer i døgnet.
De gjorde bare, hvad I, USA og korsfarerne gjorde mod os, siger en kvinde.
Vold og overfald hos udenlandske kvinderAl-Hol-lejren er delt op i to dele.
Den del, jeg går rundt i, er for irakiske og syriske flygtninge.
I en anden indhegnet del lever 11.
000 udenlandske kvinder og børn.
Den del må jeg ikke gå rundt i, men ifølge flere kilder er mange af de udenlandske kvinder mindst lige så ekstreme som de irakiske og syriske kvinder, jeg møder.
Kvinderne i lejren kan handle ind på lejrens hovedgade, hvor flygtninge sælger grøntsager og andre varer.
(Foto: Michael S.
Lund © DR Nyheder)- Vi har haft problemer med vold og overfald i afdelingen for de udenlandske kvinder, så sikkerheden er større der, siger den ansvarlige for lejrene i det nordlige Syrien, Majeda Ameena, til mig.
Ifølge DR’s oplysninger befinder omkring 13 kvinder og børn med forbindelse til Danmark sig i lejren.
Ingen af dem vil interviewes af mig, men en af dem bekræfter, at hun ønsker at vende hjem til Danmark med sine børn.
Ikke alle vil hjemFlere af de irakiske og syriske IS-sympatisører, jeg møder i lejren, ønsker også at vende hjem til deres landsbyer.
Men ikke alle.
Læs også:Puk Damsgård møder IS-kvinder, der vil hjem til Danmark: De savner trygheden- Jeg vil ikke tilbage til Irak.
Det er et korrupt land.
Alt er korrupt der.
Det er ikke som i den Islamiske Stat, siger en irakisk kvinde, da hun opdager mit slukkede kamera.
- Du skal ikke filme mig, siger hun vredt.
Hun vender sig om og går væk.
Ned ad de støvede gader i lejren, hvor kalifatet lever endnu.
FacebookTwitterKopier linkEmner:Islamisk Stat|Syrien|Islam|Terrorisme|Irak




https://www.dr.dk/nyheder/udland/morten-helveg-efter-droppet-nord-stream-ansoegning-et-meget-staerkt-signal-til-putin

UdlandMorten Helveg efter droppet Nord Stream ansøgning: 'Et meget stærkt signal til Putin'Europaparlamentarikeren er glad for, at firma dropper en ansøgning om gasrørledninger i dansk søterritorium.
Morten Helveg Petersen (R) glæder sig over, at de kontroversielle gasrørledninger ikke kommer til at gå gennem dansk søterritorium.
Af Sean Coogan og Joshua Ursin Hollingdale28.
juni 2019 kl.
23.
00Bemærk: artiklen er mere end 30 dage gammelLæs opHer til aften kom det frem, at Nord Stream 2 trækker sin ansøgning om gasrørledningerne på dansk søterritorium tilbage.
Dermed kommer de kontroversielle rør ikke til at gå igennem dansk søterritorium.
Hvad er Nord Stream 2?
Det er en 1.
225 kilometer lang gasrørledning, der skal løbe fra Rusland til Tyskland gennem Østersøen.
Nord Stream 2, der har det russiske energiselskab Gazprom i ejerkredsen, søgte i april 2017 om at føre en 1.
224 kilometer lang gasledning gennem dansk søterritorium syd om Bornholm.
Få måneder efter vedtog Folketinget en lov, der gør det muligt at sige nej til denne linjeføring af sikkerhedspolitiske grunde.
Mange danske politikere er nemlig bekymrede for konsekvenserne for blandt andet Ukraine.
Ansøgningen er netop trukket tilbage, da Nord Stream 2 ikke vil vente længere på en afgørelse.
I dag leverer russerne knap 40 procent af al den gas, som EU-landene - heriblandt Danmark - importerer.
Det skal efter planen stige med 55 milliarder kubikmeter om året, når den nye gasrørledning bliver taget i brug.
Nord Stream 2 er den anden gasledning fra Rusland til Tyskland gennem Østersøen.
Kilde: Ritzau og Nord Stream.
Og det er en nyhed, der glæder Morten Helveg Petersen, som er medlem af Europaparlamentet for Radikale Venstre.
- De tider er forbi, hvor Putin skal have lov til entydigt at sidde i Moskva og diktere betingelserne for, hvordan man handler med gas, siger parlamentarikeren.
Læs også:Nord Stream dropper ansøgning om gasrørledninger i dansk søterritoriumDet er den statsejede russiske energikoncern Gazprom, der er hovedaktør i projektet, som skal øge andelen af russisk gas i Europa.
- Det her et meget stærkt signal til Putin og Rusland om, at gas ikke skal bruges som våben, og russerne skal ikke bruge den som deres sikkerhedspolitiske våben i en eller anden form for konflikt med Europa, siger Morten Helveg Petersen.
- Derfor er jeg glad for dette signal.
Jeg håber, at Putin lytter, siger han.
Har stadig to ansøgninger i spilSelskabet har stadig to andre ansøgninger, som bliver behandlet af Energistyrelsen.
Disse går andre veje rundt om Bornholm, hvor ledningerne ikke vil gå igennem dansk søterritorium.
Derfor har Danmark begrænsede muligheder for at blokere for dem.
Det erkender den danske parlamentariker, som siger, at det derfor er vigtigt for de europæiske lande at samarbejde omkring vilkårene for gasaftalerne med Rusland.
- Jeg er er kritisk over for Nord Stream 2, men hvis det skal ske, så skal det i det mindste være under nogle spilleregler, der gælder os alle, siger Morten Helveg Petersen.
Læs også:7 svar: Forstå striden om gasledningen, der har sat Danmark i en særlig klemmeTyskland har længe været stor fortaler for rørledningen, hvilket Morten Helveg Petersen erkender, gør det sværere at skrue ned for den russiske indflydelse.
- Det viser bare, hvor svært det er at være et lille land i klemme mellem Rusland og Tyskland.
I den situation er det bedste, vi kan gøre, at alliere os med vores gode venner i EU, lyder det fra Morten Helveg Petersen, der siger, at EU’s såkaldte gasdirektiv er et vigtigt redskab i denne sammenhæng.
Direktivet, som faldt på plads i februar efter halvandet års tovtrækkeri, sætter regler og krav for gasrørledninger leveret fra lande uden for EU.
Aftalen betyder, at det skal være op til Europa-Kommissionen og ikke de enkelte lande at sætte rammerne, hvilket skal give mere kontrol med blandt andet den russiske gas.
Kontroversielt projektNord Stream 2 har længe været en kilde til uenighed i Europa.
Mange danske politikere, flere østeuropæiske lande og USA er imod ledningen, der er forhandlet på plads med Tyskland, men som firmaer fra blandt andet Østrig, Holland og Frankrig er involveret i.
Kortet viser de foreslåede ruter for Nord Stream 2.
Den mørkeblå linje er Nord Stream, som allerede eksisterer.
Den mørkegrønne og lysegrønne er fra tidligere ansøgninger, mens den sorte linje markerer foreslaget i den nyeste ansøgning.
Nord Stream 2 AG har nu droppet den første ansøgning.
Kilde: www.
nord-stream2.
comKritikere peger på, at mere russisk gas til EU vil gøre Europa mere sårbar over for russisk pres, og særligt et land som Ukraine risikerer at komme i klemme, hvis Rusland i fremtiden kan sende gas ind i Europa udenom nabolandet.
Også i Washington har man advaret mod projektet, der skal kunne forsyne 26 millioner europæiske hjem med gas.
- Det er frygteligt, at I får en rørledning fra Rusland, har præsident Trump udtalt om den russiske forbindelse.
Amerikanerne meldte for nylig ud, at man vil påføre firmaer sanktioner, hvis de deltager i konstruktionen af Nord Stream 2.
Udenrigsminister Jeppe Kofod skriver i et skriftligt svar til DR Nyheder, at det er Nord Stream 2's egen beslutning at trække deres ansøgning, og at den kommende proces hører under Klima-, Energi- og Forsyningsministeriet og "ikke omfatter en vurdering af udenrigspolitiske hensyn".
FacebookTwitterKopier linkEmner:Rusland|Tyskland|Naturgas|EU-forhold|Jeppe Kofod (politiker)




https://www.dr.dk/nyheder/indland/portraet-skibsolie-og-cappucino-svindel-bunkerbranchens-blakkede-ry

Sagen om Dan-BunkeringSe temaIndlandPORTRÆT Skibsolie og cappucino-svindel: Bunkerbranchens blakkede ryBunkerbranchen rammes jævnligt af skandalesager både i Danmark og i resten af verden.
© ScanpixAf Morten Frandsen29.
juni 2019 kl.
10.
04Læs opSagen om den fynske virksomhed Dan-Bunkering, som politiet efterforsker for brud på EU’s sanktioner mod Syrien, kaster endnu engang skygger over bunkerbranchen.
Dan-Bunkering er involveret i en sag om leverancer af mindst 30.
000 ton jetbrændstof, som er brugt til at sende russiske kampfly på vingerne i Syrien.
Det har DR afsløret på baggrund af amerikanske retsdokumenter, centrale kilder og fortrolige kilder hos danske myndigheder.
Men det er langt fra første gang, at bunkerbranchen er i modvind, viser en gennemgang af en række sager.
- Det er lidt som om, det er en branche, der fungerer ud fra sine helt egne regler, siger Jakob Skouboe, der er journalist og forfatter til en bog om bunkervirksomheden OW Bunker, der gik konkurs kort efter sin børsnotering.
Hvad er bunker?
Bunker bruges som betegnelse for de forskellige typer brændstof, som store handelsskibe bruger.
Betegnelsen ”bunker” blev oprindeligt brugt om de kulrum, hvor datidens dampskibe opbevarede det kul, der blev brugt til at generere damp.
I dag er kullet erstattet af forskellige typer olie.
Bunker-selskaber sælger brændstof til rederiernes skibe.
I nogle tilfælde leverer bunker-selskaberne selv olien, andre gange bruger de underleverandører.
Skibene får enten påfyldt brændstoffet i en havn eller ude på havet via tankskibe.
En enkelt opfyldning med brændstof kan sagtens koste omkring en million kroner.
Branchen er derfor kendetegnet ved enorme omsætninger, mens profitmarginerne ofte er små.
Jakob Skouboe beskriver branchen som ”super global” og ”meget svær at gennemskue”.
- På overfladen er bunkerbranchen simpel.
Men dykker man længere ned, så er der alle mulige mærkelige finansielle modeller, man kan lægge til grund for både afregning, risikotagning, prisfald og alle mulige ting, siger Jakob Skouboe.
Spekulation væltede dansk bunker-gigantSagen om OW Bunker, der i 2014 gik konkurs bare syv måneder efter sin børsnotering, er den hidtil største skandale i den danske bunkerbranche.
Den nordjyske koncern var på det tidspunkt en af verdens største leverandør af olie og brændstof til skibe over hele kloden med en omsætning på over 100 milliarder kroner.
Men koncernen viste sig at være involveret i omfattende spekulation i olieprisens udvikling, og et datterselskab i Singapore gav enorme kreditter til de kunder, der ikke kunne betale.
Læs også:Aktionær tabte 100.
000 kr.
på OW Bunker-konkurs: 'Vigtigt med straf, der kan mærkes'OW Bunker kollapsede på kort tid, da det stod klart, hvad der var sket, og aktionærerne stod tilbage med enorme tab.
Svindel i græsk firmaMen det er ikke kun den danske del af skibsbrændstof-sektoren, der har været hjemsøgt af skandaler.
- Mit klare indtryk var, at OW Bunker var en af de pæne i klassen, siger Jakob Skouboe til DR.
Arkivfoto fra et af OW Bunkers tankskibe OW Aalborg.
Skibet var en flydende tankstation med fokus på off-shore tankning af store skibe som containerskibe og færger.
I et af de seneste eksempler er en af bunkerbranchens største virksomheder, græske Aegean Marine Petroleum, blevet ramt af en kæmpe sag om formodet intern svindel.
En intern undersøgelse fandt sidste år beviser for, at der er begået svindel for næsten to milliarder kroner i Aegean, der for nylig har fået nye ejere og har skiftet navn til Minerva Bunkering.
Tidligere ansatte og et associeret selskab står tilsyneladende bag svindlen, og ifølge undersøgelsen, som har været omtalt i flere medier, har der været anvendt afpresning og trusler om vold i sagen, der endnu ikke er ført ved domstolene.
Cappucino-metodenIfølge det store norske forsikringsselskab Skuld, der er et af verdens største forsikringsselskaber inden for søfart, er der talrige eksempler på snyd og svindel i bunker-branchen.
Selskabet har beskrevet svindelmetoderne for dets kunder på sin hjemmeside og rådet dem til at tage de rette forholdsregler for at undgå at blive snydt.
Blandt andet er der eksempler på, at rederierne ikke får den mængde brændstof, de har betalt for, når de skal have tanket deres skibe.
Svindlen sker ifølge forsikringsselskabet Skuld blandt andet ved hjælp af den såkaldte ”cappucino-metode”, hvor leverandøren pumper luft i skibenes tanke sammen med brændstoffet.
På den måde ser tankene fyldte ud, lige når påfyldningen er sket, men i virkeligheden har skibet ikke fået den mængde brændstof, som der er betalt for.
En variation af metoden er at varme brændstoffet op, før det bliver hældt i tanken på skibet.
Varmen får brændstoffet til at fylde mere, men når temperaturen daler, svinder mængden ind.
Gammel madolie i bunkerolienDer har ifølge forsikringsselskabet Skuld også været en række sager, hvor rederier er blevet snydt, når det kommer til kvaliteten af brændstoffet.
For eksempel ved at der er blandet affaldsolie fra biler eller ligefrem gammel madolie fra restauranter i brændstoffet til skibene.
Desuden er der ifølge forsikringsselskabet set eksempler på svindel, hvor et eller flere besætningsmedlemmer og bunkerleverandøren sammen aftaler at snyde rederiet og dele gevinsten i porten.
Det kan ske ved, at besætningsmedlemmet oplyser til sit rederi, at der er mindre brændstof i tanken, end der faktisk er.
På den måde betaler rederiet for at få leveret mere brændstof, end der bliver hældt på skibet.
Branche-formand: Accepteret at snydeI 2016 erkendte den daværende formand for den internationale bunker-brancheorganisation, Robin Meech, blankt, at snyd og svindel klæber til bunkerbranchen.
- Vi kan ikke ignorere branchens dårlige ry længere.
Det er accepteret at snyde, for på den måde forbliver man konkurrencedygtig, sagde Robin Meech til ShippingWatch.
I samme interview understregede han behovet for at få svindelsagerne frem i lyset.
- Der skal flere sager frem, men det er meget svært at bevise denne type af bedrageri.
I sidste ende kan man ikke ændre den menneskelige natur fuldstændig, men vi bliver nødt til at udvikle nogle bedre instrumenter.
Det ikke er et spørgsmål, om man bliver snydt som kunde, men mere hvor meget man bliver snydt.
Jakob Skouboe, forfatter til bog om OW BunkerOg det behov genkender journalist og forfatter Jakob Skouboe, der har fået indsigt i bunkerbranchen i forbindelse med, at han skrev bogen om OW Bunker-skandalen.
- Kilder har sagt til mig, at det ikke er et spørgsmål, om man bliver snydt som kunde, men mere hvor meget man bliver snydt, siger Jakob Skouboe.
Dan-Bunkering afviser brud på EU-sanktionerI den aktuelle sag om jetbrændstof afviser Dan-Bunkering, at selskabet har brudt EU’s Syrien-sanktioner.
Dan-Bunkering er hverken sigtet eller tiltalt i sagen, men bliver i øjeblikket efterforsket af Fyns Politi.
Sagen kortDR har siden april i år afsløret sagen om det danske firma Dan-Bunkering, der ifølge DR's oplysninger er indblandet i en sag om ulovlige leverancer af mindst 30.
000 ton jetbrændstof til brug for russisk militær i borgerkrigen i Syrien.
Du kan få overblik over hele sagen her.
Ifølge DR’s oplysninger har Dan-Bunkering blandt andet fået betaling for at overføre jetbrændstof til russiske tankskibe, som derefter har sejlet det til en regimekontrolleret havn i Syrien.
Dan-Bunkering har erkendt at have leveret brændstof til russiske tankskibe, men i en mail til DR har virksomhedens advokat skrevet, at ingen af Dan-Bunkerings leveringsdokumenter havde angivet Syrien som ende-destination.
Virksomheden ønsker ikke at oplyse til DR, hvilke leveringsdokumenter de henviser til, eller hvilke destinationer der stod på dokumenterne.
DR har siden marts stillet Dan-Bunkering en række spørgsmål i sagen, som virksomheden ikke har svaret på.
Dem kan du læse her.
FacebookTwitterKopier linkEmner:OW Bunker|Erhverv|Økonomisk kriminalitet|Syrien|EU




