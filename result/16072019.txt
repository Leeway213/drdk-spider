https://www.dr.dk/nyheder/indland/nye-skilsmisseregler-traekker-konflikter-i-langdrag-0

IndlandNye skilsmisseregler trækker konflikter i langdragNy skilsmisseregel skulle skåne børn for skænderier.
Men reglen gør, at børnene lever længere i konflikt.
Nye regler for skilsmisse giver konflikter, oplever blandt andet Mødrehjælpen.
16.
juli 2019 kl.
23.
37Bemærk: artiklen er mere end 30 dage gammelLæs opDen 1.
april kom der nye regler for forældre, som skal skilles.
En regel skal ligestille forældrene og skåne barnet for konflikt ved at lade barnet have bopæl hos både far og mor de første tre måneder efter skilsmissen.
Men den foreløbige erfaring hos Mødrehjælpen er, at en del af systemet virker modsat.
Det skriver Politiken.
Læs også:Nu tvinges børneforældre til skilsmissetest: Prøv testen her- Det, vi indtil videre kan se i forhold til denne her regel, er, at den desværre ser ud til at forlænge og forøge konflikterne for børnene, siger vicedirektør i Mødrehjælpen Trine Schaldemose til Ritzau.
Vi støder hele tiden på familier, som lider under den her regel.
Ikke mindst børnene, som er tvunget til at bo midt i konflikten i tre måneder ekstra, fordi ingen af forældrene tør flytte.
Anne Broksø, Danske FamilieadvokaterSærligt den nye bopælsregel skaber problemer.
Reglen blev blandt andet lavet, så forældrene ikke træffer afgørende beslutninger, mens de er i krise over skilsmissen.
- Inden lovgivningen trådte i kraft, der havde vi en bekymring om, at denne her dele-bopælsperiode på tre måneder i højere grad ville forlænge en afgørelse, end den ville give tid og rum til eftertanke.
- Det, vi kan se nu, er, at det desværre ser ud til, at det er sådan, det bliver, siger Schaldemose.
Konflikten bliver optrappet undervejsI den første halvanden måned med de nye regler modtog Mødrehjælpens rådgivning godt 300 spørgsmål om reglerne.
52 af dem handlede om den delte bopæl.
Henvendelserne kommer eksempelvis fra forældre, der ikke kan søge ny bolig, fordi det er uafklaret, om de skal bo med deres børn.
Forældrene er også usikre på, hvordan de er stillet, hvis en dommer senere skal afgøre, hvem børnene skal bo hos.
Det er nemlig kutyme, at den forælder, som børnene har folkeregistreret adresse ved, er bedst stillet i retten.
Derfor vil mange forældre ikke fraflytte den fælles bolig.
Foreningen Danske Familieadvokater oplever samme problemer med de nye regler.
Det siger foreningens formand, Anne Broksø, til Politiken.
- Vi støder hele tiden på familier, som lider under den her regel.
Ikke mindst børnene, som er tvunget til at bo midt i konflikten i tre måneder ekstra, fordi ingen af forældrene tør flytte.
- Undervejs bliver konflikten mellem forældrene ofte optrappet, fordi situationen er så højspændt.
Den socialdemokratiske socialordfører, Camilla Fabricius, er klar til at lytte til forældrene:- Der er jo tale om helt nye regler, som man er nødt til at evaluere på et tidspunkt.
Når det skal ske, vil vi meget gerne inddrage Mødrehjælpens erfaringer for at se, om der er noget, som skal justeres.
/ritzau/FacebookTwitterKopier linkEmner:Camilla Fabricius (politiker)|Mødrehjælpen|Danske Familieadvokater|Socialdemokraterne|Forældre og børn




https://www.dr.dk/nyheder/kultur/ingen-mulighed-kaution-r-kelly-skal-forblive-i-faengsel

KulturIngen mulighed for kaution: R.
Kelly skal forblive i fængselDen amerikanske sanger er for nylig blevet tiltalt for adskillige forhold.
Blandt andet seksuelle overgreb.
R.
Kelly er tiltalt for i alt lovovertrædelser i flere amerikanske delstater.
(Arkivfoto) )16.
juli 2019 kl.
23.
32Bemærk: artiklen er mere end 30 dage gammelLæs opDen amerikanske R & B-sanger R.
Kelly skal forblive varetægtsfængslet uden mulighed for kaution.
Det har en dommer i byen Chicago tirsdag afgjort, skriver nyhedsbureauet Reuters.
R.
Kelly er anklaget for en række seksuelle overgreb mod blandt andet mindreårige.
Han nægter sig skyldig i alle anklager, og hans forsvarer mente, at han burde have mulighed for at blive løsladt mod kaution.
Dommeren frygter nye overgrebR.
Kellys advokat Steve Greenberg argumenterede for kautionen med, at sangeren ingen penge havde og udelukkende opholdt sig i sin etværelseslejlighed i Trump Tower i Chicago.
Derfor var der ingen risiko for, at han ville forsøge at flygte, lød det fra advokaten.
Men den anmodning blev altså afvist af dommer Harry Leinenweber.
Det skete med henvisning til, at retten ikke var overbevist om, at sangeren ikke ville begå nye lovovertrædelser, hvis han blev løsladt.
R.
Kelly har flere sager kørende imod sig i forskellige delstater.
For nylig har anklagemyndigheden i delstaterne New York og Illinois tilsammen offentliggjort 18 tiltalepunkter mod sangeren.
Læs også:Nye sigtelser mod R.
Kelly: Voldtægt, kidnapning og seksuel udnyttelseUd over sex med mindreårige anklages R.
Kelly blandt andet også for, at han har betalt flere hundredtusinder dollar i bestikkelse til de berørte og deres pårørende for at få dem til at tie om de påståede overgrebene.
/ritzau/FacebookTwitterKopier linkEmner:R.
Kelly (musiker)|Kriminalitet|Chicago|USA|Anklagemyndigheden




https://www.dr.dk/sporten/fodbold/championsleague/fck-indleder-cl-kvalifikation-mod-walisere

Champions LeagueFCK indleder CL-kvalifikation mod walisereThe New Saints fra Wales bliver FCK's modstander i det danske holds første CL-kvalifikationskampe.
Dame N'Doye og resten af FC København skal møde et walisisk hold i kvalifikationen i Champions League.
16.
juli 2019 kl.
22.
56Bemærk: artiklen er mere end 30 dage gammelLæs opFC Københavns vej til Champions League-gruppespillet begynder i Wales.
Tirsdag slog The New Saints nemlig KF Feronikeli fra Kosovo i den anden af to kampe om at møde de forsvarende danske mestre i Champions League-kvalifikationens anden runde.
Waliserne vandt 1-0 på udebane, og da den første kamp endte 2-2, gik The New Saints altså videre med en samlet sejr på 3-2.
Det ene mål i tirsdagens kamp blev scoret af den irske angriber Dean Ebbe i det 67.
minut, da han headede et indlæg fra højre side i kassen.
Den første kamp mellem FC København og The New Saints bliver spillet næste tirsdag klokken 20 i Wales med returkamp i Parken 31.
juli.
Det er tredje gang, at FCK skal møde et walisisk hold i kvalifikationen til en europæisk turnering, og københavnerne har gode erfaringer på den front.
The New Saints har kvalificeret sig til at møde FC København i CL-kvalen.
I 2005 blev Carmarthen Town samlet slået 4-0 i kvalifikationen, til det der den gang hed Uefa Cup.
Ti år senere blev Newtown i Europa League-kvalifikationen slået med samlet 5-1.
The New Saints har taget guldet i hjemlandet i de seneste otte sæsoner.
Klubben spillede for første gang europæisk fodbold i 1996/97, hvor waliserne var med i den nu hedengangne Uefa Cup Winner's Cup.
I år er 13.
gang, at The New Saints skal forsøge at kvalificere sig til Champions League.
Det bedste resultat kom i 2010/11-sæsonen, hvor holdet nåede til tredje runde af CL-kvalifikationen - her blev det dog til exit mod Anderlecht.
FC Midtjylland har to gange sendt The New Saints ud af Europa League-kvalifikationen.
Det skete i både 2011/12 og 2018/19 i henholdsvis anden og tredje kvalifikationsrunde.
/ritzau/FacebookTwitterKopier linkEmner:FC København|Europa League|Wales|Fodbold|Belgien




https://www.dr.dk/nyheder/indland/uafhaengig-vagthund-kritiserer-forsvarets-efterretningstjeneste-indsamling-af

IndlandUafhængig vagthund kritiserer Forsvarets Efterretningstjeneste for indsamling af oplysningerTilsynet med Efterretningstjenester er i dag kommet med sine årlige redegørelser.
(ARKIV) Ifølge tilsyn har Forsvarets Efterretningstjeneste flere gange uberettiget søgt i data om borgere i Danmark.
Af Thea Deleuran Müller16.
juli 2019 kl.
21.
28Bemærk: artiklen er mere end 30 dage gammelLæs opForsvarets Efterretningstjeneste får i dag kritik for flere gange at have søgt uberettiget i data om danske borgere.
Det står klart efter Tilsynet med Efterretningstjenester (TET) i dag har offentliggjort sine årlige redegørelser.
Tilsynet har til opgave at holde kontrol med Politiets Efterretningstjeneste (PET), Forsvarets Efterretningstjeneste (FE) og Center for Cybersikkerhed (CFCS).
I løbet af sidste år kom tilsynet i besiddelse af oplysninger, der tydede på, at FE havde givet tilsynet 'mangelfulde eller vildledende oplysninger'.
Hvad er Tilsynet med Efterretningstjenesterne?
Tilsynet med Efterretningstjenester, også kaldet TET, blev oprettet i 2014 og er et særligt uafhængigt kontrolorgan.
Det er Forsvarets Efterretningstjeneste, Politiets Efterretningstjeneste og Center for Cybersikkerhed, som tilsynet fører kontrol med.
Helt overordnet holder tilsynet øje med, om de forskellige efterretningstjenester behandler oplysninger om personer i overensstemmelse med lovgivningen.
Der er fem medlemmer i tilsynet, som er udpeget af justitsministeren efter forhandlinger med forsvarsministeren.
Formanden for tilsynet skal være landsdommer, og vedkommende er udpeget efter indstilling fra præsidenterne for Østre Landsret og Vestre Lansret.
De øvrige medlemmer er udpeget efter drøftelser med Folketingets Udvalg vedrørende efterretningstjenesterne.
Medlemmerne i tilsynet er:Landsdommer Michael Kistrup, Østre Landsret (formand)Professor Jørgen Grønnegård Christensen, Aarhus UniversitetBestyrelsesformand Erik Jacobsen, Roskilde UniversitetJuridisk chef Pernille Christensen, Kommunernes LandsforeningProfessor Henrik Udsen, Københavns UniversitetKilde: Tilsynet for EfterretningstjenesterPå den baggrund, og af hensyn til 'sagens alvorlige karakter' satte tilsynet en særlig kontrol af efterretningstjenesten i gang.
Og den kontrol viste, 'at FE ikke har iagttaget pligten til løbende at orientere tilsynet om alle væsentlige spørgsmål vedrørende tjenestens behandling af oplysninger om i Danmark hjemmehørende personer', skriver tilsynet, som kalder den manglende orientering fra FE kritisabel.
'Hjemmehørende personer' betyder personer, der er danske og nordiske statsborgere og andre udlændinge, der er tilmeldt folkeregistreret.
Forsvarsminister: 'Ikke tilfredsstillende'TET's kritik af Forsvarets Efterretningstjeneste falder heller ikke i god jord hos forsvarsminister, Trine Bramsen (S).
- FE er en efterretningstjeneste, og mange af FE's opgaver må derfor løses i dyb fortrolighed.
Men dermed har FE også et helt særligt ansvar, udtaler forsvarsminister Trine Bramsen i en pressemeddelelse på Forsvarsministeriets hjemmeside og uddyber:- Derfor er det ikke tilfredsstillende, når Tilsynet med Efterretningstjenester finder anledning til at rette kritik mod FE.
Tilsynet oplyser, at kontrollen med Forsvarets Efterretningstjeneste viser, at de i '13 procent af de udtrukne tilfælde uberettiget har foretaget søgning i rådata'.
Det er TET's opfattelse, at de uberettigede søgninger har karakter af uagtsomme handlinger.
- Fejlraten er nedbragt i forhold til resultatet af kontrollen af området i 2017, og FE har et betydeligt fokus på at nedbringe antallet af fejl, skriver TET.
Forsvarets Efterretningstjenestevil nedbringe antallet af fejl yderligere ved at sætte skub i tjenestens interne kontrol på området og sætte ind i forhold til undervisning af medarbejderne.
Chef for FE: 'Kritikken tages alvorligt'Forsvarsminister, Trine Bramsen (S), mener også, at fejlraten hos efterretningstjenesten er høj.
- Derfor er jeg glad for, at TET anfører, at FE har et betydeligt fokus på at nedbringe antallet af fejl.
Jeg lægger stor vægt på, at det fokus fastholdes, udtaler forsvarsministeren i pressemeddelelsen.
Ministeren understreger også, at hun 'nøje vil følge udmøntningen af de intiativer' som Forsvarets Efterretningstjeneste sætter i gang.
Chefen for tjenesten, Lars Findsen, oplyser i dag, at FE løbende er i dialog med tilsynet, og at kritikken tages alvorligt:- Vi tager altid bemærkninger fra tilsynet meget alvorligt.
For mig er det afgørende, at der er et velfungerende og effektivt tilsyn, og vi lægger i Forsvarets Efterretningstjeneste selvsagt betydelig vægt på at bidrage hertil, udtaler Lars Findsen på tjenestens hjemmeside.
Søgt i rådata uden retskendelseDet er ikke kun Forsvarets Efterretingstjeneste, som TET har haft under luppen.
De har også set på arbejdsgangene hos Politiets Efterretningstjeneste (PET).
Her har tilsynet fundet frem til, at PET ikke har indhentet retskendelse for at foretage indgreb i det, der kaldes 'meddelelseshemmeligheden', når PET har anmodet Forsvarets Efterretningstjeneste om at lave søgninger i rådata.
Begrebet 'meddelelseshemmeligheden' omfatter borgernes ret til at kommunikere uden at blive overvåget.
Allerede sidste år konkluderede Tilsynet med Efterretningstjenester, at både PET's og Forsvarets Efterretningstjenestes praksis på området ikke lå inde for lovens rammer, og derfor besluttede begge efterretningstjenester at stoppe den ulovlige overvågning i sommeren sidste år.
Har ikke overholdt slettefristerneDerudover viser TET's kontrol også, 'at PET i et ikke ubetydeligt omfang ikke har overholdt slettefristerne'.
Ifølge lovgivningen skal PET slette de personfølsomme oplysninger, som tjenesten indhenter under efterforskninger, senest 15 år efter efterforskningen, hvis der ikke er indhentet nye oplysninger i den pågældende sag.
Også hos PET tages kritikken fra tilsynet 'meget alvorligt', siger chef for efterretningstjenesten, Finn Borch Andersen i en udtalelse på PET's hjemmeside:- Justitsministeren har som led i opfølgningen på årsredegørelsen bedt PET om en gennemgang af redegørelsens konkrete kritikpunkter.
PET er således ved at gennemgå redegørelsen med henblik på at vurdere, hvilke tiltag kritikken efter tjenestens opfattelse giver anledning til i PET.
Tilsynet med Efterretningstjenesterne kommer med en redegørelse for hver af de tre efterretningstjenester hvert år.
FacebookTwitterKopier linkEmner:Efterretningstjenester|Finn Borch Andersen (politichef)|Forsvarets Efterretningstjeneste|Politiets Efterretningstjeneste|Trine Bramsen (politiker)




https://www.dr.dk/nyheder/indland/kendt-laege-vil-stoppe-hadbeskeder-sig-undskyld-eller-jeg-offentliggoer-dit-navn

IndlandKendt læge vil stoppe hadbeskeder: 'Sig undskyld, eller jeg offentliggør dit navn'Læge Vibeke Manniche så gerne, at der blev indført et 'netpoliti', der kunne stoppe chikanen.
Vibeke Manniche vil udstille alle dem, der har sendt hende hadefulde beskeder, med mindre de undskylder.
(© www.
vibekemanniche.
dk)Af Mark Lindved Norup16.
juli 2019 kl.
21.
52Bemærk: artiklen er mere end 30 dage gammelLæs opLæge og debattør Vibeke Manniche har fået nok af hadefulde beskeder fra anonyme personer.
I et blogindlæg på sin hjemmeside lægger hun op til, at hun nu tager bladet fra munden og giver igen.
Hun truer med at offentliggøre navnene på alle dem, der har sendt beskederne til hende, hvis de ikke inden lørdag har sendt hende en oprigtig undskyldning.
Vibeke Manniche57 år.
Læge, ph.
d.
Forfatter til både fag- og skønlitteratur.
Medstifter og tidligere forkvinde for 'Kvinder for Frihed', der var aktiv i debatten om kvindeundertrykkelse i muslimske miløer.
- Al den chikane er helt utilstedelig grov mobning af os, der blander os i den offentlige debat eller blot passer vores arbejde, skriver hun blandt andet i indlægget.
Vibeke Manniche efterlyser et ’netpoliti’, der kan gribe ind over for det digitale had, som hun og mange andre offentlige personer bliver ramt af.
- Jeg har i mange år talt for et netpoliti, der kan uddele bøder og gerne også afkræve en erstatning fra de her mennesker.
Når nogen agerer sådan, skal det have konsekvenser.
Det digitale glemmer jo ikke, og man kan spore dem lynhurtigt.
- Det ville have en regulerende effekt, så man undgår chikanen.
Ligesom fartbøder får folk til at undlade at køre for hurtigt, siger hun.
Har anmeldt tre for dødstruslerHun anslår selv, at hun igennem årene har modtaget flere end tusind beskeder med chikanerende indhold, og hun oplyser, at hun tidligere i dag har anmeldt tre personer til politiet for dødstrusler.
- Når man får hadefulde beskeder dagligt, så sætter det sine spor.
Det får ens sjæl til at forvitre, siger hun om konsekvenserne.
En række af de beskeder, som Vibeke Manniche har modtaget det seneste døgn.
Artiklen fortsætter under billederne.
Ifølge Vibeke Manniche er det påkrævet at gribe ind for at beskytte folk med meninger, der blander sig i den offentlige debat.
- Beskederne handler sjældent om et specifikt emne, men går efter personen.
Jeg har også fået masser af beskeder fra folk, der af samme grund ikke tør gå ind i debatten.
Og det er hele pointen med mit tiltag; at folk afstår fra at deltage i den vigtige demokratiske diskussion, siger hun.
Kvinder er særligt udsatHun påpeger, at kvinder, der ytrer sig, tilsyneladende er mere udsatte for chikane og digitalt had.
- Vi oplever en højere grad af aggression, og jeg kan se i de forskellige fora, hvordan folk, voksne mennesker, der har glemt at være anstændige, opildner hinanden til at være så ubehagelige som muligt.
Det er næsten, som om de konkurrerer om at være mest ondskabsfulde, siger hun.
Efter hun i går lagde sit blogindlæg på nettet, har hun modtaget 15 undskyldninger fra personer, der har sendt hende beskeder.
De er derfor blevet slettet fra listen med navne, som hun har tænkt sig at offentliggøre.
Til gengæld har hun også modtaget et langt større antal nye beskeder med chikanerende eller hadefuldt indhold, anslår hun.
I blogindlægget krævede Vibeke Manniche i første omgang også 150 kroner sammen med undskyldningen for at undlade at offentliggøre navnene.
Det krav har hun efterfølgende droppet, fordi hun ikke mente at kunne administrere det.
Pengene skulle være gået til Kvindehjemmet Danner, siger hun.
"Umiddelbart ikke ulovligt"Juraprofessor Trine Baumbach udtaler sig af princip ikke om enkeltpersoners straffeansvar i konkrete sager, men vil gerne forholde sig generelt til spørgsmålet, om en offentliggørelse af private beskeder er på kant med lovgivningen eller ej.
- Det er det umiddelbart ikke.
De har sendt beskederne til hende, og så har hun rådighed over dem.
- De må derfor påregne, at de kan blive offentliggjort, særligt når de har sendt dem til en offentlig debattør.
Undtagelsen er, hvis der er stærkt personlige oplysninger i beskeden, der er dækket af persondataloven eller straffeloven, siger hun.
FacebookTwitterKopier linkEmner:TRE-FOR|Kriminalitet




https://www.dr.dk/nyheder/udland/boligkrigen-i-berlin-fortsaetter-bystyret-opkoeber-nu-lejligheder

UdlandBoligkrigen i Berlin fortsætter: Bystyret opkøber nu lejlighederIndbyggerne i Berlin har gentagne gange demonstreret mod de stigende boligpriser i den tyske hovedstad.
Af Thomas Jorsal16.
juli 2019 kl.
19.
30Bemærk: artiklen er mere end 30 dage gammelLæs op- Berlins indbyggere skal fortsat have råd til at bo i byen fremover.
Sådan lyder det fra Michael Müller, der er borgmester i den tyske hovedstad, efter det står klart, at bystyret nu vil opkøbe en række lejligheder i det østlige Berlin fra private boligfirmaer.
Det drejer sig om ikke mindre end 670 lejligheder på den historiske Karl-Marx-Allee, der går fra byens centrum til området Friedrichshain i øst.
Det skriver The Guardian.
Læs også:Huslejen i Berlin må ikke stige de næste fem årStore prisstigninger, stor opstandIndbyggerne i Berlin har gentagne gange demonstreret mod de stigende priser på byens boligmarked.
Og det har tilsyneladende hjulpet.
I juni blev bystyret i Berlin således enige om rammerne for en lov, der skal fastfryse lejepriserne i byen i fem år fra år 2020.
Selvom Berlin stadig ikke er lige så velhavende som mange andre dele af Tyskland, har byen i løbet af det seneste årti tiltrukket flere og flere turister, der lejer via Airbnb, og udlandstyskere, der ejer lejligheder uden at bo i dem.
Det har blandt andet betydet, at huslejepriserne er blevet fordoblet i løbet af det seneste årti.
I 1990'erne blev mange lejligheder solgt til private investorere, hvoraf mange er blevet særdeles upopulære blandt Berlins indbyggere.
Det vides endnu ikke, hvad opkøbet af lejlighederne på Karl-Marx-Allee har kostet, men det skønnes, at prisen ligger på omkring på omkring 700-800 millioner kroner.
FacebookTwitterKopier linkEmner:Berlin|Karl Marx (filosof)|Lokalpolitik|Airbnb|The Guardian




https://www.dr.dk/nyheder/regionale/nordjylland/11-aarige-julie-isabella-er-paa-gratis-ferielejr-hvis-vi-ikke-var-her

Nordjylland11-årige Julie Isabella er på gratis ferielejr: 'Hvis vi ikke var her, havde vi bare siddet derhjemme' Organisationer sender i år stadig flere økonomisk trængte familier på ferie.
Julie Isabella er på ferielejr i Blokhus med sin mor.
Hun har både badet i pool, i indendørs badeland og i forlystelsesparken Fårup Sommerland.
Af Rasmus Jungersen og Louise Lønsmann16.
juli 2019 kl.
20.
05Bemærk: artiklen er mere end 30 dage gammelLæs opI badebyen Blokhus ved den nordjyske vestkyst hopper 11-årige Julie Isabella Harlev rundt i solen på en trampolin.
I går var Julie Isabella og hendes mor på tur lidt uden for byen.
Turen gik til Fårup Sommerland, hvor dagen gik med at plaske rundt i forlystelsesparkens vandland.
Alt ligner en helt almindelig familieferie.
Men Julie Isabella og hendes mor har fået lov til at komme på én uges gratis ferie i det nordjyske.
De er én af de mere end 4.
000 børn og deres familier, som organisationen Dansk Folkehjælp i år sender på sommerferie et sted i Danmark.
- Det er rigtig fedt at komme med og få den her oplevelse.
Hvis vi ikke var her, havde vi bare siddet derhjemme med nogle af vores venner, siger Julie Isabella.
Min mor lavede det som en overraskelse for os, så det er bare en rigtig fed oplevelse at få.
Julie Isabella, 11 år'Vi siger nej til flere, end vi siger ja til'Dansk Folkehjælp er landets største formidler af ferieophold til udsatte og økonomisk trængte familier.
I år regner organisationen med at sende endnu flere på ferie end sidste år.
Tilbuddet er rettet mod fattige familier, og ifølge generalsekretær i Dansk Folkehjælp Klaus Nørlem er netop sommerferierne et vigtigt sted at sætte ind for at rette en smule op på uligheden i samfundet.
- Det betyder rigtig meget for de her børn, at de føler, de er jævnbyrdige med deres kammerater, når sommerferien står for døren.
På den lange bane betyder det også noget for børnene, at man får knyttet nye venskaber, at man har et godt og positivt samvær, og at man i øvrigt har haft nogle gode fælles oplevelser sammen, forklarer han.
Hver gang, vi kan stille en feriebolig til rådighed, er der ti familier, der banker på den samme dør (.
.
.
)Klaus Nørlem, generaldirektør, Dansk FolkehjælpSelvom Dansk Folkehjælp i år sender flere tusinde afsted på ferie, har man også måttet afvise mange familier.
- Hver gang, vi kan stille en feriebolig til rådighed, er der ti familier, der banker på den samme dør, så vi siger nej til flere, end vi siger ja til, fortæller Klaus Nørlem.
'Det jo helt fantastisk'I lejren i Blokhus er knap 50 personer fra Skanderborg-området taget afsted på ferie, hvor de bor i ferielejligheder.
Peter Pedersen har sin 13-årige datter med på ferie.
Og for ham betyder ugen i det nordjyske rigtig meget.
- Det er jo helt fantastisk.
Man bliver helt varm om hjertet og taknemmelig over, at man kan komme med, når man nu ikke selv har råd, siger han.
Peter Pedersen fra Skanderborg har sin 13-årige datter med på ferielejr.
Hvis ikke Peter Pedersen og datteren havde fået godkendt ansøgningen om en uges ferie, ville sommerferien være tilbragt på en helt anden måde.
Det er jo helt fantastisk.
Man bliver helt varm om hjertet og taknemmelig over, at man kan komme med, når man nu ikke selv har råd.
Peter Pedersen, far- Det ville være hjemme i blokmiljøet i Skanderborg.
Måske lidt kedeligt.
Næsten en helt almindelig hverdag, fortæller han.
Rekordmange ferielejreHos Red Barnet har man sendt rekordmange børn og deres familier afsted på ferielejr.
Organisationen arrangerer i år i alt 37 ferielejre.
Sidste år var tallet 25.
Samlet set betyder det, at mere end 1.
000 personer i år får en uges gratis ferie arrangeret af Red Barnet.
Hvis børnene ikke kommer afsted, kan det have negative konsekvenser, fortæller teamleder for de frivillige sociale aktiviteter i Red Barnet Rasmus Egeskjold.
- Hvis børn kommer tilbage i skole og ikke har de samme oplevelser at byde på som deres jævnaldrende, kan der være en tendens til, at de nemmere isolerer sig socialt - de kan måske endda føle, at de er mindre værd, siger han.
Hos Red Barnet vil man gerne arrangere endnu flere ferielejre næste år.
Men det kræver flere folk end de 334 frivillige, man har ansat i år.
Ikke Palle-alene-i-verdenI Blokhus arbejder Preben Rasmussen som frivillig i Dansk Folkehjælps ferielejr.
Han er i år feriekolonileder og med for fjerde år i træk.
- Den taknemmelighed og glæde, man møder fra forældrene og især fra børnene - det er jo det, der giver belønningen, siger han.
Preben Rasmussen er feriekolonileder og frivillig for fjerde år i træk.
Og det er ikke kun for børnene, at ferielejren er en god oplevelse.
Som leder af feriekolonien kan han også sagtens få øje på det positive udbytte for forældrene.
- De snakker med nogen, som har de samme forhold.
Det gør, at man ikke er Palle-alene-i-verden.
Der er andre, som har de samme udfordringer at slås med, og det gør det måske lidt nemmere, forklarer han.
Og det er Peter Pedersen enig i.
- Man møder nye mennesker, man ikke kender.
Man får ret hurtigt noget rigtig godt socialt.
Jeg har været rundt og besøge nogle af de andre, og vi har siddet og fået kaffe og sodavand og småkager, fortæller han.
FacebookTwitterKopier link




https://www.dr.dk/nyheder/indland/politiet-mistaenker-den-samme-person-staa-bag-ni-brande-i-kolonihaver-beboere-toer

IndlandPolitiet mistænker den samme person for at stå bag ni brande i kolonihaver: Beboere tør ikke overnattePolitiet efterforsker sagen ud fra tanken, at det er påsatte brande.
Det er kolonihaverne Helgetoften og Grejsdalen ved Nyborg, som er faldet offer for brandstiftelserne.
Af Daniel Myrup Pedersen16.
juli 2019 kl.
19.
58Bemærk: artiklen er mere end 30 dage gammelLæs opSiden 2.
april i år har Fyns Politi modtaget ni anmeldelser om brandstiftelser i et kolonihaveområde ved Nyborg.
Antallet af brande og den korte tid mellem brandene gør, at politiet mistænker det for at være den samme person, der har påsat dem alle.
Den mistanke bekymrer beboerne i kolonihaverne:- Der er en eller anden tosse, der ikke ved, hvordan verden er skruet sammen.
Det gør os beboere meget nervøse, siger chauffør Kristian Nielsen.
- Brandene er noget vi snakker om her, og vi sover her ikke længere.
Vi ville gerne have sovet der med børnene og holdt sommerhusferie i kolonihaven, men det kan vi ikke nu, siger Natasha Skov.
- Vi holder meget øje hernede, og snakker sammen.
Man ved ikke, om han slår til igen, siger Kristian Nielsen Natasha Skov er begyndt at låse lågen til deres kolonihave efter de mange brandstiftelser.
1 / 2- Vi holder meget øje hernede, og snakker sammen.
Man ved ikke, om han slår til igen, siger Kristian Nielsen1 / 2Natasha Skov er begyndt at låse lågen til deres kolonihave efter de mange brandstiftelser.
2 / 2Anholdt person løsladtFyns Politi har anholdt en person i sagen, som dog blev løsladt igen, efter personen blev afhørt.
Mistankegrundlaget var ikke stærkt nok, oplyser politiet.
Der er stadig en sigtelse rettet mod manden.
- Vi prioriterer den her sag meget højt, når det flere dage i streg brænder i et lokalområde.
Vi tager det meget alvorligt, og efterforsker sagen, siger vicepolitiinspektør Carsten Dichmann fra Fyns Politi.
Politiet efterforsker samlet set ni brande.
Den første opstod i et kolonihavehus tilbage i april, som blev efterfulgt af en anden kolonihavebrand i maj.
I juni blev tre brande stiftet, og natten til 12.
juli opstod der igen tre brande inden for en radius af 400 meter.
Se billeder fra den seneste brand i kolonihaven i videoen herover.
FacebookTwitterKopier linkEmner:Fyns Politi|Fyn|Kriminalitet|Politi|Nyborg




https://www.dr.dk/nyheder/udland/eu-korrespondent-von-der-leyens-snaevre-sejr-siger-noget-om-opgaven-hun-staar-overfor

Kamp om EU-topposterSe temaUdlandEU-korrespondent: 'Von der Leyens snævre sejr, siger noget om opgaven, hun står overfor'383 stemte for Ursula von der Leyen som ny EU-kommissionsformand.
327 stemte imod.
Af Thomas Jorsal og Thea Deleuran Müller16.
juli 2019 kl.
22.
41 | opdateret 16.
juli 2019 kl.
22.
56Bemærk: artiklen er mere end 30 dage gammelLæs op- Det viser, der er en stor splittelse i parlamentet omkring valget af Ursula von der Leyen som ny EU-kommisionsformand, og det siger meget om den opgave, hun står over for.
Sådan siger EU-korrespondent Karin Axelsson om den snævre sejr til den afgående tyske forsvarsminister Ursula von der Leyen.
Den 60 år gamle politiker kommer fra det kristenkonservative CDU-parti, som Tysklands kansler, Angela Merkel, også er medlem af.
Blå Bog: Ursula von der Leyen - Født den 8.
oktober 1958 i Bruxelles.
Gift og mor til syv børn.
- Læste økonomi fra 1977-1980 for derefter at læse medicin fra 1980-87.
- Blev medlem af det kristen-konservative parti CDU i 1990.
- Boede i 1992-96 i Californien, hvor hendes mand underviste på Stanford University.
- Sad på diverse politiske poster i Hannover fra 2001-2004.
Havde flere ministerposter i delstaten Niedersachsen fra 2003-05.
- Blev medlem af den tyske Bundestag i oktober 2009 og var arbejds- og socialminister fra 2009-13.
- Forsvarsminister siden december 2013.
Kilde: Bundesregierung.
de383 stemte for Ursula von der Leyen som ny EU-kommissionsformand, hvor 327 parlamentsmedlemmer stemte imod.
- Hvadenten det afspejler en politisk uenighed eller en vrede over den måde, hun er blevet valgt på, er selvfølgelig svært at afgøre, men i hvert fald var det kun 10 stemmer, der gjorde forskellen, siger Karin Axelsson og uddyber:- Det betyder, at stemmer fra Femstjernebevægelsen i Italien og stemmer fra det polske regeringsparti PIS var med til at sikre hende posten, hvilket måske ikke lige er de venner, hun havde regnet med.
Ursula von der Leyen skulle mindst 374 stemmer i parlamentet, hvilket svarer til halvdelen af parlamentet plus én for at blive godkendt til posten.
Den tyske politiker blev hevet frem som kandidat, efter EU's stats- og regeringschefer ikke kunne blive enige om de kandidater, der i første omgang var i spil.
Det drejede sig blandt andre om Margrethe Vestager, der er konkurrencekommissær, og den hollandske kommissær Frans Timmermans.
De ventes nu begge at blive valgt som næstformænd, efter Ursula von der Leyen er blevet godkendt.
Gjorde stærk figurKarin Axelsson bed mærke i, at det var en stærk Ursula von der Leyen, der mødte op til afstemningen i dag.
Blandt andet da hun bed fra sig over for den stærkt EU-kritiske brite, Nigel Farage.
- Hun er jo en garvet politiker og viste en meget stærk figur i dag, siger Karin Axelsson, men afstemningen afspejler også, at Ursula von der Leyen skal spidse ører:- Et tæt afstemningsresultat som det her betyder selvfølgelig, at hun skal lytte og være imødekommende overfor den splittelse, der er i parlamentet lige nu, hvilket Ursula von der Leyen også lovede, forklarer korrespondenten.
- Når tiden er gået, kan man spørge sig selv om, hvad det i virkeligheden kommer til at betyde.
Hvis man er vinder, er man jo vinder.
Overtager et Europa med mange udfordringerJobbeskrivelse for EU's kommissionsformandTyskeren Ursula von der Leyen er fra 1.
november EU-Kommissionens 14.
formand.
Hun bliver den første kvindelige formand og overtager efter Jean-Claude Juncker fra Luxembourg.
Her følger et overblik over, hvad jobbet som kommissionsformand dækker over:Kommissionsformanden vælges hver femte år.
EU's stats- og regeringschefer udpeger en kandidat.
Kandidaten skal herefter godkendes med absolut flertal i parlamentet.
Kommissionsformanden leder og fordeler arbejdet i EU-Kommissionen, der består af en kommissær fra hvert EU-land.
EU-Kommissionen skal komme med konkrete forslag til ny lovgivning.
EU-Kommissionen skal sikre, at medlemslandene overholder EU's fælles regler.
EU-Kommissionen repræsenterer EU udadtil.
Det er for eksempel kommissionsformanden, der sammen med EU-præsidenten holder topmøder med andre landes præsidenter.
Kilde: Den Europæiske Union, Europa-KommissionenKlokken lidt over ni i morges gik den nu tidligere forsvarsminister på talerstolen i Europa-Parlamentet i Strasbourg, men det var først her til aften, at resultatet af den hemmelige afstemning lå klar.
Aftenenens tætte afstemning siger dog også en del om den opgave, hun står overfor.
- Det er et Europa med mange udfordringer, hun overtager.
Der kommer mange beslutninger, der skal træffes, hvor der er stor uenighed.
Det kan være alt, lige fra hvordan asylpolitikken i Europa skrues sammen, til hvordan grænsepolitik tilrettelægges, og til hvordan budgettet skal falde på plads, forklarer korrespondenten, og det er blot et par eksempler på de spørgsmål, som vil møde Ursula von der Leyen som kommissionsformand i EU.
- Der er virkelig mange dagsordener, der splitter, både internt, men så sandelig også i forhold til omverden.
Tag bare Brexit, Kina, Rusland og hvordan hun vil navigere i forhold til Trump og hans trusler om handelskrig.
Der vil Ursula von der Leyens politiske karriere i tysk politik hjælpe hende på vej, konstaterer Karin Axelsson, da hun er vant til at sidde på en udskældt post som tysk forsvarsminister.
- Hun får brug for alle sine kundskaber udi at være tålmodig diplomat, hårdhudet pragmatiker og besidde evnen til at skære i gennem, alt efter hvad situationen kræver.
Ursula von der Leyen overtager posten som kommissionsformand fra Jean-Claude Juncker.
Overtagelsen træder i kraft den 1.
november.
Hun bliver den første kvindelige formand for EU-Kommissionen.
Du kan læse om Ursula von der Leyens seks mærkesager ved at klikke her.
Derfor er Europa-Kommissionen så magtfuld•Det er ene og alene Europa-Kommissionen, der har lov til at fremsætte nye lovforslag i EU.
•Det kan ske på eget initiativ eller på opfordring fra medlemslandene, europaparlamentarikerne eller de nationale parlamenter.
Herefter er det så op til Europa-Parlamentet og EU-landenes ministre, der sidder i Ministerrådet, at forhandle aftalerne på plads.
•Det er samtidig Europa-Kommissionen, der skal holde øje med, om medlemslandene overholder EU-reglerne, og på en række områder er kommissionen EU’s ansigt udadtil.
•Ud over formanden består Europa-Kommissionen af kommissærer fra alle medlemslandene, og her har formanden også en enorm magt, når det kommer til at sætte sit eget hold.
FacebookTwitterKopier linkEmner:Angela Merkel (politiker)|EU|Europa-Kommissionen|EU-forhold|Tyskland




https://www.dr.dk/nyheder/udland/christel-schaldemose-talte-parlamentets-stemmer-under-kommissionsvalg-nej-bunken

UdlandChristel Schaldemose talte parlamentets stemmer under kommissionsvalg: 'Nej-bunken voksede bare'Dansk MEPer blev nervøs, da hun var med til at tælle EU-parlamentarikernes stemmer op.
En smal sejr kommer formentlig ikke til at betyde noget for den nye kommissionformand, lyder det fra Christel Schaldemose.
Af Daniel Myrup Pedersen16.
juli 2019 kl.
23.
18Bemærk: artiklen er mere end 30 dage gammelLæs opDer var på forhånd lagt op til en gyser, da Europa-Parlamentet i dag skulle stemme ja eller nej til Ursula von der Leyen som ny formand for EU-kommissionen.
Og efter stemmeafgivelsen havde det danske medlem af parlamentet, Christel Schaldemose (S) til opgave at tælle parlamentarikernes stemmer op.
- Meget hurtigt fik jeg den fornemmelse, at det lå meget tæt.
Jeg kunne se den der nej-bunke, der hvor jeg sad og talte, den voksede hurtigere end ja-bunken, siger Christel Schaldemose.
Morten Løkkegaard (V) er en del af den liberale gruppe Renew Europe og stemmer for Ursula von der Leyen som kommissionsformand.
Peter Kofod (DF) er en del af den EU-kritiske gruppe ECR og stemte imod von der Leyen som formand.
Søren Gade (V) er medlem af Renew Europe, men valgte at stemme blankt.
Pernille Weiss (K) er en del af den store, konservative gruppe EPP og stemte for von der Leyen.
Nicolaj Villumsen (EL) er en del af den rød-grønne GUE/NGL gruppe og stemte imod Ursula von der Leyen som kommissionsformand.
Christel Schaldemose (S) var inde i maskinrummet som stemmeoptæller og kunne se sin egen stemme gå til et 'ja' for Ursula von der Leyen Kira Marie Peter-Hansen (SF) er en del af den rød-grønne gruppe GUE/NGL og stemte imod Ursula von der Leyen.
1 / 7Morten Løkkegaard (V) er en del af den liberale gruppe Renew Europe og stemmer for Ursula von der Leyen som kommissionsformand.
1 / 7Peter Kofod (DF) er en del af den EU-kritiske gruppe ECR og stemte imod von der Leyen som formand.
2 / 7Søren Gade (V) er medlem af Renew Europe, men valgte at stemme blankt.
3 / 7Pernille Weiss (K) er en del af den store, konservative gruppe EPP og stemte for von der Leyen.
4 / 7Nicolaj Villumsen (EL) er en del af den rød-grønne GUE/NGL gruppe og stemte imod Ursula von der Leyen som kommissionsformand.
5 / 7Christel Schaldemose (S) var inde i maskinrummet som stemmeoptæller og kunne se sin egen stemme gå til et 'ja' for Ursula von der Leyen6 / 7Kira Marie Peter-Hansen (SF) er en del af den rød-grønne gruppe GUE/NGL og stemte imod Ursula von der Leyen.
7 / 7Som optællingen fortsatte gik det dog den vej, at et flertal af de folkevalgte parlamentarikere stemte for Ursula von der Leyen som kommissionsformand.
En post hun har de næste fem år.
Kun ni stemmer gjorde forskellenHun fik 383 af stemmerne, og der skulle mindst 374 til for at blive godkendt.
Der var 22 som stemte blankt, og en af dem var Venstres Søren Gade:- Nu kan jeg huske de ting, jeg sagde, under mine seks måneders valgkamp, og så meget hykler er jeg ikke, at jeg kunne stemme for hende.
Nu valgte jeg så bare at lade være med at stemme, siger Søren Gade.
Blå Bog: Ursula von der Leyen - Født den 8.
oktober 1958 i Bruxelles.
Gift og mor til syv børn.
- Læste økonomi fra 1977-1980 for derefter at læse medicin fra 1980-87.
- Blev medlem af det kristen-konservative parti CDU i 1990.
- Boede i 1992-96 i Californien, hvor hendes mand underviste på Stanford University.
- Sad på diverse politiske poster i Hannover fra 2001-2004.
Havde flere ministerposter i delstaten Niedersachsen fra 2003-05.
- Blev medlem af den tyske Bundestag i oktober 2009 og var arbejds- og socialminister fra 2009-13.
- Forsvarsminister siden december 2013.
Kilde: Bundesregierung.
deHan mener, at hun repræsenterer et for stort og føderalistisk samararbejde blandt EU-landene.
Morten Løkkegaard fra samme parti stemte dog for kommissionsformanden.
'Resultatet giver stof til eftertanke'Når der er så lille forskel på antallet af ja- og nej-stemmer, giver det udtryk for et splittet parlament, siger Christel Schaldemose:- Det meget tætte resultat giver stof til eftertanke.
Europa-Parlamentet og ikke mindst min gruppe har været meget utilfreds med hele den her metode, hvorpå vi har valgt kommissionsformanden, siger socialdemokraten og fortsætter:- Jeg håber, vi i løbet af de kommende fem år kan få diskuteret valgmetoden, så vi ikke ender ud i samme situation næste gang.
Se den kommende næstformand for EU-Kommissionen, Margrete Vestager forholde sig til sit kommende samarbejde med Ursula von der Leyen.
DR's EU-korrespondent Karin Axelsson mener, ligesom Christel Schaldemose, at det er svært at sige, om den snævre sejr skyldes politisk uenighed eller måden, hun er valgt på.
- Hun er jo en garvet politiker og viste en meget stærk figur i dag, siger Karin Axelsson, men afstemningen afspejler også, at Ursula von der Leyen skal være lydhør:- Et tæt afstemningsresultat som det her betyder selvfølgelig, at hun skal lytte og være imødekommende overfor den splittelse, der er i parlamentet lige nu, hvilket Ursula von der Leyen også lovede, forklarer korrespondenten.
Du kan læse et portæt af den nye formand her.
FacebookTwitterKopier linkEmner:Christel Schaldemose (politiker)|Europa-Kommissionen|Europa-Parlamentet|Morten Løkkegaard (politiker)|EU-forhold




https://www.dr.dk/nyheder/udland/splittet-eu-parlament-blaastempler-ursula-von-der-leyen-som-ny-kommissionsformand

Kamp om EU-topposterSe temaUdlandSplittet EU-Parlament blåstempler Ursula von der Leyen som ny kommissionsformand383 stemte for Ursula von der Leyen.
Hun behøvede 374 stemmer for at blive godkendt som ny kommissionsformand.
Ursula von der Leyen er medlem af det konservative tyske parti CDU, hvor hun hidtil har været forsvarsminister.
Af Thomas Jorsal16.
juli 2019 kl.
19.
34 | opdateret 16.
juli 2019 kl.
22.
57Bemærk: artiklen er mere end 30 dage gammelLæs opEfter et længere forspil står det nu klart: Tyske Ursula von der Leyen bliver formand for EU-Kommissionen de kommende fem år.
- Jeg er meget beæret og overvældet og er taknemmelig for den tillid, I har udvist mig, lød det fra Ursula von der Leyen, kort efter det stod klart, at hun blev godkendt.
383 medlemmer af Europaparlamentet stemte altså for Ursula von der Leyen, mens 327 stemte imod hende.
22 stemte blankt, mens en enkelt stemme blev erklæret ugyldig.
Blå Bog: Ursula von der Leyen - Født den 8.
oktober 1958 i Bruxelles.
Gift og mor til syv børn.
- Læste økonomi fra 1977-1980 for derefter at læse medicin fra 1980-87.
- Blev medlem af det kristen-konservative parti CDU i 1990.
- Boede i 1992-96 i Californien, hvor hendes mand underviste på Stanford University.
- Sad på diverse politiske poster i Hannover fra 2001-2004.
Havde flere ministerposter i delstaten Niedersachsen fra 2003-05.
- Blev medlem af den tyske Bundestag i oktober 2009 og var arbejds- og socialminister fra 2009-13.
- Forsvarsminister siden december 2013.
Kilde: Bundesregierung.
deUrsula von der Leyen kommer fra det kristenkonservative CDU-parti, som Tysklands kansler, Angela Merkel, også er medlem af.
Dermed bliver hun den første kvindelige formand for EU-Kommissionen.
Hun har desuden sagt, at hun vil sigte efter at få flere kvindelige kommissærer frem over.
Ambitiøs på klimaområdetSamtidig har hun udstukket en ambitiøs klimaplan, hvor hun arbejder for, at Europa bliver det første klimaneutrale kontinent fra år 2050.
Det vurderes blandt andet, at hendes højnede ambitioner på klimaområdet har vundet hendes støtte blandt mange medlemmer af de andre europæiske partifamilier som eksempelvis den socialdemokratiske gruppe, der er den næststørste efter den konservative gruppe.
Hun overtager posten som kommissionsformand fra Jean-Claude Juncker.
Overtagelsen træder i kraft den 1.
november.
- Jeg takker alle medlemmer af parlamentet, som besluttede at stemme for mig i dag.
Lad os arbejde konstruktivt, for opgaven er et forenet og stærkt Europa, sluttede den ny formand for EU-kommissionen sin korte takketale.
Hun er 60 år og har været minister i forbundskansler Angela Merkels skiftende regeringer siden 2005.
Senest altså forsvarsminister, som hun havde bebudet, at hun ville fratræde uanset aftenens resultat.
Nu går turen så til Bruxelles, hvor hun også er født.
FacebookTwitterKopier linkEmner:Angela Merkel (politiker)|Europa-Kommissionen|Jean-Claude Juncker (politiker)|Tyskland|EU-forhold




https://www.dr.dk/nyheder/viden/kroppen/dansk-forsker-en-fjerdedel-af-jordens-befolkning-kan-udvikle-tuberkulose

KroppenDansk forsker: En fjerdedel af Jordens befolkning kan udvikle tuberkuloseChristian Wejse fra Aarhus Universitetshospital opfordrer til bedre screening for lungesygdommen herhjemme.
Christian Wejse fra Aarhus Universitetshospital er en del af det dansk-svenske forskerhold, der har kortlagt hvor mange, der kan bære tuberkulose-smitten uden at være syge.
Af Sanne Nyland Christensen og Flemming Nielsen16.
juli 2019 kl.
18.
50Bemærk: artiklen er mere end 30 dage gammelLæs opDen er kendt som verdens farligste infektionssygdom.
Og en fjerdedel af Jordens befolkning er i risiko for at udvikle tuberkulose.
Personerne er nemlig smittet med tuberkulose-bakterien, men har endnu ikke fået sygdommen i udbrud.
Hvis det sker, kan de smitte andre.
Og tuberkulose dræber ifølge FN 1,6 millioner mennesker hvert år.
Studiet, der viser, at en fjerdedel af Jordens befolkning er smittet, er lavet af svenske og danske forskere.
De har sammenfattet 88 videnskabelige undersøgelser fra 36 lande.
Og dermed har de stået med en verdensomspændende stikprøve på 351.
811 personer.
Og konklusionen er altså, at en fjerdedel af Jordens befolkning kan være smittebærere.
Skal være udryddet om 16 årEn af forskerne bag undersøgelsen er Christian Wejse, der er infektionslæge på Aarhus Universitetshospital og lektor i global sundhed på Aarhus Universitet.
Tidligere undersøgelser har bygget på skøn over, hvor mange folk en tuberkulosesmittet person kan nå at smitte.
- Her har vi samlet alle studier fra de lande, hvor man har undersøgt forekomsten af smittede.
Så har vi brugt andelen af smittede i de lande, hvor vi har en viden, til at vurdere andelen af smittede i hele verden.
Så har vi kunnet lave et mere grundigt estimat, siger Christian Wejse.
TuberkuloseTuberkulose er en infektionssygdom, der først og fremmest rammer lungerne, men den kan også angribe andre organer.
Tuberkulose smitter via små vandpartikler fra lungerne, når den smittede hoster, nyser eller taler.
Bakterierne kan indåndes af andre, som er tæt på den syge.
Ved tuberkulose ses normalt hoste og opspyt, som også kan være blodigt.
Tuberkulose kan behandles med antibiotika.
Er skyld i langt over en million dødsfald på verdensplan om året.
Kilde: Statens Serum Institut/RitzauFN’s verdenssundhedsorganisation, WHO, har sat som mål, at tuberkulose skal være udryddet om 16 år.
Men det kommer ikke til at ske, skønner Christian Wejse.
- Man har sat målet til 2035, vel vidende at det nok ikke er sandsynligt.
Når en fjerdedel af Jordens befolkning går rundt med bakterien i kroppen, så siger det sig selv, at det kan simpelthen ikke lade sig gøre.
Især ikke, hvis vi ikke gør mere ved forekomsten af latent tuberkulose (hvor sygdommen ikke er i udbrud hos den smittede, red.
), siger Christian Wejse.
Kan helbredes, hvis den bliver opdagetDet er ikke i sig selv farligt at være bærer af sygdommen.
- Men hvis man udvikler tuberkulose og får symptomer som hoste og feber, så er det en rigtig farlig sygdom.
Det er en af de infektionssygdomme, der dræber allerflest: 4.
000 hver dag på verdensplan, forklarer Christian Wejse.
Det opløftende – men også deprimerende – er, at hvis smitten bliver opdaget i tide, kan en månedlang antibiotikakur redde patienten fra den ellers livstruende sygdom.
Alligevel har tuberkulose hvert år ramt 300-400 mennesker i Danmark.
Og 8-10 procent dør af sygdommen.
Det er unødvendige dødsfald.
Det er jo en sygdom, der kan behandles.
Christian Wejse, infektionslægeDerfor er det vigtigt at screene flere for tuberkulose herhjemme, mener Christian Wejse.
- Det er unødvendige dødsfald.
Det er jo en sygdom, der kan behandles.
Hjemløse og indvandrergrupper udsatteDe særligt udsatte risikogrupper er indvandrergrupper, der kommer fra lande med høj forekomst af tuberkulose.
Men også socialt udsatte, der har andre ting at slås med, forklarer Christian Wejse.
- Hvis man er hjemløs og måske har et misbrug, opsøger man ikke nødvendigvis sundhedspersonale for at få hjælp.
Så kan sygdommen udvikle sig til et stadie, hvor det er svært at behandle.
Læs også:Da tuberkulosen var den helt store dræberMen det er også vigtigt at vide, at tuberkulose er en smitsom sygdom.
- Alle kan i princippet få den.
Ofte smitter den andre i husstanden eller personer, man er meget tæt på, siger Christian Wejse.
De seneste år er antallet af tuberkulosetilfælde i Danmark faldet.
Men hvordan kan man undgå, at flere udvikler sygdommen her i landet?
- Vi skal nok vænne os til at screene mere for latent tuberkulose.
Det gør mange lande, vi sammenligner os med.
Jeg synes, at det ville give rigtig god mening at screene flygtninge, familiesammenførte og socialt udsatte bedre, end vi gør i dag, siger Christian Wejse.
Han er glad for, at storbyer som København og Aarhus er gået i gang.
- Vi har gang i et rigtigt spændende initiativ i Aarhus, hvor kommunen og Aarhus Universitetshospital laver screeninger blandt socialt udsatte på herberger.
Læs også:Laveste antal tuberkulosesmittede nogensinde: Opsøgende indsats virkerScreeningen foregår ved en røntgenundersøgelse af lungerne og analyse af en spytprøve.
FacebookTwitterKopier link




https://www.dr.dk/nyheder/vejret/vejret-har-bevaret-tollundmanden-han-doede-en-koelig-vinter-eller-foraarsdag

VejretVejret har bevaret Tollundmanden: Han døde en kølig vinter- eller forårsdagTollundmanden er én af de mest velbevarede moselig i verden, og det skyldes i høj grad vejret.
Af Diana Bengtsen16.
juli 2019 kl.
18.
30Bemærk: artiklen er mere end 30 dage gammelLæs opTollundmanden er en ganske velbevaret herre.
Til trods for at han er omtrent 2.
400 år gammel, kan man stadig tydeligt se de rolige ansigtstræk og den rynkede pande, når man nærstuderer ham gennem montren på Museum Silkeborg, hvor han har været de seneste seks årtier.
Én af de vigtigste årsager til, at Tollundmanden er så velbevaret, er vejret og hvordan det var, dengang han døde.
Det fortæller Ole Nielsen, museumsdirektør på Museum Silkeborg:Måske er han blevet ofret for at bede guderne om bedre vejrOle Nielsen, museumsdirektør ved Museum Silkeborg.
- For at han kan have været bevaret så godt, som han er, så har der ikke været mere end fire grader i mosen på det tidspunkt, han blev lagt i.
Ellers ville de safter og kræfter, der er i højmosen, ikke kunne nå at virke, inden han gik i forrådnelse, siger Ole Nielsen.
Tollundmanden blev fundet den 6.
maj 1950 i en mose ved Bjældskovdal, som ligger cirka 10 km vest for Silkeborg, hvor Sommervejret holder til denne uge.
Man mener, han var mellem 30 og 40 år, da han døde, og forskere har for nyligt indsnævret hans dødsår til at være mellem år 405 og 384 før Kristi fødsel.
- Det er sandsynligt, at han er blevet ofret til en gud eller guderne som tak for den tørv, man gravede op af 'gudens mose'.
Eller måske er han blevet ofret for at bede guderne om bedre vejr med vækst og varme, siger Ole Nielsen.
Men man ved det ikke med sikkerhed, understreger museumsdirektøren, for der eksisterer intet skriftligt materiale fra Tollundmandens tid i Danmark.
Den franske ekspert i digitale ansigtsrekonstruktioner, Phillippe Froesch fra Visual Forensic, har hjulpet Museum Silkeborg med at genskabe Tollundmandens ansigt, som det formentlig så ud for omtrent 2.
400 år siden.
Jernalderen var generelt kold og vådFaktisk var vejret ikke kun dårligt den dag, Tollundmanden blev lagt i mosen.
Hele jernalderen er kendt for at være kold og våd, og den viden har man blandt andet fra netop den type af mose – højmoserne – som Tollundmanden blev fundet i, fortæller museumsdirektør Ole Nielsen.
- Det sure miljø i en højmose gør, at kun ganske få bakterier kan leve der, hvilket betyder, at nedbrydning af dødt plantemateriale – eller vævsmateriale fra mennesker – enten går meget langsomt eller helt i stå, siger han.
Dermed bliver højmoserne stærkt konserverende, hvilket gør det muligt både at vurdere, hvordan vejret generelt har set ud i jernalderen, men også på bestemte tider af året:- På den måde kan vi få en ide om, hvordan Danmark så ud i jernalderen ud fra mængden af pollen og plantefrø i de forskellige lag i mosen, forklarer Ole Nielsen.
Tollundmanden er ikke det eneste moselig i Danmark.
Forneden kan du se de fem største mosefund.
Grauballemanden blev fundet i en mose ved Nebel to kilometer syd for Grauballe ved Silkeborg den 26.
april 1952.
Han er fra 300-200 før vor tidsregning.
Han skønnes at blevet mellem 30-50 år og døde ved et kraftigt snit i halsen fra øre til øre.
(© DR) Tollundmanden blev fundet den 6.
maj 1950 i en mose ved Bjældskovdal, ca.
10 km vest for Silkeborg.
Han var mellem 30 og 40 år, da han døde.
Hans dødsår var mellem år 405 og 384 før vor tidsregning.
Han døde ved hængning.
 Borremosemanden er fundet i 1946 og er blevet dateret til 840 før vor tidsregning.
Han blev fundet med et reb om halsen og baghovedet knust af et kraftigt slag.
 Ellingkvinden eller Ellingpigen, som hun tidligere hed, er fra ca.
200 før vor tidsregning.
Hun blev fundet i 1938 i Bjældskovdal, ca.
10 km vest for Silkeborg.
Hun er vurderet til at være ca.
25-30 år gammel, og man mener, at hun blev hængt.
 Huldremosekvinden er fundet i Huldremosen på Djursland i 1879.
Hun er fra omkring år 0.
Før hun blev anbragt i mosen, var hendes højre arm blevet skåret næsten af.
1 / 5Grauballemanden blev fundet i en mose ved Nebel to kilometer syd for Grauballe ved Silkeborg den 26.
april 1952.
Han er fra 300-200 før vor tidsregning.
Han skønnes at blevet mellem 30-50 år og døde ved et kraftigt snit i halsen fra øre til øre.
(© DR)1 / 5Tollundmanden blev fundet den 6.
maj 1950 i en mose ved Bjældskovdal, ca.
10 km vest for Silkeborg.
Han var mellem 30 og 40 år, da han døde.
Hans dødsår var mellem år 405 og 384 før vor tidsregning.
Han døde ved hængning.
2 / 5Borremosemanden er fundet i 1946 og er blevet dateret til 840 før vor tidsregning.
Han blev fundet med et reb om halsen og baghovedet knust af et kraftigt slag.
3 / 5Ellingkvinden eller Ellingpigen, som hun tidligere hed, er fra ca.
200 før vor tidsregning.
Hun blev fundet i 1938 i Bjældskovdal, ca.
10 km vest for Silkeborg.
Hun er vurderet til at være ca.
25-30 år gammel, og man mener, at hun blev hængt.
4 / 5Huldremosekvinden er fundet i Huldremosen på Djursland i 1879.
Hun er fra omkring år 0.
Før hun blev anbragt i mosen, var hendes højre arm blevet skåret næsten af.
5 / 5Vil du høre mere om vejret i jernalderen så se med i Sommervejret i aften kl.
18.
55 på DR1FacebookTwitterKopier linkEmner:Historie|Vejret|Silkeborg|DR1|Instagram




https://www.dr.dk/nyheder/viden/kroppen/anoreksi-sidder-ikke-kun-i-hovedet-gener-og-stofskifte-har-stor-betydning

KroppenAnoreksi sidder ikke kun i hovedet: Gener og stofskifte har stor betydningEn gen-undersøgelse peger på, at anoreksi er en mere kompleks sygdom end hidtil antaget.
Gener, der har at gøre med stofskiftet og lysten til at bevæge sig, øger risikoen for anoreksi.
Det indikerer, at sygdommen ikke kun skyldes det psykiske.
Illustration: Lasse From Af Emilie Aagaard16.
juli 2019 kl.
19.
05Bemærk: artiklen er mere end 30 dage gammelLæs opAnoreksi er den psykiske sygdom, som slår flest unge kvinder ihjel hvert år.
Og sygdommen sidder ikke kun i hovedet.
En international undersøgelse viser, at bestemte varianter af otte gener øger risikoen for at få anoreksi.
Det overraskede ikke forskerne så meget, at bestemte gener kan være forbundet med anoreksi.
Men det overraskede dem, hvilke gener, der var tale om.
Flere af generne havde nemlig ikke noget med hjernen at gøre; de har derimod med lysten til fysisk aktivitet og med stofskiftet at gøre.
Det peger på, at anoreksi ikke kun er en psykisk sygdom, men også kan have elementer til fælles med stofskiftesygdomme.
Ditte Demontis er lektor på Aarhus Universitets forskningscenter iPSYCH.
Hun arbejder bl.
a.
med geners rolle i psykiske sygdomme, men har ikke været med til at lave den nye undersøgelse.
Hun mener, at den er godt lavet og interessant.
- Det er spændende læsning.
Det peger på, at folk med anoreksi oftere har flere genetiske varianter, der generelt giver en lav BMI, i forhold til personer, der ikke har anoreksi – og at sygdommen altså ikke udelukkende skyldes det psykiske.
Anorektikere har et højt stofskifteI undersøgelsen har forskerne sammenlignet generne hos 17.
000 personer med anoreksi og over 55.
000 uden.
Og forskerne fandt otte steder, hvor anorektikernes gener generelt adskilte sig fra andres.
Nogle af disse gener har tidligere vist sig også at spille en rolle for andre psykiske sygdomme, blandt andet skizofreni og depression.
Det er varianter af gener, der koder for blandt andet signalstoffer i hjernen.
Dør af underernæring og selvmordPersoner med anoreksi har et stærkt ønske om at blive tyndere.
Nogen har kropsvægt, der ligger op til 20 procent under deres normale vægt.
Deres selvværd er meget lavt, og de hader typisk deres eget spejlbillede.
En mindre del af mennesker med diagnosen dør enten af underernæring, eller fordi de vælger at tage deres eget liv.
Derfor er anoreksi den mest dødelige psykiske sygdom blandt unge piger, som er den gruppe, der oftest får diagnosen.
Kilde: Landsforeningen for spiseforstyrrelser og selvskadeAndre af de gener, som forskerne fandt, spiller derimod en rolle for, hvor fysisk aktivt et menneske er.
Det fortæller Liselotte Vogdrup Petersen, som er lektor på Aarhus Universitets Center for Registorforskning.
Hun været med til at lave den nye undersøgelse.
- Vi så at anorektikere oftere havde genvarianter, der giver lyst til at være mere fysisk aktiv, siger hun.
Men også genvarianter, der øger stofskiftet, viste sig at være hyppigere blandt anorektikere.
- Tidligere har man set, at anorektikere har en øget forbrænding.
Men man har formodet, at det skyldtes deres manglende energi-indtag.
Det her tyder på, at det kunne være den anden vej rundt, at anoreksien også skyldes, at forbrændingen er øget, forklarer Liselotte Vogdrup Petersen.
Samme uheldige genetik bag flere psykiske sygdommeDitte Demontis fra Aarhus Universitet fortæller, at det ikke er første gang, at generne bag psykiske sygdomme har overrasket forskerne.
Masser af mennesker uden sygdom vil have nogle eller flere af de her varianter.
Det her kan altså endnu ikke bruges til at vurdere vores risiko for psykiske sygdomme på individniveau.
Ditte Demontis, Aarhus UniversitetFor store undersøgelser har de seneste år vist, at mange psykiske sygdomme er genetisk meget komplekse, og at der er et stort overlap i genetikken af forskellige genetiske sygdomme.
Læs også:30 særlige gener øger din risiko for at blive psykisk syg- Og i den her undersøgelse ser man det samme: Flere af de genvarianter, der øger risikoen for anoreksi, øger også risikoen for depression, OCD, angst og skizofreni, fortæller hun.
Men Ditte Demontis minder samtidig om, at man sagtens kan have de uheldige genvarianter uden at få en psykisk sygdom.
- Masser mennesker uden sygdom vil have nogle eller flere af de her varianter.
Det her kan altså endnu ikke bruges til at vurdere vores risiko for psykiske sygdomme på individ-niveau, understreger hun.
Kun toppen af isbjergetOmkring 5.
000 af de 17.
000 undersøgte anorektikere er danskere.
Men selv om forskerne har undersøgt data fra så mange tusinde mennesker, er det faktisk et relativt lille genstudie, fortæller Liselotte Vogndrup Petersen.
- Så nu skal vi lave en ny undersøgelse, der er større.
På den måde forventer vi både at genfinde de otte områder, men også at finde endnu flere gener, der spiller en rolle i anoreksi, siger Liselotte Vogdrup Petersen.
Ditte Demontis mener, at det er den helt rigtige vej at gå.
- De her otte varianter er nok kun toppen af isbjerget.
Så det bliver virkelig spændende at se, hvad en endnu større undersøgelse kan finde, siger hun.
FacebookTwitterKopier linkEmner:Aarhus Universitet|Ernæring|Spiseforstyrrelser|Videnskab|Sygdomme og lidelser




https://www.dr.dk/nyheder/kultur/nitesh-droppede-ud-af-uddannelsen-og-startede-forfra-jeg-ville-ikke-vaere-en-splittet

Fremtidens filmskabereSe temaKulturNitesh droppede ud af uddannelsen og startede forfra: Jeg ville ikke være en splittet mand Alle sagde, at det var en dårlig idé at droppe ud af CBS – nu er Nitesh en af Danmarks nye filmhåb.
Af Betina Garcia16.
juli 2019 kl.
18.
30Bemærk: artiklen er mere end 30 dage gammelLæs op- Der var mange, der sagde, at jeg skulle gøre min uddannelse færdig, fordi så havde jeg noget at falde tilbage på.
Men hvis du har noget at falde tilbage på, så vil du også falde tilbage.
Sådan siger 30-årige Nitesh Anjaan, der er født og opvokset i Vanløse.
Han var på udvekslingsophold i Singapore, da han læste på CBS.
Men undervejs besluttede han sig for, at han ville noget helt andet – selvom alle sagde til ham, at det var en dårlig idé, og at han hellere skulle færdiggøre sine studier.
- Jeg følte, at det jeg havde gang i, var meningsløst.
Så jeg sendte mine kufferter hjem og droppede ud af studiet, siger han.
I stedet endte Nitesh Anjaan med at blive noget tid i Asien og gav sig selv fem år til at skrive en roman.
I mellemtiden lærte han også at fotografere, filme og klippe og lavede en meget personlig film, der handler om sin indiske far.
- Min far har haft et enormt kunstnerisk potentiale, men han har aldrig rigtig realiseret det, og derfor endte han med at blive en meget splittet mand.
Jeg lovede mig selv, at det ville jeg aldrig blive, og det skal jeg tage ansvar for.
Tre film og en roman senere er Nitesh Anjaan uddannet instruktør på Den Danske Filmskole på dokumentarlinjen og er en af branchens nye store talenter.
Nu er han aktuel med afgangsfilmen 'Natbus', der tegner et malerisk portræt af de mennesker, som arbejder om natten.
Dr.
dk har været med Nitesh Anjaan en tur i natten.
Da han lavede 'Natbus', tænkte Nitesh på, hvordan vi ikke længere interagerer så meget med hinanden ansigt til ansigt, men gennem teknologien.
- Det er som om, at der er kommet en mur mellem mig og et andet menneske.
Når jeg sidder i en bus, så er jeg helt vildt nysgerrig på at vide, hvem folk er.
Jeg kan forestille mig, at de kommer et sted fra, at de skal et sted hen og har en masse bekymringer og drømme, siger han.
 DR)1 / 10I filmen følger vi flere forskellige personer, der arbejder om natten.
Blandt andet en buschauffør, en sygeplejerske, en ansat i trafiktårnet og en flymekaniker.
- Dem, der arbejder om natten, er dem, der passer på os og får vores verden til at fungere, mens vi sover.
De arbejder alle med noget, som betyder noget for andre.
Mit håb er, at når man har set filmen, så er man lidt klogere på de usynlige liv, der findes om natten.
2 / 10Nitesh mener selv, at vi blandt andet bliver mere og mere isolerede på grund af teknologien - selvom han også selv bruger mange teknologiske redskaber.
- Det er i højere og højere grad teknologien, der styrer vores hjerne lige nu, og det er et eller andet sted skræmmende, at vi har parkeret så meget af vores hukommelse og opmærksomhed et sted, der ikke kommer fra os selv.
Voksne mennesker virker lige så afhængige af deres telefoner, som min kærestes søn ville være af sin gameboy, hvis han fik lov at bruge den hele tiden.
Vores hjerne tror, at vi interagerer med verden, men i virkeligheden isolerer vi os fra hinanden i vores offentlige rum, der hvor vi kunne møde hinanden og snakke sammen.
 DR)3 / 10'Natbus' varer en halv time og har næsten ingen dialog.
Den tog Nitesh bevidst ud.
- Det her er 27 minutter, der ikke har noget lir, der er ikke noget forsøg på at underholde.
Jeg ville med filmen gerne holde fast i min tro på, at fordi vi er mennesker, og vi ser på mennesker med et dybt blik, så kan vi fortælle noget, der er sandt og mærkbart.
Uden ord.
 DR)4 / 10Da Nitesh var yngre, følte han også, at han havde et kapløb med tiden.
- Jeg skulle blive dygtig nok, hurtigt nok, så jeg ville kunne nå at redde noget eller gøre noget.
Men nu har jeg det anderledes.
Der er ikke noget, jeg skal nå.
Jeg vil hellere være i verden sandt og tro på tiden, og så sker der det, der skal ske.
Nu får jeg lov til at arbejde med noget, der betyder noget for mig og giver mening.
 DR)5 / 10Nitesh tænker meget over, hvordan film er med til at reflektere over den verden, vi lever i.
I dag, hvor alting går meget stærkt, især i medierne og med den konstante nyhedsstrøm, var det lidt et opgør med den travle hverdag.
- Vi lever i en stresset tid, og jeg tror, at vi har brug for, at nogen giver os tiden til at stoppe op og tænke og føle.
Føle for vores verden og tænke dybere over den, så vi kan tage et ansvar for den sammen.
Den tid til at tænke og mærke verden vil jeg gerne være med til at give med mit arbejde.
 DR)6 / 10Inspirationen til filmen fik han af et billede, som han har taget for over ti år siden, og den kunstneriske inspiration kom fra en Van Gogh-udstilling, hvor der var nogle portrætmalerier af arbejdere.
- Jeg ville gerne prøve at oversætte det, der sker, når man står længe nok ved et maleri, hvor man får følelsen af at komme ind i det.
Hvis man står længe nok, så er det som om, at man kommer tæt på, og det bevæger sig.
Du føler ikke en skid for det, hvis du ikke er til stede, men hvis du er til stede, kan du mærke de dybeste ting.
 DR)7 / 10Om natten er der en dejlig ro, og det er et af de tidspunkter, hvor telefonen bliver lagt væk.
- Folk sidder ofte i en stund for sig selv.
Med filmen kan man få et indblik i, hvad nogle mennesker laver om natten, siger Nitesh.
 DR)8 / 10I fremtiden skal Nitesh lave en tv-serie, og han tænker meget over at lave fortællinger, der er til sin datters generation, som kan få mennesker til at spejle sig i hinanden.
- Med filmkunsten kan vi skabe et rum, hvor publikum føler noget for vores karakterer, fordi de minder os om noget fra vores eget liv og vores egen verden.
 DR)9 / 10At kalde sine film for kunst, har Nitesh aldrig kunne forholde sig til eller forene sig med, for han har aldrig set sig selv som en kunstner.
Men efter fire år på Filmskolen har noget ændret sig.
- Min lærer sagde sådan her: ’en kunstner er en, der kan.
En, der kan noget særligt.
’ Jeg har ikke kunnet bruge det ord om mit arbejde, før jeg gik på Filmskolen.
Men jeg kan se, at det er det, jeg gør.
Det er kunst, det jeg laver siger, han og tager en laaaaang indånding og skærer ansigt.
 DR)10 / 10FacebookTwitterKopier link




https://www.dr.dk/nyheder/udland/betjente-sendt-hjem-bander-infiltrerer-hollandsk-politi

UdlandBetjente sendt hjem: Bander infiltrerer hollandsk politiPolitibetjente mistænkes for at være i ledtog med kriminelle.
Nylige fyringer kan være toppen af isbjerget.
Flere hollandske betjente beskyldes for korruption og embedsmisbrug.
(Arkivfoto) 16.
juli 2019 kl.
18.
06Bemærk: artiklen er mere end 30 dage gammelLæs opStribevis af hollandske politibetjente er over de seneste uger enten blevet fyret eller sendt hjem på ubestemt tid.
Betjentene mistænkes for at have været i ledtog med kriminelle bander og for at have saboteret ordensmagtens arbejde.
Der skulle være tale om "snesevis" af ansatte i politiet med forbindelser til kriminelle.
Ifølge en intern rapport, som avisen Algemeen Dagblad har fået fingre i, er der måske blot tale om toppen af isbjerget.
Alene i ét politidistrikt i det centrale Holland skulle 19 personer have haft kontakter i den kriminelle underverden.
Betjent modtog penge fra narkobaronBetjentene beskyldes for blandt andet korruption, svindel og embedsmisbrug, skriver The Guardian, som nævner en række konkrete eksempler.
I byen Utrecht står en højtstående politiansat til at skulle retsforfølges for angiveligt at have modtaget penge fra en narkobaron, der er mistænkt for en række drab.
I hovedstaden Amsterdam er syv betjente blevet sendt ufrivilligt på orlov siden maj.
De undersøges blandt andet for at have været i besiddelse af hårde stoffer og for at have manipuleret med oplysninger i politiets it-systemer.
Ifølge Algemeen Dagblad står der i den fortrolige rapport, at der desuden er yderligere "et stort antal undersøgelser" af politipersonale i gang.
Lederen af det hollandske politiforbund, Jan Struijs, efterspørger, at betjente bliver bedre uddannet i, hvad de skal gøre, hvis kriminelle opsøger dem.
- Sagerne fører til mistillid imellem betjentene, og det er et meget stort problem.
Betjente skal kunne stole blindt på hinanden, siger han til Algemeen Dagblad.
/ritzau/FacebookTwitterKopier linkEmner:Holland|Kriminalitet|Politi|The Guardian|Amsterdam




https://www.dr.dk/sporten/cykling/tourdefrance/mareridtsetape-var-et-wakeup-call-fuglsang-ikke-alle-paa-holdet-har

Tour de FranceMareridtsetape var et wakeup-call for Fuglsang: ‘Ikke alle på holdet har været på 100 procent’Jakob Fuglsang og holdkammeraterne på Astana har snakket ud og lært af fadæsen på 10.
etape ved Tour de France.
Jakob Fuglsang og resten af Astana har lært af fiaskoen på 10.
etape - men danskeren understreger også, at holdet skal oppe sig for at nå sine mål.
Af Arnela Muminovic og Peter Fiilsø Jensen16.
juli 2019 kl.
19.
19Bemærk: artiklen er mere end 30 dage gammelLæs opNogle gange går tingene ikke helt sådan, som man har planlagt det.
Det kan Jakob Fuglsang og resten af Astana i den grad skrive under på efter mandagens 10.
etape ved Tour de France, der blev alt andet end stille og rolig, som ellers forventet.
I stedet blev det en mareridts-etape for danskeren, da Fuglsang og Astana blev fanget i sidevinden godt og vel 40 kilometer før mål.
Det resulterede i et tab på et minut og 40 sekunder for Fuglsang til konkurrenter i den samlede stilling, og den store fadæse er da også noget, som har fyldt meget tirsdag i diverse medier – også hos Astana, der har brugt en del tid på at snakke hele oplevelsen igennem.
- Der har selvfølgelig ikke været fest og glade dage på holdet efter etapen.
Det var noget lort, og det måtte ikke ske.
Men det skete, og vi kan ikke lave om på det nu.
Det har været et wakeup-call for hele holdet.
- Vi har snakket det hele igennem med sportsdirektøren, og her til morgen sad vi ryttere og fik clearet det hele, siger Jakob Fuglsang.
Gense situationen, hvor det gik galt for Fuglsang og Astana på 10.
etape.
Efter mandagens etape udtalte Fuglsang kort efter, at han undrede sig over, at hans hold ikke var bedre forberedt på etapen og situationen, hvor feltet blev splittet, og hvor Astana og Fuglsang blev snydt.
Dagen derpå indrømmer han da også, at ikke alle ryttere på Astana har ramt topformen i de første par uger ved Touren.
- Der er helt sikkert nogen, der har haft nogle fysiske problemer her i starten af løbet, og det er klart, at det i Tour de France kommer meget mere til udtryk, hvis du ikke er 100 procent, end det gør i andre løb.
- Til en vis grad har det været bevidst, at alle otte mand ikke har siddet sammen hele tiden.
Det er noget, vi skal blive bedre til.
Det er ærgerligt, at det var det, der skulle til for at vi for alvor vågnede op, men jeg tror, at vi får et Astana-hold at se, der holder mere sammen de kommende uger, siger han.
Jakob Fuglsang var på ingen måde tilfreds med udfaldet på 10.
etape ved Tour de France.
Jakob Fuglsang understreger, at fiaskoen på 10.
etape ikke har slået ham ud, og at han stadig er klar på at kæmpe for sine mål.
- Det er ikke enden på Touren.
Og nu har jeg brug for et hold, der støtte op omkring mig.
Vi skal være bedre til at kommunikere og stå sammen.
Men det er jeg sikker på, at vi kommer til at vise fremadrettet, siger han.
Tour de France-feltet er tilbage igen på de franske landeveje onsdag, hvor 11.
etape går fra Abi til Toulouse.
Det er umiddelbart ikke en etape, hvor Fuglsang kan forsøge sig med at vinde tid på sine konkurrenter, da etapen ligger til at blive afgjort i et sprint.
FacebookTwitterKopier linkEmner:Jakob Fuglsang (cykelrytter)|Frankrig|Cykelsport




https://www.dr.dk/nyheder/udland/politimand-slipper-anklage-i-meget-omtalt-drabssag-paa-sort-mand

UdlandPolitimand slipper for anklage i meget omtalt drabssag på sort mandSagen om Eric Garner var med til at få titusinder på gaden i USA.
Eric Garners død satte gang i en række demonstrationer, der løb over det meste af 2014.
(Foto: Erik S.
Lesser © Scanpix)Af Thomas Jorsal16.
juli 2019 kl.
16.
40Bemærk: artiklen er mere end 30 dage gammelLæs op- Jeg kan ikke få vejret, jeg kan ikke få vejret, lød det gentagne gange fra Eric Garner, inden han døde, da en række politimænd holdt ham nede.
Hele forløbet blev optaget på video, og politimanden Daniel Palenteo angiveligt er ham, der tager armene rundt om den astmatiske Eric Garners hals.
I dag har justitsministeriet afsluttet deres undersøgelse af sagen og vurderet, at politimanden ikke skal retsforfølges yderligere for sin rolle i sagen.
Meldingen kommer en enkelt dag inden femåret for Eric Garners død.
Læs også:Et år efter: New York mindes politidræbte Eric GarnerEnorme demonstrationerForløbet satte en række store demonstrationer i gang i flere byer i USA, blandt andet i New York, hvor hændelsen forløb.
Eric Garner blev fanget i at sælge ulovlige cigaretter og modsatte sig anholdelse, hvorefter han altså blev overmandet og til sidst døde.
Et år efter drabet fik Eric Garners familie knap 40 millioner kroner i erstatning af New Yorks bystyre, som dermed undgik en retssag.
Sagen røg siden hen op på føderalt niveau, og nu har justitsministeriet i USA altså besluttet ikke at gå videre med sagen.
FacebookTwitterKopier linkEmner:USA|Justitsministeriet|Håndarbejde|New York|Politi




https://www.dr.dk/nyheder/kultur/aarets-emmy-nominerede-afsloeret-game-thrones-slaar-rekord-med-32-nomineringer

Emmy Awards 2019Se temaKulturÅrets Emmy-nominerede afsløret: Game of Thrones slår rekord med 32 nomineringerSkuespilleren Nikolaj Coster-Waldau er nomineret i kategorien 'bedste mandlige birolle'.
Rollen Arya Stark i serien 'Game of Thromes' spilles af skuespilleren Maisie Williams.
Hun er igen i år nomineret til en Emmy for sin rolle i kategorien bedste kvindelige birolle.
Af Daniel Myrup Pedersen16.
juli 2019 kl.
19.
26 | opdateret 16.
juli 2019 kl.
20.
12Bemærk: artiklen er mere end 30 dage gammelLæs opHoldet bag den verdensomspændende tv-serie 'Game of Thrones' kan i den grad få travlt, når vinderne af Emmy-statuetterne kåres til september.
Serien formår at overgå sig selv i år med hele 32 Emmy-nomineringer henover alle kategorier.
Og det er ny en helt ny rekord for antal nomineringer for én enkelt dramaserie.
Sidst en serie slog rekord var i 1994, hvor serien 'NYPD Blue' trak 27 nomineringer hjem.
En Emmy-statuette er for tv, hvad en Oscar-statuette er for film.
For kort tid siden blev de nominerede personer, serier og shows til årets Emmy-uddeling præsenteret i en direkte sending fra Wolf Theatre i Los Angeles.
Dansk 'GoT'-stjerne blandt de nomineredeSidste år var 'Game of Thrones' nomineret i 22 kategorier og vandt ni statuetter.
Sammenlagt har de siden første sæson i 2011 været nomineret i 161 kategoier og vundet 47 statuetter.
Én af årets nomineringer står den danske skuespiller Nikolaj Coster-Waldau for, da han har taget en plads blandt de fornemme nomineringer for sin rolle som Jaime Lannister i serien 'Game Of Thrones'.
Den nu verdensberømte danske skuespiller er nomineret i kategorien 'bedste mandlige birolle'.
Ida RudIda Rud er uddannet journalist, tilrettelægger på 'Troldspejlet' og skriver om film hos blandt andet Filmmagasinet Ekko og Berlingske.
- 'Game of Thrones' beviser endnu engang, at de er en stor spiller, når det kommer til dramaserier, siger Ida Rud, der er filmskribent for DR- Den største overraskelse er måske, at nærmest alle deres store hovedpersoner er nomineret i den ene eller den anden kategori, men det er bare et skulderklap til en serie, der nu har sendt sin sidste sæson.
Danske Nikolaj Coster-Waldau er nomineret i kategorien 'bedste birolle' for sin optræden i dramaserien Game of Thrones.
Der bliver delt priser ud i mange kategorier til Emmy-uddelingen og størstedelen af 'Game of Thrones' nomineringer kommer i de mere tekniske kategorier såsom special effekter, casting og musik-komponering.
HBO overgår Netflix i antal af nomineringerMed dette års nomineringer genindtager HBO sin første plads fra Netflix, der fik flest nomineringer sidste år, hvor de dermed for en stund brød HBOs 18 år lange monopol.
For mange fans af serier er det altid spændende at se hvilken streamingtjeneste, som topper nomineringslisten.
I år er det HBO får 137 nomineringer i alt, hvorimod Netflix lander på 117 nomineringerDermed overgår HBO sin tidligere egen rekord med 11 nomineringer.
Deres portfølje tæller serier som topscoren 'Game of Thrones', anmelderoste 'Chernobyl' og 'Last week tonight med John Oliver'.
Ottende og sidste sæson af Game of Thrones er blevet færdiglavet, og folk i 207 lande verden over har kunne følge med i det, der måske er den mest omtalte tv-serie nogensinde.
Dermed slutter den 70 timer lange serie på toppen efter at have brugt 15.
000 liter kunstig blod og 11 tons silikone.
Det er 71.
tyvende gang det finder sted, men de nominerede må vente til den 22.
september, hvor vinderne bliver fundet.
Her kan du se en liste over alle nomineringerne i de største kategorier:•Mandlig hovedrolle i en serie eller tv film•Mahershala Ali (True Detective)•Benicio Del Toro (Escape at Dannemora)•Hugh Grant (A Very English Scandal)•Jared Harris (Chernobyl)•Jharrel Jerome (When They See Us)•Sam Rockwell (Fosse/Verdon)•Kvindelig hovedrolle i en serie eller tv film•Amy Adams (Sharp Objects)•Patricia Arquette (Escape at Dannemora)•Joey King (The Act)•Niecy Nash (When They See Us)•Michelle Williams (Fosse/Verdon)•Aunjanue Ellis (When They See Us)•Mandlig hovedrolle i en komedieserie•Anthony Anderson (Black-ish)•Don Cheadle (Black Monday)•Ted Danson (The Good Place)•Michael Douglas (The Kominsky Method)•Bill Hader (Barry)•Eugene Levy (Schitt's Creek)•Kvindelig hovedrolle i en komedieserie•Christina Applegate (Dead to Me)•Rachel Brosnahan (The Marvelous Mrs.
Maisel)•Julia Louis-Dreyfus (Veep)•Natasha Lyonne (Russian Doll)•Catherine O'Hara (Schitt's Creek)•Phoebe Waller-Bridge (Fleabag)•Mandlig hovedrolle i en dramaserie•Jason Bateman (Ozark)•Sterling K.
Brown (This Is Us)•Kit Harington (Game of Thrones)•Bob Odenkirk (Better Call Saul)•Billy Porter (Pose)•Milo Ventimiglia (This Is Us)•Kvindelig hovedrolle i en dramaserie•Emilia Clarke (Game of Thrones)•Jodie Comer (Killing Eve)•Viola Davis (How to Get Away With Murder)•Laura Linney (Ozark)•Mandy Moore (This Is Us)•Sandra Oh (Killing Eve)•Robin Wright (House of Cards)•Reality- eller konkurrenceserie•The Amazing Race•American Ninja Warrior•RuPaul's Drag Race•Top Chef•The Voice•Talk-shows•Last Week Tonight (HBO)•The Late Show With Stephen Colbert (CBS)•Jimmy Kimmel Live!
(ABC)•The Late Late Show With James Corden (CBS)•The Daily Show With Trevor Noah (Comedy Central)•Full Frontal With Samantha Bee (TBS)•Tv film•Black Mirror: Bandersnatch (Netflix)•Brexit: The Uncivil War (HBO)•Deadwood: The Movie (HBO)•My Dinner With Herve (HBO)•King Lear (Amazon)•Serie•Chernobyl (HBO)•Escape at Dannemora (Showtime)•Fosse/Verdon (FX)•Sharp Objects (HBO)•When They See Us (Netflix)•Komedieserie•Barry (HBO)•Fleabag (Amazon)•The Good Place (NBC)•The Marvelous Mrs.
Maisel (Amazon)•Russian Doll (Netflix)•Schitt's Creek (Pop)•Veep (HBO)•Dramaserie•Better Call Saul (AMC)•Bodyguard (Netflix)•Game of Thrones (HBO)•Killing Eve (BBC America)•Ozark (Netflix)•Pose (FX)•Succession (HBO)•This Is Us (NBC)FacebookTwitterKopier linkEmner:Christina Applegate (skuespiller)|Julia Louis-Dreyfus (komiker)|Teater|Humor|Los Angeles




https://www.dr.dk/nyheder/penge/fifleri-med-kilometertallet-i-110000-biler-ny-transportminister-hives-til

PengeFifleri med kilometertallet i 110.
000 biler: Ny transportminister hives til forhandlingsbordetHvert år snyder kilometerfusk europæiske forbrugere for 65 mia.
kr.
Kontrollér bilens kilometerhistorik på trafikstyrelsen.
dk eller tjekbil.
dk ved at søge efter bilens tidligere synsrapporter, lyder et af rådene fra FDM.
Af Mathias Sommer, Magnus Jep Nielsen Winther og Ole Ørskov16.
juli 2019 kl.
18.
30Bemærk: artiklen er mere end 30 dage gammelLæs opSøndag kunne DR Nyheder fortælle, at over 110.
000 danskere kører rundt i en bil med en misvisende kilometertæller.
Det er Færdselsstyrelsen, som har udregnet tallet ved at kigge på synsrapporterne for biler, der er mindst seks år gamle.
Af den gruppe vurderes mindst syv procent af køretøjerne at være kilometerspolet.
Det er svært at gennemskue alt det snyd, der foregår.
Lone Otto, afdelingsleder FDM.
Selv om der ligger en stor gevinst i at spole kilometertallet og dermed skrue prisen kunstigt op på sin bil, så er det faktisk lovligt at fifle med kilometertallet.
Man skal bare huske at oplyse, at bilen har fået sin kilometertæller spolet, når den bliver solgt.
Men den ordning åbner en ladeport for svindlere, mener flere politikere:- Man skal jo som forbruger være sikker på, at den vare, man køber, også er den vare, man får.
I alle andre sammenhænge, når man køber noget fra nyt, går vi jo rigtig meget op i forbrugersikkerhed i Danmark.
Og derfor bør vi jo også gøre det, når der er tale om ting, der bliver købt brugt, siger Rosa Lund, retsordfører for Enhedslisten.
Rosa Lund vil lige som sin kollega Mette Thiesen (NB) have den nyudpegede transportminister, Benny Engelbrecht (S), til at se nærmere på problemerne med kilometerspoling, når han er tilbage fra ferie.
- Jeg vil opfordre den nye minister til at få kigget på det her med det samme, og så må vi se på, hvilken løsning der er den mest optimale.
Der er nævnt flere forskellige bud, og det må vi få kigget på hurtigst muligt, siger Mette Thiesen, trafikordfører for Nye Borgerlige.
Svært at gennemskue snydI en rapport til Europa-Parlamentet skønnes det, at snyd med kilometertælleren koster de europæiske forbrugere 65 milliarder kroner om året.
For brugte biler, der handles over landegrænser, vurderer EU-kommissionen, at mellem 30 og 50 procent er kilometerspolet.
- Hvis man laver dokumentfalsk, så kommer man i fængsel, men hvis man fusker med kilometertælleren, så har det ikke så store konsekvenser, siger Jon Slot Hansen, der er direktør i Kraft Biler og bestyrelsesmedlem i Autobranchen Danmark.
Både bilbranchen og bilisternes brancheorganisation FDM kræver handling, fordi problemet med kilometersnyd angiveligt vokser og gør det meget svært som dansk forbruger at navigere i prisskiltene på de brugte biler:- Det er svært at gennemskue alt det snyd, der foregår, og som almindelig forbruger tænker man det bedste, og jeg tror egentlig, de fleste har svært ved at forestille sig, hvor udbredt kilometerspoling er, siger Lone Otto, afdelingsleder hos FDM.
Foreslår forbud mod spolingEn bils kilometertal er den klareste indikation på salgsprisen på en bil.
Derfor foreslår Alternativet et egentligt forbud mod at fifle med kilometerstanden i bilen.
- Vi mener, at vi skal indføre et forbud mod at pille ved kilometertælleren, siger Sikandar Siddique, fungerende politiske ordfører hos Alternativet.
Det siger lovenDet er ikke ulovligt at ændre på kilometerstanden på speedometeret.
Men sælger man en bil, hvor kilometertælleren er spolet, og undlader at oplyse det, er det bedrageri.
Straffeloven §279:For bedrageri straffes den, som for derigennem at skaffe sig eller andre uberettiget vinding, ved retsstridigt at fremkalde, bestyrke eller udnytte en vildfarelse bestemmer en anden til en handling eller undladelse, hvorved der påføres denne eller nogen, for hvem handlingen eller undladelsen bliver afgørende, et formuetab.
- Vi har brug for en lovgivning på området.
Det er vigtigt, at forbrugersikkerheden er høj, så forbrugerne ikke bliver snydt, siger Sikandar Siddique.
DR Nyheder har også været i kontakt med SF og Dansk Folkeparti.
Begge partier ønsker bedre rettigheder for forbrugerne, når de skal handle brugte biler.
Konservative opfordrer transportministeren til at tage sagen op.
Transportminister Benny Engelbrecht stiller ikke op til interview, men er ifølge ministeriet "åben over for at drøfte reglerne om kilometerspoling med de andre partier efter sommer.
"Er du ved at købe ny brugt bil?
I denne guide kan du få hjælp til at navigere i kilometerjunglen.
I søgefeltet herunder kan du indtaste din kommune eller postnummer og se, hvor mange mistænkelige kilometerindberetninger, der er i dit område.
FacebookTwitterKopier linkEmner:Benny Engelbrecht (politiker)|Mette Thiesen (politiker)|Nye Borgerlige|Socialdemokraterne|Forbrug




https://www.dr.dk/nyheder/indland/springknive-knojern-og-peberspray-politi-advarer-mod-boerns-ulovlige-import-af

IndlandSpringknive, knojern og peberspray: Politi advarer mod børns ulovlige import af våbenEn dreng helt ned til 10 år er registreret som modtager af ulovlige våben fra udlandet.
Såkaldte halsknive, som politiet har beslaglagt (foto: Syd- og Sønderjyllands Politi) (© Syd- og Sønderjyllands Politi)Af Thea Deleuran Müller16.
juli 2019 kl.
18.
09Bemærk: artiklen er mere end 30 dage gammelLæs opDer er nærmest ingen grænser for, hvad du kan bestille hjem fra hele verden via internettet - men det er altså ikke alt, der lovligt kan hentes hjem over landegrænsen.
Nu er Syd- og Sønderjyllands Politi ude med en advarsel til forældre om at holde særligt øje med, hvad deres børn bestiller hjem fra nettet.
Hvilke knive er ikke lovlige?
Det kræver en særlig tilladelse fra politiet at købe, eje, anvende eller bære følgende våben:Skarpe eller spidse våben, hvis klinge overstiger 12 cmKnive med tværstillet greb beregnet til stødSpringknive og springstiletterFaldknive og faldstiletterFoldeknive med todelt skæfte, hvis klinge kan foldes ud ved brug af én hånd (butterflyknive)Knive, der er konstrueret til at hænge om hals eller skulder, og som fra denne placering kan trækkes ved brug af én håndKastestjerner, kasteknive, kasteøkser og lignende ogKårdestokke og andre blankvåben, der fremtræder som en anden genstandKilde: Retsinformation.
dkPolitikredsen har nemlig i det første halve år af 2019 registreret 30 sager om import af ulovlig våben, hvor det altså er mindreårige, der sidder i Danmark som modtageren.
Det oplyser politiet i en pressemeddelelse.
Politiet håber, at en opfordring til forældrene kan forebygge ulovlige køb i fremtiden, siger vicepolitiinspektør Christian Østergård fra Syd- og Sønderjyllands Politis Forebyggelsessektion:- Vi vil gerne ud og råbe vagt i gevær og få forældre til at tale med deres børn om, at man ikke skal tage de her to-tre klik, og så har du lige pludselig bestilt en ulovlig kniv fra Kina, for så bliver du altså registreret for en overtrædelse af våbenloven.
Børnene kender med stor sandsynlighed våbene fra computerspil, siger politiet, som eksempelvis spillet Counterstrike.
Yngste køber er 10 år gammelImporten af de ulovlige våben opdager politiet i forbindelse med kontrol af pakker i Københavns Lufthavn.
Det drejer sig om alt fra peberspray til springknive og knojern.
I maj måned får politiet i lufthavnen fingre i en pakke, der kommer fra Kina, hvor der er tre ulovlige butterfly-knive i.
Den køber, der er registreret som modtager af pakken, er en 10 år gammel dreng.
Hans lave alder gør, at han ikke kan straffes for den ellers ulovlige bestilling, da den kriminelle lavalder i Danmark er 15 år.
Drengen får istedet konfiskeret knivene og skal forbi politiet til en afhøring med sine forældre og en repræsentant fra de sociale myndigheder, oplyser politiet.
Ifølge vicepolitiinspektøren Christian Østergaard er hans vurdering, at våbene ikke bestilles til Danmark for at blive brugt, men i stedet til pynt - præcis som de er i computerspil, og at børnene heller ikke ved, at de bryder loven.
Hvilke våben importerer børn ulovligt?
Det er i alt 30 sager, der er importeret ulovligt af mindreårige mellem 10 og 17 år, hvor der ifølge politiet er tale om en lang række våben.
Her kan du se en liste over hvilke slags våben, politiet har konfiskeret:HalskniveSkjulbare kniveSpringkniveButterflykniveEn totenschlægerPebersprayKnojernEn slangebøsseKilde: Syd- og Sønderjyllands Politi- Vores umiddelbare vurdering er, at de mindreårige slet ikke er klar over, at det er ulovligt at være i besiddelse af de ulovlige våben, siger vicepolitiinspektøren.
Ikke første advarsel fra politietDet er ikke første gang, politiet slår alarm over børn, der køber ulovlige våben til landet.
I maj måned sidste år var Midt- og Vestjyllands Politi ude med en lignende advarsel, hvor politiet i Syd- og Sønderjylland også var opmærksomme på problematikken.
Der drejede det sig især om såkaldte halsknive, som er en kniv, der kan sidde om halsen, hvor den hurtigt kan trækkes ud af skaftet, som også er én af den slags knive, politikredsen i dag advarer om på Twitter:Er den unge over 15 år koster ulovlig import af eksempelvis en halskniv 3000 kroner i bøde, en plet på straffeattesten, og de ulovlige våben konfiskeres.
Det er politiets opfattelse, at børns import af ulovlige våben er i stigning.
- Nu er det også midt i ferieperioden, og der kunne være nogen, der kunne fristes til at tage de her knive med hjem over grænsen, og det vil vi også gerne advare kraftigt imod, siger vicepolitiinspektøren Christian Østergaard.
Helt konkret råder han forældre til at tale med deres børn om deres færden på nettet på samme måde, som forældre ruster børn til at færdes i trafikken.
- Hvad er det man gør, og hvad er det man ikke gør, når man suser rundt på internettet, så man ikke pludselig kommer ud for en overtrædelse af våbenloven.
FacebookTwitterKopier linkEmner:Syd- og Sønderjyllands Politi|Midt- og Vestjyllands Politi|Politi|Ulovlige våben og eksplosiver|Jylland




https://www.dr.dk/sporten/atletik/dansk-atletik-har-faaet-hul-paa-ketchupflasken-rekorder-falder-paa-stribe

AtletikDansk atletik har fået hul på ketchupflasken: Rekorder falder på stribeOtte gange i 2019 er der blev sat dansk rekord i dansk atletik.
Athletics - 2019 IAAF World Cross Country Championships - Aarhus, Denmark - March 30, 2019 Denmark's Anna Emilie Møller reacts REUTERS/Aleksandra Szmigiel Af Michael Sten Jensen16.
juli 2019 kl.
15.
58Bemærk: artiklen er mere end 30 dage gammelLæs opDer er nok at se til, hvis man sidder med ansvaret for at få opdateret danske atletikrekorder.
Ikke siden 1994 har slettelakken været fremme så mange gange, som det har været tilfældet i 2019.
Hele otte gange har danske atletikudøvere siden kalenderårets begyndelse sat rekorder i discipliner, som er på OL- og VM-programmet, og det er noget, der naturligvis glæder Bo Berg Overgaard, elitechef i Dansk Atletik.
For få dage siden kunne han se den danske løbekomet Anna Emilie Møller slå en streg over Loa Olafssons 41 år gamle rekord på 5.
000 meter, og for knap en måned siden var det diskoskasteren Kathrine Bebe, der skrev sig ind i rekordbøgerne ved at slå Annette Bøghs rekord fra 1996.
Janick Klausen efter sit spring på 2,28 meter i juni.
Ja, ja, rekorder er til for at blive slået, men det er nu ikke fordi, at der er sket fundamentale ændringer i træningsmetoderne i dansk atletik på det seneste - tværtimod.
De flotte resultater er frugten af mange års hårdt arbejde, siger Bo Berg Overgaard.
- Det kedelige svar er, at det lange, seje, tålmodige træk er blevet taget af mange af atleterne.
De har været på vej længe, og det er et spørgsmål om, at de har fået hul på ketchupflasken sammen med deres trænere, som har hjulpet dem over lang tid.
- Jannick Klausen, der for en måned siden slog dansk rekord i højdespring, har sammen med sin træner, Lars Nielsen, hele tiden troet på, at han havde det spring i sig.
Vi har ventet på det spring i mange år, og pludselig var den der.
Det er den tålmodighed, som atletikken kræver.
Der er mange detaljer, som skal gå op i en højere enhed, og det er også tilfældet for mange af udøverne, som har slået rekorder.
Sund konkurrence i dagligdagenEt andet aspekt for flere af de danske rekordbrydere, er kombinationen af international erfaring og en sund konkurrence i det daglige.
Danske rekorder i 2019Kvinder100 meter: Astrid Glenner-Frandsen (11,39 sekunder)3.
000 meter forhindring: Anna Emilie Møller (9.
24,21 minutter)Diskoskast: Kathrine Bebe (56,21 meter)4x100 meter: Astrid Glenner-Frandsen, Ida Karstoft, Mette Graversgaard, Mathilde Kramer (43,90 sekunder)4x400 meter mix: Gustav Lundholm Nielsen, Zarah Buchwald, Sara Slott Petersen, Nicolai Hartling (3.
24,72 minutter)5.
000 meter: Anna Emilie Møller (15.
07,70 minutter)Mænd100 meter: Kristoffer Hari (10,26 sekunder)Højdespring: Janick Klausen (2,28 meter)Diskoskaster Katrine Bebe, der altså i juni fik skrevet sit navn ind i rekordbøgerne, nyder eksempelvis godt af at træne og konkurrere med Lisa Brix, og det samme kan siges om lynhurtige Mathilde Ulldall Kramer og Astrid Glenner-Frandsen.
Sidstnævnte slog således Dorte A.
Rasmussens rekord fra 1983 på 100 meter, da hun i begyndelsen af juni var til Skara-racet i Sverige.
- Vi har at gøre med nogle atleter og årgange, som har et ganske fint talent, og som har vist det.
Det handler bare om at give dem muligheden for at træner/atlet-relationen fungerer, og så støtte dem.
Derudover har vi flere atleter i forskellige discipliner, som kan støtte hinanden, men også er i en sund konkurrence med hinanden.
Som med Kathrine Bebe og Lisa Brix i diskoskast, siger Bo Berg Overgaard.
Flere rekorder står for faldDet er nærmest en naturlov i sport, at erfaring og rutine kan flytte en del, men især i atletik, hvor detaljerne er så altafgørende, kommer international erfaring for alvor til sin ret, siger Bo Berg Overgaard.
- Det er vigtigt, at de har været ude at konkurrere internationalt.
Det gør altså noget, at mange af dem har været afsted, og hvis de ikke havde været det, så havde det set langt sværere ud at nå rekorderne.
Så det er en prioriteret indsats for os, at vi vil have dem med derude, hvor det er sjovt.
Ida Karstoft , Mathilde Kramer, Astrid Glenner-Frandsen og Mette Graversgaard slog dansk rekord på 4x100 meter IAAF World Relays på Nissan Stadium i Yokohama i maj.
Står det til elitechefen, så vil der inden for en overskuelig fremtid da også falde flere danske atletikrekorder.
I takt med den erfaring, som de danske udøvere hiver til sig, jo mere de kommer ud og får smagt på de helt store arenaer og stævner, i højere grad vil vi se niveauet blive hævet.
- Jeg tror, at vores diskoskastere slår rekorden igen.
Det samme tror jeg på 100 meter, hvor vi har flere, som bejler til den.
VI kommer også til at satse mere på stafet i den kommende tid, så der vil der også være rekorder, som står for fald, og så er Anna Emilie Møller slet ikke færdig.
Hun har et vinderinstinkt, der slår alt, så jeg er ikke et sekund i tvivl om, at hun kommer til at tage flere rekorder, siger Bo Berg Overgaard.
FacebookTwitterKopier link




https://www.dr.dk/nyheder/udland/doedstal-stiger-med-kraftig-monsunregn-i-sydasien-flere-end-100-har-mistet-livet

UdlandDødstal stiger med kraftig monsunregn i Sydasien: Flere end 100 har mistet livetSeks millioner mennesker er berørt af oversvømmelser og jordskred.
Mange er evakueret.
Flere er fanget i vandmasserne i delstaten Assam i Indien.
 I delstatens byer bevæger indbyggere sig rundt i båd, fordi gader, veje og hele landområder er oversvømmet.
 Flere lande kæmper med jordskred som følge af regnen.
Også i Pakistan.
 Huse og bygninger er blevet ødelagt i regnen.
I weekenden døde en familie på tre i Katmandu, da bygningen pludselig styrtede sammen.
 Beredskab forsøger at hjælpe folk væk fra højrisikoområder.
Indtil videre er mere end 100 dog døde som følge af den kraftige monsunregn.
 I nogle af de hårdt ramte områder er adgangen til og fra hjemmet begrænset - og fødevareforsyninger er ifølge Rupesh Jha fra delstaten Bihar blevet en mangelvare.
1 / 6Flere er fanget i vandmasserne i delstaten Assam i Indien.
1 / 6I delstatens byer bevæger indbyggere sig rundt i båd, fordi gader, veje og hele landområder er oversvømmet.
2 / 6Flere lande kæmper med jordskred som følge af regnen.
Også i Pakistan.
3 / 6Huse og bygninger er blevet ødelagt i regnen.
I weekenden døde en familie på tre i Katmandu, da bygningen pludselig styrtede sammen.
4 / 6Beredskab forsøger at hjælpe folk væk fra højrisikoområder.
Indtil videre er mere end 100 dog døde som følge af den kraftige monsunregn.
5 / 6I nogle af de hårdt ramte områder er adgangen til og fra hjemmet begrænset - og fødevareforsyninger er ifølge Rupesh Jha fra delstaten Bihar blevet en mangelvare.
6 / 6Af Signe Mai Vilsbøll16.
juli 2019 kl.
15.
06Bemærk: artiklen er mere end 30 dage gammelLæs opDødstallet i Sydasien stiger, mens monsunregnens vandmasser fortsætter med at fosse indover byer og landområder i Indien, Bangladesh, Nepal og Pakistan.
Siden torsdag har har mindst 100 mennesker mistet livet.
Det skriver nyhedsbureauet Reuters.
Nepal lader til at være hårdest ramt af det voldsomme vejr.
Den nepalesiske avis The Himalayan Times skriver tirsdag, at der alene i Nepal er 78 mennesker, som har mistet livet.
Berørte frygter for fremtidenI delstaterne Assam og Bihar i det nordøstlige Indien er 29 omkommet i vandmasserne, rapporterer myndigheder, og oversvømmelserne har kostet 28 mennesker livet i Pakistan.
I det nordlige Bangladesh på grænsen til Indien er 16 mennesker døde, meddeler landets myndigheder ifølge Reuters.
Myndigheder i Indien har desuden estimeret, at mere end 6,7 millioner mennesker i landet er direkte berørt.
Mange er evakueret, og folk frygter for deres fremtid, skriver The Guardian, der har talt med indbyggere i delstaten Bihar.
I Indien er indbyggere uden hjemTil The Guardian siger Rupesh Jha fra Bihar, at monsunregnen har gjort livet for de lokale til et helvede.
Hans hjemmet har været oversvømmet siden fredag, så familien må bevæge sig rundt i båd.
Elektriciteten er gået, og der er ifølge Rupesh Jha også mangel på fødevareforsyninger fra myndighederne, skriver avisen.
Rupesh Jha fortæller, at flere af hans naboer har forladt deres hjem - kun med kvæg og få ejendele.
Nogle har søgt tilflugt på lokale skoler.
200.
000 bor i lejre i BangladeshRegnen er stoppet i Nepal i dag, men katastrofen er langt fra ovre.
Vejrmyndigheder forventer, at kraftig regn vil fortsætte med at falde over Indien, Bangladesh og Pakistan de kommende dage.
Imens kæmper beredskab med at hjælpe indbyggere i højrisiko-områder til midlertidige lejre, hvor de kan få ris, kiks og babymad.
I Bangladesh bor mere end 200.
000 i øjeblikket i midlertidige lejre, fortæller landets forsvarsminister, Enamur Rahman, ifølge The Guardian.
FacebookTwitterKopier link




https://www.dr.dk/nyheder/indland/vestjysk-fiskeriformand-rystet-over-palaegspakke-i-torskemave

IndlandVestjysk fiskeriformand rystet over pålægspakke i torskemavePerspektivet er skræmmende, siger formand for Sydvestjysk Fiskeriforening efter fund af plastik i torskemave.
Fundet af en pålægspakke i maven på en torsk ryster Jesper Juul Larsen, formand for Sydvestjysk Fiskeriforening.
16.
juli 2019 kl.
16.
49Bemærk: artiklen er mere end 30 dage gammelLæs opFundet af en pålægspakke i maven på en torsk ryster Jesper Juul Larsen, der er formand for Sydvestjysk Fiskeriforening.
- Det ryster mig en lille smule.
Jeg håber ikke, det er noget, vi kommer til at se ret tit i fremtiden.
- Men perspektivet er jo skræmmende og konsekvenserne endnu mere skræmmende, hvis det eskalerer, siger han til Ritzau.
Det var skipper Jørgen Olesen, der mandag ifølge tv2.
dk landede en torsk med plastik i maven.
Han fangede fisken 250 kilometer nordvest for hjemhavnen ved Hvide Sande.
Finder også gamle støvsugere og malerbøtter i havetIfølge fiskeskipperen er det ikke unormalt, at han ser den slags plastik både i fiskene og i deres omgivelser.
- Vi ser tit både gamle støvsugere, malerbøtter og en masse andet skrald ligge og flyde rundt i vandet.
Vi får også tit den slags i vores net, siger Jørgen Olesen til tv2.
dk.
Jesper Juul Larsen, der også er bestyrelsesmedlem i Danmarks Fiskeriforening, har ikke hørt om, at der tidligere er landet fisk med plastik i maverne.
Men det er velkendt, at fiskere samler mere og mere plastik op, siger han.
- Folk skal tænke sig godt om.
For meget af det her plastik går aldrig til.
Det varer i hvert fald mange år, før det forsvinder.
Så man skal holde op med at svine.
Hvad med dine egne medlemmer.
Er de gode nok til at holde deres egen sti ren?
- Det vil jeg vove at påstå, at de er.
Men man kan altid blive bedre.
Det kan vi alle, siger Jesper Juul Larsen.
Stikprøve fandt over 6000 stykker affaldDer blev for nylig lavet en stikprøveundersøgelse af forekomsten af plastik på ti danske strande.
40 familier tog i maj ud for at samle affald og fandt over 6000 stykker affald, herunder 150 kilo plastik.
Forleden skrev Jyllands-Posten, at der nu også var fundet plastik i maverne på tre af syv nedlagte dådyr ved Brahesborg Gods på Vestfyn.
- Det er virkeligt et grumt, etisk problem, fordi plastik danner en prop i maven på dyrene, så de ikke kan optage andet og derfor dør en langsom og pinefuld død, sagde biolog Bo Håkansson, Danmarks Naturfredningsforening, i den forbindelse til Ritzau.
/ritzau/FacebookTwitterKopier linkEmner:TV 2 (tv-kanal)|Erhvervsfiskeri|Danmarks Fiskeriforening|Affald|Fyn




https://www.dr.dk/nyheder/indland/23-danskere-ramt-foedevare-mistaenkes-staa-bag-sjaelden-type-salmonella

Indland23 danskere ramt: Fødevare mistænkes at stå bag sjælden type salmonellaSmittekilden er endnu ikke fundet.
"En usædvanlig situation," lyder det fra seniorforsker Steen Ethelberg fra Statens Serum Institut.
16.
juli 2019 kl.
15.
00Bemærk: artiklen er mere end 30 dage gammelLæs opEn sjælden type salmonella har gjort 23 danskere syge.
Der er tale om en bakterie af typen Salmonella Coeln, og smittekilden er endnu ikke fundet.
De syge bor over hele landet, og det drejer sig om 13 kvinder og 10 mænd.
Halvdelen af dem har været indlagt på hospitalet.
- Det er en type, vi ikke ser så tit, måske to til fem tilfælde om året.
Så når der optræder 23 tilfælde i løbet af en måned er det en usædvanlig situation, siger seniorforsker Steen Ethelberg, Statens Serum Institut.
Endnu flere formentlig ramtDet reelle antal danskere, der kan være ramt af infektionen, er formentlig højere.
- Der vil være flere danskere, der har haft den her type.
Vi registrerer kun de allermest syge.
Dem der går til læge og bliver undersøgt, og hvor salmonella bliver påvist.
- Vi plejer at sige, at der nok er 10 gange så mange, som dem vi kender til, siger Steen Ethelberg.
Statens Serum Institut arbejder tæt sammen med Fødevarestyrelsen og Fødevareinstituttet DTU om at prøve at finde smittekilden og stoppe udbruddet.
- Vi interviewer de syge og spørger, hvor de har været, og hvad de har spist.
Så lykkes det som regel at finde et mønster.
- Men lige med det her udbrud er det ikke lykkedes os at finde en fællesnævner endnu.
Så vi fortsætter efterforskningen, siger Steen Ethelberg.
Mistanke om fødevare som smittekildeDe ramte personer har ikke været ude at rejse, før de blev syge.
De kender ikke hinanden og har ikke deltaget i fælles begivenheder.
Så mistanken retter sig mod, at de er blevet syge efter at have spist den samme fødevare.
Da der er syge over hele landet, er det formentlig en fødevare, som sælges bredt.
Der findes over 2000 forskellige typer af salmonella.
Salmonella Coeln er dog hverken værre eller mildere end andre former for salmonella.
- Man bliver ikke mere syg af Salmonella Coeln end andre typer salmonella, siger Steen Ethelberg.
Symptomerne er diarré, mavesmerter, feber, hovedpine og måske kvalme og opkast.
Sygdommen kan vare fra få dage til flere uger.
I sjældne tilfælde, hvor salmonella giver blodforgiftning, kan man blive syg i længere tid.
I 2018 blev der registreret 1067 tilfælde af salmonella i Danmark.
Cirka halvdelen af tilfældene var erhvervet ved rejser til udlandet.
/ritzau/FacebookTwitterKopier link




https://www.dr.dk/nyheder/politik/bidraeber-pesticid-lever-videre-ny-miljoeminister-viderefoerer-venstres-politik

PolitikBidræber-pesticid lever videre: 'Ny miljøminister viderefører Venstres politik' Venstres miljøordfører mener, at Socialdemokratiet har ændret kurs på spørgsmålet om omstridt pesticid.
Miljøstyrelsen påpeger, at den måde som neonikotinoider bliver brugt i Danmark ikke udgør nogen risiko for bier, fordi det kun bliver brugt i små doser og på afgrøder, der ikke har blomstret.
 Af Emil Winckler16.
juli 2019 kl.
17.
00Bemærk: artiklen er mere end 30 dage gammelLæs opDet er ikke mange uger siden, at den nye miljøminister Lea Wermelin (S) kunne sætte sig på ministertaburetten, og allerede nu fyger holdningerne til den førte politik.
Venstres miljøordfører, Erling Bonnesen, mener, at Socialdemokratiet har ændret kurs, når det kommer til brugen af neonikotinoider i landbruget.
I dag er der et EU-forbud mod at bruge neonikotinoider, fordi det kan være med til at dræbe vilde bier.
Men Miljøstyrelsen har mulighed for at give en række dispensationer til at bruge pesticidet alligvel.
Og det sker i Danmark.
Blandt andet har den danske sukkerbranche fået dispensation til at bruge pesticiddet til deres frøene til sukkerroer.
Da Socialdemokratiet sad i opposition kritiserede de den daværende VLAK-regering for at forvalte reglerne for brugen for lempeligt.
Neonikotinoider Insektmidlerne, der er de mest brugte på verdensplan, kan anvendes direkte på frøene inden såning af eksempelvis raps og roer, og skal derfor ikke sprøjtes ud over planterne.
I april 2018 besluttede EU at forbyde brugen af disse pesticider uden for drivhuse, blandt andet fordi stofferne påvirker biers evne til at orientere sig og finde føde.
- Alarmklokkerne skal simpelthen ringe, når der gives dispensation til at bruge et middel, som med god grund er forbudt i hele EU, sagde den daværende miljøordfører Christian Rabjerg Madsen for Socialdemokratiet i januar til Politiken.
Men i et svar til Folketinget har den nye socialdemokratiske miljøminister skrevet: 'Miljøstyrelsen fører en stram dispensationspraksis', og det har Erling Bonnesen tolket som, at ministeren mener, at reglerne er gode nok, som de er.
- Jeg kan jo med tilfredshed konstatere, at Socialdemokratiet er vendt på en tallerken, og de derfor bare ønsker at videreføre den stramme forvaltning, vi førte på området, siger han til DR Nyheder.
Neonikotinoider kan være skyld i, at bier dør.
Derfor har Danmarks Naturfredningsforening længe ment, at pesticiddet skal helt forbydes herhjemme.
 S vil stramme reglerne yderligereDen tolkning er imidlertid forkert, mener Socialdemokratiets gruppeformand, Flemming Møller Mortensen.
- Reglerne skal strammes.
Den dispensationspraksis, der er blevet ført hidtil, har været for lempelig, og det går ud over bier og naturen, siger han.
I et svar til DR Nyheder siger miljøminister Lea Wermelin, at det bliver noget af det første, hun vil tage fat på efter sommerferien.
Socialdemokratiet vil dog ikke lægge sig fast på, om der kommer et totalforbud.
Støttepartierne ønsker totalforbudMen selv om det er positivt, at regeringen vil stramme op på området, så er det ikke helt nok.
Det mener blandt andre Enhedslisten og De Radikale.
De stemte i lighed med Alternativet og SF for et totalforbud, efter Enhedslisten havde stillet et beslutningsforslag sidste år.
De ønsker nemlig, at der ikke længere skal være mulighed for at dispensere.
I Sverige har de for eksempel allerede et totalforbud, og Danmark bør gøre dem kunsten efter, mener Radikale Venstre.
- Anvendelsen af neonikotinoider har stor skadelig virkning på vilde bier og honningbier, og det har stor betydning for biodiversiteten i Danmark, og derfor bør vi have en meget mere ambitiøs retning for vores natur, siger de radikales fungerende politiske ordfører Kristian Hegaard.
Også hos Enhedslisten er meldingen klar.
Et totalforbud er vejen frem.
- Det har katastrofale konsekvenser for vores biodiversitet, så derfor skal det her stoppe, siger partiets miljøordfører Mai Villadsen.
FacebookTwitterKopier linkEmner:Christian Rabjerg (politiker)|Erling Bonnesen (politiker)|Socialdemokraterne|Miljøpolitik|Sverige




https://www.dr.dk/nyheder/indland/tre-teenagere-anholdt-i-sag-om-dobbeltdrab-i-herlev-flere-kan-vaere-paa-fri-fod

IndlandTre teenagere anholdt i sag om dobbeltdrab i Herlev: 'Flere kan være på fri fod'København Vestegns Politi holder kortene tæt til kroppen efter nye anholdelser i sag om bandedrab.
En ambulance med fuld udrykning i forbindelse med skyderiet i Herlev.
(© (c) DR)Af Emil Søndergård Ingvorsen16.
juli 2019 kl.
13.
45 | opdateret 16.
juli 2019 kl.
15.
22Bemærk: artiklen er mere end 30 dage gammelLæs opTre svenske teenagere mellem 17 og 19 år er blev varetægtsfængslet in absentia i Danmark for dobbeltdrabet begået i Herlev i 25.
juni.
De tre personer blev alle anholdt i Sverige i går, efter at der var blevet udsendt en nordisk arrestordre fredag ved en dansk domstol.
De anholdte er sigtet for både manddrab og forsøg på manddrab, og Danmark vil nu havde dem udleveret.
Det fortæller politiinspektør ved Københavns Vestegns Politi Flemming Madsen, der er leder af efterforskningen.
Læs også:To bandemedlemmer skuddræbt i Danmark: Ny video hylder gerningsmændeneMen ud over at oplyse sigtelsen er politiinspektøren meget fåmælt om, hvad de har af beviser mod de tre formodede gerningsmænd.
- Retsmøderne er foregået bag lukkede døre, fordi det er politiets klare formodning, at der er flere gerningsmænd på fri fod.
Så konkret kan jeg ikke udtale mig om detajler i sagen, men det er et sammensurium af mange ting, som vi erfaret under vores efterforskning, der har gjort, at vi har haft materiale nok til at gå i retten, siger Flemming Madsen om grundlaget for, at de fik en nordisk arrestordre.
Skyderiet fandt sted ved Sennepshaven i Herlev 25.
juni.
Bandemedlem blev dræbtDet var to svensk-somaliere på 21 og 23 år, der 25.
juni blev likvideret af adskillige skud, mens de sad i en bil i Herlev.
Ifølge DR’s oplysninger var den ene et ledende medlem af den kriminelle gruppe Shottaz, der har sit udspring i Stockholm-forstaden Rinkeby.
Gruppen Shottaz har de seneste år ligget i en blodig konflikt med en anden bande, der går under navnet Dödspatrullen – Dødspatruljen – fra samme område.
Indtil gårsdagens anholdelse havde politiet kun anholdt én i sagen.
En 21-årig mand blev 28.
juni anholdt i Bispehaven i Aarhus, og ifølge svenske Kvällsposten er han et toneangivende medlem af Dödspatrullen.
Han sidder varetægtsfængslet bag dobbeltlukkede døre frem til den 25.
juli, og sigtelserne mod ham er derfor ikke kendt.
Det samme gør sig gældende for motivet for mordene.
Såvidt politiet har fået oplyst, er de anholdte en del af det svenske bandemiljø.
Det gælder også de to dræbte, oplyser politiet.
Politiinspektør Flemming Madsen håber, at man inden for et par dage har klarhed over, hvornår de anholdte kan blive udleveret til Danmark.
I vil indtil videre afholde sagen for lukkede døre.
Hvorfor vil I det?
- Der er stadig en meget stor efterforskning, som pågår, med mange tekniske ting, vi skal have undersøgt.
Og som sagt har vi en meget klar formodning om, at der fortsat er medgerningsmænd på fri fod, siger politiinspektøren, der ikke ønsker at udtale sig om, hvorvidt de har flere specifikke personer i søgelyset.
FacebookTwitterKopier link




https://www.dr.dk/nyheder/udland/gyser-i-europa-parlamentet-von-der-leyen-er-ikke-sikret-toppost

Kamp om EU-topposterSe temaUdlandGyser i Europa-Parlamentet: Von der Leyen er ikke sikret toppostDen tyske forsvarsminister får i aften sin endelige dom i Europa-Parlamentet.
Af Sarah Munk Jørgensen (video)16.
juli 2019 kl.
16.
32Bemærk: artiklen er mere end 30 dage gammelLæs opI tre timer stod den tyske forsvarsminister, Ursula von der Leyen, skoleret i Europa-Parlamentet i Strasbourg.
Hun er kandidat til den magtfulde post som formand for EU-kommissionen, og i dag mødtes hun med medlemmerne i parlamentet.
Læs også:Mød EU’s (måske) kommende kommissionsformand: Tysk læge har fået EU ind med modermælkenFor selv om EU's stats- og regeringschefer har nomineret tyskeren til topposten, er det de 751 parlamentsmedlemmer, der i sidste end beslutter, om hun får den.
Uenighed blandt røde, danske medlemmerOg der er lagt op til en gyser ved aftens afstemning klokken 18.
Kira Marie Peter-Hansen vil stemme imod Ursula von der Leyen ved afstemningen i Europa-Parlamentet i Strasbourg i aften.
SF's medlem af Europa-Parlamentet, Kira Marie Peter-Hansen, synes den tyske forsvarsminister lovede for meget og mener samtidig at hendes klimeplaner var for uambitiøse.
- Hun lægger op til en CO2-reduktion, der er lavere end den, som parlamentet allerede har vedtaget og endnu lavere end den, som klimarådene anbefaler, siger hun.
Læs også:Von der Leyen i parlamentet på tysk, engelsk og franskDerfor har hun tænkt sig at stemme imod von der Leyen.
- Jeg tror ikke hun kommer til at være den kommissionsformand, der kan stå i spidsen for at få lande som Tyskland og Polen til at forpligte sig til en grøn omstilling, siger Kira Marie Peter-Hansen.
Omvendt er der støtte at finde hos Socialdemokraternes medlem af Europa-Parlamentet, Christel Schaldemose, der mener, at den tyske forsvarsminister virker professionel og "klar i mælet".
- Det virker, som om hun tror på, hvad hun selv siger.
Socialdemokratiske Christel Schaldemose har tænkt sig at stemme for tyske Ursula von der Leyen ved afstemningen om formandsposten til EU-Kommissionen.
Christel Schaldemose hæfter sig samtidig ved, at von der Leyens klimamål er mere ambitiøse end den forhenværende kommissions.
Hun anerkender, at den tyske forsvarsminister på nogle punkter går imod Socialdemokratisk politik på spørgsmål om indvandring og grænsekontrol.
- Men sådan er politik, og så må man tage de kampe.
Hun tilføjer, at valget af von der Leyen som kommissionsformand også giver danske Margrethe Vestager større beføjelser i EU's ledelse.
Omfattende programI sin tale løftede von der Leyen blandt andet sløret for, at hun vil arbejde for et EU, der står i spidsen for kampen mod klimaforandringer.
Det vil hun blandt andet gøre ved at reducere CO2-udslippet med 50 procent i 2030.
Derudover vil hun sætte større fokus på ligestilling, blandt andet ved at indføre, at EU-kommissionen skal stå af lige mange kvinder og mænd, sagde hun.
Læs også:Knald eller fald i Europa-Parlamentet for EU's nye chefVon der Leyen vil også indføre en europæisk minimumsløn og en digital erhvervsskat, som skal sikre, at store it-virksomheder betaler skat.
Det bliver en anonym og hemmelig afstemning blandt parlamentsmedlemmerne, der klokken 18 skal afgøre, om von der Leyen bliver den næste kommissionsformand.
Hun skal have absolut flertal for at blive valgt.
Det betyder, at hun skal have mindst 374 stemmer uanset hvor mange medlemmer af Europa-Parlamentet, der møder op til afstemningen.
Får hun det, overtager hun posten efter den nuværende formand, Jean-Claude Juncker.
Dermed vil hun blive den første kvinde på EU's mest magtfulde post.
Bliver Ursula von der Leyen dog ikke godkendt i Europa-Parlamentet, tvinger det EU-landenes stats- og regeringschefer til at finde en ny kandidat.
Det ved vi formentlig omkring klokken 20.
FacebookTwitterKopier linkEmner:Christel Schaldemose (politiker)|EU|Europa-Kommissionen|EU-forhold|Polen




https://www.dr.dk/nyheder/udland/hummer-og-champagne-paa-skatteydernes-regning-fransk-vicepremierminister-traeder

UdlandHummer og champagne på skatteydernes regning: Fransk vicepremierminister træder tilbageSagen er en regulær hovedpine for præsident Emmanuel Macron.
Francois de Rugy fungerede både som vicepremierminister og miljøminister i Emmanuel Macrons regering.
Han er i dag trådt tilbage efter vedholdende anklager om korruption.
Af Thomas Jorsal16.
juli 2019 kl.
15.
47Bemærk: artiklen er mere end 30 dage gammelLæs opDe franske medier har den seneste tid hamret løs på den franske vicepremierminister i en sag, hvor han mistænkes for at have brugt skattepenge på hummer, champagne og at renovere sin embedsbolig for en halv million kroner.
Nu er det blevet nok for Francois de Rugy, der træder tilbage.
Han afviser dog fortsat anklagerne.
- Angrebene og mediehetzen mod min familie tvinger mig til at gøre det nødvendige og træde tilbage, lyder det fra de Rugy.
Læs også:Sag om luksusmiddage presser Macrons miljøminister: 'Jeg har skaldyrsallergi og får ondt i hovedet af champagne'Dyre middage til vennerDet undersøgende franske medie Mediapart beskriver, hvordan Francois de Rugy og hans kone angiveligt har levet som "royale for offentlige midler".
De mener at kunne bevise, at parret har inviteret venner til overdådige middage på fine hoteller.
Hele ti gange skulle det være tilfældet.
De Rugy afviser som sagt alle anklager, og i fredags forklarede han, at han aldrig har drukket en flaske vin til over 30 euro og desuden heller ikke spiser hummer, fordi han er allergisk over for skalddyr.
Sagen vurderes at være en regulær hovedpine for præsident Emmanuel Macron, der gik til valg på at gøre op med korruption og bringe nye tider ind i fransk politik.
44-årige Francois De Rugy fungerede også som miljøminister i Emmanuel Macrons regering.
FacebookTwitterKopier link




https://www.dr.dk/nyheder/kultur/film/ny-elvis-film-paa-vej-ung-hollywood-stjerne-skal-spille-kongen-af-rocknroll

Film og serierNy Elvis-film på vej: Ung Hollywood-stjerne skal spille kongen af rock'n'rollAustin Butler skal spille Elvis Presley i ny film om rocklegenden.
Austin Butler spiller også med i Quentin Tarantinos nye film 'Once Upon a Time in Hollywood'.
(© Getty Images)Af Silas Bay Nielsen16.
juli 2019 kl.
13.
00Bemærk: artiklen er mere end 30 dage gammelLæs opEn ny biografisk film er på vej om en af musikhistoriens allerstørste stjerner.
Denne gang er det kongen af rock’n’roll, der skal på det store lærred, og det bliver skuespilleren Austin Butler, der får rollen som Elvis Presley.
Det skriver filmmediet Variety.
Valget faldt på den 27-årige amerikanske skuespiller efter flere hårde prøver, hvor andre kendisser som Harry Styles fra One Direction, Ansel Elgort og Miles Teller også var i spil.
Harry Styles er blevet tippet som en favorit af flere, og med succes storbandet One Direction samt en flot solokarriere har teenage-idolet bevist, at han har stemmen i orden.
Samtidig høstede også ros for sine skuespillesevner, da han medvirkede i Christopher Nolans storfilm 'Dunkirk'.
I sidste ende blev det altså Austin Butler, der blandt andet har medvirket i en High School Muscial-film, der vandt rollen.
Harry Styles med sit store hår tilbage i 2013.
Instruktøren, Baz Luhrmann, ville være helt sikker på, at han fandt det optimale hold af skuespillere til filmen.
- Jeg vidste, jeg ikke kunne lave denne film, hvis skuespilholdet ikke var det absolut rigtige.
Vi har søgt en skuespiller med evnen til at fremkalde denne uforlignelige stjernes unikke bevægelser og vokale kvaliteter, siger instruktøren ifølge Variety.
Baz Luhrmann har lagt et billede op på Twitter, hvor man kan se ligheden mellem Elvis Presley og Austin Butler.
Flere store musikerbiografierFilmen er blot endnu en i række af biografiske film om musikstjerner, som også tæller oscarvinderen 'Bohemian Rhapsody' om sangeren Freddie Mercury og bandet Queen og Elton John-filmen 'Rocketman', som fik premiere i maj.
Og det er en del af en trend, mener filmanmelderen Ida Rud.
- Der har altid været rigtig mange biografiske film om musikere.
For år tilbage var det film som 'Walk the Line' om Johnny Cash og 'Ray' om Ray Charles.
Men der kommer mange for tiden, og de har et stort budget, siger Ida Rud.
Hun vurderer, at filmene netop nu er så populære at producere, fordi historien allerede eksisterer, da de handler om rigtige personer.
Der skal ikke opfindes en ny historie fra bunden, hvilket ligger i tråd med tidens tendens til remakes, og så har musikerne i sig selv allerede betydelige fanbaser, der kan forventes at indløse billet til filmen.
Med i ny anmelderrost filmAustin Butler står over for et større gennembrud som hollywoodskuespiller, hvor han blandt andet er kendt for dramaserien 'Switched at Birth'.
Men hans navn vil også dukke op i rulleteksterne, når den nye Quentin Tarantino-film 'Once Upon a Time in Hollywood' får dansk premiere til august.
Den nye Tarantino-film er allerede blevet vist under filmfestivalen i Cannes, hvor den blev rost af anmelderne.
Baz Luhrmann har været med til at lave flere store biografsucceser som 'Den store Gatsby' med Leonardo DiCaprio og musicalen 'Moulin Rouge' fra 2001 med blandt andre Nicole Kidman.
Elvis Presley-filmen har endnu ikke fået en titel, men Tom Hanks har allerede fået rollen som Presleys manager, Tom Parker.
FacebookTwitterKopier linkEmner:Baz Luhrmann (filminstruktør)|Elton John (musiker)|One Direction|Teater|Cannes




https://www.dr.dk/nyheder/viden/klima/arktiske-egne-ramt-af-hede-og-rekordmange-skovbrande-udleder-co2-som-sverige-i

KlimaArktiske egne ramt af hede og rekordmange skovbrande: Udleder CO2 som Sverige i et årUdsædvanlig varme og tørke er skyld i voldsomme naturbrande i blandt andet Alaska og Sibirien.
Skovbrand i canadiske Alberta i maj.
Af Maria Lise Behrendt16.
juli 2019 kl.
13.
02Bemærk: artiklen er mere end 30 dage gammelLæs opDet er nok de færreste, der ønsker sig en sommerferie med 15 grader og regnbyger.
Men i store dele af Alaska, Sibirien og Canada har indbyggere formentlig sukket efter en koldfront i løbet af de seneste måneder.
Flere arktiske egne har nemlig været ramt af ualmindeligt høj varme og tørke i maj, juni og juli.
Og det har ført et ekstraordinært højt antal af skov- og naturbrande med sig.
Over 32 grader i Alaskas Anchorage på USA's Uafhængighedsdag.
Sam Lightle og Brandon York i det usædvanligt varme vejr ved foden af Byron-gletcheren.
I juni har der været så mange - og så store - arktiske brande, at de i løbet af den ene måned har udledt ligeså meget CO2, som Sverige gør på et helt år.
Det konkluderer Verdens Meteorologiske Organisation, WMO, som ved hjælp af satellitter har overvåget mere end 100 voldsomme og langvarige skovbrande i Arktis i juni måned.
Varmerekorder skyldes klimaforandringerArktiske skovbrande er ikke usædvanlige.
Især ikke fra maj til oktober, hvor der er ‘brand-sæson’.
Usædvanligt er derimod antallet af brande og den intensitet, de har hærget med.
WHO vurderer, at én brand i Alberta, Canada, spredte sig over et område, der svarer til Luxembourgs areal.
Så meget har brandene udledt WMO har ved hjælp af satellit-programmet Copernicus overvåget mere end 100 af de største og mest intense skovbrande i Arktis i juni.
Tilsammen har brandene udledt omkring 50 megatons (50 millioner tons) CO2.
Det svarer omtrent til Sveriges samlede udledning af CO2 på ét år (50,8 megatons i 2017).
Juni-brandene i år har udledt ligeså meget CO2 som samtlige brande i juni måned i årene 2010-2018.
Skov- og naturbrande udleder ikke kun CO2, men også giftige partikler og gasser, som spredes med vinden over store områder.
Kilder: WMO, World Resources Institute.
Men værst er det gået ud over Sibirien og Alaska, hvor sidstnævnte har været ramt af mere end 400 skov- og naturbrande i år.
Og nye opstår hver dag.
Læs også:Klimaforandringer har fordoblet skovbrande i det vestlige USABåde Sibirien og Alaska har oplevet rekordvarme denne sommer.
I Alaskas største by Anchorage ramte termometret i starten af juli 32,2 grader.
Aldrig før (i hvert fald i tid den man har målt) har det været så varmt i byen.
Og ifølge professor i klima- og geofysik ved Niels Bohr Instituttet på Københavns Universitet, Eigil Kaas, skal vi kun forvente flere varmerekorder.
Ikke kun i Alaska og Arktis.
Men på hele kloden i takt med at klimaforandringerne banker hårdere på døren.
- Forestil dig, at klimaet ikke var under forandring.
Vi ville stadig opleve varmerekorder.
Men uden klimaforandringer ville der blive længere og længere imellem dem.
Nu kommer de oftere og oftere, sagde han tidligere denne måned til DR.
Vi kan forvente flere ekstreme brandeI en fremtid, hvor kloden bliver varmere samtidig med, at der flere steder bliver længere perioder uden nedbør, skal vi forvente flere ekstreme skov- og naturbrande.
Naturbrande hjælper naturen Ligesom storm og oversvømmelse er natur- og skovbrande en naturlig del af økosystemers cyklus.
Brandene er med til at opretholde biodiversiteten.
Blandt andet fordi det rydder ud i svage træer og dødt materiale, og giver naturen plads til at spire på ny.
Samtidig forhindrer små brande ofte større brande, fordi de gør det af med en del af det visne materiale, så det ikke ophober sig.
Hvordan naturen reagerer på det stigende antal (og voldsommere) brande, er dog usikkert.
Kilder: ca.
gov.
Også sidste år hærgede talrige brande flere steder på kloden.
Blandt andet i USA, Grækenland og Sverige.
Sågar herhjemme, hvor vi under den rekordvarme og knastørre sommer måtte lægge land til næsten 2.
100 brande fra maj til juli.
I de tre foregående år var gennemsnittet på 592 brande for samme periode.
- Det, der sker lige nu, er ekstreme hændelser, der er på vej til at blive mere almindelige på grund af klimaforandringer, sagde Claus Felby, der er professor i Skov, natur og biomasse ved Københavns Universitet, til DR i forbindelse med sidste års voldsomme brande.
Læs også:Professor: Ekstreme skovbrande bliver mere almindeligeOg især de arktiske egne kommer til at stå for skud.
Her gør klimaforandringerne nemlig sit indtog langt hurtigere end på resten af kloden.
Tidligere i år viste en undersøgelse under ledelse af den danske glaciologi-professor Jason Box, at lufttemperaturen i Arktis steg med 2,7 grader i gennemsnit i perioden fra fra 1971-2017.
Det er 2,4 gange hurtigere end temperaturstigningerne på resten af den nordlige halvkugle.
FacebookTwitterKopier link




https://www.dr.dk/nyheder/udland/donald-trump-i-forsvar-sine-tweets-der-er-mange-der-er-enige-med-mig

UdlandDonald Trump i forsvar for sine tweets: 'Der er mange, der er enige med mig'Bekymringen var ikke til at spore, da Donald Trump skulle uddybe sine udmeldinger på Twitter.
Af Signe Mai Vilsbøll og Oliver Fruergaard16.
juli 2019 kl.
12.
10Bemærk: artiklen er mere end 30 dage gammelLæs opDonald Trump forsvarede i aftes dansk tid sit angreb mod fire kvindelige demokrater, som han siden søndag har mødt omfattende kritik for.
Og på pressekonferencen foran Det Hvide Hus gentog præsidenten, at folk kan forlade USA, hvis de hader landet, mens han også understregede overfor de fremmødte, at mange deler hans holdning.
- Hvis du ikke er glad for USA, hvis du hele tiden brokker dig, så forlad USA, lød det fra præsidenten, der fortsatte sit angreb mod de demokratiske kongresmedlemmer:- Det er folk, der hader vores land.
Måske tager jeg fejl.
Det må vælgerne afgøre.
Men når jeg hører den måde, de taler om vores land på, det anti-semitiske sprog, de taler, det had de har for Israel og den kærlighed de har for fjender som al-Qaeda, så tror jeg ikke, det er positivt for demokraterne.
Det er ikke det parti, jeg kender, tilføjede præsidenten.
Uden at nævne navne skrev Donald Trump søndag fra sin Twitter-konto, at nogle demokrater burde "tage hjem og hjælpe med at fikse de fuldstændig sammenbrudte og kriminelle steder, de kommer fra".
Ifølge flere medier var kommentaren rettet mod Alexandria Ocasio-Cortez, Ayanna Pressley, Rashida Tlaib og Ilhan Omar, der alle er amerikanske statsborgere med udenlandske rødder.
Da præsidenten i løbet af pressekonferencen i går blev spurgt direkte til han holdning til, at tweetet er blevet opfattet racistisk, svarede han kort:- Det bekymrer mig ikke.
Mange er enige med mig.
Tryk på videoen i toppen af artiklen for at høre, hvad Donald Trump også sagde.
FacebookTwitterKopier link




https://www.dr.dk/sporten/cykling/tourdefrance/tour-stjerner-klager-i-kor-motorcyklerne-afgoer-loebet

Tour de FranceTour-stjerner klager i kor: ’Motorcyklerne afgør løbet’Selv når en cykelrytter har 50 meter op til en motorcykel opnås en aerodynamisk fordel, viser forskning.
Jakob Fuglsang er en af de ryttere, der kalder på regler for motorcyklerne i Tour de France.
Af Johan Haarløv, Kresten Mosbæk Gravesen og Niklas Brandt Pedersen16.
juli 2019 kl.
11.
33Bemærk: artiklen er mere end 30 dage gammelLæs opTyve sekunder lykkedes det franskmændene Julian Alaphilippe og Thibaut Pinot at nappe fra klassementsfavoritterne, da de for tre dage siden stak på den afgørende stigning i etapen til Saint-Étienne.
Jakob Fuglsang anklagede efterfølgende de to ryttere for at få hjælp af nogle af de mange motorcykler, der sørger for såvel sikkerheden omkring løbet som tv-transmissionen af direkte billeder til hele verden.
Motorcyklerne lå for tæt på Alaphilippe og Pinot, mente danskeren.
I slipstrømmen bag motorcyklerne fik franskmændene en aerodynamisk fordel og kunne lettere holde det jagtende felt, ført an af Fuglsang og Astana-holdet, bag sig.
Men det var ikke bare et problem på 8.
etape.
Flere af Tour-feltets største stjerner har længe skreget i kor på hårdere regler for, hvor tæt motorcyklerne må ligge på cykelrytterne:- Alle er klar over problemet, men jeg er blevet fortalt, at tv-billederne er vigtigere, end at de nogle gange giver pace til rytterne.
Dem, der kører motorcyklerne, bør holde mere afstand.
- Jeg er sikker på, at de kan få nogle gode billeder, selv når de holder sig lidt længere væk, siger irske Nicholas Roche, der er holdkammerat med Søren Kragh Andersen på Team Sunweb.
Den belgiske forsker Bert Blocken, der er professor på universitetet i Eindhoven, fortæller til Ekstra Bladet, at motorcyklerne kan afgøre Tour de France.
Efter at have lavet forsøg i vindtunneller har Bert Blocken konkluderet, at motorcykelpace giver rytterne en fartforøgelse på 5,4 procent, hvis motorcyklen er inden for 20 meter.
Det svarer til en gevinst på 3,3 sekund per minut.
Hollænderens forsøg har vist, motorcyklerne kan være helt op til 50 meter foran rytterne og stadig give dem en aerodynamisk fordel.
Fuglsang kræver klare reglerI Tour de France behøver rytterne ikke det videnskabelig belæg for fordelen ved at køre bag en motorcykel.
Den mærker de på egen krop hver dag i det franske etapeløb.
Danske Michael Mørkøv ligger ofte fremme i feltet med sit hold Deceunick-Quick Step for at hale udbrydere ind, så holdets italienske sprinter, Elia Viviani, får chancen for at køre om sejren på de flade etape.
Han mener, motorcyklerne kan have stor betydning for etapernes udfald:- Selv hvis motorcyklerne ligger 30-40 meter foran, så får man pace af dem.
Jeg er klar over, at der skal laves gode tv-billeder, men det er bare ærgerligt, når de er med til at afgøre cykelløbet, siger den danske mester og tilføjer:- Jeg ville gerne stemme for, at der kom strammere regler for, hvor tæt på de må ligge på feltet.
Den internationale cykelunion, UCI, har flere regler, der skal gøre sporten mere lige.
Cyklerne har for eksempel en minimumsvægt, og rytternes strømper må heller ikke være over en hvis længde, da det også kan give en aerodynamisk fordel.
Motorcyklerne er der også regler for.
De skal minimum være ti meter fra rytterne, men det er ikke langt nok, mener Jakob Fuglsang.
- Sokkerne må ikke være længere end hvad ved jeg, men når der er studier, der viser, at motorcyklerne hjælper rytterne inden for 50 meter, så bør der også kigges på reglerne for, hvor tæt de må ligge på rytterne, siger den 34-årige Astana-rytter.
FacebookTwitterKopier linkEmner:Jakob Fuglsang (cykelrytter)|Julian Alaphilippe (cykelrytter)|Cykelsport|Quick-Step Team|Frankrig




https://www.dr.dk/nyheder/indland/anette-endte-i-et-fly-paa-sin-klimavenlige-interrail-med-soennerne-hvor-er-det

IndlandAnette endte i et fly på sin klimavenlige interrail med sønnerne: 'Hvor er det latterligt'Anette Lyngsø er glad for, at Sverige ønsker at undersøge muligheden for at genindføre nattog gennem Europa og gøre bookingsystemet bedre.
Anette Lyngsø med sine drenge Lukas Lyngsø Thomassen på 13 år (mf) og Daniel Lyngsø Thomassen på 15 år (th.
) foran Barcelonas triumfbue.
Af Christina Nordvang Jensen16.
juli 2019 kl.
13.
05Bemærk: artiklen er mere end 30 dage gammelLæs opEt bøvlet bookingsystem og manglende information og kommunikation om aflyste og forsinkede tog mellem de europæiske lande.
Sådan beskriver 49-årige Anette Lyngsø sin oplevelse af sin togrejse gennem Europa.
Hun er netop nu på interrail med sine to teenagedrenge, men det har langt fra været en nem omgang.
- Jeg er overrasket over, hvor svært det har været at booke billetter.
Jeg har brugt enormt meget tid på at komme igennem og finde ud af, hvem man skal kontakte i de forskellige lande.
Det har især været svært med pladsbilletter, fordi de i mange af de sydeuropæiske lande nogle gange først bliver frigivet et par uger inden afrejsen, forklarer hun.
Anette Lyngsø havde valgt at tage sine to sønner på 13 og 15 år med på en rejse gennem Europa for at vise dem landene for første gang og rejse på en klimavenlig måde.
- Men det har godt nok ikke været ligeså nemt at planlægge som med fly, siger hun.
Bookingsystem bør forbedresDet gør det meget svært at vælge den klimavenlige rejse.
Det burde være nemt og billigt.
Anette LyngsøAnette Lyngsøs historie kommer efter, at DR Nyheder i går fortalte, at Sverige har afsat 50 millioner svenske kroner til at undersøge muligheden for at genindføre daglige nattog til europæiske storbyer.
Derudover vil landet undersøge, om man kan effektivisere bookingsystemet, som netop er noget af det, Anette Lyngsø har haft problemer med.
Fra dansk side har transportminister Benny Engelbrecht (S) meldt ud, at han er villig til at drøfte mulighederne med den svenske regering.
Det er Anette Lyngsø glad for.
- Jeg har mange gange undervejs tænkt 'hold nu op, hvor er det latterligt, det her system.
Det giver ingen mening'.
Derfor skrev jeg faktisk til et par politikere, da der var europaparlamentsvalg, at bookingsystemet er det første, de skal tage fat i, siger hun.
Ingen information om aflyst togEn af de mest groteske oplevelser var ifølge Anette Lyngsø, da hun tilfældigt opdagede, at det tog, de skulle med fra Barcelona til Torino, var aflyst.
På grund af et mudderskred i Rhone-Alpes området, ville der gå flere uger, før man kunne køre på strækningen.
Anette Lyngsø havde dog ikke fået nogen informationer om aflysningen.
Hun gik i gang med at undersøge, hvordan familien kunne komme til Italien, men det endte til sidst med, at Anette Lyngsø bestilte et fly, fordi der ikke var nogen holdbare alternativer.
- Til sidst opgav jeg den klimavenlige rejse med tog fra Barcelona til Torino og bookede et klimauvenligt fly.
Selv det europæiske interrail-kontor anbefalede mig fly i stedet, hvilket selvfølgelig tog mig mindre end fem minutter at booke, siger hun og fortsætter:- Det gør det meget svært at vælge den klimavenlige rejse.
Det burde være nemt og billigt, siger hun.
'En grotesk fortælling'Vil du vælge at tage på ferie med toget igen?
- Både ja og nej.
Selve turen har været fed, og børnene har sagt, at der er mere plads i toget, og vi kan have alt mulig med.
Så det er mere komfortabelt.
Men man er nødt til at gøre noget ved bookingsystemet og kommunikationen.
Når man rejser som børnefamilie, vil man gerne have tryghed og kunne planlægge.
- Næste gang ville jeg nok være lidt mindre tryg ved at bestille hoteller, hvis der opstår problemer undervejs, der gør, at man ikke kan rejse videre.
Anette Lyngsø havde inden turen talt med den grønne tænketank Concito om at dele sin oplevelse fra rejsen med tog, så både den og andre parter kan lære noget.
- Det bliver en grotesk fortælling.
Men selvom rejsen ikke blev så klimavenlig som håbet, så er der god læring i det.
Concito og politikerne er nødt til at oplyses om det groteske, før der sker noget, siger hun.
FacebookTwitterKopier link




https://www.dr.dk/nyheder/kultur/film/selvmordsserie-udsat-massiv-kritik-nu-aendrer-netflix-i-kontroversiel-scene

Film og serierSelvmordsserie udsat for massiv kritik: Nu ændrer Netflix i kontroversiel sceneEfter råd fra eksperter har streamingtjenesten valgt at redigere i en selvmordsscene fra populær ungdomsserie.
Skuespilleren Katherine Langford (til venstre) spiller rollen som Hannah Baker i serien.
Af Kasper Madsbøll Christensen og Rikke Bjerge16.
juli 2019 kl.
10.
11Bemærk: artiklen er mere end 30 dage gammelLæs op'13 Reasons Why' har været omdiskuteret lige siden sin første sæson i 2017.
Her begår teenageren Hannah selvmord i et badekar, og den fiktive scene har vist sig at være så kontroversiel, at Netflix nu har valgt at redigere i scenen, inden streamingtjenesten lancerer tredje sæson senere på sommeren.
- Mens vi er i gang med at forberede lanceringen af sæson tre, har vi været meget opmærksomme på debatten, der har været omkring serien.
Derfor har vi i samråd med lægefaglige eksperter valgt at redigere i scenen i første sæson, hvor Hannah begår selvmord, udtaler Netflix i en pressemeddelelse ifølge Variety.
Har du selv brug for hjælp?
Hvis du selv er i krise eller har tanker om selvmord, så ræk ud og sig det højt til nogen.
Du kan kontakte Livsliniens telefonrådgivning på 70 201 201 alle dage fra klokken 11 til 04.
Du kan også chatte med Livslinjens rådgivere, hvis du er tryggere ved det.
Her er der en liste over de steder, hvor du kan få hjælp.
Ifølge Variety er scenen med Hannah i badekarret helt taget ud.
Nu ser man i stedet teenage-pigen stirre ind i spejlet, inden man i næste scene ser hendes forældres reaktion.
Meldingen kommer efter længere tids diskussion vedrørende serien, der har fået den danske titel 'Døde piger lyver ikke'.
Netflix bekræfter over for dr.
dk, at ændringen vil gælde i alle lande.
Undersøgelse: Selvmordsrate steg efter første sæsonEn amerikansk undersøgelse viste tidligere på året, at selvmordsraten steg med 28,9 procent hos de 10 til 17-årige amerikanske drenge i måneden efter udgivelsen af serien, der udkom den 31.
marts 2017.
Læs også:Selvmordsrate steg med 28,9 procent efter Netflix-serie udkomSerien er også blevet mødt af kritik fra blandt andet Mental Health America og Parents Television Council (Forældrenes tv-råd), der mener, at serien glorificerer selvmord.
Og nu har Netflix har altså valgt at lytte til kritikken:- Vi tror på, at denne redigering (af serien) vil gøre mest muligt godt for det størst mulige antal mennesker samtidig med, at vi mindsker risikoen for særligt sårbare unge seere, lyder det i udtalelsen fra Netflix.
Ekspert: 'Bedre sent end aldrig'Netflix' initiativ bliver hilst velkommen af Britt Morthorst, som er post.
doc.
ved Forskningsenheden for Børne- og Ungdomspsykiatri ved Region Hovedstaden.
- Jeg tænker, det er en rigtig god idé og en rigtig klog beslutning at fjerne scenen.
Fordi på den måde får vi den her metodebeskrivelse fjernet, der viser, hvordan man kan tage livet af sig selv i et badekar, som Hannah Baker gør i serien.
Så det er bedre sent end aldrig.
Vi må godt blive klogere alle sammen, siger hun og uddyber:- Vi ved fra videnskabelige undersøgelser, at hvis selvmordsadfærd bliver italesat som en løsning i film, tv-serier og andre medier, kan det for sårbare individer også blive løsningen.
Hvis budskabet derimod er, at der er hjælp at hente, kan det have en beskyttende effekt.
Hun er glad for, at det også kommer til at gælde i Danmark.
- Det er da dejligt, at de også følger eksperternes råd herhjemme.
Netflix i Danmark har allerede fulgt eksperternes råd ved at sætte et nummer til Livslinjen ind i serien og italesætte, at man skal se serien med andre.
For det er jo et yderligere problem, at unge bingewatcher serien alene på værelset uden at tale med nogen om, hvad de ser, siger hun.
Hvad med filmbranchens kunstneriske frihed til at lave det, de vil?
Vi ønsker på ingen måde at fratage nogens kunstneriske frihed.
Men vi ønsker noget helt almindelig omtanke i forhold til, hvordan kan det her adresseres.
Britt Morthorst, post.
doc.
ved Forskningsenheden for Børne- og Ungdomspsykiatri, Region Hovedstaden- Vi ønsker på ingen måde at fratage nogens kunstneriske frihed.
Men vi ønsker noget helt almindelig omtanke i forhold til, hvordan kan det her adresseres, og derfor mener jeg, det er det rigtige at ændre sådanne scener til fordel for at passe på børn og unge og mennesker i det hele taget, som er sårbare.
Skal man så helt lade være med at have selvmord som tema i serier fremover?
- Nej.
Det er ikke, fordi vi ikke skal tale om de her ting, for vi vil godt tale om, at mennesker kan have det svært, og at vi alle kan blive ramt af livet.
- Men vi vil bare tale om det på en måde, så vi italesætter, at der er et alternativ.
Det problematiske ved scenen er, at detaljer omkring metoden ikke er væsentlig, men at man alligevel har valgt at vise det i detaljer, siger Britt Morthorst, som også har været konsulent på DR, hvor hun skulle sikre, at guidelines blev overholdt ved følsomme emner.
FacebookTwitterKopier linkEmner:Netflix|Region Hovedstaden|Sundhed og velvære|Sygdomme og lidelser|Videnskab




https://www.dr.dk/nyheder/indland/mand-anholdt-og-sigtet-have-sat-ild-til-fck-spillers-lejlighed

IndlandMand anholdt og sigtet for at have sat ild til FCK-spillers lejlighedDen 23-årige fremstilles i grundlovsforhør i morgen tidlig.
Jens Stages lejlighed blev natten til søndag udsat for et brandattentat.
Af Emil Søndergård Ingvorsen16.
juli 2019 kl.
11.
11Bemærk: artiklen er mere end 30 dage gammelLæs opØstjyllands Politi har anholdt en 23-årig mand, der er sigtet for at have sat ild til FCK-spilleren Jens Stages lejlighed i Eckersbergsgade i Aarhus natten til søndag.
Det skriver politiet i en pressemeddelelse.
Ved brandstiftelsen blev der smidt en genstand ind gennem ruden, og lejligheden fik mindre brandskader, inden ilden gik ud.
I lejligheden befandt sig to personer, men ingen af dem kom noget til.
Læs også:FCK-spillers lejlighed udsat for hærværk og brandstiftelse- Det er en sag, vi tager meget alvorligt, og vi iværksatte meget hurtigt en række efterforskningstiltag.
Det ledte os på sporet af den 23-årige, som omkring klokken ni blev anholdt på sin bopæl.
Vi kan ikke udelukke, at der er flere gerningsmænd, og vi fortsætter selvfølgelig vores efterforskning, siger politiinspektør Brian Olsen.
Brandvæsenet rykkede ud til Eckersbergsgade i Aarhus natten til søndag den 14.
juli 2019.
(Foto: Presse-fotos.
dk © Scanpix) Lejligheden dagen derpå.
 DR) Lejligheden dagen derpå.
 DR)1 / 3Brandvæsenet rykkede ud til Eckersbergsgade i Aarhus natten til søndag den 14.
juli 2019.
(Foto: Presse-fotos.
dk © Scanpix)1 / 3Lejligheden dagen derpå.
 DR)2 / 3Lejligheden dagen derpå.
 DR)3 / 3Den 23-årige mand er ud over brandstiftelsen sigtet for at have forvoldt fare for andres liv eller førlighed samt for to tilfælde af trusler, skriver politiet.
Manden fremstilles i grundlovsforhør i morgen tidlig 08.
30.
Politiet vil anmode om, at sagen skal køre for lukkede døre.
Skiftede fra AGF til FCKJens Stages skiftede til FC København fra AGF tidligere i juli, men politiet ønskede i går ikke at bekræfte, om skiftet havde noget at gøre med brandstiftelsen.
- Vi efterforsker bredt i den her sag.
Vi har ikke lagt os fast på hverken motiv, eller hvor gerningsmændene skulle komme fra.
Det prøver vi at rulle op gennem efterforskningen.
- Vi hører rigtig gerne fra vidner, der måtte have set noget eller har oplysninger om, hvad der er sket, og hvem der står bag, sagde pressemedarbejder Jakob Christiansen.
Både AGF og FCK bekræftede i går, at der var tale om fodboldspillerens lejlighed.
- Vi fordømmer på det kraftigste den slags handlinger og tager skarpt afstand til dem.
Vi har tilbudt vores hjælp til politiets efterforskning, og vi håber, at gerningsmændene findes og bliver stillet til ansvar.
Og hvis de bliver identificeret, og det viser sig, at gerningsmændene har forbindelse til nogle af vores fans, så vil de - udover en civil dom - få livslang karantæne til alle AGF's kampe, sagde direktør i AGF, Jacob Nielsen.
FacebookTwitterKopier link




https://www.dr.dk/nyheder/regionale/trekanten/par-afleverede-ligkiste-paa-genbrugsplads-vi-aabnede-den-foerst-i-gaar

TrekantområdetPar afleverede ligkiste på genbrugsplads: 'Vi åbnede den først i går'Mange kuriøse ting finder vej til landets genbrugspladser.
Det var dette syn, der forbløffede flere besøgende på Billund Genbrugsplads i weekenden.
Af Miriam Leegaard Jacobsen, Søren Rahbek og Rasmus Dyrberg Hansen16.
juli 2019 kl.
12.
13Bemærk: artiklen er mere end 30 dage gammelLæs opSom ansat på en genbrugsplads er man vant til at tage imod lidt af hvert.
Alligevel var det en usædvanlig weekend på jobbet for Brian Nielsen, der er vejleder på Billund Genbrugsplads.
- Der kom nogle mennesker og spurgte, om vi modtog en kiste også, og ja, det gør vi da.
Jeg tænkte, at det var en hjemmelavet en, men da de kom med den, viste det sig, at det var en rigtig kiste nede fra bedemanden, siger Brian Nielsen.
- Jeg var noget overrasket, men vi tager jo imod den.
Det er ikke sket før i de seks år, jeg har været her, at der er kommet en ligkiste, siger han.
Brian Nielsen foran containeren på Billund Genbrugsplads, hvor der i weekenden blev afleveret en ligkiste.
Kisten, der er lavet af træ, blev sendt til genbrugsafdelingen, og der var hurtigt en, der fattede interesse for den usædvanlige genbrugsting.
- Vi åbnede først kisten i går, da den blev hentet.
Den var ikke så tung, så vi tænkte, at den var tom, og det var den også, siger Brian Nielsen.
Nysgerrigheden blev for storKisten blev hentet af Bent Hansen, der er medlem af Y’s Mens Club, der blandt andet afholder loppemarkeder, der støtter forskellige projekter rundt om i landet.
Bent Hansens kone havde fået tilsendt et billede af kisten, og så blev nysgerrigheden for stor.
- Egentlig var det ikke os, der skulle tømme containeren i den her uge, men dem, der skulle, ville ikke have kisten.
Det er meget specielt, siger Bent Hansen.
Bent Hansen vil sælge kisten på loppemarked, men han ved ikke, hvad han skal tage for den.
I baggrunden er nogle af de andre ting, der skal sælges.
Nu skal kisten sandsynligvis med på loppemarked.
- Den var lidt beskidt, så jeg vaskede den lidt.
Jeg ved ikke, hvad man kan få for sådan en.
Den er dyr fra ny, men den her er meget brugt.
Men hvad den har været brugt til, det aner jeg ikke.
Måske noget rollespil, siger Bent Hansen.
Sexlegetøj og granaterSelvom en ligkiste hører til blandt de mere usædvanlige ting, der er blevet indleveret på genbrugspladserne i området, så er der alligevel blevet håndteret nogle specielle opgaver igennem årene på genbrugspladserne i Trekantområdet.
I Hedensted kunne det eksempelvis være gået grueligt galt, fortæller koordinator for kommunens genbrugspladser Johnny Christensen.
Det må du ikke aflevere på genbrugspladsenHvad man må aflevere på landets genbrugspladser varierer i nogen grad fra kommune til kommune og fra genbrugsplads til genbrugsplads.
Som udgangspunkt kan du dog godt regne med, at følgende ting IKKE må afleveres på genbrugspladsen.
Almindeligt køkkenaffaldUlovligt fyrværkeriMedicinresterEfterladenskaber fra hjemmeslagtningerDøde (og levende) kæledyrVåbenSprængstofferKøretøjer som biler og varevogneHvis du er i tvivl, så kontakt din lokale genbrugsplads.
Kilde: AffaldGenbrug Vejle- Pludselig stod der en panserværnsgranat på et bord inde i vores hal.
Vi kunne hurtigt se, at det måtte vi hellere gøre noget ved.
Jeg bar den helt ud til den fjerneste ende af pladsen i sikker afstand fra den øvrige del af pladsen.
Jeg tænkte bare, at nu håber jeg ikke, den springer, men den skulle bare væk fra folk, siger Johnny Christensen.
Han tilkaldte politiet, men betjenten ville ikke have noget med granaten at gøre, og så blev det en sag for minerydderne fra Skive Kaserne, der kunne konstatere, at granaten ikke var farlig.
På genbrugspladsen i Vejle fik pladsmand Tommy Størner et halvt biologilokale sendt til genbrug.
- Der var en skole, der havde ryddet op i biologilokalet, og der stod 25 forskellige slags dyr i sprit derinde.
Der var alt fra hugorme til padder.
Først tænkte jeg, at det var pudsigt, at man satte det til genbrug, og der var nogle, der mente, at det kunne genbruges.
Og så mindede de mig om min egen skoletid, siger Tommy Størner, der dog endte med at destruere udstillingsdyrene, da mange af dem var tørret ud og i dårlig forfatning.
I Kolding oplever genbrugsformand Aage Flink af og til, at folk forsøger at skille sig af med døde kæledyr.
Og en sjælden gang imellem også levende kæledyr.
Kisten er lavet af træ - og der var ikke noget indeni.
- Der var engang en kattekilling, der lå og peb i en kasse.
Den fik vi selvfølgelig taget op igen og så kontaktet Dyrenes Beskyttelse, der kom og afhentede den, siger Aage Flink.
Og tilbage i Hedensted er det ikke kun granater, der bliver indleveret.
Det er også mere kulørte sager fra de danske soveværelser, der ender på genbrugspladserne.
- Der er alt, hvad Hr.
og Fru Danmark har i gemmerne.
Det har været alt fra lolitadukker til elektroniske hjælpemidler i samme afdeling.
Vi ser stort set alt, siger koordinator Johnny Christensen.
FacebookTwitterKopier link




https://www.dr.dk/nyheder/regionale/midtvest/lyst-til-et-sug-i-maven-jeppe-renser-facader-i-40-meters-hoejde-og

Midt- og VestjyllandLyst til et sug i maven?
Jeppe renser facader i 40 meters højde og mangler kollegaerFlere højhuse giver efterspørgsel på håndværkere, der også kan klatre.
I denne uge renser to medarbejdere fra Skywork facaden på Regionshospitalet i Viborg.
Af Natacha Tjørnholm og Maiken Friis Lange16.
juli 2019 kl.
15.
21Bemærk: artiklen er mere end 30 dage gammelLæs opHvad siger du til at fire dig udover kanten på et 40 meter højt hus?
Ja tak, siger Jeppe Graversen, der arbejder som erhvervsklatrer, og som i dag renser facaden på Regionshospitalet i Viborg.
- Når man starter, er det en vild oplevelse at arbejde på denne måde, men man vænner sig til det, siger Jeppe Graversen, der står på kanten af hospitalets flade tag.
Jeppe Graversen har fået to partnere med i firmaet Skywork.
For tre år siden startede han virksomheden Skywork.
Den udfører håndværker- og rengøringsopgaver på svært tilgængelige steder.
Dengang var de to medarbejdere, i dag er de 20 rengøringsfolk, malere, elektrikere og andre håndværkere, der også er uddannede klatrere.
- Det, vi har sværest ved, er at finde bemanding nok i vores branche, siger Jeppe Graversen, der har ordrebogen fyldt.
Højere og mere specielle bygningerNetop de svært tilgængelige steder er der kommet flere af.
Tal fra Dansk Byggeri viser, at der har været en særlig fremgang i etagebyggeri.
Fra 2014 til 2018 er antallet af påbegyndte flerfamiliehuse steget med 85 procent.
Mangel på arbejdskraftManglen på arbejdskraft er et generelt problem i hele byggebranchen, oplyser Dansk Byggeri.
Andelen er virksomheder, der ser mangel på arbejdskraft som en produktionsbegrænsning, er samlet set steget fra 9,3 procent i 2014 til 21 procent i juli 2019.
I tredje kvartal sidste år toppede det med 34 procent.
Kilde: Danmarks StatistikDet kan være én af grundene til, at blandt andre Herning-virksomheden oplever succes, siger Bo Sandberg, der er cheføkonom i Dansk Byggeri:- Men vi ser også mange steder unikabyggerier med runde og skæve former, der kan betyde, at det er svært at opsætte et stillads, og derfor er erhvervsklatrere en mere fleksibel og hurtig løsning.
Skywork kunne godt bruge fem til ti ekstra medarbejdere, der har lyst til at rappelle på arbejdet.
- Det er en fascination, at vi kan arbejde på den måde.
Nu kan vi stå her og kigge ud over Viborg og søen, siger Jeppe Graversen.
Men det er vigtigt, at nye kollegaer ikke lider af højdeskræk.
- Jo højere, jo bedre.
Sådan er det internt i branchen.
Det er lidt et spil, vi har, siger han.
FacebookTwitterKopier link




https://www.dr.dk/nyheder/udland/klima-ligestilling-og-mindsteloen-her-er-ursula-von-der-leyens-6-maerkesager

Kamp om EU-topposterSe temaUdlandKlima, ligestilling og mindsteløn: Her er Ursula von der Leyens 6 mærkesagerHvis det står til von der Leyen, skal Europa blive det første klimaneutrale kontinent i 2050.
Af Signe Mai Vilsbøll16.
juli 2019 kl.
11.
26Bemærk: artiklen er mere end 30 dage gammelLæs opDen tyske forsvarsminister, Ursula von der Leyen, kan blive Europa-kommissionens næste formand, hvis hun bliver godkendt med absolut flertal af Europa-Parlamentet, når parlamentes medlemmer begynder den hemmelige afstemning i dag klokken 18.
Inden da er Ursula von der Leyen taget på charmeoffensiv i parlamentet med sit politiske program, der blandt andet omfatter klima, ligestilling og minimumsløn.
Her er seks mærkesager fra programmet.
1Nye klimamålDa Ursula von der Leyen gik på talerstolen i Europa-Parlamentet i Strasbourg her til morgen, startede hun sin eksamen ud med at tale om Europas fremtid på klimaområdet.
Hvis det står til kommissionsformandskandidaten skal Europa nemlig arbejde sig frem mod at være det første klimaneutrale kontinent i 2050.
I 2030 skal reduktionen af CO2 ifølge programmet ligge på 50 procent, mens der skal være en vilje til at gå til 55 procent eller endnu længere.
Desuden vil Ursula von der Leyen kæmpe for en samlet klimaskat på importvarer, og hun vil også etablere en fond, der skal sikre, at samtlige lande har mulighed for at overholde de klimamål, hun vil sætte med en klimaplan indenfor sine første 100 dage som formand.
2Fair skattebetalingDet har været en lang, sej kamp for den danske kommissær Margrethe Vestager at få store it-virksomheder som Google og Facebook til at agere efter reglerne i Europa, og Ursula von der Leyen vil kæmpe for, at virksomhederne også betaler den skat, de skal.
Af det politiske program fremgår det, at Ursula von der Leyen vil oprette en fælles skattebase, som er tidssvarende, så skattebetalingen bliver mere fair, og så der ikke opstår "et ræs mod bunden".
Skatteunddragelse skal der sættes hårdt ind overfor, skriver hun.
3Mere ligestillingFor Ursula von der Leyen er ligestilling et kerneprincip.
Ifølge hende skal Europa udmærke sig som et kontinent med "ligestilling for alle".
Både i virksomheder, i politik og i samfundet generelt, lyder det.
Helt konkret foreslår hun, at der skal indføres lovgivning, som modvirker diskrimination, og at der skal udarbejdes en ny europæisk kønsstrategi, som sikrer lige mange kommissærer af hvert køn.
Ursula von der Leyen vil derudover genoplive et ældre EU-forslag, der skal garantere, at begge køn er repræsenteret i virksomhedsbestyrelser.
4Sikret minimumslønDer kan i europæiske lande være stor forskel på, hvor meget hver lønmodtager tjener som minimum.
I sit politiske program gør Ursula von der Leyen det dog klart, at Europa-Parlamentet skal indføre en fælles europæisk minimumsløn med hensyn til national lovgivning, så løndumping undgås på tværs af landegrænser.
Hvis hun bliver valgt som formand for EU-kommissionen, vil hun indenfor sine første 100 dage - startende fra november - bruge sit mandat på at få gennemført modeller, der kan sikre enhver lønmodtager i EU en fair minimumsløn.
5Fælles migrationspagtUrsula von der Leyen skriver i sit politiske program, at Europa har brug for stærke ydre grænser og en frisk start, når det kommer til migration.
Derfor foreslår hun, at en del af de lovede 10.
000 grænsevagter ved EU's ydre grænser bør være klar i 2024 - tre år tidligere end planlagt, og Ursula von der Leyen vil også have forhandlet en ny pagt for migration og asyl igennem, så Europa kan håndtere mulige flygtningsstrømme.
Med stærkere kontrol ved de ydre grænser, bør man samtidig ifølge Ursula von der Leyen kæmpe for at reformere Schengen-samarbejdet og ophæve de indre midlertidige grænser.
6Mere magt i EUEuropa-Parlamentet skal ifølge Ursula van der Leyen have mere magt, og hun lover derfor, at hvis et flertal i parlamentet ønsker lovgivning på et område, så vil kommissionen fremsætte det som lovforslag, som herefter skal drøftes af EU's medlemslande.
Hvis hun bliver stemt ind som ny formand for Europa-kommissionen, lover Ursula von der Leyen desuden, at hun vil presse på for mere gennemsigtighed i lovgivningsprocessen.
FacebookTwitterKopier linkEmner:EU|Europa-Kommissionen|Margrethe Vestager (politiker)|Arbejdsmarked|Strasbourg




https://www.dr.dk/nyheder/udland/von-der-leyen-i-parlamentet-paa-tysk-engelsk-og-fransk

Kamp om EU-topposterSe temaUdlandVon der Leyen i parlamentet på tysk, engelsk og franskUrsula von der Leyen er på charmeoffensiv i Europa-Parlamentet.
Af Sarah Munk Jørgensen (video)16.
juli 2019 kl.
10.
00Bemærk: artiklen er mere end 30 dage gammelLæs opFremtiden for den tyske forsvarsminister, Ursula von der Leyen, ligger i hænderne på Europa-Parlamentet.
Lidt over klokken 9 gik den tyske forsvarsminister på talerstolen i Europa-Parlamentet i Strasbourg.
Her talte Ursula von der Leyen i lidt over en halv time inden medlemmerne af parlamentet fik mulighed for at stille hende spørgsmål.
Europa skal være frontløber for klimaetUrsula von der Leyen begyndte sin tale med at sætte fokus på vores klode.
Du kan følge Ursula von der Leyens eksamen som kandidat til kommissionsformandsposten i dag i Europa-Parlamentet her - med dansk tolk i øret, vel at mærke.
- Klimaet er den største og mest uopsættelige udfordring, som verden står med, og EU skal gå forrest i bekæmpelsen af klimaforandringer, siger hun efterfulgt af klapsalver.
- Jeg vil fremlægge en grøn aftale for Europa i mine første 100 dage i jobbet.
Jeg vil fremsætte forslag om den første europæiske klimalov, som vil gøre 2050-målet til lov, siger hun.
Ursula von der Leyen indtræder som formand for EU-Kommissionen den 1.
november, hvis hun bliver valgt.
Den tyske forsvarsminister, Ursula von der Leyen, talte lidt over klokken 9 til medlemmerne af Europa-Parlamentet i Strasbourg.
Det gjorde hun i forbindelse med, at Parlamentet klokken 18 skal stemme om at godkende von der Leyen som formand for EU-Kommissionen.
Med 2050-målet henviser hun til, at Europa skal være "det første klimaneutrale kontinent" i verden.
Det betyder, at udledningen og optagelsen af CO2 går i nul.
Det nuværende CO2-reduktionsmål for 2030 er ikke ambitiøst nok.
Det skal skærpes til 50 procent eller måske 55 procent, siger von der Leyen.
Læs også:Mød EU’s (måske) kommende kommissionsformand: Tysk læge har fået EU ind med modermælkenTyskeren vil fremlægge en plan for et bæredygtigt Europa.
Der skal frigøres 1.
000 milliarder euro til klimaindsats og bæredygtighed i løbet af det næste årti, og det skal ske ved at omdanne dele af Den Europæiske Investeringsbank til en klimabank.
- Det betyder forandringer for os alle sammen.
Alle sektorer skal bidrage, siger hun.
Den tyske kandidat tog også fat om en række andre emner i den aktuelle EU-debat.
Heriblandt ligestilling hvor hun vil kræve, at der skal være lige mange kommissærer af hvert køn.
Derudover vil Ursula von der Leyen have en europæisk minimumsløn, en digital erhvervsskat som skal sikre, at store it-virksomheder betaler skat samt at give Europa-Parlamentet mere magt.
Formanden for Brexitpartiet, Nigel Farage, taler under en debat i Parlamentet i forlængelse af Ursula von der Leyens tale.
Under sin tale siger Farage blandt andet at von der Leyen ved sin tale gjorde brexit meget mere populært.
Gudskelov, at vi forlader EU, siger Farage, der har ført an i britiske bestræbelser på en skilsmisse med EU.
Dansker vil stemme imod von der LeyenI spørgerunden fik danske Nikolaj Villumsen fra Enhedslisten et minut ved mikrofonen.
Og hans holdning var klar:- Dagens afstemning er et klimavalg.
50 procent CO2-reduktion i 2030 er ikke nok.
Det er 55 procent heller ikke.
Vi har brug for klimahandling nu.
Derfor kommer jeg til at stemme imod von der Leyen, siger han og fortsætter:- Jeg vil opfordre alle, der gik til valg på grøn omstilling, at gøre det samme.
Man kan handle, hvis man stemmer nej.
Så stem for klimaet.
Stem for at undgå en klimakatastrofe.
Stem for at undgå von der Leyen.
Et andet dansk medlem af Europa-Parlamentet er socialdemokratiske Christel Schaldemose.
Hun vil selv stemme på Ursula von der Leyen på trods af, at den tyske kandidat er borgerlig, og at de på mange områder ikke er enige, skriver Schaldemose på sin Twitter.
Europa-Parlamentet skal endeligt godkende kandidatenGodt nok har EU's 28 stats- og regeringchefer nomineret den tyske forsvarsminister til topposten som formand for Europa-Kommissionen.
Men hun mangler den afgørende godkendelse i Europa-Parlamentet, og der er lagt op til en gyser ved afstemningen klokken 18 i dag.
Ursula von der Leyen skal have et absolut flertal blandt de omkring 751 parlamentarikere for at snuppe posten som formand for EU-Kommissionen.
Det betyder, at hun skal trække mindst 374 stemmer uanset hvor mange medlemmer af Europa-Parlamentet, der møder op til afstemningen.
Læs også:Knald eller fald i Europa-Parlamentet for EU's nye chefLige nu stiller medlemmerne af Europa-Parlamentet spørgsmål til von der Leyen.
Det fortsætter indtil klokken 12.
30.
Herefter skal medlemmer til frokost og har så indtil klokken 18 til at bestemme sig for, om de vil stemme for eller imod Ursula von der Leyen som formand for EU-Kommissionen.
Der vil komme et resultatet i løbet af aftenen.
Bliver hun stemt igennem, skal hun overtage posten efter den nuværende formand, Jean-Claude Juncker.
Og så bliver hun den første kvinde på EU's mest magtfulde post.
Bliver Ursula von der Leyen dog ikke godkendt i Europa-Parlamentet, tvinger det EU-landenes stats- og regeringschefer til at finde en ny kandidat.
FacebookTwitterKopier linkEmner:EU|Europa-Kommissionen|Jean-Claude Juncker (politiker)|EU-forhold|Strasbourg




https://www.dr.dk/nyheder/regionale/hovedstadsomraadet/inden-badeferien-stigende-interesse-privat-svoemmeundervisning

KøbenhavnInden badeferien: Stigende interesse for privat svømmeundervisningFlere i hovedstadsområdet undervises alene, når vi eller vores børn skal lære at svømme.
Ditte Rosenkrantz-Theil er en af dem, der underviser privat i svømning.
Af Karoline Kert16.
juli 2019 kl.
08.
04Bemærk: artiklen er mere end 30 dage gammelLæs opForestil dig fyldte svømmebaner og en træner på kanten, som prøver at råbe 20 børn op.
Det scenarie kan måske skræmme nogen væk, og så er privat svømmeundervisning vejen ud.
En rundringning, som DR P4 København har lavet til en række private udbydere af svømmeundervisning i hovedstadsområdet, viser, at flere oplever lange ventelister og stor efterspørgsel på den private undervisning.
Der er flere og flere, der henvender sig, og vi har sværere og sværere ved at leve op til efterspørgslen på enetimer, så vi har ventelister.
Ditte Rosenkrantz-Theil, privat svømmeunderviserEn af dem, som har byttet holdtræningen ud med privat svømmeundervisning, er Bettina Mather.
Hendes søn Bertil har tidligere svømmet på et større svømmehold med andre børn, men der lærte han ikke ligeså meget, forklarer Bettina Mather.
- Man bliver måske ikke lige rettet på, fordi svømmelæreren skal igennem en masse andre børn først.
Til privatundervisning er alt fokuseret på Bertil, og han kan få tingene forklaret igen, hvis han har brug for det, siger hun.
I Hellerup underviser de private svømmeundervisere fra Svømmelæreren.
dk, og her har de især oplevet den stigende interesse for privat svømmeundervisning, siger Ditte Rosenkrantz-Theil, der er indehaver af Svømmelæreren.
dk.
- Vi kan mærke, at der er flere og flere, der henvender sig, og vi har sværere og sværere ved at leve op til efterspørgslen på enetimer, så vi har ventelister, og folk, der ringer hver eneste dag og spørger efter et sted til deres børn, siger hun.
Lange ventelisterVentelisterne kender man også til i Hovedstadens Svømmeklub, siger formand Allan Nyhus og påpeger, at ventelisterne øger interessen for privat svømmeundervisning.
Man kan koncentrere sig mere om det, man bliver undervist i, men man mister måske også lidt af den spontane aktivitet, som man kan få ved, at man er flere sammen.
Lillan Madsen, lektor emeritus, Institut for Idræt og Ernæring, Københavns Universitet- Foreningerne har også haft lange ventelister i mange år, og det betyder, at der måske kommer nogle private aktører, som har nemmere ved at leje sig ind i nogle private svømmehaller, hvor de kan tilbyde svømmeundervisning, siger han.
Ventelisterne og den stigende interesse for privat svømmeundervisning kommer ikke bag på Lillan Madsen, der er lektor emeritus ved Institut for Idræt og Ernæring på Københavns Universitet.
Men selvom den private svømmeundervisning er fokuseret på en enkelt svømmer, er det ikke nødvendigvis den bedste måde at lære at begå sig i vand, siger hun.
- Man kan koncentrere sig mere om det, man bliver undervist i, men man mister måske også lidt af den spontane aktivitet, som man kan få ved, at man er flere sammen, siger hun.
For Bettina Mather og sønnen Bertil har det dog gjort en stor forskel at skifte fra et større svømmehold med 15-20 andre børn til privat svømmeundervisning, mener Bettina Mather.
- På enetimerne får Bertil en målrettet og individuel undervisning kun til ham, som har lært ham mere, end han har lært på fire sæsoner i en svømmeklub, siger hun.
FacebookTwitterKopier linkEmner:Københavns Universitet|Svømmesport|DR P4|Uddannelse|Sjælland




https://www.dr.dk/nyheder/udland/republikanere-om-trumps-angreb-paa-twitter-uacceptabelt-men-han-er-ikke-racist

UdlandRepublikanere om Trumps angreb på Twitter: 'Uacceptabelt.
Men han er ikke racist'Republikanske senatorer kritiserer præsidenten for hans angreb på kvindelige demokrater.
Senator Tim Scott er en af dem, der har rettet kritik mod Trump.
Han mener, at præsidenten er gået efter laveste fællesnævner.
Af Signe Mai Vilsbøll16.
juli 2019 kl.
09.
03Bemærk: artiklen er mere end 30 dage gammelLæs opKritikken hagler ind over Donald Trump, efter at han søndag angreb en række af Demokraternes kvindelige kongresmedlemmer på Twitter og bad dem rejse hjem til deres oprindelseslande.
- Hvorfor tager de ikke bare hjem og hjælper med at fikse de fuldstændig sammenbrudte og kriminelle steder, de kom fra, lød det i tweetet, der ifølge flere amerikanske medier var rettet mod Alexandria Ocasio-Cortez, Ayanna Pressley, Rashida Tlaib og Ilhan Omar.
De fire demokratiske kvinder har svaret Trump igen, og der er også enkelte senatorer i republikanske lejr, som ikke lægger fingre imellem.
Nogle revser præsidenten for hans kontroversielle tweet.
Andre leverer nye angreb.
'Præsidenten har fejlet'.
(Foto: Aaron P.
Bernstein © Scanpix)Fra sin Twitter-konto gør republikansk senator fra Utah, Mitt Romney, det klart, at han ser Donald Trumps bredside til de fire kvinder som "destruktiv og nedværdigende".
- USA's præsident har den ædle opgave at samle det amerikanske folk; Folk af alle racer, farver og nationale oprindelser.
I den henseende har præsidenten fejlet slemt med sit tweet, skriver Mitt Romney.
'Det er uacceptable angreb'.
Eneste sorte senator i det republikanske parti, Tim Scott fra staten Soutch Carolina, kalder i en erklæring Trumps tweets for "uacceptable personlige angreb med racistisk undertone".
- Uanset vores politiske uenigheder med demokraterne, vil det splitte vores land endnu mere, hvis man går efter laveste fællesnævner, lyder det fra Tim Scott.
'Han bør fjerne det'.
Republikansk senator fra Maine, Susan Collins, har bedt Trump om at trække sit tweet tilbage.
- Jeg er meget uenig med nogle af de synspunkter, nogle af de demokratiske medlemmer har (.
.
.
), men præsidentens tweet var over stregen, og han bør fjerne det, mener Susan Collins.
'De har ret til at have deres holdninger'.
(© ap)Patrick Toomey, republikansk senator fra Pennsylvania, var en af de første i det republikanske parti, der kritiserede præsidentens række af tweets.
I en skriftlig udmelding skrev han:- Jeg kunne ikke være mere uenig med kvindernes syn på immigration, socialisme, national sikkerhed og samtlige andre politiske problemstillinger.
Men de har ret til at have deres holdninger (.
.
.
) Vi skal bekæmpe demokraternes idéer på sagernes hovedspørgsmål, ikke på personernes baggrund.
'De er en flok kommunister'.
Lindsey Graham, der er senator fra South Carolina, sagde i et tv-interview mandag morgen, at Trump burde sigte højere.
Dog rettede han samtidig et angreb mod samme fire kvinder:- Vi ved alle, at AOC (Alexandria Ocasio-Cortez, red.
) og hendes venner er en flok kommunister (.
.
.
) De hader Israel.
De hader vores land.
De kalder grænsekontrollen for vogtere af koncentrationslejre (.
.
.
) De er anti-semitiske.
De er anti-USA.
'Selvfølgelig er Trump ikke racist'.
Republikansk kongresmedlem, Jim Jordan, er modsat de andre gået så langt som til at forsvare Trump.
I forbindelse med kritikken har han udtalt, at præsidenten blot er "frustreret over de vanvittige og farlige holdninger fra venstrefløjen".
- Selvfølgelig er han ikke racist, har det lydt fra Jim Jordan.
Kilder: Ritzau, AP, Washington Post, TwitterFacebookTwitterKopier linkEmner:Donald Trump (politiker)|Mitt Romney (politiker)|USA|Twitter|Jordan




https://www.dr.dk/nyheder/indland/sverige-anholder-tre-teenagere-i-forbindelse-med-dobbeltdrabet-i-herlev

IndlandSverige anholder tre teenagere i forbindelse med dobbeltdrabet i HerlevMandag blev tre mænd anholdt ved Stockholm mistænkt for dobbeltdrab i Danmark.
De ønskes udleveret.
16.
juli 2019 kl.
09.
54Bemærk: artiklen er mere end 30 dage gammelLæs opMed en serie af skud fra både pistoler og en automatriffel blev to mænd dræbt i Herlev i juni.
Mandag blev tre mænd anholdt i Sverige mistænkt for dobbeltdrabet, og de ønskes nu udleveret til Danmark.
De anholdte er mellem 17 år og 19 år.
Det oplyser Københavns Vestegns Politi i en pressemeddelelse.
Den brutale hændelse fandt sted om eftermiddagen tirsdag den 25.
juni i Sennepshaven i Herlev.
Her blev der skudt mod en bil med tre personer.
En 23-årig og en 21-årig blev dræbt, mens den sidste person undgik at blive ramt.
Den 23-årige skal ifølge flere medier have indtaget en fremtrædende rolle i banden Shottaz fra Rinkeby, der er en forstad til Stockholm.
Han var desuden manager for en lokal rapper, som sympatiserer med Shottaz.
Læs også:To bandemedlemmer skuddræbt i Danmark: Ny video hylder gerningsmændeneDrabene på de to unge mænd kan muligvis ses i sammenhæng med en i forvejen særdeles blodig konflikt mellem grupperne Shottaz og Dödspatrullen fra Stockholms forstæder.
Syv personer har mistet livet undervejs i den konflikt.
Kun et af disse drab - nedskydningen af en mand fra Shottaz på et pizzeria i Rinkeby - er opklaret.
De to grupper blev tidligere i år kortlagt af Svenska Dagbladet.
20 centrale personer er blevet dømt for 330 forbrydelser, og de er alle meget unge.
Det samme gælder de tre personer, som mandag blev anholdt nær Stockholm.
De er henholdsvis 17, 18 og 19 år gamle.
Forsøger at få dem udleveretMandagens anholdelser skete, efter at Københavns Vestegns Politi efter eget udsagn identificerede de tre mulige gerningsmænd gennem efterforskning.
Herefter rykkede svensk politi ud og anholdt de formodede drabsmænd.
- Vi har et rigtig godt samarbejde med svensk politi, hvilket blandt andet anholdelserne er et udtryk for, siger politiinspektør Flemming Madsen, Københavns Vestegns Politi.
Politikredsen forsøger i samarbejde med svenske myndigheder at få de tre udleveret til Danmark.
Både de tre anholdte og de to dræbte er svenske statsborgere bosiddende i Sverige.
Københavns Vestegns Politi mener ikke, at dobbeltdrabet har relation til personer i Herlev-området, selv om drabene fandt sted der.
Ifølge politiet er det takket være mange spor og en lang række henvendelser fra offentligheden, at de tre blev identificeret som mulige gerningsmænd.
/ritzau/FacebookTwitterKopier linkEmner:Københavns Vestegns Politi|Stockholm|Sverige|Mord|Kriminalitet




https://www.dr.dk/sporten/cykling/tourdefrance/quiz-find-michael-kan-du-spotte-roed-hvide-moerkoev-i-feltet

Tour de FranceQUIZ Find Michael: Kan du spotte rød-hvide Mørkøv i feltet?
Kan du finde Michael Mørkøv på billeder af et tætpakket Tour de France-felt?
Af Rasmus Bodholt Askman16.
juli 2019 kl.
08.
00Bemærk: artiklen er mere end 30 dage gammelLæs opHar du også svært ved at skelne de utallige ryttere i Tour de France-feltet?
Billederne af de mange ryttere kan minde om tegninger fra 'Find Holger'.
Den danske mester i landevejscykling, Michael Mørkøv, er dog nemmere at spotte med sin rød-hvide trøje.
Men kan du finde ham i det tætpakkede felt?
FacebookTwitterKopier linkEmner:Michael Mørkøv (cykelrytter)|Frankrig|Cykelsport




https://www.dr.dk/sporten/cykling/tourdefrance/den-forsvarende-mester-dropper-danmark-rundt

Tour de FranceDen forsvarende mester dropper Danmark RundtWout van Aert kommer ikke til at gentage sidste års sejr i det danske etapeløb.
Wout van Aert kommer ikke til at køre PostNord Danmark Rundt i år.
16.
juli 2019 kl.
08.
34Bemærk: artiklen er mere end 30 dage gammelLæs opSidste år stormede stortalentet Wout van Aert ind på cykelscenen i Postnord Danmark Rundt og snuppede den samlede sejr i suveræn stil.
Men det danske publikum kommer til at spejde forgæves efter den belgiske Tour de France-etapevinder i dette års udgave af løbet, der begynder 21.
august.
Hans hold, Jumbo-Visma, er ellers på startlisten, men van Aert bliver ikke en af de seks ryttere, det hollandske storhold tager med til Danmark.
- Jeg kommer ikke til Danmark Rundt i år.
Efter Tour de France skal jeg have en velfortjent ferie, siger Wout van Aert til Ritzau.
Wout Van Aert vandt 10.
etape i årets Tour de France.
Sideløbende med karrieren på landevejen er Wout van Aert et af de største navne i cykelcross, der køres hen over vinteren.
Derfor forkorter van Aert landevejssæsonen, så han kan hvile stængerne, inden cross-sæsonen går i gang.
Endagsløbet London-Surrey Classic 4.
august bliver således belgierens sidste landevejsløb i denne sæson, og dermed kommer han ikke til at jagte en gentagelse af sidste års sejr i det danske etapeløb.
- Det var en slags gennembrud for mig, fordi det var første gang, jeg vandt et etapeløb som professionel landevejsrytter.
- Jeg nød dagene i Danmark, for det er et virkelig fint løb med masser af fans overalt.
Det er selvfølgelig ikke samme niveau som her i Tour de France, men det er ikke et let løb at vinde, siger Wout van Aert.
Wout Van Aert er også en stor stjerne i cykelcross.
Siden sejren i Danmark Rundt har Wout van Aert fortsat sin eksplosive udvikling.
Han vandt i juni to etaper i Critérium du Dauphiné og blev efterfølgende belgisk mester i enkeltstart.
Mandag fulgte så hans første etapesejr i en grand tour, da han vandt spurten på 10.
etape til Albi.
/ritzau/FacebookTwitterKopier linkEmner:Wout van Aert (cykelrytter)|Cykelsport|Frankrig|PostNord|Visma




https://www.dr.dk/nyheder/indland/tre-svenskere-anholdt-i-sverige-dobbeltdrab-i-herlev

IndlandTre svenskere anholdt i Sverige for dobbeltdrab i HerlevIfølge svenske Kvällsposten har svensk politi anholdt tre personer, der er mistænkt for drab i Herlev.
16.
juli 2019 kl.
06.
40Bemærk: artiklen er mere end 30 dage gammelLæs opTre svenskere er blevet anholdt i det sydlige Stockholm i Sverige mistænkt for et dobbeltdrab i Herlev 25.
juni, skriver det svenske medie Kvällsposten.
De tre er mistænkt for at stå bag drabene, hvor en 23-årig og en 21-årig om eftermiddagen blev dræbt i Sennepshaven i Herlev med en serie skud fra pistoler og en automatriffel.
En tredje person i bilen blev ikke ramt.
Den 23-årige skal ifølge flere medier have indtaget en fremtrædende rolle i banden Shottaz fra Rinkeby - en forstad til Stockholm.
Han var desuden manager for en lokal rapper, som sympatiserer med Shottaz.
Anholdelserne sker efter en større politiaktion ledet af et samarbejde mellem svensk og dansk politi.
Læs også:To skuddræbte i Herlev er identificeretEn 21-årig mand blev kort efter drabene anholdt i Bispehaven i Aarhus.
Drabene på de to unge mænd kan muligvis ses i sammenhæng med en i forvejen særdeles blodig konflikt mellem grupperne Shottaz og Dödspatrullen fra Stockholms forstæder.
Syv personer har mistet livet i konflikten, og kun et drab - nedskydningen af en mand fra Shottaz på et pizzeria i Rinkeby - er opklaret.
De to grupper blev i foråret kortlagt af Svenska Dagbladet.
20 centrale personer er blevet dømt for 330 forbrydelser.
The Don, Ishka, Makelele, Musse og Dumle er nogle af øgenavnene.
/ritzau/FacebookTwitterKopier linkEmner:Stockholm|Herlev|Mord|Kriminalitet|Svenska Dagbladet




https://www.dr.dk/nyheder/regionale/syd/gaester-valfarter-til-danske-oeer-snup-en-faerge-og-sus-ud-paa-den-blaa-0

Syd- og SønderjyllandGæster valfarter til danske øer: Snup en færge og sus ud på den blå landevej Det har haft stor betydning for de danske øer, at færgebilletterne siden 2016 har været billigere.
Alene på Skarø er antallet af besøgende steget fra 42.
000 i 2015 til 50.
000 i 2018.
Af Ida-Sofie Sellerup, Susanne Kristine Terman Pedersen og Trine Søgaard Rødkær16.
juli 2019 kl.
07.
02 | opdateret 16.
juli 2019 kl.
11.
06Bemærk: artiklen er mere end 30 dage gammelLæs opDer er kø på campingpladsen, i iskiosken eller i den lokale brugs.
For de danske øer oplever, at væsentligt flere gæster snupper færgen og besøger øerne.
- Vi har fået mange flere gæster.
Både turister, men også fritidshusejere, der kommer oftere.
Øboernes familie og venner kommer desuden oftere på besøg, så det er en win-win, siger Dorthe Winther, formand for Sammenslutningen af Danske Småøer.
Billigere færgebilletterSpørger man øerne selv, er det landevejsprincippet, der har fortjenesten for at lokke gæsterne på den blå motorvej.
Landevejsprincippet går ud på, at en kilometer til lands skal koste det samme som til vands, og derfor fik 30 danske øer en pose penge i tilskud fra Folketinget i 2016.
Øerne kunne herefter selv bestemme, hvornår og hvordan de ville sænke billetpriserne.
Det har givet pote.
Alene på den fynske ø Skarø er antallet af gæster steget fra 42.
000 i 2015 til 50.
000 i 2018.
- Der er en vild aktivitet, og ikke kun i sommersæsonen.
Vi har et rend af folk, og det var der ikke for fem- seks år siden, siger Gitte Loftlund, der driver det eneste spisested på Skarø.
Væltede ind med turisterDet er op til hver enkelt ø at beslutte, hvordan de tildelte penge til billigere færgebilletter skal bruges.
På Fanø koster en billet med bil eksempelvis nu 220 kroner i lavsæsonen, noget der før kostede 425 kroner.
Cykler er nu gratis hele året, ligesom campingvogne er gratis uden for højsæsonen.
Vi havde sendt personale hjem, men så væltede det ind den første september.
Der var lange køer for at komme ind på pladsen.
Louise Haubjerg, indehaver af Rødgaard Camping, FanøDet har haft stor betydning for både de erhvervsdrivende og turistsæsonen på Fanø.
- Særligt i off-sæsonen fra sen august til oktober samt april til juni.
Der kan vi se, at vi har fået væsentligt flere gæster end tidligere, siger Poul Therkelsen, direktør for Fanø Turisme.
Det store rykind uden for sæsonen kom bag på Louise Haubjerg, der er indehaver af Rødgaard Camping på Fanø.
Hun havde sendt flere medarbejdere hjem efter højsæsonen.
- Men så væltede det ind den første september.
Der var lange køer for at komme ind på pladsen.
Det var vi slet ikke forberedt på, siger hun.
Antallet af overnatninger steg fra 365 i 2015 til 870 året efter, og ifølge Louise Haubjerg er omsætningen siden da steget med over 100 procent, hvis hun sammenligner med de tidligere år.
Flertal i FolketingetDer er grund til optimisme, men fortsat også nogle bump på vejen for landevejsprincippet.
For indtil videre må øerne kun sætte prisen på færgebilletterne ned 46 uger om året, og i 2022 vil Folketinget evaluere ordningen.
Men et flertal bestående af Venstre, Dansk Folkeparti, SF, Enhedslisten, Konservative, Alternativet og Nye Borgerlige vil sørge for, at ordningen fortsætter, samt at den gøres helårlig, så man opnår det fulde landevejsprincip.
- Det har været en stor succes ude på øerne, og det er vigtigt at forsætte det.
Derfor skal det gøres permanent, siger Henning Hyllested, transportordfører fra Enhedslisten.
Han foreslår, at pengene til landevejsprincippet findes i de kommende finanslovsforhandlinger.
Social- og indenrigsminister Astrid Krag (S) vil se på sagen:- Jeg tager i første omgang fat på at føre forårets enstemmige beslutning fra det daværende folketing om at justere de to tilskudsordninger på færgeområdet ud i livet.
Med den nye lovgivning kommer der yderligere 5,3 millioner kroner årligt til passagerområdet, siger hun i et skriftligt svar til DR.
Puster liv i lokalsamfundetHos Danske Småøers sammenslutning håber man på, at ordningen fortsætter og gælder hele året.
På Fanø vil ordningen fortsat puste liv i lokalsamfundet.
- Vores lille ø eksisterer jo på et grundlag af turisme med både supermarkeder, campingpladser og færger i vinterhalvåret.
Mange af de penge, vi får gennem turismen, sørger for, at vi har så mange faciliteter, siger Louise Haubjerg fra Rødegaard Camping.
På Skarø stemmer Gitte Loftlund i.
- Vi skal have nogle aktive øer, der ikke dør ud.
Vi vil gerne holde gang i erhverv og turisme, og det forpligter vi os til, siger hun.
Ikke en døgnflueHos Danske Rederier er det afgørende, at landevejsprincippet fortsætter, hvis man vil tiltrække turister og fortsætte med at drive erhverv.
- Hvis man for alvor vil se investeringer på øerne i turismekapacitet, restauranter og hoteller, så har investorerne brug for en sikkerhed.
Landevejsprincippet skal ikke en døgnflue, siger Jacob C.
Klasen, direktør ved Danske Rederier.
11:04: Opdateret med ændring i formuleringer, hvor ordet permanent optrådte udenfor citat.
Tilskuddet til nedsættelse af færgetakster er vedtaget ved lov og skal evalueres i 2022, men et flertal i Folketinget ønsker, at ordningen fortsætter efter evalueringen.
FacebookTwitterKopier linkEmner:Henning Hyllested (politiker)|Socialdemokraterne|Fanø|Folketinget|Turisme




https://www.dr.dk/nyheder/politik/minister-vil-undersoge-el-lobehjulets-aftryk-pa-miljoet

PolitikMinister vil undersøge el-løbehjulets aftryk på miljøet Det er ikke nok at se på sikkerhed for at afgøre, om el-løbehjul fortsat skal være i byer, mener minister.
Elløbehjulene kører i de danske gader under en forsøgsordning, der gælder til januar.
16.
juli 2019 kl.
06.
10Bemærk: artiklen er mere end 30 dage gammelLæs opEr de et skridt på vejen mod et klimaneutralt samfund eller en belastning for miljøet?
De elektriske løbehjul har været genstand for en heftig debat, efter at de har gjort deres indtog i Danmarks store byer.
Nu vil transportminister, Benny Engelbrecht (S), have gjort op, om el-løbehjulene gavner miljøet.
Det skriver Børsen.
- Det, der så bliver læringsprocessen, er jo selvfølgelig også, hvordan vi sikrer os, at når det næste kommer - den elektriske kængurustylte eller hvad det måtte være, så tænker vi det ind i en helhed, der ikke kun handler om trafiksikkerhed, men også forretningsmodellen bag og det klimaudtryk det har, siger ministeren til avisen.
Opladningen af vores løbehjul samt driften af vores værksted i København kører udelukkende på vedvarende energi.
Niklas Joensen, landechef hos firmaet LimeElløbehjulene kører i de danske gader som en forsøgsordning, der gælder til januar.
Her skal ordningen evalueres med fokus på færdselssikkerheden.
Men den evaluering vil transportministeren supplere med en vurdering af miljøpåvirkningen.
Han har bedt Færdselsstyrelsen undersøge, hvordan de miljømæssige konsekvenser kan belyses.
El-løbehjul holdt to månederPolitiken har beskrevet, at de første modeller af el-løbehjulene kun holdt to til tre måneder.
Det fik Jeppe Juul, transportmedarbejder hos Det Økologiske Råd, til at konkludere, at miljøbelastningen svarede til at køre i en halvanden ton tung elbil, hvor der vel at mærke kunne sidde fem personer.
Lime, der er en af de større spillere på markedet for udlejningsløbehjul, oplyser, at selskabet allerede arbejder på at blive så CO2-neutral som muligt.
Læs også:El-løbehjul fortsætter dansk indtog i to nye byer: 'Vi frygter ulykker'Det skriver landechefen hos Lime i Danmark, Niklas Joensen, i en skriftlig kommentar til avisen.
- Opladningen af vores løbehjul samt driften af vores værksted i København kører udelukkende på vedvarende energi.
- Derudover benytter vi kun løbehjul, der er udviklet specielt til udlejning.
Det betyder, at 96 procent af et Lime-løbehjul kan genbruges, hvis det beskadiges, hvilket også er med til at begrænse vores klimaaftryk, skriver han.
/ritzau/FacebookTwitterKopier linkEmner:Benny Engelbrecht (politiker)|Socialdemokraterne|Fritidsaktiviteter|København|Det Økologiske Råd




https://www.dr.dk/nyheder/viden/teknologi/protester-mod-enormt-teleskop-pa-hawaii

TeknologiProtester mod enormt teleskop på HawaiiIndfødte hawaiianere har blokeret vejen for at forhindre byggeri af teleskop på vulkan.
16.
juli 2019 kl.
06.
07Bemærk: artiklen er mere end 30 dage gammelLæs opFlere hundrede demonstranter protesterer mod byggeri af et gigantisk teleskop på en vulkantop på Hawaii.
De lagde sig på jorden og blokerede hovedvejen til vulkanen, mens de sang.
Det er den seneste udvikling af en årelang konflikt mellem videnskab og kultur, som udspiller sig på toppen af den inaktive vulkan Mauna Kea.
Her har forskere siden 2011 ventet på at komme i gang med byggeriet af et enormt teleskop, der skal gøre os i stand til at se selv de mindste lysglimt i universets fjerne afkroge.
Håbet er, at teleskopet kan gøre forskerne klogere på 'big bang'.
Men grupper af Hawaiis oprindelige befolkning har sat sig imod det mere end 50 meter høje observatorium, da de betragter vulkantoppen som helligt land.
Højesteret sagde god for byggeriProtesterne tog til i styrke i 2014, da demonstranter fik spoleret en ceremoni, der skulle have markeret begyndelsen på byggeriet.
Projektet blev sat i bero året efter, da demonstranter blokerede indfaldsvejen til vulkanen.
I november sidste år sagde højesteret på Hawaii alligevel god for at bygge kæmpeteleskopet Thirty Meter Telescope (TMT).
I går lokal tid ville myndighederne lukke vejen mod Manua Kea for at begynde at bringe byggeudstyr til vulkantoppen.
Men mandag ved daggry mødtes en gruppe oprindelige hawaiianere, kupunaer, også kaldet ældste.
Flere sad på stole og havde bundet sig sammen med hinanden for at blokere vejen.
/ritzau/FacebookTwitterKopier linkEmner:Hawaii|Videnskab|Højesteret




https://www.dr.dk/nyheder/udland/demokrater-svarer-trump-igen-svage-hjerner-og-ledere-udfordrer-vores-loyalitet-til

UdlandDemokrater svarer Trump igen: 'Svage hjerner og ledere udfordrer vores loyalitet til vores land'Alexandria Ocasio-Cortez, Ilhan Omar, Ayanna Pressley og Rashida Tlaib kommenterer alle Donald Trumps angreb.
16.
juli 2019 kl.
06.
13Bemærk: artiklen er mere end 30 dage gammelLæs opDe fire kvindelige, demokratiske kongresmedlemmer, der har været genstand for angreb fra USA's præsident, Donald Trump, svarer igen.
På en pressekonference skiftedes de fire kongresmedlemmer Alexandria Ocasio-Cortez fra New York, Ilhan Omar fra Minnesota, Ayanna Pressley fra Massachusetts og Rashida Tlaib fra Michigan til at kommentere Trumps kontroversielle udtalelser.
- Svage hjerner og ledere udfordrer vores loyalitet til vores land for at undgå at debattere politikken, siger Ocasio-Cortez til pressekonferencen ifølge nyhedsbureauet Reuters.
- Dette er agendaen for hvide nationalister.
Det er lige meget, om det sker i chatfora, på national tv eller som nu i Det Hvide Hus' have, siger Ilhan Omar til pressekonferencen ifølge det amerikanske medie CNN.
'De burde tage hjem'Søndag skrev Trump på Twitter, at "progressive, kvindelige, demokratiske kongresmedlemmer, der oprindeligt kommer fra lande, hvis regering er en katastrofe, burde tage hjem og ændre det.
"Trump nævnte ikke, hvilke fire der var tale om, men de amerikanske medier mener, at der er tale om de fire førnævnte kvinder.
Af de fire kvinder er det kun Ilhan Omar, som er født uden for USA.
Hun ankom til Minneapolis i 1997 som flygtning fra Somalia.
De øvrige tre er født i USA.
Ayanna Pressley er afrikansk-amerikaner, Rashida Tlaib er datter af palæstinensiske indvandrere, og Alexandria Ocasio-Cortez' forældre har begge puertoricansk baggrund.
- Han personificerer ikke den ynde, empati, medfølelse eller integritet, som det kræver at sidde i præsidentstolen, og som det amerikanske folk fortjener, siger Ayanna Pressley til konferencen ifølge CNN.
- Vi kan ikke tillade, at præsidentens hadefulde handlinger distraherer os fra det kritiske arbejde, det er at holde Trump-administrationen ansvarlig for de inhumane forhold, der er ved grænsen, siger Rashida Tlaib.
Trump forsvarer tweetTrumps udtalelser har skabt massiv kritik og forargelse, men trods kritikken forsvarede Trump sine tweets mandag.
- Hvis man hader sit land og man ikke er glad her, kan man rejse, lød det fra præsidenten til et møde i Det Hvide Hus ifølge nyhedsbureauet AP.
- Man kan rejse lige med det samme.
Jeg aner ikke, hvem der skulle savne dem.
Præsident Trump mener ikke selv, at hans udtalelser er racistiske.
Trump udtalte også, at han ikke ser udtalelserne som racistiske.
- Det (kritikken, red.
) påvirker mig ikke, fordi mange er enige med mig, sagde Trump.
Flere fordømmer tweetMange af de demokratiske præsidentkandidater har taget afstand fra Trumps bemærkninger.
- Lad os være helt på det rene med, hvad denne afskyelige kommentar er: et racistisk og fremmedfjendsk angreb på demokratiske, kvindelige kongresmedlemmer, skriver senator Elizabeth Warren på Twitter.
Den demokratiske formand for Repræsentanternes Hus, Nancy Pelosi, siger mandag, at hun vil sætte en resolution til afstemning i kammeret, der fordømmer Trumps tweet.
Ifølge Pelosi er Trump "gået under sin egen lave standard ved at bruge modbydeligt sprog om kongresmedlemmer".
Flere republikanere har også taget afstand fra præsidentens udtalelser.
Senator Susan Collins opfordrer Trump til at slette Twitter-angrebet fra søndag.
Collins betegner det som "langt over stregen".
/ritzau/FacebookTwitterKopier linkEmner:Donald Trump (politiker)|Nancy Pelosi (politiker)|USA|Twitter|CNN




https://www.dr.dk/nyheder/politik/miljominister-laegger-op-til-fortsat-brug-af-gift-der-skader-bier

PolitikMiljøminister lægger op til fortsat brug af gift der skader bierS har før kritiseret dispensation til pesticid, der skader bier.
Nu lægger minister op til ny dispensation.
Danmarks Naturfredningsforening er skuffet over, at S-regeringen ikke vil forbyde gift, der skader bier (arkivfoto).
16.
juli 2019 kl.
06.
22Bemærk: artiklen er mere end 30 dage gammelLæs opI opposition kritiserede S flere gange den daværende regering for at give dispensation til brug af sprøjtemidlet neonikotinoider.
Men nu lægger miljøminister Lea Wermelin (S) op til uændret praksis, skriver Politiken.
I et svar til Folketinget undlader hun at svare på, om hun vil tage initiativ til at indføre et totalforbud mod neonikotinoider i Danmark, så der ikke længere kan gives dispensation til eksempelvis bejdsning af frø til sukkerroer.
I stedet skriver ministeren, at 'Miljøstyrelsen fører en stram dispensationspraksis'.
Dermed læggerhun op til uændret praksis på området.
Læs også:Bi-dræbende giftstoffer kan blive forbudte efter EU-analyseSprøjtemidlet er forbudt i EU, men i Danmark kan man få dispensation.
Forskning har vist, at det kan skade biers nervesystem og deres evne til at orientere sig, finde mad og reproducere sig.
Bestanden af bier er faldet i de senere år.
Af Miljøstyrelsens hjemmeside fremgår det, at det er styrelsens 'faglige vurdering, at den begrænsede danske anvendelse af midlerne ikke udgør en risiko for bier'.
I Danmarks Naturfredningsforening er præsident Maria Reumert Gjerding både ærgerlig og skuffet over, at den nyudnævnte miljøminister ikke lægger op til forandring.
- Jeg havde en klar forventning om, at S ville gribe ind og ændre den praksis, vi så under den tidligere regering, siger hun.
Inden valget udtrykte daværende S-miljøordfører Christian Rabjerg Madsen flere gange utilfredshed med, at VLAK-regeringen fulgte Miljøstyrelsens anbefalinger og uddelte dispensationer.
/ritzau/FacebookTwitterKopier linkEmner:Christian Rabjerg (politiker)|Lea Wermelin (politiker)|Socialdemokraterne|Miljøstyrelsen|Insekter




https://www.dr.dk/nyheder/udland/knald-eller-fald-i-europa-parlamentet-eus-nye-chef

Kamp om EU-topposterSe temaUdlandKnald eller fald i Europa-Parlamentet for EU's nye chef Hvis ikke hun bliver godkendt i dag, er der dømt ny krise i EU.
Ursula von der Leyen skal tirsdag formiddag debattere med Europa-Parlamentet.
Af Camilla Markvardsen16.
juli 2019 kl.
06.
48Bemærk: artiklen er mere end 30 dage gammelLæs opDet tog 50 timer at blive enige om Ursula von der Leyen.
Men hvis der er nogen, der tror, at kampen om et af Europas mest magtfulde job er slut, kan de tro om igen.
For godt nok har EU's 28 stats- og regeringchefer nomineret den tyske forsvarsminister til topposten som formand for Europa-Kommissionen.
Men hun mangler den afgørende godkendelse i Europa-Parlamentet, og der er lagt op til en gyser ved afstemningen klokken 18 i dag.
Læs også:Mød EU’s (måske) kommende kommissionsformand: Tysk læge har fået EU ind med modermælkenSkuffede socialdemokraterUrsula von der Leyen skal have et absolut flertal blandt de omkring 750 parlamentarikere i dag.
Hun er kristenkonservativ ligesom den største politiske gruppe i parlamentet, men hun har brug for mange flere stemmer.
Og i den næststørste gruppe, den socialdemokratiske, er der stor skuffelse over, at EU-landene har peget på Ursula von der Leyen - og ikke den hollandske socialdemokrat Frans Timmermans.
- Skuffelsen skyldes især, at det ikke blev en socialdemokratisk kandidat.
Så lige nu er gruppen splittet i to, siger Christel Schaldemose (S), medlem af Europa-Parlamentet.
Christel Schaldemose vil selv stemme på Ursula von der Leyen på trods af, at den tyske kandidat er borgerlig.
- Hun er en del af en pakkeløsning, hvor vi får placeret danske Margrethe Vestager højt i EU's ledelse.
Desuden virker hun kompetent, hun er overraskende klimaambitiøs og så er hun kvinde, siger Christel Schaldemose.
Ikke klimaambitiøs nok for venstrefløjenLængere ude på venstrefløjen, hos socialisterne og i gruppen De Grønne, er der ikke opbakning til Ursula von der Leyen.
Heller ikke selvom hun kan blive den første kvindelige formand for Europakommissionen.
- Vi ser gerne flere kvinder i EU's ledelse, men det kan ikke være det eneste krav.
Vi vægter højt, at vi får en kommissionsformand, der kan stiller klimakrav til medlemslandene, siger det nyvalgte parlamentsmedlem Kira Marie Peter-Hansen (SF).
Modsat Socialdemokraterne mener hverken De Grønne eller socialisterne, at Ursula von der Leyen er klimaambitiøs nok.
Mindsteløn en torn i øjet på danskerePå højrefløjen i Europa-Parlamentet ser Ursula von der Leyen også ud til at kunne trække nogle stemmer hjem - i hvert fald har den italienske indenrigsminister, Matteo Salvini, og hans parti, Lega, været positiv.
Men den EU-kritiske gruppe Identitet og Demokrati, som også Dansk Folkeparti er med i, er splittet.
- Jeg stemmer imod von der Leyen, fordi hun ønsker mere EU, og jeg er gået valg på det modsatte.
Jeg ønsker ingen EU-hær og EU-mindsteløn, som hun har argumenteret for, siger Peter Kofod (DF).
Netop Ursula von der Leyens ønske om en mindsteløn på tværs af medlemslandene vækker bekymring hos flere danske parlamentarikere - også Kira Marie Peter-Hansen (SF) og Christel Schaldemose (S).
- Det er meget vigtigt, at den bliver udformet, så den passer til vores danske model, og det kan jeg godt være bekymret for, om den gør, siger Schaldemose, der alligevel bakker op om von der Leyen.
Vestager er et issue for de liberaleNår Ursula von der Leyen i dag skal skaffe sig flertal i Europa-Parlamentet, er det også afgørende, hvordan parlamentets tredjestørste gruppe, den liberale Renew Europe (tidligere ALDE), stemmer.
Og som det ser ud nu, er den liberale ledelse positiv over for von der Leyen - noget der var stor usikkerhed om så sent som i sidste uge.
Men Ursula von der Leyen har bekræftet, at de liberales kandidat, Margrethe Vestager, bliver en del af hendes øverste ledelse, siger Morten Løkkegaard (V), der er næstformand i Renew Europe:- Det er hamrende vigtigt for den liberale gruppe, at den politik, vi har forhandlet om, bliver rodfæstet - også i en person, der er liberal, nemlig Margrethe Vestager.
Det er planen, at Margrethe Vestager (R) bliver næstformand i Europa-Kommissionen og sidestillet med den anden næstformand, Frans Timmermans.
Kan udløse ny krise i EUDe danske parlamentarikere tør ikke spå om resulatet ved afstemningen i dag, kun at det bliver snært.
Bliver Ursula von der Leyen ikke godkendt i Europa-Parlamentet, tvinger det EU-landenes stats- og regeringschefer til at finde en ny kandidat.
Christel Schaldemose (S) anslår, at 75 procent af de europæiske socialdemokrater vil ende med at stemme ja til von der Leyen i sidste ende - også for at afværge endnu en krise i EU:- Hvis parlamentet hælder hende ned ad brættet, vil der ikke komme en ny formand før på den anden side af sommerferien, og det vil skade det europæiske samarbejde.
Derfor håber jeg, at en del vil tænke sig om og støtte hende - også selvom de ikke er 100 procent enige.
Det er jeg heller ikke selv.
Læs også:OVERBLIK: Her er de fem topfolk i EuropaFacebookTwitterKopier linkEmner:Christel Schaldemose (politiker)|EU|Europa-Kommissionen|EU-forhold|Italien




