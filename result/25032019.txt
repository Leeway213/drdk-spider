https://www.dr.dk/nyheder/politik/laegemangel-eksploderet-i-venstres-regeringstid-det-er-da-en-rigtig-aergerlig

PolitikLægemangel eksploderet i Venstres regeringstid: 'Det er da en rigtig ærgerlig udvikling'Sundhedsministeren ærgrer siger over, at lægemanglen i yderkommunerne er tredoblet siden 2015.
- Vi har taget en række initiativer, som heldigvis har virket.
Ellers havde der stået flere danskere uden en læge i dag, siger sundhedsminister Ellen Trane Nørby (V).
Af Morten Henriksen og Nicolas Nielsen25.
mar.
2019 kl.
22.
43Bemærk: artiklen er mere end 30 dage gammelLæs op- Vi skal gøre noget mere.
Sådan lød det fra Lars Løkke Rasmussen (V) på DR1 to dage før folketingsvalget i 2015.
Og det, Venstre-formanden lovede han ville gøre noget ved, var lægemanglen i yderområderne, som allerede for fire år siden stod højt på den politiske dagsorden.
- Det handler om, at vi svigter udkantsdanmark, fastslog Lars Løkke Rasmussen.
Men nu viser nye tal, at lægemanglen i yderkommunerne er blevet markant forværret, mens Løkke har været statsminister.
Faktisk er lægemanglen i landets 30 yderkommuner blevet tredoblet.
Således var der i 2015 cirka 31.
000 borgere, der ikke havde egen fast læge i en af de 30 kommuner, mens tallet nu er vokset til over 93.
000.
De borgere er i stedet henvist til lægebehandling på såkaldte udbuds- og regionsklinikker, der de senere år er skudt op flere steder rundt om i landet.
Sundhedsminister Ellen Trane Nørby (V) erkender, at det er gået den forkerte vej, og begrunder det med, at der er blevet uddannet for få praktiserende læger gennem en årrække.
Men hun forsikrer om, at udviklingen havde været endnu værre, hvis det ikke havde været for regeringen:- Med vores initiativer på arbejdsmarkedet har vi formået at fastholde over 60 praktiserende læger, selv om de havde meldt ophør.
Det er omkring 100.
000 patienter, som ellers ville have stået uden deres egen praktiserende læge.
- Så vi har taget en række initiativer, som heldigvis har virket.
Ellers havde der stået flere danskere uden en læge i dag, siger Ellen Trane Nørby.
Ærgerlig udviklingTager du ansvaret for, at der har været den her tredobling af patienter uden adgang til egen fast læge i udkantskommunerne, mens I har haft regeringsmagten?
- Vi har sådan set uddannet flere praktiserende læger, mens vi har haft regeringsmagten.
Det er der desværre tidligere regeringer, der ikke har gjort.
Under den tidligere Helle Thorning-Schmidt-ledede regering blev der kun oprettet 12 uddannelsesstillinger ekstra til alment praktiserende læger, siger Ellen Trane Nørby, der dog erkender, at det også er gået den forkerte vej med lægemanglen de seneste fire år.
- Det er da en rigtig ærgerlig udvikling.
Vi har alt for stor geografisk ulighed i sundhed.
Vi har nogle områder - blandt andet når vi taler lægedækningsudfordringer - hvor regionerne ikke har løst opgaven.
Hvor meget ansvar tager du og din regering på jer for den her meget skæve geografiske udvikling?
- Jamen, vi har taget ansvar fra dag et.
Vi har taget en lang række initiativer.
Havde vi ikke taget de initiativer, så havde situationen set langt værre ud.
Men vi er ikke i mål endnu, og derfor tager vi også yderligere initiativer med sundhedsreformen.
Både med nærhedsfonden, hvor vi ekstraordinært løfter med seks milliarder kroner og investerer i moderne lægehuse, som også gør det attraktivt for lægerne at slå sig ned over hele landet.
Men også ved at uddanne flere praktiserende læger, siger Ellen Trane Nørby og tilføjer:- Og så sidder vi lige nu og forhandler om der ikke er nogle af de alment praktiserende læger, som i dag er ansat på sygehusene, gennem orlovsordninger og andet, der kan komme ud og virke som praktiserende læger i en lægepraksis, der hvor der er mangel.
Det vil kunne virke her og nu.
Får stadig lægebehandlingMen hvad er problemet.
For selv om 93.
000 borgere i yderkommunerne ikke har en fast læge, får de jo lægebehandling på en udbuds- eller regionsklinik?
- Jeg så gerne, at alle danskere var knyttet op på en fast, praktiserende læge.
Jeg tror, det giver en større tryghed, at man ved, hvem ens læge er, og at lægen følger en og ens familie.
Ikke bare i en kortere periode, men igennem en længere årrække, siger sundhedsministeren, der ser flere problemer ved udbudsklinikkerne:- Det er almen medicinere, men det er ikke sådan, at man oplever, at de nødvendigvis er der i årevis og i årtier.
På den måde er der rigtig mange patienter, der oplever, at man skal fortælle sin sygehistorie om og om igen.
Det er jo det, der er værdien i det system, vi har i Danmark med en fast praktiserende læge, at man har en læge der følger en gennem en årrække.
Bonus i udkantslægerEt af jeres løsningsforslag har været at øge betalingen til lægerne i udkantsområderne, så de får lidt flere penge per patient end lægerne i de større byer.
Men siden bonusordningen trådte i kraft i 2018, er lægemanglen steget fra 84.
000 til nu altså 93.
000 patineter, der står uden fast læge.
Er det tegn på, at bonusordningen ikke har virket?
- Nej, det er det ikke.
Vi kan endnu ikke gøre op, om bonusordningen har virket.
Det, vi kan se, er, at den lange række af initiativer, vi har taget, har gjort, at situationen ikke er lige så slem, som den ellers ville have været, fastslår Ellen Trane Nørby.
FacebookTwitterKopier linkEmner:Ellen Trane Nørby (politiker)|Helle Thorning-Schmidt (politiker)|Venstre|Læger|DR1




https://www.dr.dk/nyheder/indland/mads-brugger-om-klage-fra-amnesty-vi-har-ikke-ringet-til-amalie-have-dagligt-det-er

IndlandMads Brügger om klage fra Amnesty: 'Vi har ikke ringet til Amalie Have dagligt.
Det er et helt vanvittigt postulat'Radio24syvs programchef afviser, at 'Den korte radioavis' har kørt hetz mod blogger og aktivist.
Mads Brügger afviser, at satireprogrammet 'Den korte radioavis' har kørt hetz mod aktivisten Amalie Have, som organisationen Amnesty har kritiseret dem for.
 Af Sandra Meersohn Meinecke25.
mar.
2019 kl.
22.
23Bemærk: artiklen er mere end 30 dage gammelLæs opSatireprogrammet 'Den korte radioavis' på Radio24syv har ifølge organisationen Amnesty chikaneret og kørt hetz mod blogger og kønsaktivist Amalie Have med telefonopkald i ugevis.
Men den kritik afviser radiostationens programchef på Radio24syv Mads Brügger.
- De har ringet til Amalie Have en fire-fem gange fra programmet og lagt en besked på hendes telefonsvarer.
Det, synes jeg, er ret fredsommeligt, siger han.
Ifølge kritikken fra Amnesty, så har bloggeren dog fået opkald flere gange dagligt i ugevis - både under og uden for sendetid.
- Det passer simpelthen ikke.
Det er et helt vanvittigt postulat, som jeg på det skarpeste vil afvise.
Amnesty International har sendt et brev til radiostationen, hvor de opfordrer dem til at stoppe med at ringe til Amalie Have og pille de indslag, hvor hun er med, ned.
- Indslagene med Amalie Have har været nogle bittesmå segmenter i timelange satireprogrammer, siger Mads Brügger og understreger, at de ikke kommer til at opfylde de krav, som Amnesty stiller om at fjerne programmer fra hjemmesiden.
Hvis medier skal gøres ansvarlige for, hvad folk kan finde på efter at have læst en artikel, set et program eller hørt et radioprogram, så går al offentlig debat jo i stå.
Mads Brügger, chefredaktør Radio24syvEn anden del af kritikken fra Amnesty lyder på, at Amalie Have har modtaget trusler fra lyttere efter, at programmets fiktive hovedperson Kirsten Birgit angiveligt har sendt sin såkaldte troldehær på de sociale medier efter hende.
Den påstand afviser Mads Brügger også.
- Det har hun (Kirsten Birgit red.
) aldrig sagt.
Det har jeg dobbelttjekket med redaktionen.
Det er ikke blevet sagt, siger han.
Læs også:Amnesty om 24syv-satire: 'Alle skal kunne grine ad sig selv, men her er satiren blevet til hetz'- Det må være dem, som har fået den tossede idé at kontakte Amalie Have med ubehagelige beskeder og trusler, der har ansvaret, siger han og tilføjer, at hvis Amalie Have har modtaget trusler om voldtægt, skal hun gå til politiet og ikke til Amnesty.
- Man skal i hvert fald ikke skyde skylden på det medie, der har sendt et satireprogram.
Hvis medier skal gøres ansvarlige for, hvad folk kan finde på efter at have læst en artikel, set et program eller hørt et radioprogram, så går al offentlig debat jo i stå.
Amalie Have sendte følgere efter Lukas Graham'Den Korte Radioavis' begyndte at interessere sig for Amalie Have, da hun opfordrede sine 86.
000 følgere på Instagram til at få sangeren Lukas Graham til trække en coverindspilning af XXXTentacions sang 'SAD!
' tilbage, fordi XXXTentacion er anklaget for voldtægt.
- Satire skal helst sparke op ad og generelt slå på nogen, som er stærkere end en selv.
Det er idealet for satire.
- Den her satire om Amalie Have er klokkeklar.
Hun er blogger, aktivist og en stemme i debatten.
Hun har brugt sin tyngde og indflydelse på sociale medier til at presse Lukas Graham - en af landets største sangere - til at trække et covernummer tilbage.
Det fik 'Den Korte Radioavis' til at tjekke om "Amalie Have praktiserer, hvad hun selv prædiker" ved at se på hendes egne playlister på Spotify.
Her fandt satireprogrammet flere musikere på playlisten, der også har været anmeldt for vold.
- Der er sågar en morder i blandt.
Så med andre ord afdækker de, at Amalie Have er en hykler, som er et af formålene med satire.
At Amnesty nu forvandler det til en hetz, det, synes jeg, er stærkt overdrevet.
- Jeg kan slet ikke se, hvad Amnesty laver i en sag som den her.
Faktisk synes jeg, at Amnesty er ved at gøre noget af det stik modsatte af, hvad jeg ville regne med, at de interesserede sig for, siger Mads Brügger.
FacebookTwitterKopier linkEmner:Lukas Graham (musiker)|Radio24syv|XXXTentacion (musiker)|Humor|Spotify




https://www.dr.dk/sporten/tennis/faerdig-i-miami-wozniacki-taber-til-favoritdraeber

TennisFærdig i Miami: Wozniacki taber til favoritdræberCaroline Wozniacki blev mandag sendt ud af Miami Open, da hun tabte i tre sæt til Hsieh Su-Wei fra Taiwan.
Wozniacki er færdig ved Miami Open.
25.
mar.
2019 kl.
23.
36Bemærk: artiklen er mere end 30 dage gammelLæs opCaroline Wozniacki måtte sent mandag dansk tid sige farvel til WTA-turneringen Miami Open.
Her blev den danske tennisstjerne besejret af verdens nummer 27 fra Taiwan, Hsieh Su-Wei, der i femte forsøg i karrieren lykkedes med at besejre Wozniacki.
Su-Wei vandt kampen 6-3, 6-7 (0/7), 6-2 og er dermed klar til kvartfinalen efter også at have sendt verdensetter Naomi Osaka ud tidligere i turneringen.
Caroline Wozniacki var to point fra at tabe kampen ved stillingen 6-5 til Hsieh Su-Wei i andet sæt, men Wozniacki fightede sig tilbage og vandt sættet i tiebreak bagefter.
I tredje sæt gik Wozniacki dog fuldstændig ned og måtte vinke farvel til Miami Open i ottendedelsfinalen.
Wozniacki lagde ud med at holde sin serv, men det samme gjorde Su-Wei rent og brød bagefter danskeren.
Læs også:Tennistalentet Tauson tager endnu en titelWozniacki svarede dog hurtigt igen og brød til 2-2 efter et par dobbeltfejl af Su-Wei, og danskeren servede sig efterfølgende foran i kampen.
Hsieh Su-wei udlignede og i det næste serveparti måtte Wozniacki slide længe, inden det endte med et brud og 4-3-føring til Su-Wei, og farmand Piotr Wozniacki måtte give råd i pausen.
Su-Wei havde noget nemmere ved at holde sin serv og bragte sig foran 5-3, men Wozniacki var nede med to sætbolde efterfølgende.
Dem overlevede danskeren, men Su-Wei endte med at bryde og tage første sæt 6-3.
Kræfterne slap opWozniacki svarede igen med det samme og brød til 1-0 i andet sæt og bragte sig foran 2-0 i egen serv.
Herefter holdt begge spillere deres server, og Wozniacki bragte sig foran 3-1 og sikrede sig to breakbolde.
De blev misbrugt, og Su-Wei reducerede i stedet til 2-3 og brød til 3-3.
Det blev 4-4, inden Su-Wei øgede til 5-4 og kunne have sikret sig sejren ved at bryde Wozniacki bagefter.
Danskeren sled sig dog tilbage på 5-5 og 6-6 i egen serv, og hun sikrede sig et tredje sæt ved at vinde med 7-0 i den efterfølgende tiebreak.
Så var det som om, at kræfterne var sluppet op i tredje sæt, hvor Wozniacki blev brudt to gange og kom bagud 0-3.
Det blev 1-4 og 2-5 i Wozniackis servepartier, inden Hsieh Su-Wei servede sættet og kampen hjem.
/ritzau/FacebookTwitterKopier linkEmner:Caroline Wozniacki (tennisspiller)|Piotr Wozniacki (tennistræner)|Tennis|Miami|Taiwan




https://www.dr.dk/nyheder/udland/ekspert-gaza-optrapning-er-daarlig-timing-netanyahu

UdlandEkspert: Gaza-optrapning er dårlig timing for NetanyahuDen israelske premierminister, Benjamin Netanyahu, må rejse tidligt hjem fra USA, men nåede at få en vigtig politisk sejr.
Benjamin Netanyahu rejser hjem fra et besøg hos præsident Trump efter et raketangreb i Israel.
Af Sean Coogan25.
mar.
2019 kl.
21.
50Bemærk: artiklen er mere end 30 dage gammelLæs opDen israelske premierminister, Benjamin Netanyahu, afbryder i dag sit statsbesøg i Washington D.
C.
tre dage før tid, efter en raket fra Gaza tidligt i morges sårede syv mennesker i det centrale Israel.
I eftermiddag begyndte israelsk militær at angribe mål i Gaza, og Netanyahu slog fast, at den israelske gengældelse ville være hård.
Læs også:Israel slår igen: Bomber Gaza efter raketangrebKonfliktoptrapningen finder sted blot to uger før parlamentsvalget i Israel, hvor meningsmålingerne peger på et tæt valg for Netanyahu, der samlet set har været premierminister i Israel i næsten 13 år.
Det er dårlig timing for Netanyahu, at konfliktoptrapningen kommer under hans besøg i USA, lyder det fra Jakob Egholm Feldt, professor i i globalhistorie på Roskilde Universitet.
- Rejsen til USA skulle egentlig nok være tænkt som et stærkt rygstød til ham i forhold til valgkampen, siger professoren, der kalder afbrydelsen af besøget et drastisk skridt fra Netanyahus side.
Optrapning kan gå imod NetanyahuDer er heller ikke grund til at forvente, at Netanyahus varslede gengældelse automatisk gavner ham, siger professoren, der peger på, at både venstre- og højrefløjen i Israel kritiserer ham for ikke at håndtere situationen i Gaza ordentligt.
Og kommer det til israelske dødsfald, kan det hurtigt udvikle sig kritisk for Netanyahu, lyder vurderingen.
- Der er ikke nogen sikkerhed for, at det at vise handlekraft i forhold til Gazastriben overhovedet er en god ting for Netanyahu.
Det er en langt mere usikker ting end at vise sig som en international statsmand, siger professoren.
- Det, at han optræder som en stor international statsmand, der kender Trump og har stærke relationer rundt omkring i verden, er et af hans stærkeste kort i Israel, siger Jakob Egholm Feldt, som blandt andet har forsket i israelsk historie.
Israel har aldrig haft en bedre ven end dig, lød det i dag fra en glad Netanyahu.
Fik en sejr med hjemMen inden afrejsen fik Netanyahu en gave af de større med fra præsident Trump.
Den amerikanske præsident underskrev nemlig et dekret, hvor USA anerkender Israels suverænitet over Golanhøjderne.
- Det har været længe undervejs.
Det skulle have været gjort for årtier siden, sagde Trump, da han underskrev dekretet, mens Netanyahu betegnede det som "en historisk dag".
Læs også:Donald Trump vil anerkende omstridt bjergområde som IsraelsAnerkendelsen er "en vaskeægte symbolsk politisk sejr", siger Jakob Egholm Feldt.
Golanhøjderne er et bjergområde i det sydvestlige Syrien, som blev besat af Israel under Seksdageskrigen i 1967 og annekteret i 1981.
Men annekteringen er aldrig blevet anerkendt af verdenssamfundet.
Golanhøjderne ligger på grænsen mellem Israel og det sydvestlige Syrien.
Området er strategisk vigtigt, fordi man mange steder kan se ud over store dele af Israel.
Mødt af kritikBeslutningen fra præsident Trump udgør "et dramatisk skifte" fra USA's side, beretter nyhedsbureauet Reuters.
For tre år siden, mens præsident Obama sad i Det Hvide Hus, stemte USA for en resolution i FN's sikkerhedsråd, der udtrykte dyb bekymring om, at Netanyahu havde erklæret, at Israel aldrig ville opgive Golanhøjderne, hvor omkring 20.
000 israelere har slået sig ned, skriver BBC.
Den nye kurs fra præsident Trump vækker i dag ligeledes kritik fra flere lande.
Rusland advarer om "ny bølge" af spændinger i Mellemøsten, mens Syrien kalder anerkendelsen et alvorligt angreb på Syriens suverænitet.
Ifølge Reuters har Tyrkiets udenrigsminister Mevlut Cavusoglu udtalt, at landet vil tage affære mod beslutningen, herunder i FN.
FacebookTwitterKopier linkEmner:Barack Obama (politiker)|Benjamin Netanyahu (politiker)|Israel|Forenede Nationer|Valg og folkeafstemninger




https://www.dr.dk/nyheder/udland/halloej-i-luften-british-airways-landede-i-det-forkerte-land

UdlandHalløj i luften: British Airways landede i det forkerte landEt fly fra British Airways satte hjulene på jorden i Edinburgh i stedet for Düsseldorf.
Flyet fløj ved en fejl fra City Airport i London til Edinburgh - til stor forvirring (arkivfoto).
Af Sean Coogan25.
mar.
2019 kl.
21.
17Bemærk: artiklen er mere end 30 dage gammelLæs opDet skabte forvirring blandt passagererne ombord på et British Airways fly i morges, da piloten kort efter landing bød dem velkommen i den skotske hovedstad, Edinburgh.
De havde nemlig købt billet fra London til den tyske by Düsseldorf.
Ifølge British Airways er forkert udfyldt papirarbejde årsagen til, at piloten landede flyet i Skotland i stedet for i den tyske lufthavn mere end 800 kilometer derfra, beretter The Guardian.
Dagen forinden havde flyet sluttet arbejdsdagen i Skotland, og fejlen skyldes derfor måske, at en ansat havde gentaget gårsdagens rejseplan, skriver BBC.
Det tyske flyselskab WDL Aviation stod for afgangen på vegne af British Airlines og siger til BBC, at de arbejder på at finde ud af, hvordan "den åbenlyse uheldige sammenblanding af flyplaner kunne opstå".
Ifølge det tyske selskab var passagererne på intet tidspunkt i fare.
Fandt først ud af fejlen ved ankomstIfølge 24-årige Sophie Cooke, som var ombord på flyet, troede passagerne, at der var tale om en joke fra pilotens side, da han bød passagerne velkommen i Edinburgh.
Efter henvendelser til kabinepersonalet fra forvirrede passagerer kom piloten ud og spurgte passagerne, hvor mange der skulle have været i Düsseldorf.
Det skulle alle passagererne, siger hun.
- Piloten sagde, at han ikke havde nogen anelse om, hvordan det var gået til.
Han sagde, at det aldrig var sket før, og at besætningen forsøgte at finde ud af, hvad de skulle stille op, siger Sophie Cooke til BBC.
Ifølge The Guardian tilbragte flyet to og en halv time på jorden i den skotske hovedstad, før flyet fløj afsted - denne gang i den rigtige retning.
Ifølge British Airways tog ansatte fra deres kundeserviceafdeling imod passagerne ved den forsinkede ankomst til Düsseldorf, og de kan se frem til at blive kontaktet personligt af flyselskabet.
Ifølge The Guardian har passagererne som minimum ret til 250 euro (omkring 1.
866 kroner) i kompensation, da flyet var ankom mere end fem timer for sent.
FacebookTwitterKopier linkEmner:British Airways|Tyskland|BBC|Flyselskaber|Edinburgh




https://www.dr.dk/nyheder/indland/bloggeren-signe-viser-sine-gaver-frem-og-betaler-sin-skat

IndlandBloggeren Signe viser sine gaver frem og betaler sin skatMange modtager gaver for at vise dem frem på sociale medier, men kan ikke finde rundt i skattereglerne.
Signe Mørkeberg Sjøstrøm har modtaget mange gaver takket være sine 20.
000 følgere og betaler sin skat.
Af Mette Richardt25.
mar.
2019 kl.
21.
23Bemærk: artiklen er mere end 30 dage gammelLæs opSigne Mørkeberg Sjøstrøm er forretningskvinde, mor til en treårig pige og blogger med omkring 20.
000 følgere.
Hun viser rundt i lejligheden på Nørrebro og udpeger ting, hun har fået forærende mod at vise det frem på sin blog.
I bloggen skriver hun om alt, hvad hun må have på hjertet - blandt andet det at være alenemor.
En babystol, plakater på væggen og gardiner er blandt de ting, hun har modtaget uden betaling for at gøre reklame for de forskellige virksomheders produkter, takket være sine mange følgere.
Helt gratis har tingene dog ikke været.
For Signe Mørkeberg Sjøstrøm har naturligvis betalt skat af de ting, hun har modtaget.
Men det var ikke nemt at gennemskue skattereglerne i starten.
Så Signe Mørkeberg Sjøstrøm hyrede en revisor, da hun begyndte at skrive og tage imod gaver for otte år siden.
- Jeg synes ikke, reglerne er så synlige.
Ud over revisoren findes der et blogforum, hvor man kan få råd og vejledning.
Men reglerne er svære at navigere rundt i, hvis man ikke lige ved, hvor man skal lede.
Der står ikke lige, i hvilken rubrik man skal skrive sine gaver ind, og hvordan, siger Signe Mørkeberg Sjøstrøm.
Signe Mørkeberg Sjøstrøm viser nogle af de ting, hun har fået i gave.
Mere overskuelige skattereglerDer er mange, der ikke kan finde rundt i reglerne og slet ikke er klar over, at de skal betale skat af gaverne, de får, for at vise ting frem på sociale medier.
Skattelovrådet vil i denne uge fremlægge deres første rapport om ’det tredje arbejdsmarked’, som området kaldes.
Der er jo ingen, der ønsker at snyde i skat, men hvis man ikke har et bagland, der kan hjælpe, så kan det være svært.
Signe Mørkeberg Sjøstrøm, bloggerIfølge rådet findes der 300.
000 personer i Danmark, der hverken er registreret som selvstændigt erhvervsdrivende eller lønmodtagere, men som tjener penge gennem honorarer og reklamegaver som e-sportsudøvere, fritidsmusikere, freelancere, bloggere eller youtubere.
Skatteminister Karsten Lauritzen mener, at de her personer arbejder i en skattemæssig gråzone, og han har nu bedt sine eksperter i Skattelovrådet om at gøre reglerne mere overskuelige.
Det mener Signe Mørkeberg Sjøstrøm er en rigtig god ide.
- Jeg tror, der er mange, der ikke er klar over, at de skal betale skat.
Det er ikke synliggjort særligt meget, og når man begynder på Instagram, så har man måske ikke nogen at sparre med.
- Der er jo ingen, der ønsker at snyde i skat, men hvis man ikke har et bagland, der kan hjælpe, så kan det være svært.
Så alt, der vil gøre det nemmere, er godt, siger Signe Mørkeberg Sjøstrøm.
Læs også:Skattejurist: Bloggere og influencere skal betale skat af altGaveregler er sværeHos bloggernetværket Bloggers Delight hilser man også ministerens forslag velkommen.
Det er særligt skattereglerne for gaver, der kan være svære, for der findes forskellige måder at tolke skattereglerne på det her område på, siger Henrik Akselbo, der er direktør i Bloggers Delight.
- Det er en god ide, hvis man kan gøre det endnu nemmere, så der er mindre at forholde sig til, og gør det nemmere at følge reglerne til punkt og prikke.
Bloggers Delight er netop et netværk, som hjælper deres bloggere med eksempelvis skatteindberetning.
Hvis de nye regler bliver indført, kan det hjælpe dem uden et netværk, lyder det.
- Så kan man i højere grad sikre, at alle i branchen indberetter korrekt til skat.
Og alt, der kan være med til at sikre, at vores branche lever op til reglerne og kører efter bogen, er som udgangspunkt et rigtig godt tiltag, siger Henrik Akselbo.
FacebookTwitterKopier linkEmner:Karsten Lauritzen (politiker)|Skatter og afgifter|Erhverv|Skat|Nørrebro




https://www.dr.dk/nyheder/politik/kort-se-laegemanglen-i-din-kommune

PolitikKORT Se lægemanglen i din kommuneI de 30 yderkommuner er der i alt over 93.
000 borgere uden en fast læge.
Af Nicolas S.
Nielsen og Morten Henriksen25.
mar.
2019 kl.
21.
00Bemærk: artiklen er mere end 30 dage gammelLæs opManglen på faste læger er nu så udtalt, at store grupper af borgere i en række kommuner ikke længere har adgang til en fast, praktiserende læge, som ejer sin egen klinik.
I stedet er de tilknyttet såkaldte udbuds- eller regionsklinikker, som enten private firmaer eller regionerne selv driver.
Her er lægerne ikke selv ejere, men ansat til at tage imod patienterne.
Og patienterne oplever oftere at komme ind til en forskellig læge fra gang til gang.
På kortet herunder kan du se, hvor mange borgere i hver enkelt af landets 98 kommuner, der er tilknyttet en udbuds- eller regionsklinik, og dermed ikke har adgang til en fast læge.
Tallene har Praktiserende Lægers Organisation trukket for DR Nyheder i det såkaldte yderregister under Sundhedsdatastyrelsen.
FacebookTwitterKopier linkEmner:Læger|Praktiserende Lægers Organisation|Sundhedsdatastyrelsen




https://www.dr.dk/nyheder/indland/amnesty-om-24syv-satire-alle-skal-kunne-grine-ad-sig-selv-men-her-er-satiren-blevet

IndlandAmnesty om 24syv-satire: 'Alle skal kunne grine ad sig selv, men her er satiren blevet til hetz'Satireprogrammet "Den korte radioavis" har ifølge Amnesty chikaneret kønsaktivisten Amalie Have med opkald flere gange dagligt i ugevis.
Amnestys kampagnerepræsentant Amalie Have har modtaget trusler fra lyttere, efter satireprogrammet "Den korte radioavis" på Radio24syv omtalte hende i en række udsendelser, mener organisationen.
Her er karakteren Kirsten Birgit Schiøtz Kretz Hørsholm (Frederik Cillius).
Af Sandra Meersohn Meinecke og Mads Korsager Nielsen25.
mar.
2019 kl.
21.
35 | opdateret 26.
mar.
2019 kl.
16.
46Bemærk: artiklen er mere end 30 dage gammelLæs opRettelse: Efter interviewet har Amnesty kontaktet DR og ændret generalsekretær Trine Christensens udsagn om, at Amalie Have skulle have bedt Radio24syv om at stoppe med at ringe.
Det er nemlig ikke korrekt.
Bloggeren Amalie Have har aldrig besvaret Radio24syvs henvendelser eller kontaktet dem.
Derfor er det oprindelige citat: "Hun har prøvet at sige til Radio24syv, at hun ikke vil kontaktes mere, men de er fortsat" i nedenstående artikel ændret til: "Hun har prøvet at sige til Radio24syv, at hun ikke vil kontaktes mere ved ikke at tage telefonen, men de er fortsat.
"Aktivist og debattør Amalie Have har modtaget trusler fra lyttere, efter hun er blevet omtalt i satireprogrammet "Den korte radioavis" i Radio24syv.
Det mener organisationen Amnesty International.
Desuden har programmet ifølge organisationen chikaneret Amalie Have med telefonopkald flere gange dagligt i ugevis - både under og uden for sendetid.
Hun har også modtaget trusler fra lyttere efter, at programmets fiktive hovedperson Kirsten Birgit angiveligt har sendt sin såkaldte troldehær - en gruppe af folk, der skriver på de sociale medier - efter hende.
Det har fået Amnesty International til at skrive et brev til Radio24syv, hvor de opfordrer dem til at stoppe med at ringe til Amalie Have og pille de indslag, hvor hun er med, ned.
Den 23-årige Amalie Have medvirker i Amnestys kampagne ’Lets Talk About Yes’, der handler om samtykke før sex.
Efter klagen har flere, herunder chefredaktør på Radio24syv, Mads Brügger, undret sig over, at Amnesty går ind i sagen, når organisationen har ytringsfrihed som en af deres mærkesager.
"Den korte radioavis" har foretaget opkaldene til Amalie Have, fordi hun har kritiseret Lukas Graham for at udgive en coverversion af den voldsanmeldte rapper XXXTentacions nummer "Sad" og opfordret sine 86.
000 følgere på Instagram til at gøre det samme.
Satireprogrammet mener, det er dobbeltmoralsk, da Amalie Have selv har rappere på sin playliste, der også har været anmeldt for vold.
DR har talt med Trine Christensen, som er generalsekretær hos Amnesty International, og spurgt hende, hvad hun mener, klagen og sagen handler om.
Hvad mener du, den her sag handler om?
- Det, der er sket, er, at Amalie Have, en ung kvinde, som er voldtægtsoverlever, var en del af vores rapport og kampagne om adgang til retfærdighed for voldtægtsoverlevere i Danmark.
- Inden lanceringen i marts, finder vi ud af, at hun har det rigtig skidt og er meget påvirket.
Hun fortæller os, at "Den korte radioavis" har ringet, ringet og ringet til hende.
Både direkte fra programmet, men også uden for sendetid.
- Der er lavet indslag i fem programmer, og det har sendt en masse vrede mennesker i hendes retning.
Hun har fået omkring 80-100 kommentarer, hvor nogle af dem er direkte trusler, som ”Du skal voldtages”.
Hvad ønsker I, at Radio24syv skal gøre?
- Vi går ind i sagen, skriver til 24syv og beder dem om at bremse det her, altså at stoppe med at ringe til Amalie Have, men vi opfordrer også til, at programmet bliver pillet ned.
- Vi har bedt dem pille programmerne ned fra hjemmesiden, fordi det er dem, der får andre, som åbenbart kalder sig "Kirstens Troldehær", til også at kontakte Amalie.
Nogle af beskederne er virkelig voldsomme og direkte trusler.
Derfor tænker vi, at det kan hjælpe den her sag.
Hvorfor blander Amnesty sig i, hvad medierne bringer?
- Jamen, det er klart.
Der er intet i vejen med satire, og ytringsfrihed er noget af det vigtigste, vi har.
Men her har 24syv jo et ansvar, når satiren bliver til - og fører til - chikane og afstedkommer trusler.
- Hun (Amalie Have red) er simpelthen så hårdt ramt med angstanfald og hjertebanken.
Hun har svært ved at sove.
Hun trak sin klumme til Berlingske tilbage, fordi hun er bange for, at de ("Den korte radioavis", red.
) også ville bruge den til at chikanere hende.
- Hun har prøvet at sige til Radio24syv, at hun ikke vil kontaktes mere ved ikke at tage telefonen, men de er fortsat.
Hvilke overvejelser har I haft, inden I tog det her skridt?
- Vi skal alle sammen kunne tåle noget røg.
Vi skal kunne grine ad os selv, men når man bliver ringet op så mange gange, og det ender med, at der kommer så mange trusler, så er vi forbi satiren.
- Så handler det her ikke længere om ytringsfrihed, men om hetz og chikane.
Desuden har vi lavet en større undersøgelse i 2017, der viste, at digital chikane netop er udbredt mod kvinder, der deltager i den offentlige debat.
- Det ender ofte med at intimidere dem og afholde dem fra overhovedet at deltage.
Ofte ender det også med angstanfald og søvnbesvær, og det er jo også præcist de ting, som også er sket for Amalie Have.
Men er det ikke usikker grund, I bevæger jer ud på, når I vil have et medie til at fjerne et program?
- Jeg synes, det er en debat, der er vigtig at tage.
Vi oplever gentagne gange, det viser vores egen research også, at er man kvindelig journalist, kvindelig politiker eller på anden måde en kvindelig debattør, så er det okay.
Så skal man kunne klare den her ofte seksualiserede hetz.
- Det er ikke det mest populære standpunkt, men det er en vigtig diskussion at få taget.
Amalie Have har valgt at træde frem og fortælle om sine oplevelser og prøver at sætte fokus på, hvordan samfundet ser på voldtægter.
Det har vi brug for mere af - ikke mindre.
Hvor står sagen lige nu?
- Det er en misforståelse i medierne, at der er tale om en retssag.
Det, vi har gjort, er, at vi har formidlet en kontakt mellem en advokat og Amalie.
- Det er ikke vores ekspertise at rådgive hende juridisk.
Om det bliver til en sag eller ej, det ved vi ikke.
Det er en sag mellem Amalie Have og Radio24syv.
- Det er ikke os, der betaler.
Det gør Amalie Have selv.
- Vi synes, Radio24syv har et ansvar.
Det ansvar har de svigtet i den her sag, fordi satiren er blevet til chikane og har afstedkommet trusler, som man har valgt ikke at reagere på.
- Det er værd at tale om, hvad man gør som medie og hvilket ansvar, man har.
Satire er vigtigt, men det er vel ikke meningen, at mennesker skal gå ned på det.
FacebookTwitterKopier linkEmner:Lukas Graham (musiker)|Radio24syv|XXXTentacion (musiker)|Humor|Amnesty International




https://www.dr.dk/mitliv/100-aarige-thyra-springer-stadig-ud-i-livet-vi-har-pligt-til-leve-fuldt-ud

Mit Liv100-årige Thyra springer stadig ud i livet: Vi har pligt til at leve fuldt udI dagens Danmark skal vi være bedre til at tage den mere med ro, mener Thyra.
Af Marie Louise Hagemeister25.
mar.
2019 kl.
20.
49Læs opThyra kan ikke huske en skid.
Det siger hun i hvert fald selv, mens hun grinende begraver sit hoved i hænderne.
28.
november 1918 står der på dåbsattesten, så det er måske ikke så mærkeligt, at navne og årstal sommetider driller hukommelsen.
Se 'I Danmark er jeg født' Serien 'I Danmark er jeg født' er et unikt Danmarksportræt, der følger en række danskere i deres første leveår og i den sidste tid.
For hvordan ser livet ud i Danmark, når man lige er kommet til verden, og når man nærmer sig endestationen?
'I Danmark er jeg født' er en programserie på fire afsnit.
Her følger vi blandt andre Thyra, som i dag er 100 år, og Karla på 110 år, som er den ældste nulevende kvinde i Danmark.
Du kan se programmet her på DR TV eller på DR1 kl.
20.
45.
Men noget husker hun nu alligevel, 100-årige Thyra Vadgaard.
I hvert fald er det printet ind i hovedet, at hun skal have noget ud af sit liv.
Selv for en på 100 år er livet for kort til bare at se til og lade gå.
Det var også derfor, at hun som 99-årig tog et supermandskostume på og sprang ud fra et fly i fire kilometers højde.
Det havde hun altid ønsket at prøve, og så er det ligemeget, at benene driller, og at en kørestol er en del af dagligdagen.
Så sådan blev det.
Nede på jorden stod venner, børn og børnebørn klar til at tage imod med flag og hurra-råb.
Og det er da også familien, der hver dag får Thyra til at springe ud i livet.
Dem, der giver livet mening og værd at leve.
Også når hukommelsen svigter.
Se Thyra springe i faldskærm, da hun var 99 år.
Ikke et liv uden sorgMen altså, så slemt står det nu heller ikke til med hukommelsen for Thyra.
Det er mest det nu og her, der kan blive glemt.
- Det er mest nye ting, jeg ikke husker.
De gamle minder sidder ligesom bedre fast.
Selv om livet for Thyra er lyst og fuld af glæde og kærlighed, går man ikke igennem et 100-årigt liv uden at møde mørket og stor sorg.
Det var faktisk allerede i en ung alder, at Thyra stiftede bekendtskab med den form for sorg, der kryber ind under huden og fjerner livsglæden.
Formentlig den største sorg, man som forældre kan møde.
Hun måtte nemlig begrave sin første datter, da datteren var fem år.
Hun hed Anne-Margrethe, men blev altid kaldt Tut.
Hun havde en kræftsvulst i rygmarvskanalen, som hun fik fjernet, da hun var tre måneder gammel.
- Der er mange ting, jeg ikke kan huske, men Tut glemmer jeg aldrig.
Det var slemt, da Tut døde.
Hun var sådan en bette sød trold.
Hun var glad og var tilfreds med livet, som det var.
- Hun vidste godt, hvordan det var.
Jeg tror godt, at syge børn er klar over det, når de er syge.
Hun var syg al den tid, vi havde hende.
Det er ikke rart.
Det er jo det bedste, man har.
Tut døde i december 1949, og i tiden efter røg Thyra ned i et sort hul.
Hun følte faktisk, at hendes liv var forbi.
Tut døde, da hun var fem år.
Det har været en stor sorg for Thyra.
Men så kom lyset tilbage.
I oktober 1950 fødte Thyra nemlig sit andet barn, Annette.
- Jeg var gået til bunds, hvis ikke hun var kommet.
Hun forlangte jo, at jeg skulle tage hensyn til hende.
Det var det, der fik mig til at komme tilbage til livet.
Senere kom hendes tredje pige, Anna.
Kærligheden voksede i hende igen.
Og hvis kærligheden ikke er der, kan man lige så godt lade være med at leve, mener Thyra.
- Hvis a Æ hat fået dem, var a gåen rapundus, lyder det på klingende nordjysk.
Den store kærlighedDet var nu ikke, fordi Thyra ikke havde mærket kærligheden inden da.
Hendes mand, Harald, mødte hun allerede som helt ung.
De gik i klasse sammen og blev hurtigt forelskede.
De vidste, at det skulle være dem.
Det var uden tvivl den store kærlighed.
Harald var den rolige.
Thyra den vilde.
Hun var elitegymnast på Ollerup Gymnastikhøjskole, og der var gang i kroppen hele tiden.
Og da Harald købte en motorcykel, så besluttede Thyra sig for at få et motorcykelkørekort.
For det meste var det Harald, der sad bagpå, når de skulle ud og køre.
Harald var ikke så stærk.
Han havde et defekt nervesystem, og det betød, at musklerne ikke fungerede, som de skulle.
Men med medicin levede han for det meste et helt normalt liv.
- Han var en virkelig dejlig og rar mand og en virkelig god far.
Men så kom han op i 80'erne, og så svigtede hukommelsen for alvor.
Han havde fået alzheimer.
Pludselig kunne han ikke kende hverken Thyra eller sine piger.
- Han gik helt i spåner.
Det var svært at se den mand, man elskede, pludselig ikke kunne noget.
- Vi lever kun én gang, og så skal man få det bedste ud af det.
Det synes jeg næsten, man har pligt til.
Thyra VadgaardI 2010 døde han.
Den eneste mand, Thyra nogensinde har kendt.
Bliv ved med at drømmeMen det betyder ikke, at Thyra er ensom.
Selv om livet for det meste går sin stille gang på det ældrecenter i Vollsmose i Odense, som i dag er hendes hjem.
- Nej, jeg har aldrig været ensom.
Mine børn har været gode til at besøge mig.
Jeg savner Harald, og ham kommer der aldrig nogen i stedet for.
Men ensom er jeg ikke.
Harald og Thyra var sammen fra de var helt unge.
Han døde i 2010, så de seneste ni år har Thyra været alene.
For Thyra handler det om at turde at kigge fremad.
Og gøre noget andet.
Som eksempelvis at springe i faldskærm.
- Man skal blive ved med at drømme, for hvis man mister drømmene, så mister man jo det hele.
Thyra er dog heller ikke bange for at sige farvel til livet.
Til drømmene.
Hun tror, man kun lever én gang, men det betyder alligevel ikke, at det hele bare er slut.
Så er det tid til gensyn.
- Jeg er ikke bange for at dø.
Jeg tror, Harald venter på mig på den anden side.
Jeg glæder mig til at se ham igen, og så kan vi sammen tage derhen, hvor vi skal være.
- Vi lever kun én gang, og så skal man få det bedste ud af det.
Det synes jeg næsten, man har pligt til.
Ifølge Thyra er det ikke så mærkeligt, at hun er nået dertil, hvor hun kan puste 100 lys ud på fødselsdagslagkagen.
Det er simpelthen fordi, hun har sagt ja.
Et ja til livet.
Thyra kender ikke til sociale medier og bruger aldrig internettet.
Hun blev født, da 1.
verdenskrig sluttede.
Men hvad har ændret sig mest de seneste 100 år, og hvad er hendes råd til ungdommen i dag?
Det har vi spurgt hende om.
FacebookTwitterKopier linkEmner:Sundhed og velvære|Odense|Ollerup|Vollsmose




https://www.dr.dk/nyheder/politik/laegemangel-i-udkantsomraaderne-er-tredoblet-under-lars-loekke

PolitikLægemangel i udkantsområderne er tredoblet under Lars Løkke Over 93.
000 borgere i yderkommunerne har nu ikke deres egen faste læge, viser nye tal.
Borgere i en række yderkommuner har i stigende grad været henvist til at gå til lægen på såkaldte udbuds- og regionsklinikker, fordi der ikke er nok læger, der ønsker at åbne en praksis i områderne.
Af Nicolas S.
Nielsen og Morten Henriksen25.
mar.
2019 kl.
21.
02Bemærk: artiklen er mere end 30 dage gammelLæs opSiden Lars Løkke Rasmussen kom til magten i 2015, er antallet af patienter i landets 30 yderkommuner, der ikke har adgang til egen fast læge, tredoblet fra 31.
000 i 2015 til nu 93.
000 patienter.
Det viser nye tal, som Praktiserende Lægers Organisation har trukket for DR Nyheder i det såkaldte yderregister under Sundhedsdatastyrelsen.
Patienterne er i stedet henvist til lægebehandling på de såkaldte udbuds- og regionsklinikker, der de senere år er skudt op flere steder rundt om i landet.
I Lolland Kommune er det kun godt halvdelen af borgerne, der har en fast læge.
Faste læger vs udbudsklinikkerDen klassiske praktiserende læge i Danmark køber et ydernummer af regionen, der giver ret til at drive en almen praksis.
Lægen er selvstændigt erhvervsdrivende og står selv for at ansætte sit personale.
Udbudsklinikkerne kan låne et ydernummer af regionen, hvis ingen praktiserende læger ønsker at købe ydernummeret og åbne en praksis.
Typisk låner firmaerne bag udbudsklinikkerne ydernummeret i en periode på 12-48 måneder.
Herefter ansætter de læger og personale i klinikken på midlertidige kontrakter.
Lægerne bliver altså lønmodtagere, og skal ikke håndtere administration mv.
Det er et kæmpe samfundsproblem, mener Christian Freitag, der er formand for Praktiserende Lægers Organisation (PLO).
- Når det særligt rammer nogle geografiske områder, som er langt fra byerne, så er det ekstra hårdt.
Der er mange, der ikke har så højt et uddannelsesniveau og som ikke forstår at bruge sundhedsvæsenet på den måde, andre mennesker forstår at bruge det.
Så det forstærker problemet, at det lige er i de områder, der især mangler læger, siger han.
Jeg kan ikke knipse de problemer væk, der er skabt gennem en årrække.
Ellen Trane Nørby, Sundhedsminister, VenstreS giver Løkke skyldenHos Folketingets største parti, Socialdemokratiet, betegner sundhedsordfører Flemming Møller Mortensen lægemanglen i yderområderne som "det største problem i vores sundhedsvæsen her og nu":- Hvis man har sin egen læge, understøtter det jo tilliden, sikkerheden og den relation, man har, når man skal drøfte sin sygdom og symptomer på sygdom.
Så det er en klar udfordring for de her næsten 100.
000 borgere, at de ikke har deres egen faste læge, siger han.
Artiklen fortsætter under grafikken.
Minister: Det går den forkerte vejI regeringen erkender sundhedsminister Ellen Trane Nørby (V), at situationen er "trist".
Er det en fiasko for jer, at I ikke har løst problemerne med lægemangel i de år, I har været i regeringen - men at det tværtimod er gået meget i den forkerte retning?
- Det er jo gået den forkerte vej, fordi der er blevet uddannet for få praktiserende læger gennem en årrække, siger Ellen Trane Nørby, og skyder et medansvar videre til Socialdemokratiet, der havde regeringsmagten i årene fra 2011 til 2015.
80 procent af de borgere, der ikke har egen fast læge, er bosat i yderkommunerne, viser tallene.
Værst ser det ud i Lolland Kommune, hvor knap 41 procent af borgerne ikke har en fast praktiserende læge.
17.
015 ud af 41.
615 borgere er således henvist til de fem udbudsklinikker i kommunen, som det private firma Nordic Medicare driver.
Borgerne har altså en læge - men de er bare ikke sikret, at det er den samme læge, de møder hver gang.
De oplever oftere at komme ind til forskellige læger.
- Det er klart, at når du besøger Danmarks største klinik, så kan der være en udfordring med at få den samme læge, hver gang du besøger klinikken, siger Nordic Medicares direktør, Christian Riewerts, med henvisning til deres store lægeklinik i Nakskov på Lolland.
Her er der 12 læger ansat til at betjene cirka 10.
500 patienter.
Sundhedsminister Ellen Trane Nørby (V) mener, at Socialdemokratiet har et medansvar for lægemanglen, fordi de ikke uddannede nok læger under deres regeringstid.
Direktør for lægeklinikker: Vi leverer høj kvalitetEn af forskellene er, at mens de praktiserende læger selv ejer deres ydernummer, der giver dem ret til at drive en almen praksis, så er lægerne i Nordic Medicares klinikker lønmodtagere og ansat på tidsbegrænsede kontrakter.
Det ser firmaets direktør Christian Riewerts også fordele i.
- Hvis ikke vi eksisterede, så ville vi (samfundet, red.
) have et kæmpe problem.
Vi løser et kæmpe problem, og vi er løsningen på det problem, der er i dag, siger han.
Direktøren fremhæver, at de på for eksempel klinikken i Nakskov har så mange læger ansat, at patienterne ofte kan komme til at tale med en læge, der er specialiseret i lige netop deres sygdom.
Men han erkender samtidig, at patienterne kan opleve at møde flere forskellige læger fra gang til gang.
- Ja, hvis vi bare giver den hurtigst mulige tid, og de (patienterne, red.
) ikke selv har givet udtryk for, at det er vigtigt, at de kommer ind til den sidste, faste læge, de var hos, ja, så får de bare den hurtigst mulige tid hos os, siger han og understreger, at kronisk syge patienter har adgang til en fast læge.
Nordic Medicare bryster sig samtidig af, at patienterne på deres store lægeklinikker har adgang til en perlerække af læger med forskellige kompetencer.
- Så har du fantastisk gode muligheder for at vælge den læge, du har lyst til, siger direktøren.
Politikere vil sikre borgere samme læge i mange årTilbage på Christiansborg ønsker et flertal af partierne - herunder både regeringen og Socialdemokratiet - at flere borgere får adgang til en fast praktiserende læge, altså en læge med egen praksis.
Alternativet med at henvise borgerne til private udbudsklinikker er ikke gangbart i længden, lyder det fra sundhedsministeren.
- Vi kan se, at nogle af lægerne kun er der i en kortere periode.
Hvis vi skal skabe den trygge, faste relation, der er i at have en egen praktiserende læge, så skal vi investere i at få flere praktiserende læger landet over.
Det er det, vi gør med sundhedsreformen, siger Ellen Trane Nørby.
Regeringen forhandler lige nu med støttepartiet Dansk Folkeparti om en sundhedsreform, der blandt andet skal sikre, at flere læger uddanner sig i almen medicin.
Det er en forudsætning for, at de kan slå sig ned og åbne en almen praksis.
Ellen Trane Nørby, hvad er problemet egentlig?
Borgerne har jo adgang til lægebehandling på udbudsklinikken?
- Jeg tror, det giver en større tryghed, at man ved, hvem ens læge er, og at lægen følger en og ens familie.
Ikke bare i en kortere periode, men igennem en årrække.
Det er også derfor, vi skal uddanne flere praktiserende læger, så vi kommer lægedækningsudfordringerne til livs.
Der er ikke kommet nok praktiserende læger, og en del af pilen peger da på os.
Christian Freitag, formand, PLO.
Regeringen: S bærer ansvaretSundhedsministeren skyder dog tilbage på Socialdemokratiet, når det handler om at tage ansvar for udviklingen.
- Jeg kan ikke knipse de problemer væk, der er skabt gennem en årrække.
- Jeg kan ikke gøre det om, at den regering som Mette Frederiksen (partiformand, Socialdemokratiet, red.
) var en del af, lavede 12 ekstra uddannelsesstillinger på de fire år, man havde regeringsmagten.
- Vi foreslår med sundhedsreformen 160 ekstra uddannelsesstillinger, ligesom vi har sat uddannelsespladserne op undervejs.
Derfor må man bare sige, at det er et langt, sejt træk, men der skal også handles her og nu.
Det er også det, vi gør, med sundehedsreformen, siger sundhedsministeren.
Ministerens kritik preller af på sundhedsordfører Flemming Møller Mortensen (S):- Det kommer regeringer jo altid med, når de har dårlig samvittighed over den politik, som er blevet ført.
Det, der står sort på hvidt, er, at der er sket en tredobling siden 2015, siger han.
S og PLO erkender medansvarMen har I socialdemokrater slet ikke et medansvar?
- Jeg tror, det her hus (Christiansborg, red.
) har et meget stort ansvar at bære i det hele taget.
Og jeg skal heller ikke fralægge mig, at Socialdemokratiet også har et ansvar.
Jeg kan blot sige, at siden 2015 er det gået helt galt, og det ser ud som om, det går helt galt ind i fremtiden også, siger Flemming Møller Mortensen.
Også i PLO er der en erkendelse af, at man kunne have taget mere ansvar, siger Christian Freitag.
- Der er ikke kommet nok praktiserende læger, og en del af pilen peger da på os.
Vi har ikke interesseret os nok for lægemanglen for fem og ti år siden.
Det er myndighedernes ansvar, at borgeren har adgang til en læge, men vi har sammen med andre et ansvar for, at vi står i den her situation i dag, siger han.
FacebookTwitterKopier linkEmner:Ellen Trane Nørby (politiker)|Flemming Møller Mortensen (politiker)|Læger|Socialdemokraterne|Lolland




https://www.dr.dk/sporten/tennis/bold-bold-wozniacki-taber-til-taiwaneser

TennisBOLD FOR BOLD Wozniacki taber til taiwaneserCaroline Wozniacki skal forsøge at besejre Hsieh Su-wei fra Taiwan, der er nummer 27 i verden.
Følg kampen her.
25.
mar.
2019 kl.
20.
58Bemærk: artiklen er mere end 30 dage gammelLæs opFacebookTwitterKopier linkEmner:Caroline Wozniacki (tennisspiller)|Miami|Taiwan




https://www.dr.dk/nyheder/regionale/fyn/doebefont-og-lur-sprogelever-laerer-tale-dansk-paa-museum

FynDøbefont og lur: Sprogelever lærer at tale dansk på museumEt nyt samarbejde rykker danskundervisningen ud af klasselokalet.
På Møntergaarden i Odense bruger man museets genstande til at lære om dansk sprog og historie.
Her er det projektleder fra Odense Bys Museer, Susanne Øgelund, der fortæller om døbefonten.
Af William Sonne Kaalø og Carl Odorico25.
mar.
2019 kl.
20.
15Bemærk: artiklen er mere end 30 dage gammelLæs opHvad har Kong Knud den Hellige, entreprenøren Thomas B.
Thrige og komponisten Carl Nielsen tilfælles?
De er alle sammen en del af den fynske historie.
Og så spiller de en ret stor rolle i integrationen af nytilkomne borgere.
Odense Bys Museer og sprogskolen Lærdansk i Odense er gået sammen om et nyt samarbejde, der hedder "Fyn - mit nye sted i verden".
Jobsøgning, boligkøb - og lurenI klasselokalerne lærer kursisterne om jordnære emner såsom jobsøgning og boligkøb.
Men på museet Møntergaarden i Odense vil man forsøge at gøre det historiske undervisningstema 'Danmark før nu' mere konkret, fortæller underviser på Lærdansk Tanja Grabbert.
- Vi kan godt arbejde med det hjemme i klassen, men når vi kommer ned på museet, bliver det meget mere konkret og mindre abstrakt, når de selv kan opleve det.
Det er altså ikke kun sprogundervisning, men også integration i det danske samfund og læren om, hvor man er havnet.
Tanja Grabbert, lærerMissionen er at lære kursisterne det danske sprog og samtidig lære dem om den danske og fynske historie, ved at de besøger udstillingen på Møntergaarden, fortæller Susanne Øgelund fra Odense Bys Museer:- Vi bruger udstillingen som springbræt for sprogundervisningen og en indføring i forståelse af vores samfund.
Vi prøver også at lave nogle tekster og opgaver, som fører det frem til noget nutidigt, så det giver mening.
For eksempel lærer kursisterne, hvad blæseinstrumentet 'luren' er for noget.
Men Susanne Øgelund erkender, at det ikke ligefrem er et ord, man bruger i det danske hverdagssprog:- Det er klart, at lur ikke er et nutidigt ord.
Men når vi taler om bronzealderen og tiden før kristus, så oplever vi, at der kommer en god snak ud af det, hvor eleverne får udfoldet deres danske sprog, fordi de kan relatere til historierne i de lande, de kommer fra.
Raja al Kousse til undervisning på Møntergaarden i Odense.
Hun har lært en masse om dansk historie, som hun vil fortælle videre til familie og venner.
Ikke kun sprog- og historieundervisningEn af kursisterne er Raja al Kousse fra Marokko.
Hun er glad for tiltaget:- Det gør det lettere for os flygtninge at forstå nye ting.
Nu kan jeg bedre forstå mange ting her i Danmark og om den danske historie.
Jeg kommer fra Marokko og kendte ikke den danske historie eller ordene 'døbefont' og 'lur'.
Museet har hjulpet mig meget, og nu kan jeg fortælle det videre til min familie og mine venner.
Men ifølge Tanja Grabbert er der også en dybere mening med, at eleverne rykker ud af klasselokalet og ned på museet.
- Ordene som sådan er vigtige for, at de kan forstå, hvad der sker her på museet.
Men for kursisterne er det vigtigt at have noget at snakke om – for eksempel hvad ser du på billedet, hvad synes du om det?
På den måde lærer man at bruge sproget i en samtale.
Det er altså ikke kun sprogundervisning, men også integration i det danske samfund og læren om, hvor man er havnet.
FacebookTwitterKopier linkEmner:Museer|Uddannelse|Odense Bys Museer|Marokko|Odense




https://www.dr.dk/nyheder/regionale/oestjylland/3d-printer-hjaelper-kraeftpatienter-til-ny-underkaebe

Østjylland3D-printer hjælper kræftpatienter til ny underkæbeAarhus Universitetshospital bruger 3D-printer til at lave mere præcise operationer.
Af Dagmar Eben Østergaard og Flemming Nielsen25.
mar.
2019 kl.
20.
39Bemærk: artiklen er mere end 30 dage gammelLæs opAarhus Universitetshospital har anskaffet sig en 3D-printer, der printer modeller og hjælpeværktøjer til operationer.
Ifølge hospitalet selv som det første sygehus i Norden, der har det.
Og det er gode nyheder for kræftpatienter, fortæller ingeniør Joakim Lindhardt, som planlægger og fremstiller 3D-modellerne ved Aarhus Universitetshospital.
Siden februar har otte patienter, heriblandt kræftpatienter, fået rekonstrueret deres underkæbe ved hjælp af de 3D-printede hjælpeværktøjer.
Det gør operationsarbejdet lettere og mere præcist for kirurgerne.
Operationstiden bliver kortere, indlæggelsestiden bliver kortere, og vi opnår et mere præcist og korrekt anatomisk resultat.
Jytte Buhl, overtandlægeFør skulle modellerne bestilles hjem fra Belgien.
Det tog mellem syv og ti dage og var for lang tid til, at kræftpatienterne kunne få gavn af teknikken, fordi kræftsyge skal behandles i en fart.
- Kræftpakken dikterer meget præcist, hvor lang tid det må tage.
Men nu hvor vi selv kan lave 3D-print, kan vi også inkludere kræftpatienter i den her fordelagtige måde at operere på, siger Joakim Lindhardt.
Med 3D-printeren kan Aarhus Universitetshospital nu fremstille modellerne på én dag.
Kirurgen får hjælp til at skære præcist3D-printeren bruges til at lave en model af patientens kæbe, før patienten skal opereres.
Så kan man før operationen forberede en skabelon – en såkaldt save-guide – der kan hjælpe kirurgen til at skære helt præcist.
- De save-guides bruger man til at være helt sikker på, hvor vi skal save i kæbeknoglen, forklarer Joakim Lindhardt.
Teknikken ved den type operationer går ud på at fjerne et stykke knogle fra underbenet og sætte ind i kæben.
- Og jo mere præcist det stykke passer i kæbeknoglen, des bedre bliver resultatet af operationen, siger Joakim Lindhardt.
Kan bruges til andre operationerRedskaberne giver både patienten kortere tid i narkose og bedre heling efter operationen.
- Det har lettet vores arbejdsgange gevaldigt.
Operationstiden bliver kortere, indlæggelsestiden bliver kortere, og vi opnår et mere præcist og korrekt anatomisk resultat, oplyser overtandlæge Jytte Buhl fra tand- og mund- og kæbekirurgisk afdeling.
Det er afdelingerne for plastik- og brystkirurgi og for tand-, mund- og kæbekirurgi, der samarbejder om at udvikle metoderne inden for 3D-printede operationsværktøjer.
Joakim Lindhardt forventer, at 3D-modellerne på længere sigt også kan bruges til andre operationer end kæbe-rekonstruktioner.
Læs også:Dyreste og største stykke teknologi i sundhedsvæsenet: Ny partikelkanon skal hjælpe kræftpatienterFacebookTwitterKopier linkEmner:Aarhus Universitetshospital|Hospitaler|Kræft|Patienter|Belgien




https://www.dr.dk/nyheder/kultur/apple-vil-udkonkurrere-netflix-ny-streamingtjeneste-kommer-til-efteraret

KulturApple vil udkonkurrere Netflix: Ny streamingtjeneste kommer til efteråretDen amerikanske it-gigant Apple vil lancere en streamingtjeneste, der får navnet Apple TV+.
Skuespillerne Steve Carell, Reese Witherspoon og Jennifer Aniston er med i det nye program "Morning Show" på Apple TV+.
25.
mar.
2019 kl.
20.
05Bemærk: artiklen er mere end 30 dage gammelLæs opNår du fremover er på udkig efter en serie eller en film lørdag aften, så kan Apple måske blive din hjælp til at sikre underholdningen.
Apple vil nemlig lave sin egen streamingtjeneste, fortæller selskabet mandag aften på et pressemøde i Cupertino i USA.
Dermed går det amerikanske selskab, der er kendt for iPhone, MacBook og iPad, ind på samme bane som blandt andet Netflix og HBO.
Det vil være en tjeneste med et månedligt abonnement.
Apples nye tjeneste kommer i efteråret og vil være tilgængelig i mere end 100 lande.
Det er endnu uvist, om den vil blive tilgængelig i Danmark.
Den nye streamingtjeneste vil have film og tv-serier.
Der vil både være originalt indhold og fra andre producenter.
Apple har allerede løftet sløret for noget af det indhold, seerne vil kunne opleve.
Stjerneinstruktøren Steven Spielberg var også på scenen for at præsentere sit nye projekt.
Verdensstjerner på scenenSkuespillerinden Jennifer Aniston, der særligt er kendt for tv-serien "Venner", vil være vært på et morgentv-show kaldet "Morning Show".
Filminstruktøren Steven Spielberg skal stå i spidsen for en science fiction-serie kaldet "Amazing Stories".
Derudover vil skuespilleren Jason Momoa spille hovedrollen i serien "Sea", der handlen om en verden, hvor det meste af befolkningen er blevet udslettet af en dødelig virus, og de sidste overlevende er blinde.
Apple er den seneste i rækken af store spillere, som har meldt sig ind i kampen om seernes gunst.
Tidligere har Amazon lanceret Amazon Prime Video.
Disney er også på trapperne med sin egen streamingtjeneste senere i 2019.
Den har fået navnet Disney+.
FacebookTwitterKopier linkEmner:Jennifer Aniston (skuespiller)|Steven Spielberg (filminstruktør)|Apple Inc.
|IT-branchen|USA




https://www.dr.dk/nyheder/udland/noedhjaelp-maa-sejles-ud-i-mozambique-nogle-har-kun-faaet-en-pose-spaghetti-siden

UdlandNødhjælp må sejles ud i Mozambique: 'Nogle har kun fået en pose spaghetti siden cyklonen ramte'Massive ødelæggelser efter stormen gør det svært at nå frem med forsyninger.
Af Oliver Fruergaard25.
mar.
2019 kl.
20.
04Bemærk: artiklen er mere end 30 dage gammelLæs opI Mozambique står tusindvis af mennesker stadig uden mad, rent drikkevand og tag over hovedet, efter cyklonen Idai sidste fredag blæste hen over landet og forårsagede store ødelæggelser.
Regeringen og Red Barnet frygter, at over 1000 mennesker kan være omkommet, og store dele af befolkningen er nu afhængig af hjælp udefra.
Organisationer som UNICEF og Røde Kors er hastet til landet med vandrensningsudstyr, medicin og mad til de mange mennesker, der desperat har brug for det - men de kæmper en hård kamp for at uddele forsyningerne.
Cyklonen har nemlig lagt store områder under vand, og flere steder er det umuligt at bevæge sig rundt på landjorden, fortæller DR's Afrika-korrespondent, Søren Bendixen, der i går rejste med en gruppe hjælpearbejdere.
- Vi brugte en hel dag i båd for at nå fra kystbyen Beira til byen Buzi, som er et de hårdest ramte steder.
Det siger lidt om, hvor vanskelig en opgave det er at få nødhjælpen leveret.
Vejene er skåret over, og nogle steder kan man ikke nå frem til uden helikopter, siger han.
Hvad siger beboerne i udsatte områder til situationen?
- Folk i Buzi sagde forbavsende lidt, for de havde dårligt energi til at snakke.
Da vi sejlede ind med nødhjælpsbåden i går, stod de helt stille i vandkanten og håbede, at det nu var deres tur til at få mad, siger han og tilføjer:- Mange har kun har modtaget en pose spaghetti, siden cyklonen ramte.
Ellers har de levet af de fisk, de har kunnet fange.
Det er ti dage siden, at byen blev ramt af orkanen, og det er skræmmende at se, hvor lidt assistance, der er nået frem.
Dødstal stigerI Buzi er situationen nu lige så stille er ved at "løsne op", i takt med at oversvømmelserne trækker sig, fortæller Søren Bendixen.
Men indtil for nylig sov beboere på hustage eller i de enkelte bygninger, der ikke var oversvømmet.
Mange står nu uden andre ejendele end det tøj, de har på kroppen.
Hvad er en cyklon?
I den vestlige del af Stillehavet og Det Indiske Ocean kaldes en tropisk orkan for en cyklon.
Cykloner er et voldsomt uvejr, der opstår i områder med lavtryk over havet, og hvor vandets temperatur er omkring 26-27 grader, så der sker en høj fordampning.
Den varme luft stiger opad, og der opstår kraftige tordenskyer.
Hele vejrsystemet begynder at rotere mere og mere, og den kendte hvirvel med øjet i midten, hvor der er helt vindstille, opstår.
Uvejret bliver til en orkan - eller cyklon - når vinden når op på over 32,7 meter per sekund - eller 120 kilometer i timen.
Cykloner er ekstremt farlige for alt, hvad der kommer i vejen, og de kan anrette stor skade, hvis de rammer land.
Her taber de dog hurtigt deres kraft, da de ikke længere får tilført energi fra havets vanddamp.
Byen er kun ét område ud af mange berørte - flere steder har endnu ikke haft besøg af nødhjælpsorganisationerne, og ifølge BBC er der mangel på helikoptere, der kan nå de nødstedte.
I løbet af de seneste to uger har flere organisationer rapporteret om, hvordan tusindvis af mennesker i Mozambique lever på hustage og i trækroner, da oversvømmelserne gør det umuligt at færdes på landjorden.
Manglen på rent drikkevand har forårsaget udbrud af blandt andet kolera, ligesom Røde Kors rapporterer om en stigning i malaria, skriver BBC.
Foruden Mozambique er også Zimbabwe og Malawi blevet hærget af den voldsomme cyklon.
Det officielle dødstal er vokset i over en uge, og det ligger nu på mindst 750.
Det forventes fortsat at stige, oplyser BBC.
FacebookTwitterKopier linkEmner:BBC|Mozambique|Røde Kors|Orkaner|Afrika




https://www.dr.dk/nyheder/penge/skattejurist-bloggere-og-influencere-skal-betale-skat-af-alt

PengeSkattejurist: Bloggere og influencere skal betale skat af altI virkeligheden er skattereglerne for bloggere og youtubere helt simple: Man skal betale skat af alt - ellers risikerer man en bøde.
Hvis man opnår økonomisk fordel ved at agere som blogger, eller hvad man nu laver, så skal man beskattes af det.
Uanset hvor lille gevinsten er.
Af Nikoline Vestergaard25.
mar.
2019 kl.
19.
54Bemærk: artiklen er mere end 30 dage gammelLæs opSkal man betale skat, hvis man lægger et billede på sociale medier af noget slik eller en flyverdragt, man har fået af et firma?
Hvad nu hvis man kun har 1000 følgere og laver konkurrencer?
Og hvornår kan man få fradrag for computeren som blogger eller instrumentet som fritidsmusiker?
Omkring 300.
000 danskere arbejder i en gråzone, hvor de hverken er lønmodtagere eller selvstændige - og hvor det derfor kan være svært at få styr på skattereglerne.
Udgangspunktet i dansk skattelovgivning er, at man skal betale skat, hver gang man har en økonomisk fordel.
Torben Bagge, skatteadvokatDe arbejder som ekempelvis bloggere, youtubere, influencere, freelancere, foredragsholdere og fritidsmusikere eller har en opstartsvirksomhed.
Men faktisk er det ret simpelt, lyder det fra skatteadvokat og ekstern lektor ved Aarhus Universitet Torben Bagge.
- Udgangspunktet i dansk skattelovgivning er, at man skal betale skat, hver gang man har en økonomisk fordel - og så er det faktisk ligegyldigt, hvordan man oppebærer den her fordel - om det er et honorar i kroner og øre eller naturalier eller goder, siger han.
Her forsøger vi med Torben Bagges hjælp at opklare, hvad der er op og ned i skattereglerne, som de ser ud lige nu.
Læs også:Bloggere og youtubere har ikke styr på skatten: Nu skal skatterabat gøre det nemtSkal man have et vist antal følgere for at skulle betale skat af noget?
- Nej.
Hvis man opnår økonomisk fordel ved at agere som blogger, eller hvad man nu laver, så skal man beskattes af det.
Er der nogen økonomisk bagatelgrænse, før man skal betale skat af noget?
Nej.
Hvad nu hvis man ikke er fuldtidsblogger, men radiovært og reklamerer for slik, man har fået af et firma, uden at få decideret penge for det?
- I henhold til skattelovgivningen er det principielt ligegyldigt, forstået på den måde, at der er man principielt skattepligtig, og det, man skal beskattes af, er værdien af det slik, man måtte få for at reklamere, eller hvad man har gjort, for det pågældende produkt.
Hvad nu hvis en instagrammer får en ny flyverdragt til poden derhjemme og laver en konkurrence, hvor man kan vinde sådan en flyverdragt?
- Det er det samme.
For man får flyverdragten fra et firma som følge af, at man laver konkurrencen og dermed også reklamerer for det her firma.
Og så er der ingen tvivl om, at så er man skattepligtig for værdien af den her flyverdragt.
Hvad dækker naturalier over?
- Det er et begreb, man bruger, som dækker over alt andet end kroner og øre.
Det kan være fri bil, betalt frokost, eller hvis man får slik eller en flyverdragt - eller hvad man nu kan få af fordele.
Hvad med annoncer på ens blog eller Youtube - gælder de samme regler der?
- Der gælder fuldstændig de samme regler.
I det omfang, at man får nogle økonomiske fordele, når man reklamerer, skal man beskattes, og så er det lige meget, hvordan man reklamerer.
Hvad kan man så trække fra?
- Man kan kun trække de udgifter fra, der er direkte forbundet med indtægtserhvervelsen.
Så i praksis er det nok kun meget få i den her gruppe, der vil kunne få den fordel.
Hvis det for eksempel drejer sig om it-udstyr, er det en forudsætning, at du ikke bruger udstyret privat.
- Og der vil du have en ekstremt tung bevisbyrde, hvis du vil godtgøre over for Skat, at du alene har købt it-udstyr for at fungere som blogger.
Så man skal nærmest være professionel blogger for at kunne trække noget fra?
- Ja, hvis du har udgifter og køber ting hjem udelukkende af hensyn til din aktivitet som blogger og kan bevise det over for Skat.
Gråzonen handler jo også om fritidsmusikere - kan de så trække deres musikinstrumenter fra?
- Hvis de kan godtgøre, at de udelukkende bruger deres trompet til at forsøge at tjene penge som fritidsmusiker, kan de trække det fra.
Men har man større udgifter end skattepligtige indtægter, kan man ikke få fradrag for det, for så er det fradragsberettiget virksomhed.
Har der været eksempler på, at Skat har været efter bloggere eller lignende?
- Fritidsmusikere har der helt sikkert været eksempler på, men jeg har ikke kendskab til sager med bloggere.
Hvad sker der, hvis man bliver opdaget af Skat?
- Så kan man risikere at få en bøde, ud over at man skal betale den skat, man skylder.
Og der skal ikke ret meget til, før man får en bøde.
Så hvis man modtager en flyverdragt og andre gaver hver måned, så skal man passe på?
- Lad os sige, at du får en gave for et par tusind kroner om måneden, så er det 24.
000 kroner om året, og Skat kan jo gå flere år tilbage i tiden, så det kan samlet blive til en del penge, og man risikerer altså en bøde.
FacebookTwitterKopier linkEmner:Skat|Skatter og afgifter|Torben Bagge (advokat)|Økonomi|Youtube




https://www.dr.dk/mitliv/tvaers/maria-paa-28-toer-ikke-vaere-aaben-om-sin-egen-barndom-jeg-er-bange-skraemme-andre

TværsMaria på 28 tør ikke være åben om sin egen barndom: Jeg er bange for at skræmme andre vækMarias barndom var så kaotisk, at hun har svært ved at indgå i tætte relationer.
© Betina GarciaFortalt til Silas Bay Nielsen og Betina Garcia 25.
mar.
2019 kl.
19.
46Læs opJeg datede en pige sidste år, som på rigtig mange måder symboliserede det, jeg selv gerne ville være: Én, der havde haft en mere helstøbt baggrund uden omfattende svigt.
Vi havde datet i et par måneder, men det endte med, at jeg trak mig, fordi jeg prøvede at spille en anden.
Hun sagde til mig, at hun ikke rigtig kunne finde ud af, hvem jeg var.
Jeg havde været så god til at afskærme hende fra min fortid, at hun ikke kunne fornemme, hvem jeg var.
Dér fandt jeg ud af, at jeg havde et problem.
For jeg forsøgte jo bare ikke at skræmme hende væk på grund af min baggrund.
Når jeg tænker tilbage på min barndom, var det som om, jeg hele tiden skulle holde vejret, siger Maria.
(© Betina Garcia)Jeg har haft et liv med mange skift.
Der har været mange skoler, mange adresser og mange mennesker.
Når jeg tænker tilbage på min barndom, var det som om, at jeg hele tiden skulle holde vejret.
Jeg skulle hele tiden være klar til, at alting kunne ændre sig rigtig hurtigt – som for eksempel dengang, hvor jeg blev hentet i en taxa i skolen og fik at vide, at vi skulle flytte til Indien.
Uden min historie er jeg jo for fanden ikke mig selv.
Jeg bliver nødt til at acceptere de dele af min fortid, jeg ikke er stolt over.
MariaNår man er barn, har man ikke et refleksionsniveau, hvor man undrer sig over så mange skift.
I stedet udviklede jeg en evne til at holde vejret hele tiden, så jeg kunne være klar til, at tingene igen ville ændre sig.
Jeg kom på børnehjem som 11-årig og boede på forskellige børnehjem, frem til jeg var 16.
Da jeg var der, blev mit liv bedre.
Jeg lærte at have faste rammer og rutiner.
Hvis du er vant til at skulle koncentrere dig om hele tiden at skulle overleve, så er det, som om man lukker ned over for dem, der vil være ens ven, siger Maria.
(© Betina Garcia)Derefter flyttede jeg på kollegieværelse, og jeg fik en uddannelse.
På det tidspunkt tror jeg ikke, jeg var god til at acceptere, at jeg havde mennesker omkring mig, som ønskede mig det godt.
Det kan jeg se nu, hvor jeg er blevet ældre.
Hvis du er vant til hele tiden at skulle koncentrere dig om at overleve, så er det, som om man lukker ned over for dem, der vil være ens ven.
Så jeg var meget alene og følte mig sindssygt træt.
Jeg skulle klare så mange ting, da jeg var barn, at der ikke var plads til at være barn.
Så det var jeg bare ikke.
Faktisk tror jeg, at jeg er mere barn i dag, end jeg var dengang.
Jeg gemte dele af min historie væk over for andre, fordi jeg skammede mig rigtig meget.
Jeg frygtede, jeg ville fremstå som en social taber, hvis de kendte min historie, og de ville se mig som et brændt barn, som var farlig at komme tæt på.
Jeg bliver nødt til at acceptere de dele af min fortid, jeg ikke er stolt over.
Jeg kan ikke blive ved med at tale udenom, når andre spørger ind, bare for at fremstå normal, siger Maria.
(© Betina Garcia)Jeg var bange for, at de tænkte, at jeg måtte have nogle skavanker, hvis jeg havde været udsat for sådan en opvækst.
At de vil synes, jeg var unormal, og at jeg måske ville have nogle sindssyge reaktionsmønstre.
Da pigen, jeg datede, sagde, at hun ikke kunne finde ud af, hvem jeg var, var det, som om det gik op for mig, at jeg ikke selv vidste det.
For uden min historie er jeg jo for fanden ikke mig selv.
Jeg bliver nødt til at acceptere de dele af min fortid, jeg ikke er stolt over.
Jeg kan ikke blive ved med at tale udenom, når andre spørger ind - bare for at fremstå normal.
Tværs på P3Tværs på P3 bliver sendt hver mandag aften på P3 og kan også lyttes til som podcast.
Tværs kan også ses på DR3 og DRTV.
Har du også en historie, du vil dele, kan du skrive til os på tvaers@dr.
dk, eller du kan melde dig ind i Facebook-gruppen Tværs - du er ikke alene.
Ikke engang mine tætteste venner kender til hele min historie, og når jeg har fortalt lidt af den, har det virket super mærkeligt, fordi jeg er gået i panik over, hvad de har tænkt.
Jeg har følt mig blottet, holdt vejret for at vente på en reaktion, og jeg har måske endda skubbet dem væk, efter jeg har fortalt det til dem.
Det føltes, som om jeg var en abe i et udstillingsbur.
Det har gjort mig ængstelig, når jeg har følt mig uden for normen, og jeg har indirekte sagt til mig selv, at jeg ikke var god nok.
Særligt i de mere intime relationer har jeg tænkt, at jeg ikke skulle for tæt på, fordi jeg var bange for at ødelægge dem eller skade vores forhold.
Jeg skal lære at acceptere min historie som et vilkår, men uden at give den for stor magt.
(© Betina Garcia)Nu har jeg efterhånden fundet en ro i at sige til mig selv, at min historie er sådan, som den er.
Det er ikke sådan, at jeg har accepteret den, men jeg kan mærke, at jeg er blevet bedre til at tale om den.
Det hele er begyndt stille og roligt at passe sammen, og det er en fed følelse, som jeg håber vil fortsætte.
Jeg skal lære at acceptere min historie som et vilkår, men uden at give den for stor magt.
Og jeg skal holde op med at tage ansvar for det, der er sket.
For det var ikke min skyld, alt det jeg har været igennem.
FacebookTwitterKopier linkEmner:Vejret|Uddannelse|Indien




https://www.dr.dk/sporten/haandbold/championsleague/verdens-bedste-danskere-lauge-i-en-klasse-sig

ChampionsleagueVERDENS BEDSTE DANSKERE Lauge i en klasse for sigRasmus Lauge viste endnu en gang, at Flensburg-Handewitt er et hold, der skal tages seriøst i Champions League.
Af Kasper Aleksander Thrane25.
mar.
2019 kl.
19.
25Bemærk: artiklen er mere end 30 dage gammelLæs opFårene skal skilles fra bukkene i håndboldens Champions League, hvor der fortsat er masser af danskere med i kampen om den mest prestigefyldte klubtitel.
Vi er nået til ottendedelsfinalerne, hvor denne runde bød på det første af to opgør, og her var der mange danskere i aktion.
Mest bemærkelsesværdig var Rasmus Lauges præstation for Flensburg-Handewitt i tyskernes sejr ude mod Meshkov Brest.
Lauge scorede otte mål i den tyske sejr, og det sikrede ham en plads på rundens hold.
Rhein-Neckar Löwen med Nikolaj Jacobsen på trænerbænken og Mads Mensah var også i aktion, mens Mikkel Hansen og Henrik Tofts Paris St.
Germain sad over og glider direkte ind i kvartfinalen.
Det samme gør Barcelona med Lasse Andersson, Kevin Møller og Casper U.
Mortensen på holdet.
Kom med på rundtur med verdens bedste danskere i videoen øverst i artiklen.
FacebookTwitterKopier linkEmner:Casper U.
Mortensen (håndboldspiller)|Mads Mensah (håndboldspiller)|Rhein-Neckar Löwen|Håndbold|Barcelona




https://www.dr.dk/nyheder/regionale/nordjylland/fedtede-fingre-og-fotos-til-facebook-museer-maa-opdrage-paa-deres

NordjyllandFedtede fingre og fotos til Facebook: Museer må opdrage på deres gæster Folk har mindre respekt for udstillingerne, end de havde førhen, lyder det fra flere museer.
En gammel og antik telefon, et kunstmaleri eller en historisk kulisse.
Det kan være svært at holde fingrene for sig selv.
Af Klaus Videbæk og Kim Rathcke Jensen25.
mar.
2019 kl.
19.
30Bemærk: artiklen er mere end 30 dage gammelLæs opDer er kommet flere besøgende på de danske museer de senere år – men det er ikke alle, der opfører sig lige pænt eller ved, hvordan man i det hele taget bør gebærde sig sådan et sted.
På flere koldkrigsattraktioner er man ligefrem nødt til at sikre sig mod langfingrede gæster, der vil have et stykke af historien med sig hjem.
På andre museer må man irettesætte folk, der ikke holder afstand til værker og udstillinger.
Det sker for eksempel på kunstmuseet Kunsten i Aalborg og Kystmuseet Bangsbo ved Frederikshavn.
- For nylig havde vi en skoleklasse, der kravlede over og skruede vandhanen af, rodede i skufferne og flyttede rundt på ting, fortæller museumsleder for Kystmuseet Bangsbro, Kenneth Kristensen, imens han viser en stuekulisse fra besættelsestiden frem bag en glasbarriere.
Kenneth Kristensen fremviser en kulisse fra besættelsestiden, hvor besøgende indimellem overskrider afskærmningen.
- Vi oplever, at nogle folk ikke respekterer de afgrænsninger, der er for, hvad man må gøre herinde, siger Kenneth Kristensen.
Ikke kun skoleeleverMen det er ikke kun skoleelever, den er gal med.
På kystmuseet oplever man, at også voksne bryder afskærmningen for eksempelvis at få taget billeder til sociale medier i en historisk kulisse.
- Det er unge, det er 40-årige mænd, og det er 50-årige kvinder, siger Kenneth Kristensen.
- Det har ændret sig rigtig meget de seneste ti til femten år.
Hvis man sætter en hånd på et maleri, kan man komme til at afsætte fedt, og det kan i sidste ende være med til at nedbryde malingen.
Gitte Ørskou, Kunstmuseet KunstenFedtede fingre kan nedbryde værkerNår flere museumsgæster går for tæt på udstillinger eller malerier, hænger det blandt andet sammen med, at der er kommet flere nye ansigter til, mener museumsdirektør ved Kunsten, Gitte Ørskou.
- Vi kan se, at folk er lidt usikre på, hvordan man skal opføre sig på et kunstmuseum, og der er heller ikke én måde, man må opføre sig på eller være gæst på, men det er vigtigt, at man ikke kommer til at skade kunstværkerne.
Regler og afspærringer er typisk iværksat for at beskytte de udstillede genstande, fortæller hun.
- Hvis man sætter en hånd på et maleri, kan man komme til at afsætte fedt, og det kan i sidste ende være med til at nedbryde malingen.
Det bruger vi energi på at fortælle vores gæster, for det er ofte ældre malerier, der skal bevares for eftertiden, siger Gitte Ørskou.
Josefine Søborg Møller fra 10.
klasse har hverken lyst til at skade kunstværker - eller blive fanget af en alarm.
En medfødt nysgerrighedPå museet har man dog også værker og skulpturer, som man gerne må røre ved, og derfor kan det indimellem være lidt udfordrende for gæsterne at skulle omstille sig, mener hun.
- Det kræver noget pædagogik fra vores side, og at vi fortæller dem, hvad man må og ikke må her, siger Gitte Ørskou.
Blandt dagens besøgende på Kunsten er der enighed om, at man skal holde snittene fra sarte værker.
Men det kan være fristende både at få lov at se og røre, indrømmer pædagog Annemette Kjærsgaard.
- Jeg tror, det er en medfødt nysgerrighed, som vi alle sammen har, siger hun.
Samme opfattelse har Josefine Søborg Møller fra 10.
klasse på Seminarieskolen i Aalborg.
- Jeg rører ikke ved noget selv.
Kunst er ikke noget, man skal røre ved.
Og hvis der går en alarm i gang, vil det også være vildt pinligt.
FacebookTwitterKopier linkEmner:Gitte Ørskou (erhvervsleder)|Museer|Billedkunst|Kunsten (kunstmuseum)|Aalborg




https://www.dr.dk/sporten/tennis/video-snydt-tennisprovokatoer-laver-es-med-begynder-serv

TennisVIDEO Snydt!
Tennisprovokatør laver es med begynder-servDen notoriske tennisprovokatør Nick Kyrgios diskede op med to underhåndsserver i en kamp ved Miami Open.
Af Johan Haarløv25.
mar.
2019 kl.
18.
35Bemærk: artiklen er mere end 30 dage gammelLæs opAustralske Nick Kyrgios er ikke, som tennisspillere er flest.
Han giver ikke meget for etikette, kutymer og de traditioner, der har eksisteret i tennissporten, siden dens begyndelse.
Tværtimod har han hang til at provokere, og det gjorde han igen ved Miami Open i sin kamp mod serbiske Dusan Lajovic.
To gange i kampen sendte han en serv afsted, som man ellers kun ser begyndere bruge.
Kyrgios servede med underhånden – en serveform, der af nogen ses som en hån mod modstanderen - og den ene af gangene blev det endda til et serve-es.
Ud over de to spektakulære øjeblikke på banen – som du kan se i videoen over artiklen – skændtes Kyrgios også med en tilskuer, som australieren fik provokeret så meget, at han måtte eskorteres fra stadion.
Kyrgios vandt kampen i to sæt og er videre til kvartfinalen.
FacebookTwitterKopier linkEmner:Tennis|Miami|Nick Kyrgios (tennisspiller)




https://www.dr.dk/nyheder/regionale/syd/miljoekatastrofe-slog-80-ton-fisk-ihjel-10000-rovfisk-skal-nu-redde-jyllands

Syd- og SønderjyllandMiljøkatastrofe slog 80 ton fisk ihjel: 10.
000 rovfisk skal nu redde Jyllands næststørste søNaturfond håber at kunne genoprette truet sø ved at udsætte tusindvis af små gedder.
Store mængder kulstof endte i Filsø i sensommeren med et stort iltsvind til følge.
Det slog rigtig mange af søens gedder ihjel og har slynget søens økosystem ud af balancen.
Det forsøger man nu at rette op på ved at udsætte 10.
000 unge gedder.
(Foto: Åge V.
Jensens Naturfond)Af Louise Mandrup (interview) og Johanne Haagerup25.
mar.
2019 kl.
19.
20 | opdateret 26.
mar.
2019 kl.
09.
26Bemærk: artiklen er mere end 30 dage gammelLæs op10.
000 gedder får snart adresse i Filsø nordvest for Varde.
Håbet er, at de kan være med til at redde søen, der for få år siden gennemgik en massiv genopretning.
Hvorfor døde fiskene i Filsø?
Samtlige fisk døde i Søndersø-delen af Filsø, fordi det første regnskyl efter måneders tørke vaskede så store mængder kulstof ud i søen, at alt ilt i vandet blev opbrugt i løbet af meget kort tid.
Søen er nemlig igen truet.
Da et skybrud ramte området efter sidste års lange og tørre sommer, blev store mængder kulstof, der blandt andet stammer fra delvist nedbrudte blade, skyllet ud i Filsø fra dræn, skove og kanaler.
Mængden var så høj, at alt ilt i vandet blev opbrugt i løbet af meget kort tid.
Iltsvindet betød, at cirka halvdelen af søens fisk døde i løbet af et enkelt døgn.
Det gik værst ud over rovfiskene, hvor forskere i dagene efter talte 1.
200 døde gedder, der lå og skvulpede rundt i overfladen.
Cirka 80 ton fisk døde, da et skybrud ledte store mængde kulstof ud i Filsø.
(Foto: Åge V.
Jensens Naturfond)Gedder skal afværge søens dommedagDerfor har Aage V.
Jensen Naturfond, der ejer Filsø, besluttet at sætte tusindvis af geddeyngel ud i søen.
Det fortæller skovrider og driftsansvarlig for Filsø, Jacob P.
Andersen.
© ScanpixFilsøFilsø er 915 hektar stor.
Der findes 52 forskellige planter under vandoverfladen, og det gør Filsø til den mest artsrige sø i Danmark.
Søens mange småøer gør området et populært sted for fugle.
Den vestjyske sø var sidste år nomineret til at blive en del af Danmarks Naturkanon.
I 2012 gennemgik Filsø en stor genopretning, efter vandet i mange år næsten havde været forsvundet.
Kilde: Naturpark Vesterhavet, Aage V.
Jensen Naturfond- Den genoprettede sø har et meget stort potentiale til at blive en ren og klar sø.
Efter den store fiskedød i sensommeren sidste år vil vi gøre, hvad vi kan for at få søen tilbage til det niveau, den var på.
Hvis man ikke gør noget, kan det få store konsekvenser for Filsø mange år frem, forklarer biolog Theis Kragh fra Københavns Universitet.
- Når der dør så mange rovfisk på en gang, påvirker det søens tilstand, så der bliver en ubalance mellem rovfiskene og de fisk, der spiser plankton.
Det betyder, at den bliver uklar.
Unikke vandplanter er truetTheis Kragh har med sit hold af biologer overvåget dyre- og plantelivet i Filsø, siden den blev genskabt i 2012.
Bliver søen ikke igen klar og ren, kan det smadre dyre- og plantelivet helt i søen, siger Theis Kragh.
Der kan være perioder med iltsvind på grund af kraftig algeopblomstring.
Algeopblomstringen gør også, at der ikke kommer lys ned på bunden næsten hele sommeren.
Det påvirker og reducerer den meget unikke vandplanteflora, der er i søen.
De foregående år har geddeynglen ikke overlevet i Filsø, men det vil forskerne nu sikre sig i år ved først at sætte ynglen ud, når den er fedet godt op, og gedderne er store nok til at kunne klare sig.
Det kommer til at koste 100.
000 kroner at sætte nye gedder ud i Filsø.
Planen er, at der de næste par år skal sættes endnu flere gedder ud.
OpdateretTidligere skrev vi, at det var kvælstof fra blandt andet marker og dræn, der blev skyllet ud.
Det er dog ikke korrekt, og vi har nu rettet det til kulstof, der blandt andet stammer fra delvist nedbrudte blade.
FacebookTwitterKopier linkEmner:Københavns Universitet|Fisk|Havmiljø|Jylland|Varde




https://www.dr.dk/nyheder/udland/amerikanere-skeptiske-over-mueller-rapport-jeg-vil-gerne-laese-den-selv

UdlandAmerikanere skeptiske over for Mueller-rapport: 'Jeg vil gerne læse den selv' Trump har ikke samarbejdet med russerne, konkluderer ny rapport.
Men ikke alle er overbevist.
Af Oliver Fruergaard25.
mar.
2019 kl.
18.
28Bemærk: artiklen er mere end 30 dage gammelLæs opFlere er fortsat skeptiske, efter en længeventet rapport nu angiveligt renser præsident Donald Trump for anklager om, at han skulle have samarbejdet med den russiske regering om at påvirke præsidentvalget i 2016.
Jeg stoler ikke på noget af det, hvis jeg skal være helt ærlig.
Jeg stoler ikke på Trump eller noget, han siger, og jeg stoler ikke på nogen af dem, der efterforsker hamSean Walker, Denver-beboerLæs også:Her er de vigtigste ting, du skal vide om Mueller-rapportenDen særlige anklager Robert Mueller og hans hold af jurister har siden 2017 undersøgt, om aftalt spil har fundet sted, og i dag landede rapporten hos landets justitsminister William Barr.
Han har videregivet en fire sider lang opsummering, og konklusionen er klar: Der er ingen beviser for, at Donald Trump eller folk omkring ham har samarbejdet med russerne, som dog rigtig nok har forsøgt at påvirke valgkampagnerne i 2016.
Det er justitsministeren, der bestemmer, hvor meget af rapporten der skal gøres tilgængelig for offentligheden, og derfor er der tilsyneladende stadig plads til spekulation.
- Jeg føler, jeg bliver nødt til at læse så meget, som de vil offentliggøre af rapporten, før jeg beslutter mig for, hvad min reaktion er, siger Seattle-borger Pam Palasz til nyhedsbureauet AP.
Sean Walker, der bor i Denver, er skeptisk overfor hele processen omkring rapporten.
- Jeg stoler ikke på noget af det, hvis jeg skal være helt ærlig.
Jeg stoler ikke på Trump eller noget, han siger, og jeg stoler ikke på nogen af dem, der efterforsker ham, siger han til AP.
'Nu kan vi sove trygt om natten'William Barr blev udnævnt til justitsminister i februar, efter den tidligere justitsminister, Jeff Sessions, blev fyret af Trump.
William Barr gjorde sig sidste år bemærket ved at kritisere Robert Muellers undersøgelse af, om Donald Trump havde forhindret efterforskningen.
William Barr har været justitsminister siden februar og er venner med Robert Mueller.
Demokraterne i USA har meddelt, at de ikke betragter justitsministeren som neutral, og at han i deres øjne ikke kan vurdere Robert Muellers Rusland-undersøgelse objektivt.
Hos andre er tonen dog anderledes.
Den erklærede republikaner Doug Sawicki mener, at sagen nu er afgjort.
- Nu kan vi sove trygt om natten, velvidende at Mueller-rapporten er færdig og afleveret, og at der ikke behøver at blive startet en rigsretssag mod præsident Trump.
Belmont-boger Stephen Turner er heller ikke overrasket over udmeldingen fra William Barr.
- Han (Trump red.
) har hele tiden sagt, at han ikke har gjort noget.
Man ved aldrig, om folk taler sandt, men resultatet overrasker mig ikke.
Læs også:Korrespondent: Mueller-rapport er en sejr for TrumpFacebookTwitterKopier linkEmner:Donald Trump (politiker)|Rusland|Seattle|USA




https://www.dr.dk/nyheder/udland/trump-anerkender-golanhojderne-som-en-del-af-israel

UdlandTrump anerkender Golanhøjderne som en del af IsraelDet er i sandhed en historisk dag, siger Netanyahu under besøg hos Trump, som har underskrevet dekret.
Trump har i dag den israelske premierminister, Benjamin Netanyahu, på besøg i Washington.
25.
mar.
2019 kl.
18.
01Bemærk: artiklen er mere end 30 dage gammelLæs opDen amerikanske præsident, Donald Trump, har underskrevet et dekret, hvor USA anerkender Israels suverænitet over Golanhøjderne.
- Det har været længe undervejs.
Det skulle have været gjort for årtier siden, sagde Trump, da han underskrev dekretet.
Præsidenten har i dag den israelske premierminister, Benjamin Netanyahu, på besøg i Washington.
Netanyahu roste Trump i høje vendinger for beslutningen.
- Dette er i sandhed en historisk dag, sagde den israelske regeringschef.
- Israel har været heldig at have mange amerikanske præsidenter som ven.
Men Israel har aldrig haft en bedre ven end dig, lød det fra en strålende glad Netanyahu.
Dekretet formaliserer Trumps udtalelse fra torsdag.
Her skrev han på Twitter, at "efter 52 år er det på tide, at USA fuldt anerkender Israels suverænitet over Golanhøjderne".
USA er araberes hovedfjendeHidtil har der været international enighed om Golanhøjderne.
Israel erobrede området fra Syrien under Seksdageskrigen i 1967 og gjorde det til en del af landet i 1981.
Fra flere sider har der lydt advarsler om, at USA's beslutning om at anerkende Israels ret til Golanhøjderne kan få vidtrækkende og farlige konsekvenser.
Rusland advarer i dag igen om "ny bølge" af spændinger i Mellemøsten, efter Trump har underskrevet dekretet.
Syrien betragter USA's anerkendelse af Golanhøjderne som israelske som et alvorligt angreb på landets suverænitet, skriver det syriske udenrigsministerium i en meddelelse, der er viderebragt af det statslige nyhedsbureau Sana.
Trump har ikke autoritet til på egen hånd at "legitimere besættelsen" af Golanhøjderne, hedder det i den syriske meddelelse.
- Beslutningen gør USA til araberes hovedfjende, lyder det ifølge nyhedsbureauet Reuters fra det syriske ministerium.
Intet kan ændre "det evige historiske faktum, at Golan var og vil forblive syrisk arabisk", tilføjer ministeriet.
/ritzau/Læs også:Donald Trump vil anerkende omstridt bjergområde som Israels/ritzau/FacebookTwitterKopier linkEmner:Benjamin Netanyahu (politiker)|Donald Trump (politiker)|Israel|Syrien|Twitter




https://www.dr.dk/nyheder/indland/ikke-skod-samle-skod-146000-boern-samler-i-dag-cigaretskod-og-affald

IndlandIkke skod at samle skod: 146.
000 børn samler i dag cigaretskod og affaldDanmarks Naturfredningsforening vil i år tælle antallet af de fundne cigaretskod for første gang nogensinde.
Af Kirstine Biltoft-Knudsen og Julie Würtz25.
mar.
2019 kl.
17.
49Bemærk: artiklen er mere end 30 dage gammelLæs opAlt for mange rygere har en tendens til at smide deres cigaretskod, lige hvor det passer, og det er dårligt for vores fælles natur.
FAKTA OM AFFALDSINDSAMLINGENAffaldsindsamlingen har eksisteret siden 2006På sidste års indsamling blev der fundet 173.
000 kilo affald og 102.
000 dåser i naturen.
Gennem tiden er der blevet fundet ting som pengeskabe, dildoer, 86 par underbukser, en røggranat, jagtrifler, en krysantemumbombe, et klaver, et elorgel og under indsamlingen i 2009 fandt nogle spejdere et lig i Vestskoven.
Kilde: Danmarks NaturfredningsforeningI dag startede Danmarks Naturfredningsforenings årlige indsamling af affald, og i år sættes der netop fokus på de millioner af cigaretskod, der hver dag ender på gaden og i naturen.
146.
000 børn er tilmeldt affaldsindsamlingen, hvilket er det højeste antal tilmeldte, siden indsamlingen begyndte i 2006.
På affaldsindsamlingen i år tæller Danmarks Naturfredningsforening også antallet af de fundne cigaretskod, hvilket er første gang nogensinde.
Frederikke Stenholm og Cornelius Voigt fra 5.
N fra Vor Frue Skole i Næstved var med ude at samle skrald.
FacebookTwitterKopier linkEmner:Danmarks Naturfredningsforening|Affald|Affald Danmark|Næstved




https://www.dr.dk/nyheder/penge/skattevaesen-vil-hyre-inkassofirma-faa-389-millioner-i-su-gaeld-hjem

PengeSkattevæsen vil hyre inkassofirma for at få 389 millioner i SU-gæld hjemDet er svært at finde adresser i Somalia, Iran og Irak, siger underdirektør.
Gældsstyrelsen har specielt i forhold til lande uden for EU haft svært ved at kradse gælden ind, fordi det er udfordrende at finde adresser på skyldnerne i lande som Somalia, Afghanistan, Iran og Irak, siger styrelsens underdirektør, Ulrik Pedersen.
Af Alexander Hecklen og Jacob Munch25.
mar.
2019 kl.
17.
57Bemærk: artiklen er mere end 30 dage gammelLæs opDet bliver svært at inddrive alle de 389 millioner kroner, som tidligere studerende i lande uden for EU skylder den danske stat.
Største SU-gæld uden for EU1.
Somalia.
21,6 millioner kroner.
2.
Irak.
15,7 millioner kroner.
3.
Iran.
11,6 millioner kroner.
4.
Bosnien-Hercegovina.
10,6 millioner kroner.
5.
USA.
9,7 millioner kroner.
Kilde: Uddannelses- og ForskningsministerietDet anerkender Ulrik Pedersen, der er underdirektør i Gældsstyrelsen - det tidligere Skat.
Derfor kan han heller ikke sige noget konkret om udsigterne til at få penge for SU-gæld hjem fra lande som eksempelvis Somalia, Irak og Iran.
- Jeg tør ikke spå om det.
Vi bruger alle de midler, vi har.
Vi tænker så mange nye tanker, vi overhovedet kan, siger han.
Vil hyre inkassofirmaI de senere år har der været en kraftig stigning i antallet af udlændinge, som rejser hjem og ikke betaler det, de skylder.
Og Gældsstyrelsen har specielt i forhold til lande uden for EU haft svært ved at kradse gælden ind, fordi det er udfordrende at finde adresser på skyldnerne i lande uden for EU, siger styrelsens underdirektør.
- Det at finde en adresse på en SU-modtager, der er rejst til udlandet, kan være svært i sig selv.
Mange gange har man ikke en betalingsevne, lige når man er færdig med sit studium.
Det vil sige, at der kan gå to, tre, fire år, inden man kan betale, og der kan man have flyttet adresse to, tre, fire gange, siger Ulrik Pedersen.
Helt konkret vil Gældsstyrelsen nu til at hyre et inkassofirma, som skal forsøge at få pengene hjem igen.
- Vi er i proces med at få et privat inkassofirma ombord, hvor vi vil have mulighed for at lave indrivelsesskridt uden for EU, siger Ulrik Pedersen.
Skyldnere uden for EU har mest gældTilsammen skylder borgere fra EU-lande og lande uden for Europa 623 millioner kroner.
389 millioner kroner af beløbet - langt over halvdelen af den misligholdte gæld - skyldes tidligere studerende med statsborgerskab fra lande uden for EU.
Statsborgere fra Somalia, Irak og Iran har eksempelvis opbygget en SU-gæld på omkring 50 millioner kroner.
EU-lande med størst SU-gæld.
1.
Tyskland.
437 skyldnere: 35,4 millioner kroner.
2.
Island.
377 skyldnere: 26,9 millioner kroner.
3.
Sverige.
173 skyldnere: 11,8 millioner kroner.
4.
Norge.
164 skyldnere.
10,7 millioner kroner.
5.
Storbritannien.
122 skyldnere.
10 millioner kroner.
Kilde: Uddannelses- og ForskningsministerietI forhold til de resterende 234 millioner kroner, som EU-borgere skylder den danske stat, varsler styrelsen retssager, hvor ideen er at gøre brug af en mere generel EU-forordning, der gør det muligt at inddrive gæld, hvis der er faldet en dom.
Det er en anderledes tilgang, end Gældsstyrelsen plejer at gøre brug af, men man håber, at en række prøvesager vil give styrelsen ret.
- Får vi det ved Fogedretten, hvor vi har tre prøvesager kørende, så har vi mulighed for at få retten i det pågældende land til at foretage indrivelse, siger Ulrik Pedersen.
Henning Fuglsang Sørensen, der er lektor i international ret på Syddansk Universitet, stiller sig dog mere tvivlende over for fremgangsmåden.
- Jeg ville ikke være overrasket, hvis Gældsstyrelsen kom til at gå hjem med en tabt sag.
Men nu må vi jo se.
Det er jo domstolene, der skal vurdere det her, siger han.
FacebookTwitterKopier linkEmner:EU|Gældsstyrelsen|Irak|Iran|Økonomi




https://www.dr.dk/nyheder/regionale/sjaelland/flere-maaneders-sporarbejde-i-vente-sara-dropper-togbusser-og-koeber

SjællandFlere måneders sporarbejde i vente: Sara dropper togbusser og køber egen bilFlere borgmestre forsøger at råbe politikerne op om sporarbejde på Sydbanen.
Sara Thuesen har i dag købt en bil for at få familielivet til at gå op med manden Jon Santos og sønnen Emilio, når der skal laves sporarbejde på Sydbanen.
Af Julie Würtz og Britt Berglund25.
mar.
2019 kl.
19.
23Bemærk: artiklen er mere end 30 dage gammelLæs opDet er slut med at bruge den offentlige transport, når Banedanmark udvider strækningen på Sydbanen mellem Ringsted og Nykøbing Falster.
Det fortæller Sara Thuesen fra Næstved.
Til hverdag pendler hun mellem Næstved og Vordingborg, hvor hun tager sin cykel med i toget, fordi hun skal cykle videre til sit arbejde som sygeplejerske på Psykiatrisk Akutmodtagelse i Oringe ved Vordingborg.
Nu bliver toget i lange perioder fra den 24.
marts til 29.
september erstattet med togbusser, da strækningen blandt andet skal elektrificeres, og et ekstra spor skal tilføjes mellem Vordingborg og Rødby.
Men busserne tager ikke cykler med.
Derfor har Sara Thuesen følt sig nødsaget til at købe en bil for at få familielivet til at hænge sammen.
- Ellers er det umuligt for mig at møde på arbejde, siger hun.
Det er dog normalt, at cykler ikke må transporteres med togbusserne, understreger Tony Bispeskov, der er informationschef i DSB.
- Det tager noget længere tid med togbussen, hvis vi også skal have cykler med.
Det vil tage så lang tid, at det ikke ville være en god service for de andre kunder, siger han.
Men heller ikke togbussernes afgange fungerer, så Sara Thuesen kan få en hverdag til at hænge sammen.
For uanset hvor tidligt hun tager togbussen, vil det være svært at få det til at passe med sønnens daginstitution.
- Jeg skal møde klokken 7, og jeg ville kunne være på min arbejdsplads klokken 6.
15, men jeg har først mulighed for at aflevere mit barn klokken 6.
30.
Og næste togbus går sådan, at jeg først ville kunne være på Vordingborg Station klokken 8.
30.
Derfra skulle jeg så gå i en halv time til min arbejdsplads.
Så jeg ville først kunne møde to timer senere, end der står i min vagtplan.
Det kan ikke lade sig gøre, siger Sara Thuesen.
Borgmestre vil foreslå minister direkte busserSara Thuesen er langt fra den eneste pendler, hvor de ekstra lange rejsetider med togbusserne vil volde problemer.
Pendlere fra Lolland-Falster kan se frem til næsten en fordobling af deres transporttid, hvis de skal rejse mod København.
Så har jeg bilen, og så vil jeg selvfølgelig benytte den.
Så er jeg sikker på, at jeg i fremtiden kan komme frem og tilbage.
Sara Thuesen, pendlerDerfor har borgmestrene i Vordingborg, Guldborgsund og Lolland kommuner samt det erhvervspolitiske partnerskab mellem kommuner og regioner, Greater Copenhagen, udtrykt deres bekymring for det kommende sporarbejde i et åbent brev til transportminister Ole Birk Olesen (V), beskæftigelsesminister Troels Lund Poulsen (V) og Folketingets transportudvalg.
De mener, at flere pendlere netop vil vælge at gå fra den kollektive trafik til at eje bil.
- Det glæder os selvfølgelig, at man vil opgradere strækningerne, og vi glæder os til de hurtigere rejsetider, det vil medføre.
Men det er en rigtig lang anlægsperiode, der kommer til at stå foran os, og i den periode risikerer vores borgere i den sydlige del af Sjælland og på Lolland-Falster at blive skubbet over i bilerne og dermed forsvinde fra den kollektive transport, lyder det fra den socialdemokratiske borgmester i Vordingborg, Mikael Smed.
Borgmestrene mener, at politikerne skal se på løsninger, der kan tilgodese de tusindvis af pendlere, som kan få fordoblet deres rejsetid.
- Hvis det står på i flere måneder, og man har 20-22 arbejdsdage om måneden, hvor der er en ekstra rejsetid på to en halv time hver dag, så bliver det pludselig en del timer af dit liv, der kommer til at gå med det.
Derfor foreslår vi, at man kunne indsætte en direkte bus til Køge, hvor man kunne viderekoble sig til S-tognettet.
Udvalgsformand bakker opLennart Damsbo Andersen er socialdemokratisk formand for Folketingets transportudvalg.
Han synes, at borgmestrenes forslag er en god idé.
- Jeg er selv pendler fra Lolland.
Det har en stor betydning for os, om vi kan finde en anden måde at gøre det på end den langsomme vej ved at køre i bus enten til Ringsted eller Næstved, men i stedet få en direkte bus til Køge, så man kan koble sig op til det transportsystem, der er ind mod København, siger han.
Han vil nu holde snor i, at ministeren får svaret på borgmestrenes brev og eventuelt kalde ministeren i samråd.
- Vi skal også have fat i kraven på DSB, hvor vi skal sørge for, at de får stillet nogle ordentlige forhold til rådighed, lyder det fra Lennart Damsbo Andersen.
Pendlerne er dem, som bliver allermest påvirket af det her, og derfor får de også den største kompensation.
Aske Wieth-Knudsen, underdirektør, DSBTransportminister Ole Birk Olesen fra Liberal Alliance har ikke nogen kommentar til brevet, da det er under behandling i ministeriet, oplyser hans presseafdeling.
Ministeren har fire uger til at svare på borgmestrenes brev.
DSB: 'Togbus kan ikke køre op mod 180 km i timen'Som kompensation til pendlerne har DSB tidligere sagt, at man kan købe et pendlerkort til to måneder, når det værste af sporarbejdet er overstået, og så få den ene måned gratis.
- Kunderne er selvfølgelig ikke vilde med den længere rejsetid, men de kunder, som jeg har talt med, har jo forståelse for, at det her er ligesom at rive et plaster af.
Men det kommer altså til at tage noget tid, før alt bliver godt igen, lyder det fra DSB's informationschef, Tony Bispeskov.
Han mener også, at selvom DSB har sagt nej til direkte busser mod Køge, så har pendlerne gode muligheder for at komme frem og tilbage under sporarbejdet.
- Vi har gennemført alle de muligheder, der er for at køre med busser på kryds og tværs af Sjælland.
Og det er jo klart i vores interesse at finde de bedste muligheder for at køre med togbus.
Vi kan dog ikke konkurrere med et tog, der kører op mod 180 kilometer i timen.
Og de bedste løsninger, vi er kommet frem til, er, at vi kører med forskellige togbusser.
Derudover understreger informationschefen, at de har lyttet til deres kunder i det omfang, det nu kan lade sig gøre.
- Vi lytter til alt, hvad vi overhovedet kan.
Det er også derfor, vi forud for dette sporarbejde har talt med forskellige pendlerrepræsentanter på Lolland-Falster og Sjælland.
Når det så er sagt, så er det jo klart, at vi taler om hele og halve timers længere rejsetid, men det er ikke rigtig noget, vi kan gøre noget ved.
Vi har prøvet at komme med den hurtigste rute, siger Tony Bispeskov.
Sara Thuesen vil ikke benytte sig af den kollektive trafik igen, når sporarbejdet forventes at være færdig til september.
- Så har jeg bilen, og så vil jeg selvfølgelig benytte den.
Så er jeg sikker på, at jeg i fremtiden kan komme frem og tilbage.
FacebookTwitterKopier linkEmner:DSB|Trafik|Kollektiv trafik|Lolland-Falster|Mikael Smed (politiker)




https://www.dr.dk/nyheder/udland/israel-slar-igen-bomber-gaza-efter-raketangreb

UdlandIsrael slår igen: Bomber Gaza efter raketangrebHamas-træningslejr er et af de ramte mål i Gazastriben, hvor Israel har indledt gengældelse for raketangreb.
De pågældende mål var formentlig blevet evakueret, og Hamas fik et varsel om, at der var israelske angreb på vej.
25.
mar.
2019 kl.
17.
14 | opdateret 25.
mar.
2019 kl.
17.
47Bemærk: artiklen er mere end 30 dage gammelLæs opIsrael angriber mandag eftermiddag flere mål i Gazastriben, meddeler Israels militær.
Det sker, efter at en raket, der blev affyret fra Gaza mod Israel mandag morgen, slog ned i et hus uden for Tel Aviv.
Øjenvidner fortæller, at der høres eksplosioner i den palæstinensiske enklave mandag eftermiddag.
Militæret skriver i en meddelelse, at det har "indledt angreb mod Hamas-terrormål over hele Gazastriben".
En sikkerhedskilde i Gaza siger til nyhedsbureauet AFP, at der har været mindst to angreb mod et sted i den vestlige del af Gazastriben, der tilhører Hamas-bevægelsens militære gren.
Læs også:Netanyahu afkorter USA-besøg efter raketangrebIngen meldinger om dræbteIfølge palæstinensiske kilder og medier er også en af den militante bevægelses træningslejre i den nordlige del af Gazastriben ramt.
Der er ikke umiddelbart meldinger om dræbte eller sårede.
De pågældende mål var formentlig blevet evakueret.
Hamas fik et varsel om, at der var israelske angreb på vej.
Tidligere på dagen varslede den israelske premierminister, Benjamin Netanyahu, at der ville komme en markant reaktion fra israelsk side efter raketangrebet fra Gaza tidligere på dagen.
Netanyahu er mandag i Washington, hvor han mødes med USA's præsident, Donald Trump.
Men Netanyahu har afkortet sit besøg og vender hjem til Israel tidligere end planlagt på grund af raketangrebet.
Under en pressekonference med Trump mandag i Washington understreger han, at "Israel ikke vil tolerere" denne "onde aggression".
- Israel vil gøre, hvad der kræves, for at forsvare sit folk, siger han.
Raketten blev tidligt mandag morgen affyret fra Gaza mod Israel.
Den slog ned i et hus nord for Tel Aviv.
Syv mennesker i huset blev såret.
Israels militær siger, at raketten blev affyret af Hamas, men i Gaza har Hamas afvist at kende til den.
FacebookTwitterKopier linkEmner:Benjamin Netanyahu (politiker)|Donald Trump (politiker)|Gazastriben|Hamas|Militær




https://www.dr.dk/nyheder/regionale/fyn/stor-politiaktion-i-det-centrale-odense-56-aarig-ville-bortfoere-datter

FynStor politiaktion i det centrale Odense: 56-årig ville bortføre datterEn større politiaktion med flere politibiler og betjente løb af stablen i Odense.
Politiet skal senere i dag beslutte, om den 56-årige anholdte skal fremstilles i grundlovsforhør.
Af William Sonne Kaalø25.
mar.
2019 kl.
16.
02Bemærk: artiklen er mere end 30 dage gammelLæs opEn større aktion udspillede sig mandag middag i det centrale Odense.
Her var borgere vidne til en anholdelsesaktion, hvor en 56-årig mand blev anholdt.
Anholdelsen bundede i en bortførelse tidligere på dagen, fortæller vagtchef fra Fyns Politi Ehm Christensen:- Klokken 11.
37 får vi en anmeldelse fra Svendborg Kommune om, at der er sket en mulig bortførelse fra en adresse i Odense.
En kommunal medarbejder har overværet et besøg, og i den forbindelse bliver et femårigt barn, som er faderens datter, bortført, og han (faderen, red.
) stikker af.
Herefter satte politiet en massiv efterforskning i gang, og det førte til, at man klokken 12.
28 kunne anholde manden i Kongens Have i Odense, fortæller vagtchefen.
- Manden og barnet er nu i vores varetægt.
Anholdelsen foregik helt uden dramatik.
Jeppe Shartau var vidne til den store politiaktion i Kongens Have i Odense.
Politibiler og mandskabsvogn i parkEn af de borgere, der befandt sig i Kongens Have, var Jeppe Shartau.
Han beskriver dog situationen som dramatisk.
- Det første, vi hører, er sirener fra den ene og anden side, og lige pludselig ser vi fem politibiler og et salatfad (mandskabsvogn, red.
), hvor der kommer politibetjente ud af, som løber ned gennem Kongens Have, mens en anden politibil kører tværs ned gennem haven.
- Det skete meget hurtigt.
Det tog to minutter, fra de var her, til de var væk igen.
Det var lidt kaotisk på en eller anden måde.
Fyns Politi vil senere i dag beslutte, om den 56-årige mand skal fremstilles i grundlovsforhør.
FacebookTwitterKopier linkEmner:Odense|Fyns Politi|Kriminalitet|Fyn|Bortførelser




https://www.dr.dk/nyheder/udland/sikkerhedsforhold-paa-norsk-skib-undrer-forstander-paa-soefartsskole-det-er-jo

UdlandSikkerhedsforhold på norsk skib undrer forstander på søfartsskole: 'Det er jo livsfarligt'Flere genstande på skibet burde have været spændt fast, mener den danske forstander.
Af Christina Nordvang Jensen25.
mar.
2019 kl.
15.
25Bemærk: artiklen er mere end 30 dage gammelLæs opPå private videooptagelser fra krydstogtskibet Viking Sky kan man se, at store blomsterkrukker og stole glider frem og tilbage, da skibet er fanget i et voldsomt vejr med høje bølger.
Men det burde ikke ske, mener forstander på Svendborg Søfartsskole, Jens Frederiksen, der undrer sig over, at tingene ikke var sikret.
- Skibet virkede ikke søklart.
Der må ikke kunne flyve ting rundt, såsom store potteplanter og den slags, som man ser på optagelserne.
Kun flyglet stod fast.
Det må ikke ske, og slet ikke i hårdt vejr.
Det er jo livsfarligt, siger han og fortsætter:Sagen kortLørdag omking klokken 14 udsendte krydstogtskibet Viking Sky nødsignal.
Skibet, der ellers var på vej til Stavanger, havde fået motorproblemer midt i et voldsomt vejr.
Derefter begyndte en timelang evakuering med helikopter.
På grund af vejret var det nemlig ikke muligt at evakuere passagerer og besætningsmedlemmer i redningsbåde.
Helikopterredningen gik i gang lørdag eftermiddag, og tidligt søndag morgen oplyste beredskabet, at det ikke længere var nødvendigt at flyve passagerer til land, fordi man nu kunne bugsere krydstogtskibet i land med hjælp fra slæbebåde.
Der var 1.
373 personer ombord, og 479 blev evakueret med helikoter.
I alt er 25 personer behandlet på sygehuset i Molde og Kristiansund.
Tre er alvorligt skadede.
Kilde: NRK- Kaptajnen er øverst ansvarlig for alt, hvad der foregår på skibet, så det er hans ansvar, at skibet er gjort søklart, inden det sejler afsted.
Overordnet roser Jens Frederiksen kaptajnen og mandskabet for håndteringen af situationen.
Ifølge ham blev der taget de rigtige beslutninger for at undgå en større katastrofe.
Men at store genstande kunne glide frem og tilbage, er han uforstående over for.
- Der er noget, der tyder på, at man ikke har taget det alvorligt nok.
Man har måske været for sikker på, at skibets størrelse og indretning har kunnet klare situationen, siger han.
Hvorfor sejlede skibet afsted?
Også i Norge er der nogle ting ved situationen, der undrer fagfolk.
Redningsskipper Magne Sætren sætter spørgsmålstegn ved, hvorfor kaptajnen overhovedet valgte at begive sig ud i det voldsomme vejr.
- Jeg kan ikke forstå, at de gik ud i det vejr.
Hvor i himlens navn var kaptajnen og sømandsskabet i den beslutning, siger han til det norske medie Dagens Næringsliv.
Han fortæller, at Viking Sky var det eneste skib, der lørdag eftermiddag valgte at sejle ud på den 20 kilometer lange Hustad-strækning, der er berygtet for sine store bølger.
Her fik krydstogtskibet motorstop.
Området er farligt på grund af kraftig strøm og skarpe klipper.
– På grund af vindstyrken lå alle andre i havn, hvorimod dette skib valgte at sejle ud.
Det var ikke nødvendigt at gøre, ikke mindst hvis man tænker på passagererne, siger Magne Sætren til mediet.
Selskabet, der har ansvaret for Viking Sky, har ikke ønsket at kommentere på kritikken, men siger til norske medier, at det er passagerernes ve og vel, der har deres opmærksomhed på nuværende tidspunkt.
FacebookTwitterKopier linkEmner:Vejret|Norge|Dagens Næringsliv|Svendborg




https://www.dr.dk/nyheder/viden/kroppen/influenza-kan-vaere-mere-doedelig-end-maeslinger-hvornaar-kommer-der-en-bedre

KroppenInfluenza kan være mere dødelig end mæslinger: Hvornår kommer der en bedre vaccine?
Det er svært at lave en vaccine, der gør meget mere end at halvere din risiko for influenza en enkelt vinter.
I Danmark tilbydes børn en række vacciner som helt små.
Men influenzavaccinen tilbydes ikke til alle danske børn gratis.
Af Emilie Aagaard og Grafik: Ingeborg Munk Toft25.
mar.
2019 kl.
16.
02Bemærk: artiklen er mere end 30 dage gammelLæs op1.
644 danskere døde i løbet af vinteren 2017-18 af influenza.
Den vinter var der en særlig hård influenzasæson.
Men faktum er, at influenza slog langt flere ihjel i løbet af én sæson, end mæslinger fx gjorde i årene inden, at mæslingevaccinen blev en del af børnevaccinationsprogrammet i 1987.
Influenza og mæslinger er to forskellige infektionssygdomme.
De, der dør af mæslinger, er fx ofte mindre børn.
Influenza går derimod hårdt ud over ældre og mennesker, der i forvejen er svækket.
Men trods forskelle, kan begge sygdomme være dødelige.
Så hvorfor har forskerne ikke udviklet en universel vaccine, som gør os livslangt immune over for influenza, på samme måde som mæslingevaccinen gør over for mæslinger?
- Det korte svar er, at det vil vi også gerne.
Men influenza er snedig, og det er endnu ikke lykkedes at lave en universel vaccination, siger seniorforsker ved det Nationale Influenzacenter på Statens Serum Institut, Ramona Trebbien.
Alligevel forsøger flere forskere herhjemme at udvikle en universel vaccine.
De håber, at den i fremtiden kan give en årelang beskyttelse mod influenza.
Men vi har haft vacciner mod mange andre sygdomme i årtier.
Hvad er så særligt ved influenza, at den undslipper forskernes våben år efter år?
Influenza lukker sig selv ind i dine cellerFor at forstå det, skal vi først lige nørde lidt biologi.
Influenza skyldes en virus.
Groft sagt består den kun af en beskyttende skal med noget arvemateriale indeni.
Den kan ikke overleve uden af 'hacke' vores celler.
Når en influenzavirus kommer ind i vores krop, har den en slags molekyler, der kan beskrives som ’nøgler’, på sin overflade.
Det er molekyler, der gør, at vores celler snydes til at lukke den ind.
Og inde i cellerne snyder den systemet til at lave tusindvis af kopier af sig selv.
Kopier, som så kan inficere andre celler.
Hvis det ikke var for immunforsvaret, ville den til sidst have inficeret og ødelagt så mange celler i vores krop, at vi ikke længere kunne fungere.
Vi ville dø.
Immunforsvaret udvikler super-våbenSådan går det heldigvis ikke så tit.
For når immunforsvaret opdager influenza, udvikler det super-våben, antistoffer, der fanger influenza og gør det svært at inficere nye celler.
Immunforsvaret fanger influenza ved at sætte sig fast på molekylerne, som sidder på virussens overflade.
Og når super-våbnene først er udviklet, kan immunforsvaret hurtigt finde dem frem igen.
Man er derfor immun, hvis man skulle møde samme type influenza igen.
Når vi bliver vaccineret, tager vi en genvej til at blive immune.
For så viser vi immunforsvaret nøglerne, og det er klar med sine super-våben, hvis der skulle komme en rigtig influenza-virus forbi.
I Danmark bliver særlige risikogrupper hvert efterår tilbudt at blive vaccineret gratis mod de typer influenza, man regner med vil komme i omløb senere på året.
- Sidste år er det lykkedes at lave en vaccine, der halverede risikoen for at få influenza i løbet af denne vinter, siger Ramona Trebbien.
Influenza ændrer sig konstantDet bringer os tilbage til det, som Ramona Trebbien fortalte længere oppe.
Influenza er snedig.
For den ændrer konstant sin overflade, så immunforsvarets super-våben alligevel ikke virker i særlig lang tid.
Så immunforsvaret skal nu starte forfra med at udvikle nye supervåben, der kan sætte sig fast på den nye overflade.
- Og influenza er helt vild god til at forandre sin overflade.
Den har en højere grad af evolution end fx mæslinger.
Så selv om kroppen lige har lært at overleve en influenza ved at blive vaccineret, så vil der typisk være nye typer influenza året efter, som vores krop ikke er klar til, fortæller Ramona Trebbien.
Svært at vaccinere mod alle typer influenzaDer er andre områder af influenza, som ikke forandrer sig med helt samme hast som overfladen.
- Det er typisk de områder, forskerne går efter, når de forsøger at udvikle en universel vaccine, siger Ramona Trebbien.
Men problemet er ofte, at super-våbnene, der går efter de områder, ikke er så super alligevel.
Resultatet er, at vaccinen ikke længere virker særlig godt.
Så mens forskerne godt kan forsøge at gætte, hvordan næste sæsons influenza vil se ud og lave en vaccine, der i en vis grad beskytter mod den, har det altså vist sig meget svært at lave en vaccine, der gør immunforsvaret klar til at bekæmpe alle typer sæsonbetonet influenza.
Fremtidens universelle vaccine kan være danskMen der bliver forsket meget, for som sagt – mennesker dør hvert år af influenza, ligesom sygdommen også betyder mange indlæggelser, som både er hårde for den enkelte og dyre for samfundet.
En af de mere lovende influenzavacciner er udviklet af danske forskere.
Modsat de typiske sæsonbeskyttende vacciner, indeholder vaccinen et mix af overflade-molekyler fra tre store influenza-pandemier (som ramte i 1918, 1968 og 2009).
Den har vist sig at give en vis beskyttelse over for flere forskellige slags influenza i dyr.
Derudover viser dyreforsøg også, at den kan virke i flere år.
Det skriver Anders Fomsgaard, der er professor ved Statens Serum Institut og står bag udviklingen af den lovende vaccine, i en mail til DR Viden.
Han fortæller også, at en anden lovende israelsk vaccine er kommet til den afgørende tredje fase af menneskeforsøg.
Der er altså flere muligheder for, at vi i fremtiden kan gøre meget mere for at undgå en af verdens mest snu fjender.
FacebookTwitterKopier linkEmner:Sygdomme og lidelser|Vaccinationer|Videnskab|Børnesygdomme|Statens Serum Institut




https://www.dr.dk/sporten/fodbold/kvindelandsholdet/landstraeneren-har-truppen-klar-vi-kommer-op-mod-et-topklassehold

KvindelandsholdetLandstræneren har truppen klar: 'Vi kommer op mod et topklassehold'Landstræner Lars Søndergaard har i dag udtaget den trup, der skal spille træningskamp mod VM-værterne fra Frankrig 8.
april.
Nadia Nadim (midterst) er med i den trup, der i april skal møde Frankrig i en træningskamp.
Af Anders Melchior Frigaard25.
mar.
2019 kl.
15.
02Bemærk: artiklen er mere end 30 dage gammelLæs op­­­­­Det er med velkendte navne som Pernille Harder, Nadia Nadim og Sanne Troelsgaard.
Der er dog ikke blevet plads til Line Røddik, Cecilie Sandvej og Karen Holmgaard.
De har alle døjet med skader siden Algarve Cup.
LandsholdstruppenKatrine AbelLine JohansenTheresa NielsenFrederikke ThøgersenSara HolmgaardStine BallisagerRikke SeveckeJanni ArnthKatrine VejeNadia NadimSofie JungeSanne TroelsgaardNanna ChristiansenNicoline SørensenMille GejlPernille HarderSigne BruunJulie TavloMens Line Røddik og Cecilie Sandvej fortsat er skadet, så er Karen Holmgaard gledet ud af truppen, fordi hun har brug for en pause for at blive sin skade helt kvit, selvom hun er tilbage på træningsbanen, fortæller landstræneren.
- Karen har længe gået og døjet med en lårskade, så jeg har sagt til hende, at jeg ser bort fra hende i den her omgang, så hun ikke skal stresse med den skade.
Jeg tror, det er bedst for Karen, at hun får en pause og får styr på sine skavanker, siger Lars Søndergaard.
Til gengæld er der blevet plads til Karen Holmgaards tvillingesøster, Sara, der også var med i Algarve.
Hun er udset til at skulle dække venstre back, fortæller Lars Søndergaard.
- Hun spiller jo to kampe som venstre back nede i Algarve, og især i den første kamp mod Norge gør hun det rigtig fint.
Hun er dygtig med bolden og dygtig i opspillet.
- Det er altid spændende at se unge spillere, der kommer ind på landsholdet første gang.
Hun har jo været med på U19-landsholdet og gjorde det rigtig fint der i de senere år.
Hun var også med til U19-EM sidste sommer, så hun er selvfølgelig en spiller, vi har kigget på gennem længere tid.
Så nu er hun med igen, og det er selvfølgelig, fordi hun har gjort det fint, siger landstræneren.
Testkampen mod Frankrig, som regnes som en af de bedste nationer i verden, skal primært bruges til at arbejde med den defensive side af spillet, fortæller Lars Søndergaard.
- Vi vil gerne kigge lidt på os selv og finpudse nogle ting, som vi gerne vil blive bedre til.
- Vi kommer op mod et topklassehold, som vi kan måle os mod.
Det drejer sig om at stå rigtig godt defensivt, og det er et af de områder, hvor jeg synes, vi har et forbedringspotentiale.
Det giver mulighed for at prøve nogle ting, uden at det skal blive rent eksperimentarium, siger landstræneren.
Landstræneren fortæller også, at han har valgt at se bort fra de spillere, der kan repræsentere det danske U19-landshold, fordi der i april også er kvalifikation til U19-EM.
- Vi synes, det er vigtigt, at vores U19-hold får den bedste mulighed for at kvalificere sig til EM-slutrunden, der altid giver en uvurderlig ballast i forhold til rutine og erfaring med landsholdsfodbold, siger Lars Søndergaard.
FacebookTwitterKopier linkEmner:Nadia Nadim (fodboldspiller)|Pernille Harder (fodboldspiller)|Portugal|Fodbold|Frankrig




https://www.dr.dk/sporten/oevrig/verdensmester-er-modvillig-stjerne-paa-de-sociale-medier-vil-ikke-vaere-en-blyp-uden

Øvrig sportVerdensmester er modvillig stjerne på de sociale medier: 'Vil ikke være en blyp uden personlighed'For cykelrytteren Annika Langvad er sociale medier et arbejdsredskab, og hun går ikke på kompromis for at få følgere.
Af Rasmus Dalgaard25.
mar.
2019 kl.
17.
00Læs opNår man scroller ned gennem de mange billeder på Annika Langvads Instagram-profil, er man ikke i tvivl om, hvilken sport hun er seksdobbelt verdensmester i.
Cykeludstyr, træning og løb er temaerne på billederne, og det er der en grund til.
For Annika Langvad er cykelrytter, og hun vil ikke være andet.
- Jeg er meget bevidst om, hvilket signal jeg sender, og jeg er meget bevidst om, hvilket signal jeg ikke vil sende, siger mountainbike- og landevejsrytteren.
De sociale medier er er en markedsplads.
Valutaen er likes og followers, og for mange danske atleter er der vigtige penge i de mange klik.
Ser man noget, man kan lide, så bliver der trykket på følg-knappen, og det betyder sponsormuligheder for atleten.
- Jeg bliver sommetider lidt træt af sociale medier, for alle folk bliver reduceret til små ”blypper” uden personlighed, hvor det bare drejer sig om likes og følgere.
Annika Langvad, cykelrytterMan skal holde sig interessant, hvis man vil være en af de såkaldte influencers, der når ud til mange mennesker.
Sex sælger - eller gør det?
Der findes mange kneb for at vinde følgernes gunst, og på en af de første sider i lærebogen om marketing står, at sex sælger.
Der er få ting i denne verden, der tiltrækker sig opmærksomhed som bar hud, og det trick lever også i bedste velgående på Instagram.
Men Annika Langvad synes, at det er den forkerte vej at gå for atleter.
Hendes flere end 100.
000 følgere på de sociale medier skal følge hende for den atlet, hun er, og ikke for noget hun ikke er.
- Jeg synes, der er en tendens i dag.
Det er nemt at gå den nemme vej og lægge ting op, som man ved, der er mange likes og følgere i, men hvor man - måske især som kvindelig atlet - går lidt på kompromis med sine værdier, siger den seksdobbelte verdensmester.
Hun nægter at lade sig reducere, fordi hun er kvinde, og hun mener, at man som kvindelig atlet har et ansvar på de sociale medier.
- Der findes et syn på kvinder i sport, hvor det sommetider bliver opfattet, som om vi bare kan vise hud, og så kommer vi frem på den måde.
Derfor er det sindssygt vigtigt, at vi gør op med det og viser, at det ikke er derfor, man skal følge os.
Det skal man, fordi vi kan noget med vores sport, og den bevægelse vil jeg rigtig gerne være en del af, så vi kan ændre den opfattelse, siger hun.
- Men det er også en svær kamp at kæmpe, for der er så mange kvindelige atleter, der bare kører stilen med at vise hud og picture perfect billeder, så det er op ad bakke.
Det er vand på den forkerte mølle.
Men jeg kører min egen strategi, og så håber jeg, at det kan være med til at inspirere folk til at gøre det samme.
Og måske det gamle ordsprog om, at sex sælger, faktisk skal revurderes, når det kommer til de sociale medier.
For selvom mange følgere er benzin på motoren, så er det de rigtige følgere, der er afgørende for, hvor interessant man er for virksomhederne.
Det forklarer Pernille C.
Lotus, der er direktør i SMAC Agency, som er Danmarks største influencer-bureau, og partner i HIPPO Management.
Hun fortæller, at det i en forretningsmæssig forstand kan have konsekvenser, hvis man som kvindelig influencer spiller for meget på sit gode udseende.
- De kvindelige influencere, der spiller på sit udseende og viser for meget hud, vil oftest have en overvægt af mandlige følgere, og når en virksomhed går ud og brander sig ved hjælp af en influencer, så er det oftest for at ramme samme køn.
- Et firma, der sælger herreprodukter, går for eksempel ikke ud og hyrer en fashionpige til et samarbejde og eksponering af deres produkt på for eksempel Instagram, siger Pernille C.
Lotus.
Vaskepulver og dimserAnnika Langvad har nogle faste sponsoraftaler med en række virksomheder, som hovedsageligt gør sig i cyklingens verden.
I de kontrakter er der aftaler i forhold til de sociale medier, og det er de aftaler Annika Langvad holder sig til, når hun agerer på Instagram.
- Det er ikke nogen hemmelighed, at jeg har de sociale medier på grund af mine sponsorer.
Det er en del af mit job, sådan er det bare i dag, og det kan man ikke komme udenom.
Men jeg lægger sindssygt meget vægt på, at det, der kommer ud, er i overensstemmelse med mine værdier og det, jeg står for.
Blå bogNavn: Annika LangvadSportsgren: cykling (mountainbike og landevej)Fødselsdato: 22.
marts 1984 (35 år)Fødeby: SilkeborgUddannelse: TandlægeHold:- MTB: Specialized- Landevej: Boels-Dolmans CyclingMen selvom Annika Langvad er tro i en verden, hvor de fleste kan købes, så betyder det ikke, at hun ikke får tilbud fra andre bejlere.
Mange tilbud.
Ure, T-shirts, cykelophæng, vaskepulver og en masse ”dimser” er blandt noget af det, hun bliver tilbudt at vise frem.
- Jeg får et hav af henvendelser om alt muligt, som jeg ikke tager imod.
Der er mange, der spørger, om jeg vil vise et eller andet frem, men der siger jeg nej.
Men man kan godt se, at der er en industri for at vise produkter frem på sin Insta-profil, men det er slet ikke den, jeg er.
Jeg har et par enkelte gode aftaler, og det er det, siger hun.
"Blypper uden personlighed"For cykelrytteren er profilering på sociale medier en del af hendes job som cykelrytter, og derfor deler hun ikke ud af fritid og kærestesorger, men tandhjul og podiebilleder.
Den tilgang er ifølge Pernille C.
Lotus også en af grundene til, at det i lang tid har været svært for mange atleter at begå sig som influencere og tjene penge på dette.
Hun ser flere udfordringer.
- Det kan være meget nichepræget, hvis man har en profil, der kun handler om ens sport.
Der kan det være svært at flette et kommercielt brand ind blandt sportsbilleder.
Det er lettere for en fashionpige eller en komiker, der i forvejen viser alle slags billeder på deres Instagram-profil, siger hun.
- Og hvis man så kun kan flette noget ind, der handler om sporten, så kan det også være en udfordring, da de typisk i forvejen har sponsorer, som har eksklusive rettigheder på atletens brand og dennes social media-kanaler.
Det er tilfældet for Annika Langvad, der holder sig til en række ”gode aftaler”.
Men hun ved også, at hun måske ikke ville have de aftaler, hvis hun ikke havde mange følgere.
- Det gør da en stor forskel.
Også selvom det skærer lidt i mine grundværdier, men sådan er det jo – det er desværre sandheden.
Jeg bliver sommetider lidt træt af sociale medier, for alle folk bliver reduceret til små ”blypper” uden personlighed, hvor det bare drejer sig om likes og følgere.
I weekenden vandt Annika Langvad Cape Epic, der betegnes som mountainbikens Tour de France, for femte gang i karrieren.
FacebookTwitterKopier linkEmner:Annika Langvad (cykelrytter)|Instagram|Cykelsport|Erhverv|Frankrig




https://www.dr.dk/nyheder/udland/efter-mueller-rapporten-den-moerkeste-sky-driver-vaek-fra-det-hvide-hus

Rusland-undersøgelseSe temaUdlandEfter Mueller-rapporten: 'Den mørkeste sky' driver væk fra Det Hvide HusDen længe ventede rapport fra den særlige anklager, Robert Mueller, styrker præsidenten, lyder det fra flere sider.
Mueller-rapporten ser ikke ud til at være så skadelig for præsidenten, som hans politiske modstandere, havde håbet.
Af Sean Coogan25.
mar.
2019 kl.
17.
29Bemærk: artiklen er mere end 30 dage gammelLæs opDen såkaldte Mueller-undersøgelse finder ikke beviser for, at præsident Trump eller folk omkring ham har samarbejdet med den russiske regering om at påvirke det amerikanske præsidentvalg i 2016.
Sådan lyder det fra den amerikanske justitsminister, William Barr, som har læst rapporten, i kølvandet på to års efterforskning og spekulationer om sammensværgelse og risikoen for en rigsretssag mod præsidenten.
Det ved vi om Mueller-rapportenHovedpunkterne fra Muellers rapport - gengivet med USA's justitsminister William Barrs egne ord.
Rapporten har ikke fundet beviser for, at medlemmer af Trump-kampagnen konspirerede eller samarbejdede med den russiske regering.
Den har heller ikke fundet beviser for, at Trump skulle have gjort sig skyldig i magtmisbrug, men den har heller ikke renset ham for ikke at have gjort det.
De har altså hverken fundet ham skyldig eller ikke-skyldig i spørgsmålet.
Der er ikke fundet beviser for at retsforfølge Trump eller andre på baggrund af undersøgelsen.
37 personer er allerede tiltalt siden undersøgelsens start.
Muellers hold har fundet to former for russisk påvirkning under præsidentvalget i 2016: Misinformation på sociale medier og hackingen af Demokraternes emails.
Under efterforskningen er der udstedt mere end 2.
800 stævninger og 500 ransagningskendelser, ligesom omkring 500 vidner er blevet afhørt.
Præsident Trump var ikke længe om at konkludere, at der var tale om en "komplet og total frifindelse".
Der var tale om et ulovligt forsøg på at fælde ham, lød budskabet i går fra præsidenten ifølge CNBC.
Så langt vælger flere af de store amerikanske medier ikke at gå.
De er dog enige i en ting: Præsident Trump står stærkere nu - og en mørk sky ser ud til at drive væk fra Det Hvide Hus.
Let skydække over Washington- For præsident Trump kan det være den bedste dag i hans embedstid indtil videre.
Den mørkeste, mest ildevarslende sky, der hang over hans præsidentskab, blev nærmest løftet, lyder det i New York Times om gårsdagens nyhed om Mueller-rapportens konklusion.
Rapporten giver præsidenten et "kraftigt boost til de sidste 22 måneder af hans embedsperiode", lyder det i avisen.
Her peger man på, at der stadig er skyer på himlen for Trumps vedkommende, da rapporten stadig kan byde på dårlige nyheder for præsidenten.
Men de manglende beviser på en sammensværgelse "styrker præsidenten inden de kommende slag, herunder hans kampagne for at blive genvalgt", lyder analysen.
Læs også:Efter Muellers rapport: Det kommer der til at ske nuOgså hos avisen Washington Post peger man på, at Muellers konklusioner "synes at fordrive skyen af konspiration, der hang over hans embede siden dens begyndelse".
Der er dog ikke tale om skyfri himmel, påpeges det.
- Ved at levere forbehold sammen med konklusioner åbner afslutningen på Mueller-undersøgelsen døren for hårdere politiske slag over præsidentens dømmekraft og magt, lyder det.
Hos CNN peger man på, at Trumps præsidentskab nu går ind i en ny æra, og at præsidenten nu har mulighed for at omskrive historien om sit præsidentskab.
Muellers konklusion betyder, at Trump "endelig kan forsøge at komme videre fra en intrige, der har kvalt hans præsidentskab fra starten", lyder det i en analyse, fra mediet, der flere gange har været i clinch med præsidenten.
- Rapporten tilbyder personlig oprejsning for Trump og et nyt politisk våben, han kan affyre mod sine kritikere i det Demokratiske Parti og pressen.
Det Hvide Hus: Skandaløs procesMens Mueller-undersøgelsen ikke har fundet beviser for, at medlemmer af Trump-kampagnen konspirerede eller samarbejdede med den russiske regering, vil Mueller til gengæld ikke selv konkludere, om Trump har gjort sig skyldig i magtmisbrug - blandt andet ved at forsøge at hindre efterforskningen.
Det fik straks topdemokraterne Nancy Pelosi og Chuck Schumer til at pege på, at "en anklage så alvorlig som magtmisbrug" kræver, at rapporten bliver offentliggjort.
I Trump-lejren kalder man hele processen "skandaløs".
- De påstod, at de havde beviser.
Det havde de ikke.
De løj, lyder det fra Sarah Huckabee Sanders, Det Hvide Hus' pressetalsmand, over for CNN, hvor hun peger fingre ad medierne og Demokraterne.
- De forsøgte at vælte præsidenten, siger Sanders, der kalder det ondsindet, at folk har beskyldt præsidenten for at samarbejde med fremmede magter.
Sarah Huckabee Sanders, pressetalsmand i Det Hvide Hus, langer i dag ud efter blandt andet pressen.
Hun peger på, at rapportens konklusion er med til at gøre i dag til "en lykkelig dag for USA", men selve efterforskningen har hun ikke meget til overs for:- 25 millioner dollars af skatteydernes penge er spildt, siger hun.
Også Jason Chaffetz, tidligere republikansk medlem af Repræsentanternes Hus og tidligere formand for Tilsynsudvalget, langer ud efter Demokraterne i dag og peger også på, at "skyen" er drevet videre.
- Præsidenten er nu politisk stærkere end nogensinde.
Der har været en sort sky, der gav et talepunkt til enhver demokrat.
Nu kan folk kigge tilbage og sige 'I løj over for os i to år', lyder det fra Chaffetz over for det konservative medie Fox.
Det republikanske senatsmedlem Lindsey Graham ser ud til at være i samme lejr: Skyen er væk.
FacebookTwitterKopier linkEmner:Donald Trump (politiker)|Nancy Pelosi (politiker)|USA|CNN|Rusland




https://www.dr.dk/nyheder/udland/pamela-anderson-skal-saelge-alternativets-eu-politik

Valg til Europa-ParlamentetSe temaUdlandPamela Anderson skal sælge Alternativets EU-politikAlternativet stiller op til europaparlamentsvalget sammen med en række andre europæiske partier.
Pamela Andersen blev verdenberømt i 1990'erne som livredderen C.
J.
Parker i tv-serien 'Baywatch'.
Nu er hun blevet aktivist og bakker op om det politiske projekt, som Alternativet er en del af.
 Emil Thorbjörnsson © Capital Pictures/colourpress.
com)Af Per Bang Thomsen - Strasbourg25.
mar.
2019 kl.
16.
32Bemærk: artiklen er mere end 30 dage gammelLæs opVed første øjekast er der ikke mange fællestræk mellem Pamela Anderson og Rasmus Nordqvist.
Den ene er en verdensberømt skuespillerinde, mest af alt kendt fra livredderføljetonen ’Baywatch’, som har prydet forsiden af Playboy-mandebladet rekordmange gange.
Hvornår er der valg til Europa-Parlamentet?
Det danske valg til Europa-Parlamentet finder sted i dag.
Medlemmerne bliver valgt ved direkte valg i alle EU-lande.
Sammen med medlemslandenes ministre vedtager europaparlamentarikerne nye love i EU.
Danmark skal vælge 14 medlemmer til Europa-Parlamentet.
13 indtager deres pladser den 2.
juli, mens nummer 14 indtager sin plads, i det øjeblik Storbritannien forlader EU.
Den anden er en dansk folketingspolitiker fra Alternativet, som har slået sig op på at ville skabe en grønnere verden og ruske op i den politiske kultur.
Men i aften taler de begge, når den fælleseuropæiske opstillingsliste "Europæisk Forår" kickstarter sin valgkamp til europaparlamentsvalget i Bruxelles.
Pamela Anderson er med som blikfang for listen, som Alternativet er en del af.
Og Rasmus Nordqvist deltager, fordi han er sit partis spidskandidat til valget, der finder sted i Danmark søndag den 26.
maj.
Og ifølge politikeren giver det faktisk god mening, at den i dag 51-årige tv-stjerne skal være med til at skabe opmærksomhed om Alternativets og resten af listens EU-politik.
- Pamela Anderson har igennem mange år været en meget stærk aktivist i forhold til både bæredygtighed og den sociale dagsorden, forklarer han.
Rasmus Nordqvist har været EU-ordfører for Alternativet.
Nu er han partiets spidskandidat til det kommende europaparlamentsvalg.
Kritik af MacronPamela Anderson er en ivrig dyresagsforkæmper og har i årtier været en skarp modstander af modeindustriens brug af dyrepels.
Hun er nær ven med den omstridte WikiLeaks-stifter, Julian Assange, som hun betegner som "en helt".
Og senest er Pamela Anderson, som har slået sig ned i Sydfrankrig, kommet med en noget opsigtsvækkende opbakning til den franske protestbevægelse De Gule Veste – og kritik af præsident Emmanuel Macron, som hun mener "foragter de fattige”.
Pamela Anderson har også demonstreret mod den fransk spise foie gras, hvor gæs bliver tvangsfodret.
For tiden turnerer hun rundt sammen med den kroatiske filosof Srećko Horvat, som er en af hovedarkitekterne bag DiEM25-bevægelsen, der også er med i "Europæisk Forår".
På fredag kommer de til København, hvor de skal sprede deres politiske budskab.
- Det er fantastisk dejligt, at hun også gider at bruge sin stemme på den dag, hvor vi starter kampagnen, siger Rasmus Nordqvist.
Mød de andre danske spidskandidater til europaparlamentsvalget:Brug for fælles løsninger"Europæisk Forår" har da også brug for opmærksomhed, hvis partierne skal gøre sig nogle forhåbninger om at blive valgt ind i maj.
Opstillingslisten består af i alt 14 partier og bevægelser fra hele Europa, og langt de fleste er små, nystiftede venstrefløjspartier uden den store parlamentariske erfaring.
- Det sjove er, at vi er et af de ældste partier i dette samarbejde.
Det er ikke så tit, vi prøver at være de erfarne, siger Rasmus Nordqvist om Alternativet, der blev stiftet i 2013.
Samlet set har partierne ni sæder i det nuværende Europa-Parlament.
Men Alternativet, der stiller op til europaparlamentsvalget for første gang, håber, at det vil stige efter valget i maj.
Rasmus Nordqvists mærkesagerBekæmpe klimakrisen og styrke den grønne omstilling.
Gøre EU mere demokratisk.
Bekæmpe uligheden.
I modsætning til eksempelvis Venstre eller Socialdemokratiet, som har udfærdiget deres egne valgprogrammer, stiller Alternativet op med præcis det samme program som de andre partier.
"Europæisk Forår" er nemlig den første fælleseuropæiske opstillingsliste nogensinde.
Og ifølge Rasmus Nordqvist er det nødvendigt med en fælleseuropæisk kurs, hvis de store problemer, herunder klimaforandringerne, skal løses.
- Det er ikke dansk europapolitik, der bliver ført i Europa-Parlamentet, men europæisk europapolitik.
Det er det, vi har taget meget alvorligt med listen.
FuldblodseuropæerHan understreger, at han er træt af at høre andre danske politikere, herunder statsminister Lars Løkke Rasmussen (V), sige, at ”EU skal være stor på de store ting og lille på de små”.
- Jeg tror ikke på den klassiske skepsis med, at vi skal stå med et løftet øjenbryn og med armene over kors.
EU er et fælles projekt, og derfor bliver vi nødt til både at stille og svare på spørgsmålene sammen.
Vi kan ikke tro, at Europa kun er til for os, siger Rasmus Nordqvist, der med egne ord stiller op som europæer og ikke dansker ved valget.
Rasmus Nordqvist mener i modsætning til statsminister Lars Løkke Rasmussen (V), at EU også bør være stor på de små ting.
Og han er da heller ikke bleg for at betegne sig selv som en af de mest fuldblodseuropæiske spidskandidater i det danske felt.
- Jeg er fuld af kritik over for EU, og der er masser, jeg vil lave om på.
Men jeg tror i den grad på, at det kun kan lykkes, hvis vi gør det sammen som europæere, siger han.
- Vi bliver nødt til at elske EU, hvis vi skal gøre noget ved det.
Rammen skal være godEt af de steder, hvor EU ifølge Rasmus Nordqvist bør fylde noget mere, er på den sociale dagsorden.
Ikke mindst hvad angår problemerne med ungdomsarbejdsløshed, som man blandt andet oplever i Grækenland.
Her er knap 44 procent af de unge mellem 15 og 24 år arbejdsløse, viser tal fra OECD.
- Vi kan altså ikke være bekendt at sidde i Danmark og tjene rigtig gode penge på et indre marked, fordi vi har fri adgang for vores produkter og services rundt om i Europa, når man så samtidig ser, at det står anderledes til andre steder, siger han.
- Vi skal løfte det sammen, og det er noget, man ikke er særligt glad for at snakke om i Danmark.
Den tidligere græske finansminister Yanis Varoufakis er en af arkitekterne bag DiEM25.
Han stiller selv op til EP-valget i maj.
Samtidig er der brug for en reform af EU-systemet, som ifølge Rasmus Norqvist fører en økonomisk politik, der kun er ”til glæde for de meget små”.
- Man har valgt at føre en neoliberal økonomisk politik, hvor man tror, man kan spare sig til alt.
Det har vist sig at have kæmpe store konsekvenser for europæerne, siger han og tilføjer, at det samtidig spænder ben for den grønne omstilling, som Alternativet kæmper for.
- Når vi stadig er drevet af en jagt på økonomisk vækst i den snævre forståelse, får vi ikke taget det opgør, der skal til i forhold til klimakrisen, mener han.
Derudover er der ifølge Rasmus Nordqvist brug for at inddrage de europæiske borgere mere i det daglige arbejde.
Han mener nemlig, at EU-samarbejdet er udfordret, og han frygter, at det kan ende med at bryde sammen.
- Derfor skal vi se på, hvordan vi kan forbedre det.
For EU skal fortsat være rammen.
Vi skal bare sørge for, at rammen er god.
FacebookTwitterKopier linkEmner:Alternativet (parti)|Emmanuel Macron (politiker)|Lars Løkke Rasmussen (politiker)|EU-forhold|Frankrig




https://www.dr.dk/sporten/fodbold/superliga/vemodig-hjulmand-om-fcn-exit-det-foeles-underligt

SuperligaVemodig Hjulmand om FCN-exit: 'Det føles underligt' Kasper Hjulmand er glad for, at han i 2016 valgte at tage endnu en periode i FC Nordsjælland.
Kasper Hjulmand stopper med øjeblikkelig virkning som cheftræner i FC Nordsjælland.
25.
mar.
2019 kl.
14.
22Bemærk: artiklen er mere end 30 dage gammelLæs opNår FC Nordsjælland på lørdag går på banen til den første kamp i Superligaens mesterskabsslutspil, bliver det med Flemming Pedersen som cheftræner i stedet for Kasper Hjulmand.
Klubben har valgt at gennemføre sommerens planlagte trænerskifte før tid, og den nu tidligere cheftræner erkender, at det er en speciel følelse at forlade klubben, netop som sæsonen går ind i sine afgørende uger.
Blå bogNavn: Kasper Hjulmand.
Født: 9.
april 1972 (46 år) i Aalborg.
Aktiv karriere: Randers FC, Herlev og B93.
Stoppede som 26-årig efter flere knæoperationer.
Trænerkarriere: 1999-2003: Lyngby (U18).
2003-2006: Lyngby (assistent og andetholdstræner).
2006-2008: Lyngby (cheftræner).
2008-2011: FC Nordsjælland (assistent).
2011-2014: FC Nordsjælland (cheftræner).
2014-2015: Mainz 05 (cheftræner).
2016-2019: FC Nordsjælland (cheftræner).
Titler og meritter: U18-DM 2002.
Oprykning til Superligaen (2007).
Pokalvinder (2010 og 2011 som assistent under Morten Wieghorst).
DM-guld (2012).
DM-sølv (2013).
DM-bronze (2018).
Kilder: Transfermarkt, FC Nordsjælland og Ritzau.
- Det føles underligt at træde ud af løbet lige før det sidste sving inden opløbet.
- Men det her var blevet sindssygt svært, uanset hvornår og hvordan vi havde gjort det, for klubben og stedet betyder så meget for mig, siger Kasper Hjulmand i en pressemeddelelse.
"Ikke fortrudt et sekund"Den nu 46-årige træner vendte i 2016 tilbage til FC Nordsjælland efter et kort ophold i bundesligaklubben Mainz.
Han kom til en forandret klub, der var blevet en del af Right to Dream-projektet, og som skulle satse benhårdt på talentudvikling.
- For tre år siden stod jeg med et valg, hvor jeg skulle vælge om jeg skulle krydse mine spor og vende tilbage til FCN.
Læs også:Kasper Hjulmand stopper øjeblikkeligt i FCN- Jeg mødte Tom Vernon, Right to Dream og Ghana og traf et valg, jeg ikke har fortrudt et sekund siden, selv om folk mente, jeg kunne og skulle have valgt og gjort noget andet.
- At komme tilbage til FCN er det mest ambitiøse, jeg har gjort i min karriere, siger Kasper Hjulmand.
Indtil kontrakten udløber til sommer, skal han stå til rådighed for klubben på konsulentbasis.
Desuden skal han nu besøge akademiet Right to Dream i Ghana, hvor han skal lave en rapport om den videre udvikling af akademiet og FCN.
/ritzau/FacebookTwitterKopier linkEmner:FC Nordsjælland|Kasper Hjulmand (fodboldtræner)|Tom Vernon (erhvervsleder)|Ghana|Fodbold




https://www.dr.dk/nyheder/regionale/trekanten/forureningsramte-borgere-om-regeringens-plan-som-flytte-rundt-paa

TrekantområdetForureningsramte borgere om regeringens plan: Som at flytte rundt på Matador-pengeLokale i Grindsted og ved Harboøre Tange er ikke imponerede over ny plan.
Fremover skal det være staten og ikke regionerne, der står for oprydningsarbejdet efter store forureninger, hvis det står til regeringen og Dansk Folkeparti.
Af Ole Blædel, Peter Frandsen Siggaard og Asta Pil Heltborg25.
mar.
2019 kl.
15.
00Bemærk: artiklen er mere end 30 dage gammelLæs opDet gavner ingen, hvis det fremover er staten, der har ansvaret for at fjerne forureningen efter Grindstedværket, mener borgergruppen 'Ryd op efter Grindstedværket'.
I går blev regeringen og Dansk Folkeparti enige om, at det fremover ikke skal være regionerne, men staten, der skal stå for at fjerne de store generationsforureninger.
Aftalen er en delaftale i forbindelse med regeringens planer om en sundhedsreform, der lægger op til, at landets fem regioner skal nedlægges.
Læs også:DF og Regeringen har forhandlet delaftale på plads: 600 millioner til at rense forureningRegeringen og Dansk Folkeparti vil bruge 150 millioner kroner på at rydde op efter Grindstedforureningen, men Susanne Mathiesen fra borgergruppen kritiserer aftalen.
Susanne Mathiesen, tidligere byrådsmedlem af SF, har løbende fremført sine holdninger over for politikere til borgermøder.
- Jeg er bekymret for, at det kæmpestore stykke arbejde og den viden, som tidligere Ribe Amt og nu Region Syddanmark har opbygget gennem rigtigt mange år, går tabt.
For os som borgere vil det blive svært at blive hørt, siger hun.
© DRGrindstedforureningDet tidligere Grindstedværket dumpede i perioden 1956 til 1973 hundredetusindevis af liter spildevand samt kemikalieaffald.
Det skete på to områder i Grindsted tæt ved byen samt i Kærgaard Klitplantage i Vestjylland.
I januar 2018 opdagede forskere fra DTU, at forureningen fra fabriksgrunden var langt værre end først antaget.
Hvert år siver der 235 kilo af det kræftfremkaldende stof vinylklorid fra giftdepoterne og ud i Grindsted Å.
Region Syddanmark har besluttet sig for, at der skal laves et forskningsprojekt, der skal forsøge at klarlægge, om der er sundhedsmæssige risici ved at bo i området.
Aftalen indeholder i alt 600 millioner kroner, og langt de fleste af dem - 500 millioner kroner - skal findes ved effektiviseringer, når regionerne lukkes.
Det regnestykke har Susanne Mathiesen heller ikke meget fidus til.
- Jeg synes, at det er rigtigt mange Matador-penge, vi flytter rundt på.
Det er forsvindende få penge, og der er ikke nogen, der ved, at det vil lykkes at finde dem, siger hun.
Men der er ingen grund til bekymring, mener miljø- og fødevareminister Jacob Ellemann-Jensen (V).
Han er sikker på, at pengene nok skal være der.
- Selve det at få samlet opgaven i staten giver mulighed for at frigøre midler til den kolossale opgave og til for alvor at gå i gang, sagde han i forbindelse med præsentationen af aftalen.
Læs også:Professor dumper regeringens forureningsplan: Man mister viden og medarbejdereMen trods regeringens forsikring om at pengene er der, frygter Susanne Mathiesen, at der er tale om et luftkastel.
- Jeg er dybt bekymret for, at det er tre skridt baglæns.
For midlerne er der jo rent faktisk ikke på nuværende tidspunkt, siger hun.
Regeringen træder vandeLigesom i Grindsted er der afsat 150 millioner kroner til at rydde op efter forureningen på Harboøre Tange ved Cheminova.
Harboøre Tange-forureningenForureningen på Harboøre Tange omfatter både kemikaliedepotet på Høfde 42, Cheminovas nuværende fabriksgrund og Cheminovas tidligere fabriksgrund, der ligger ned til Limfjorden og Vesterhavet.
Forureningen stammer fra virksomheden Cheminova, som blandt andet har produceret insektbekæmpelse siden 1953.
Virksomheden eksisterer stadig og er placeret tæt på den forurenede grund.
Der er 15 ton pesticider og 6 ton kviksølv gemt i jorden ved den gamle fabriksgrund.
De seneste 40 år har Cheminova frivilligt pumpet 80.
000 kubikmeter grundvand op fra den gamle fabriksgrund og renset vandet, så forureningen holdes i skak.
Og her mener miljøforkæmper Bjarne Hansen fra Thyborøn heller ikke, at pengene rækker, eftersom de fleste kommer på baggrund af en nedlæggelse af regionerne.
- Det er fremtidspenge.
Det er besparelser, der sker ved, vi nedlægger regionerne, siger han og uddyber:- Vi ved ikke, hvordan det kommer til at se ud efter næste valg, og om der er et flertal for aftalen.
Jeg har på fornemmelsen, at vi træder vande.
Bjarne Hansen ser det som positivt, at regeringen trods alt smider 100 millioner kroner ekstra i puljen.
Men det er ikke nok til, at generationsforureningerne kan blive fjernet.
- Pengene er fuldstændig ude af proportioner i forhold til den indsats, der skal gøres, siger han.
Han mener, at politikerne bør afsætte en milliardsum hvert år de næste to-tre år, hvis vi for alvor skal rykke på området.
Og han synes derfor, politikerne skal presses yderligere.
- Du får ikke en dråbe citron ud af dem, hvis ikke de bliver presset.
Det står stille, hvad angår generationsforureninger, siger Bjarne Hansen.
Generationsforureninger•Grindstedværket, Grindsted: Forurening med giftigt spildevand.
•Kærgård Klitplantage nord for Esbjerg: Forurening med giftigt spildevand fra blandet andet Grindstedværket.
•Gammel fabriksgrund ved Cheminova, Harboøre Tange: Forurening fra produktion af pesticider.
•Cheminovas nuværende fabriksgrund, Harboøre Tange: Forurening fra produktion af pesticider.
•Høfde 42 ved Cheminova, Harboøre Tange: Forurening fra produktion af pesticider.
•Skuldelev, Frederikssund: Forurening ved byen Skuldelev med klorerede opløsningsmidler fra metal-virksomhed.
•Naverland ved Albertslund: Forurening med klorerede opløsningsmidler.
•Den tidligere Collstrup-grund ved Esrum Sø: Arsenforurening fra virksomheden Collstrup.
•Lundtoftevej 150 og 160, Lyngby: Forurening med klorerede opløsningsmidler fra tidligere køleskabsfabrik.
Kilde: Miljø- og Fødevareministeriet.
FacebookTwitterKopier linkEmner:Forurening|Grindstedværket|Grindsted|Harboøre|Miljø og natur




https://www.dr.dk/nyheder/regionale/oestjylland/pendlere-faar-stort-prishop-hos-dsb-det-kan-simpelthen-ikke-passe-jeg

ØstjyllandPendlere får stort prishop hos DSB: 'Det kan simpelthen ikke passe.
Jeg må være en idiot til at regne'DSB afskaffer titurskortet, som kan bruges på rejser over Storebælt.
DSB afskaffer titurskort for togrejser over Storebælt.
Det betyder markante prisstigninger for pendlere, der ikke rejser hver dag.
(arkivfoto) Af Frederik Dupont og Flemming Nielsen25.
mar.
2019 kl.
14.
52Bemærk: artiklen er mere end 30 dage gammelLæs opFra næste måned bliver det markant dyrere for visse pendlere at rejse med tog.
DSB udfaser nemlig titurskortet, som i dag kan bruges på rejser over Storebælt, og det betyder, at Thomas Sangild Sørensen fra Aarhus står til en stor ekstraregning.
- Det løber måske op i 1.
000 kroner per måned.
Det er mange penge, siger han.
Thomas Sangild Sørensen arbejder en dag om ugen i København, og derfor rejser han ikke nok til, at et månedskort kan betale sig.
I stedet har han udsigt til at skulle købe almindelige billetter, der koster 33 procent mere.
Muligheden for at købe billige Orange Fri-billetter er ikke aktuel.
- Min kalender ændrer sig så dynamisk, at det ville være spild af billetten, forklarer han om de billetter, hvor man ikke kan ændre afgangstidspunktet, efter rejsen er bestilt.
Han har overvejet både bus og bil, men ingenting kan hamle op med den tidlige togrejse, så han er træt af den store ekstraudgift fremover:- Man vil gerne have et dynamisk arbejdsmarked, hvor folk kan bo et sted og arbejde et andet.
De her tiltag går stik imod det.
Det gør det meget, meget vanskeligt at rejse mellem landsdelene, siger Thomas Sangild Sørensen.
10-15.
000 mere om åretAnders Nymand bor i Bråskov syd for Horsens og kører på arbejde i København hver fjerde dag.
Det har han gjort i 12 år, hvor han har gjort brug af klippekortet.
- Jeg rejser ikke nok til at købe pendlerkort, og at købe almindelige billetter bliver noget dyrere, så titursklippekort har været klart det bedste for mig.
- Jeg må være en idiot til at regne.
Men den var altså god nok, og Anders Nymand blev chokeret, da han regnede ud, hvad det koster ham, at titurskortene forsvinder.
(© (Privatfoto))Men når DSB udfaser kortet, har han regnet sig frem til, at han skal betale 10.
000-15.
000 kroner mere om året.
- Det synes jeg er en voldsom stigning.
Jeg tænkte faktisk: 'Det kan simpelthen ikke passe.
Jeg må være en idiot til at regne', siger Anders Nymand.
- Hvis DSB gerne vil leve af pendlerne, skulle de give os nogle gode vilkår.
Det er det her ikke.
Passagerpulsen: 'Uklogt' af DSBForbrugernes uafhængige vagthund i den kollektive trafik mener ikke, at løsningen er god.
Titurskortet er jo netop et produkt, som de loyale kunder har brugt.
Jeg synes hverken, det er rimeligt eller klogt at udfase det.
Rasmus Markussen, Passagerpulsen, Forbrugerrådet Tænk- Titurskortet er jo netop et produkt, som de loyale kunder har brugt.
Jeg synes, hverken det er rimeligt eller klogt at udfase det, siger Rasmus Markussen, der er politisk medarbejder hos Passagerpulsen ved Forbrugerrådet Tænk.
Han giver heller ikke meget for Orange Fri-billetterne, som dybest set ikke henvender sig til den målgruppe.
- Det er ikke nødvendigvis et godt alternativ, for de kan oftest ikke bruges i myldretiden og skal bookes lang tid i forvejen.
- Vi tror, at det på sigt kan få nogle passagerer til at droppe toget - og det har DSB jo ingen interesse i, siger Rasmus Markussen.
DSB: Gå efter tog med ledige pladserHos DSB lyder svaret på kritikken, at det aldrig har været billigere at rejse med DSB.
- Vi udbyder mere end 17.
000 Orange eller Orange Fri-billetter hver eneste dag.
Så vi har faktisk generelt set sat prisen ned for at rejse med DSB, siger Aske Wieth-Knudsen, underdirektør i DSB.
Han anbefaler, at man går efter afgange med ledige pladser, hvis ikke man rejser nok til, at et månedskort kan betale sig.
Men hvad hvis man ikke har den luksus at kunne udskyde sin afgang, fordi man skal møde på et bestemt tidspunkt?
- Det er rigtigt, at der er en lille gruppe, som bliver ramt af det her.
- Vi vil gerne give rabat.
Men de største rabatter giver vi der, hvor der er mest ledig plads, siger Aske Wieth-Knudsen.
Han oplyser, at der hvert år er omkring 300.
000 klippekortture over Storebælt, og det tal er faldende.
Til sammenligning er der seks millioner Orange eller Orange Fri-billetter til salg.
6.
april er sidste dag, DSB sælger titurskort.
Læs også:Derfor har vi fravalgt DSB: 'Man kan jo næsten komme til Spanien for prisen på en togbillet'FacebookTwitterKopier linkEmner:DSB|Forbrugerrådet|København|Sjælland|Kollektiv trafik




https://www.dr.dk/musik/dansk-hitmager-efter-band-brud-der-er-brug-klassens-kaekke-dreng-som-laver-rav-i-den

KARRIEREKANONENSe temaMusikDansk hitmager efter band-brud: 'Der er brug for klassens kække dreng, som laver rav i den'Dancehallduoen Djämes Braun har mistet et medlem, men er klar til at indtage Danmark på ny.
Lasse Kramhøft er nu ene frontmand i Djämes Braun og klar med singlen 'Hallelujah'.
Af Nanna Mejer Sørensen25.
mar.
2019 kl.
15.
00Bemærk: artiklen er mere end 30 dage gammelLæs opDu kan helt sikkert synge med på mindst én af deres sange.
De har nemlig hittet med blandt andet 'Fugle', 'Kom og giv mig alle dine penge' og 'Kvinder og kanoner'.
Interessen for duoen Djämes Braun var overvældende nærmest fra begyndelsen.
Det første store hit, 'Duft af Ba-cone', kom i 2012, hvilket var samme år, som de vandt talentudviklingsforløbet og konkurrencen KarriereKanonen.
Og i de følgende år var det stort set umuligt at undgå Djämes Braun.
Djämes BraunDansk dancehallduo, som står bag store hits som 'Fugle', 'Kom og giv mig alle dine penge' og 'Dem vi var'.
Bestod oprindeligt af Lasse Kramhøft, bedre kendt som Pilfinger, og Kent Pedersen, der går under navnet Kenno, som nu har forladt musikprojektet.
Debuterede i 2012, hvor de også vandt KarriereKanonen, et talentudviklingsforløb og konkurrence for nye, danske musiktalenter.
Er aktuel med singlen 'Halleluja'.
Men i 2017 gik Djämes Braun fra at være en duo til at blive et soloprojekt for den ene bagmand, Lasse Kramhøft, der også er kendt som Pilfinger.
Ifølge ham havde bruddet været under opsejling i længere tid, for interessen for projektet dalede for duoens anden halvdel, Kenno.
Han skulle prøve nogle andre ting.
Ikke desto mindre lå der en hel sommerturné for Djämes Braun klar i kalenderen i 2018.
Der er så meget mørke nu, både i politik og i musik, og der er brug for ham der, klassens kække dreng, der træder ind ad døren og laver rav i den.
Lasse Kramhøft (Djämes Braun)- Jeg kiggede på mit band, og vi blev enige om at tage ud og prøve det af.
Se, om det kunne lade sig gøre for mig at dække hele frontlinjen selv.
Og se, om det i det hele taget var noget, jeg syntes var sjovt, fortæller Lasse Kramhøft.
Samtidig med at duoen brød op, endte Lasse Kramhøfts kæresteforhold.
Det var som at komme ud af to ægteskaber på én gang, og det var en kaotisk tid.
Men kærligheden og energien fra publikum på landets festivaler, som Lasse Kramhøft spillede på over sommeren, gav ham mod på at fortsætte med Djämes Braun.
Det gik over al forventning, og pludselig gav det hele mening igen.
- Det er ikke for at lyde excentrisk, men folket har brug for Djämes Braun.
Der er så meget mørke nu, både i politik og i musik, og der er brug for ham der, klassens kække dreng, der træder ind ad døren og laver rav i den, mener Lasse Kramhøft.
Spilleglæden var større end nogensinde.
- Det var, som om der var konsensus om, at jeg ikke bare kunne lægge Djämes Braun ned.
Det var større end mig selv.
Det er ikke for at lyde excentrisk, men folket har brug for Djämes Braun.
Der er så meget mørke nu, både i politik og i musik, og der er brug for ham der, klassens kække dreng, der træder ind ad døren og laver rav i den.
Siger upassende ting, får folk til at grine og skubber dem ned af stolen, siger Lasse Kramhøft.
Ikke som noget andetDet resulterede i singlen 'Halleluja', som er første udspil fra Djämes Braun efter bruddet.
Lyt til 'Halleluja', mens du læser videre:Djämes Braun - Halleluja- Man skal redefinere sig som kunstner engang imellem, og det skulle vi have gjort uanset hvad.
Der skal ske noget.
Men Djämes Braun redefinerer sig konstant, fordi der aldrig har været en rød tråd – andet end det var utilregneligt, griner han.
Nogle år forinden var Lasse Kramhøft faldet pladask for den brasilianske musikgenre baile.
Underklassens musik eller sydamerikansk techno, som han beskriver det.
Og det tændte noget i ham.
Det stak ud.
Og det var ikke afprøvet herhjemme.
- Meget af det lyder, som om det er ekstremt billigt produceret.
Men jeg får lyst til at bevæge mig til det.
Det er smadret, det er gangster, og det er ghetto, og det er jeg vild med.
Han brugte lang tid på at prøve at knække koden til, hvordan man kunne bruge genren i dansk musik og i Djämes Brauns univers.
Der var brug for at få noget råt og smadret ind i lyden igen.
Da vi startede, kan jeg huske, jeg tænkte: 'Hvorfor fanden gider folk at høre på det?
'Lasse Kramhøft (Djämes Braun)- På et tidspunkt vil jeg sige, at Djämes Braun næsten blev lidt for godt.
Vi fik det største radiohit i 2017 med 'Dem vi var', og hvis man sammenligner den med 'Duft af Ba-cone', så er det altså vildt at tænke på, at der kun er fire år mellem de to sange, forklarer han.
Men det lykkedes at forene genren og Djämes Braun på 'Halleluja'.
En sang, han glæder sig til at spille live, især på årets festivaler.
Med Spotify og den digitale udvikling bliver der udgivet mere musik end nogensinde før, og mange 'genre-hylder' bliver hurtigt optaget af dygtige folk, mener Lassse Kramhøft.
Og ifølge ham skal Djämes Braun ikke ud og ligge på nogle hylder, der eksisterer i forvejen.
Han gider ikke lave musik, der lyder som noget andet.
Det må ikke blive for sikkert eller poleret.
Lyt til Djämes Brauns første single fra 2012, 'Duft af Ba-cone':Djämes Braun - Duft af Ba-cone- Da vi startede, kan jeg huske, jeg tænkte: 'Hvorfor fanden gider folk at høre på det?
'.
Det var egentlig bare intern humor og sjove ord.
Det skal stikke ud, og jeg vil altid smadre noget, siger han.
Går planken udDet kan være angstprovokerende at skulle udgive ny musik efter store hit-succeser og en amputering af besætningen.
Men det går ikke Lasse Kramhøft på.
Han har vænnet sig til, at man i musikbranchen i perioder er 'inde' og andre 'ude'.
Man er ikke sikret en invitation til et prisshow, bare fordi man var med året før.
- Nogle gange bliver du sat uden for døren, og så kommer du måske ind igen.
Men på et tidspunkt må man jo afgøre, om man er i det for at gå nummer et på hitlisterne eller for at lave musik.
Og det er sidstnævnte, der er det centrale for Djämes Braun.
- Jeg går planken ud og risikerer nogle ting, så jeg kan mærke, jeg lever.
Jeg har ikke noget at tabe.
Det er okay at fejle, og det er det, der gør det spændende.
Det her er som en genfødsel.
Det hele er nyt, og nyt er godt for mig, for ellers keder jeg mig.
FacebookTwitterKopier linkEmner:Braun GmbH|Djämes Braun|Pop og rock|Spotify|Parforhold




https://www.dr.dk/sporten/fodbold/superliga/kasper-hjulmand-stopper-oejeblikkeligt-i-fcn

SuperligaKasper Hjulmand stopper øjeblikkeligt i FCNFlemming Pedersen overtager Kasper Hjulmands job og skifter titel fra teknisk direktør til cheftræner.
Kasper Hjulmand er fortid som cheftræner i FC Nordsjælland, da han stopper med øjeblikkelig virkning.
Af Rasmus Dalgaard25.
mar.
2019 kl.
12.
17Bemærk: artiklen er mere end 30 dage gammelLæs opKasper Hjulmands farvel til FC Nordsjælland kommer en smule tidligere, end det hidtil har været udmeldt.
Superligaklubben meddeler på sin hjemmeside, at cheftræneren stopper med øjeblikkelig virkning.
I stedet bliver det Flemming Pedersen, som skal føre nordsjællænderne gennem resten af sæsonen.
Pedersen, som indtil mandag var ansat som teknisk direktør, skulle efter planen have overtaget til sommer.
Timingen er rigtigFC Nordsjælland har ikke tabt en fodboldkamp af betydning, siden 2018 blev til 2019.
De gode præstationer sørgede for, at FCN kvalificerede sig til mesterskabsslutspillet, der begynder i den kommende weekend.
Timingen for trænerskiftet er rigtig netop nu, mener sportschef Carsten V.
Jensen.
Blå BogNavn: Kasper Hjulmand.
Født: 9.
april 1972 (46 år) i Aalborg.
Aktiv karriere: Randers FC, Herlev og B93.
Stoppede som 26-årig efter flere knæoperationer.
Trænerkarriere:* 1999-2003: Lyngby (U18).
* 2003-2006: Lyngby (assistent og andetholdstræner).
* 2006-2008: Lyngby (cheftræner).
* 2008-2011: FC Nordsjælland (assistent).
* 2011-2014: FC Nordsjælland (cheftræner).
* 2014-2015: Mainz 05 (cheftræner).
* 2016-2019: FC Nordsjælland (cheftræner).
Kilde: Ritzau- Kasper sender nu stafetten videre til Flemming på bedste vis via fantastisk trænerarbejde.
- Nu kan vi angribe et slutspil, hvor vi har alt at vinde, og ambitionen må være at gøre det bedre end i sidste sæsons slutspil, hvor vi fik to sejre og tre uafgjorte i ti kampe.
- Lige nu er derfor et godt udgangspunkt for at starte på det nye kapitel.
Det synes både vi, Kasper og Flemming, siger han til FCN's hjemmeside.
Læs også:Mesterskabsprogrammet er lagt fast: Der venter guldkamp i Herning i tredjesidste rundeHelt fortid i superligaklubben er Hjulmand dog tilsyneladende ikke.
FCN skriver, at Hjulmand vil stå til rådighed "på konsulentbasis" i resten sæsonen.
Desuden skal han nu besøge akademiet Right to Dream i Ghana, hvor han skal lave en rapport om den videre udvikling af akademiet og FCN.
/ritzau/FacebookTwitterKopier linkEmner:Kasper Hjulmand (fodboldtræner)|FC Nordsjælland|Fodbold|Carsten V.
Jensen (erhvervsleder)|Ghana




https://www.dr.dk/nyheder/penge/taxaselskab-politianmeldt-gemme-kunders-telefonnumre

PengeTaxaselskab politianmeldt for at gemme kunders telefonnumreDatatilsynet har indstillet til en bøde på 1,2 millioner kroner til Taxa 4X35.
Taxa 4x35 bliver det første selskab i Danmark, som ifølge Datatilsynet bør få en bøde for at overtræde databeskyttelses-forordningen.
25.
mar.
2019 kl.
13.
39 | opdateret 25.
mar.
2019 kl.
14.
37Bemærk: artiklen er mere end 30 dage gammelLæs opDatatilsynet politianmelder taxaselskabet Taxa 4x35 for brud på databeskyttelsesforordningen - også kendt som GDPR.
Det er første gang, at Datatilsynet indstiller til bøde for brud på forordningen.
Taxaselskabet har ifølge Datatilsynet brudt reglerne ved at opbevare kunders telefonnumre i mere end de tilladte to år.
Datatilsynet har indstillet til en bøde på 1,2 millioner kroner.
- Oplysninger om kundens taxature (herunder opsamlings- og afleveringsadresser) kan derfor fortsat henføres til en fysisk person via telefonnummeret, som først slettes efter fem år, skriver Datatilsynet.
I de fleste europæiske lande kan datatilsyn selv udstede bøder, men i Danmark skal tilsynet belyse og vurdere sagen og derefter anmelde den til politiet.
Det er herefter politiets vurdering, om der skal rejses sigtelse.
Telefonnumre skal slettesTilsynets direktør, Cristina Angela Gulisano, begrunder i en pressemeddelelse indstillingen om bøde med den store mængde af lagret data, som blev fundet ved en inspektion i efteråret.
- Ét af grundprincipperne på databeskyttelsesområdet er, at man kun må behandle oplysninger, man har brug for - og når man ikke har brug for dem længere, skal de slettes med det samme, siger hun.
I alt var der tale om 8.
873.
333 taxature over to år tilbage i tiden, der kunne henføres til kunden via dennes telefonnummer.
Taxaselskabet har ifølge tilsynet forklaret, at det har lavet sit it-system på en måde, hvor kundens telefonnummer er nøglen til systemets database.
Til det har Datatilsynet svaret, at det ikke er tilladt at overskride en slettefrist, blot fordi det vil være besværligt at overholde den.
Taxa 4x35 oplyser, at man tager Datatilsynets anmeldelse til efterretning.
- Sagen handler om, hvor lang tid data opbevares i vores system, og her har min forgænger haft en anden fortolkning end Datatilsynet, siger direktør Gert Frost.
- Det er vigtigt at pointere, at denne sag ikke handler om, at kundernes data har været i fare.
/ritzau/FacebookTwitterKopier linkEmner:Datatilsynet|Taxiselskaber|Erhverv|Personregistrering




https://www.dr.dk/nyheder/indland/efterretningstjeneste-i-ny-trusselsvurdering-koeleskabe-paa-internettet-er-ny

IndlandEfterretningstjeneste i ny trusselsvurdering: Køleskabe på internettet er ny lækkerbisken for hackereTruslen for cyperspionage og cyberkriminalitet er fortsat på sit højeste.
Et land som Rusland kan forsøge at påvirke politiske processer og holdninger med falske nyheder, med troldehærer, der angriber både politikere og privatpersoner på sociale medier, eller ved at hacke sig til informationer.
Af Christina Nordvang Jensen og Mads Korsager Nielsen25.
mar.
2019 kl.
12.
25Bemærk: artiklen er mere end 30 dage gammelLæs opCyperspionage og cyberkriminalitet mod danske myndigheder, virksomheder og private borgere er fortsat en stor trussel.
Det fremgår af den årlige nationale trusselsvurdering fra Center for Cybersikkerhed i Forsvarets Efterretningstjeneste, der netop er blevet offentliggjort.
- Oversat til almindeligt dansk betyder det, at der er en række ondsindede hackere, der enten er ansat af en stat, sponseret af en stat eller tilhører kriminelle grupper, der har et ønske om at angribe danske institutioner, siger Thomas Lund-Sørensen, chef for Center for Cybersikkerhed (CFCS), under en pressebriefing.
- De har viljen og evnen til at gennemføre angreb på vores myndigheder og virksomheder, fastslår han.
Køleskabe på internet er en svaghedMen der er ligeledes tilføjet nye trusler i sikkerhedsvurderingen fra efterretningstjenesten.
Det skriver CFCS i trusselsvurderingenTruslen fra statslige hackere, statsligt sponserede hackere eller hackere, der er en del af kriminelle netværk, er fortsat på det højeste niveau indenfor cyberspionage og cyberkriminalitet.
CFCS vurderer, at det især er Rusland og Kina, der udgør den største cybertrussel mod Danmark.
Men også Iran og Nordkorea bliver nævnt som stater, der sandsynligvis anvender cyberspionage.
I rapporten udpeger CFCS også fremtidige sårbare punkter.
Her nævnes det som en svaghed, at samfundet i stigende grad kobler alt fra køleskabe til industruelle anlæg på netværk og internet (Internet of things).
Det betyder, at de kan blive adgangspunkter for angreb samt kapres og spille roller i angreb.
Kunstig intelligens nævnes også som et svagt punkt, der kan angribes og påvirkes.
Det vurderes, at den stigende sammensmeltning mellem den digitale og fysiske verden vil blive øget i forbindelse med den kommende 5G mobilteknologi.
Kilde: CFCS - rapport:'Cybertruslen mod Danmark 2019'Udover truslen for cyperspionage og cyberkriminalitet er nye teknologiske udviklinger nævnt som en ny udfordring, der vil blive størrre i fremtiden, og som man skal være opmærksom på.
Blandt andet vil det såkaldte 'Internet of Things' og kunstig intelligens blive mere udbredt i samfundet, og det vil betyde, at der vil være en større ’angrebsflade for hackere’, skriver Center for Cybersikkerhed i rapporten.
- Der vil være en øget risiko for, at cyberangreb kan medføre fysiske ødelæggelser, da enheder koblet til internettet i højere grad styrer fysiske systemer, lyder det.
Internet of Things er en betegnelse for internetforbundne produkter, som udover højttalere tæller køleskabe, videokameraer, dørklokker, alarmsystemer, kaffemaskiner og meget mere.
- IoT-enheder anslås allerede nu at være blandt den type af enheder på internettet, der bliver udsat for flest cyberangreb, skriver CFCS.
Kunstig intelligens kan påvirkesInden for diagnosticering og medicinering i sundhedssektoren forventer man, at kunstig intelligens vil komme til at spille en større og større rolle.
Og selvom der er mange fordele ved udviklingen, så er der ifølge Center for Cybersikkerhed også en bagside, man skal være opmærksom på.
- Brugen af kunstig intelligens kan dog også øge samfundets sårbarhed overfor cyberangreb.
Når kunstig intelligens i stigende grad anvendes til at tage rutinemæssige beslutninger og udføre handlinger, som tidligere har været foretaget af mennesker, er det vigtigt, at systemerne er robuste overfor cyberangreb, så hackere ikke kan påvirke dets beslutninger, står der i rapporten.
FacebookTwitterKopier linkEmner:IT-kriminalitet|Center for Cybersikkerhed|Kriminalitet|Efterretningstjenester|Forsvarets Efterretningstjeneste




https://www.dr.dk/nyheder/penge/vestager-langer-millionboede-til-nike-begraense-salg-af-manchester-og-fc-barcelona

PengeVestager langer millionbøde til Nike for at begrænse salg af Manchester- og FC Barcelona-trøjer Ulovlig praksis førte til mindre udvalg og højere priser på merchandise, siger konkurrencekommissær.
Der er blandt andet tale om merchandise med logoer fra de europæiske klubber FC Barcelona, Manchester United, Juventus, Inter Milan og AS Roma, lyder det i en pressemeddelelse fra konkurrencekommissær Margrethe Vestager.
Af Alexander Hecklen25.
mar.
2019 kl.
14.
17Bemærk: artiklen er mere end 30 dage gammelLæs opEU's konkurrencekommissær, Margrethe Vestager, har netop udstedt en bøde til sportstøjsgiganten Nike på 12,5 millioner euro - svarende til omkring 93 millioner kroner.
Siden sommeren 2017 har Europa-Kommissionen undersøgt Nikes praksis, når det gælder de regler, som den amerikanske gigant udstikker til supermarkeder og sportstøjsbutikker.
Og konklusionen er ifølge den danske konkurrencekommissær, at Nike i 13 år ulovligt har begrænset sine forhandleres mulighed for at sælge merchandise som fodboldtrøjer og halstørklæder videre til andre lande i det europæiske økonomiske samarbejdsområde - EØS.
- Nike har forhindret mange af deres forhandlere i at sælge produkterne i andre lande, hvilket har ført til mindre udvalg og højere priser, lyder det fra Margrethe Vestager i en pressemeddelelse.
Nike producerer selv sportstøj med eget logo, men laver også fodboldtøj og andet merchandise på licens.
Trøjer fra tophold del af sagenDet er især i forbindelse med fodboldmerchandise fra europæiske tophold, at Nike har søgt at styre sine forhandleres handel med andre lande.
Det har Nike gjort ved at sætte begrænsninger på, når en forhandler i et bestemt EU-land har ønsket at sælge produkter til eksempelvis en butikskæde i et andet land.
Der er blandt andet tale om merchandise med logoer fra de europæiske klubber FC Barcelona, Manchester United, Juventus, Inter Milan og AS Roma.
- Fodboldfans værdsætter mærkevarer fra deres yndlingshold såsom trøjer eller tørklæder, lyder det videre fra Margrethe Vestager.
- Dagens beslutning sikrer, at detailhandlere og forbrugere kan drage fuld fordel af en af de vigtigste fordele ved det indre marked, fortsætter hun.
Nike har igennem sagen valgt at samarbejde og har frivilligt givet oplysninger om sin praksis uden at være forpligtet til det.
Får stor reduktion i bødeNike producerer selv sportstøj med eget logo, men laver også fodboldtøj og andet merchandise på licens.
Her har Nike både direkte og indirekte forsøgt at begrænse salget af produkterne på tværs af europæiske grænser, lyder det i afgørelsen fra Margrethe Vestager.
Nike har igennem sagen valgt at samarbejde og har frivilligt givet oplysninger om sin praksis uden at være forpligtet til det.
Samarbejdet gjorde, at kommissionen kunne udvide sin undersøgelse til at omfatte sportsartikler en fra række yderligere klubber.
Derfor får tøjgiganten en reduktion på 40 procent i bøden.
Der altså ellers ville have lydt på godt 131 millioner kroner.
Penge fra bøder for overtrædelse af konkurrencereglerne indbetales i det almindelige EU-budget, så de er med til at reducere de enkelte EU-landenes bidrag, lyder det i pressemeddelelsen.
Nikes bøde er dog i den lavere ende sammenlignet med andre bøder, som Margrethe Vestager tidligere har uddelt.
Tidligere bøder fra EU's konkurrencekommissær•Google: 32 milliarder kroner•MAN, Volvo/Renault, Daimler, Iveco og DAF: 21,6 milliarder kroner•Google: 18 milliarder kroner•Qualcomm: 7,42 milliarder kroner•Scania: 6,6 milliarder kronerFacebookTwitterKopier linkEmner:Margrethe Vestager (politiker)|FC Barcelona|Fodbold|Google|Spanien




https://www.dr.dk/nyheder/regionale/hovedstadsomraadet/mange-tilflyttere-staar-bagerst-i-koeen-til-vuggestue-og

KøbenhavnMange tilflyttere står bagerst i køen til vuggestue og børnehaveFlere kommuner viderefører ikke anciennitet fra ventelisten i den ene kommune til den nye.
Charlotte Ruge flyttede med mand og søn fra Nørrebro i Københavns Kommune til Tårnby sidste år.
Og så røg de ned ad ventelisten til daginstitution.
Af Lise Højer Rømeling, Marcus Mathiasen Bank og Melissa Maria Elsborg (Research)25.
mar.
2019 kl.
14.
09 | opdateret 29.
mar.
2019 kl.
12.
42Bemærk: artiklen er mere end 30 dage gammelLæs opHvis du som småbørnsfamilie overvejer at flytte til en anden kommune i hovedstadsområdet, skal du forberede dig på, at dit barn kommer bagerst i køen til vuggestue og børnehave.
For i flere kommuner kan du ikke få den anciennitet med fra ventelisten i den ene kommune til ventelisten i den nye kommune.
Det viser en undersøgelse af en række kommuner, som DR P4 København har foretaget.
SÅDAN FUNGERER VENTELISTERNE TIL DAGTILBUDNogle kommuner lader tilflytteren medtage sin anciennitet, andre gør ikke, men placerer barnet på venteliste til dagtilbud efter dets fødselsdato.
Begge metoder ligestiller tilflyttere med “gamle” beboere.
Andre kommuner lader ikke tilflytteren at medbringe anciennitet og placerer barnet på venteliste efter dets tilflytningsdato til kommunen.
Disse placerer tilflytteren ringere end “gamle” beboere på ventelisterne.
En af dem, der ikke kunne tage ancienniteten med, er Charlotte Ruge, som sammen med sin mand og søn flyttede fra Nørrebro i Københavns Kommune til Tårnby sidste år.
- Vi ringede til pladsanvisningen for at høre om de institutioner, vi gerne ville have, men oplevede, at vi var røget ned ad listen, siger Charlotte Ruge.
- Børn født i kommunen har fortrinsret, og vi ønskede egentlig bare at blive sidestillet og ikke blive andenrangsborger i kommunen, siger hun.
I Tårnby erkender man, at tilflytterne prioriteres efter de borgere, der bor i kommunen i forvejen.
Det forklarer sekretariatschef i børne-og kulturforvaltningen og chef for pladsanvisningen i Tårnby Kommune Morten Svan.
- De, der bor i Tårnby, er dem vi først og fremmest vil sikre en placering på ventelisten, siger han.
Høje-Taastrup har de samme regler, og her handler det i høj grad om økonomi, siger Kurt Scheelsbeck, formand for kommunens institutions- og skoleudvalg.
- Så skal der fra dag ét være et tilbud til den pågældende, og det vil alt andet lige koste penge, siger han.
Og det ville gå ud over normeringen i institutionerne, mener han.
OVERBLIKKommuner, hvor tilflyttere må medbringe anciennitet:RoskildeKommuner, hvor tilflyttere skrives op ud fra fødselsdato:LejreLyngby-TaarbækKommuner, hvor tilflyttere ikke må medbringe anciennitet og skrives op efter tilflytningsdato: EgedalFrederiksbergFuresøGentofteGladsaxeGribskovHalsnæsHerlevHillerødHvidovreHøje-TaastrupKøbenhavn (men her er der et antal dagtilbudspladser reserveret til tilflyttere)KøgeRudersdalRødovreTårnbyKilde: Kommunernes hjemmesider, samt samtaler med kommunerne.
- Vi vil hellere sikre en bedre normering end de fleste kommuner, og det tror jeg, de fleste tilflyttere vil kunne forstå, siger han.
Forældre risikerer at blive stavnsbundetI Forældrenes Landsforening, Fola, mener formand Signe Nielsen, at kommunerne burde sidestille tilflytterne med de børnefamilier, der bor i kommunen i forvejen.
- Det mener jeg, fordi man som familie ikke skal stavnsbindes, fordi man har fået børn.
Og det bliver man jo, hvis man ikke kan flytte og få en plads til sit barn.
For så har man jo ikke lyst til at flytte, siger hun.
Signe Nielsen frygter, at flere forældre vil blive presset til at vælge private tilbud, hvis de ryger bagerst i køen, når de skifter adresse til en anden kommune.
- Jeg kan forestille mig, at flere familier vil vælge privat, fordi man kan komme ind fra starten, eller at man ender med at skulle tage imod en garantiplads, som ligger enormt dårligt for familien, så barnet skal skifte plads igen og på den måde får en turbulent start.
I Roskilde kan du tage ancienniteten medDet er dog ikke alle kommuner, der som Tårnby og Høje-Taastrup lader tilflyttere starte forfra på listen.
I Roskilde Kommune tager man sin anciennitet med.
- Det har vi valgt at gøre, fordi vi gerne vil byde nye borgere velkommen og ikke stille dem ringere, blot fordi de flytter til en anden kommune, siger Jette Henning, som er formand for Skole- og børneudvalget i Roskilde Kommune.
- Hvis du har et par, som kommer fra Jylland og flytter til Roskilde og ikke kan få deres anciennitet med, så skal de vente tre måneder, før de kan få deres barn i et dagtilbud, og det er ikke en holdbar løsning, siger hun.
I hovedstadsområdet er det - udover Roskilde Kommune - kun Lyngby-Taarbæk og Lejre, der sidestiller tilflyttere med dem, der har født deres børn i kommunen.
FacebookTwitterKopier linkEmner:Kurt Scheelsbeck (politiker)|Roskilde Kommune|Taastrup|Tårnby|Lokalpolitik




https://www.dr.dk/nyheder/udland/her-er-de-vigtigste-ting-du-skal-vide-om-mueller-rapporten

Rusland-undersøgelseSe temaUdlandHer er de vigtigste ting, du skal vide om Mueller-rapportenForstå sagen om den store undersøgelse af Ruslands påvirkning af præsidentvalget i 2016.
USA's præsident, Donald Trump, har erklæret sig frifundet, efter Mueller-rapporten er afleveret.
Men der kører fortsat sager imod ham.
Af Theis Lange Olsen25.
mar.
2019 kl.
13.
53Bemærk: artiklen er mere end 30 dage gammelLæs opDen særlige anklager Robert Mueller og hans hold af jurister har siden 2017 undersøgt, om der var et samarbejde mellem den russiske regering og Donald Trumps kampagne frem mod præsidentvalget i 2016.
Nu er rapporten landet på justitsminister William Barrs bord, hvorfra der er videresendt en fire sider lang opsummering til Kongressen.
Her følger svar på de vigtigste spørgsmål om Muellers rapport lige nu:1Hvad er hovedkonklusionerne i rapporten?
Russerne forsøgte at påvirke det amerikanske præsidentvalg i 2016.
Men der er ikke fundet beviser for, at Donald Trump eller folk omkring ham har samarbejdet med den russiske regering om at gøre det.
Der er heller ikke fundet beviser for, at Trump har gjort sig skyldig i magtmisbrug eller har forsøgt at forhindre Muellers efterforskning af ham.
Rapporten har dog heller ikke renset ham for ikke at have gjort det.
2Hvorfor er hele rapporten ikke offentliggjort?
Det er som udgangspunkt justitsminister Willam Barr, der bestemmer, hvor meget af rapporten der skal offentliggøres.
I de fire siders opsummering, han har sendt til Kongressen, fremgår det, at William Barr vil offentliggøre mere fra rapporten, men at dele af materialet nødvendigvis må tilbageholdes, fordi det indgår i igangværende efterforskninger.
Demokraterne har allerede sagt, at de vil forsøge at få hele rapporten offentliggjort.
3Hvem er William Barr?
Den amerikanske justitsminister, Willam Barr, forlader sit hus i Virginia.
William Barr blev udnævnt til justitsminister i februar, efter at Jeff Sessions var blevet fyret.
Han var også justitsminister i perioden 1991-1993.
William Barr gjorde sig i juni sidste år bemærket ved at kritisere Robert Muellers undersøgelse af, om Donald Trump havde forhindret efterforskningen.
Robert Mueller og William Barr har været venner i 30 år, og Barr har rost, at det netop var Mueller, der skulle undersøge hele det russiske spor.
4Hvor stiller det her Donald Trump?
Donald Trump føler sig renset, efter Mueller-rapporten er afleveret.
Ifølge politiske iagttagere tager konklusionerne i Mueller-rapporten et væsentligt pres af Donald Trumps skuldre.
Præsidenten selv har kaldt det en "total frifindelse".
Men der kører fortsat en række sager, som udspringer af Muellers rapport, og som kan belaste Donald Trump.
5Kan en sammensværgelse helt udelukkes nu?
Mindst 17 personer med forbindelse til Donald Trump har været i kontakt med russere eller Wikileaks, som lækkede de hackede dokumenter om Demokraterne.
Det har New York Times afsløret.
Det drejer sig blandt andet om Trumps svigersøn Jared Kushner og præsidentens tidligere advokat Michael Cohen, der nu er idømt tre års fængsel.
Trumps støtter har sagt, at det er rutine at være i kontakt med fremmede stater under en præsidentkampagne.
Der kører fortsat en undersøgelse af det russiske spor i et udvalg i Kongressen.
6Hvad siger Demokraterne?
Demokraterne har meddelt, at de ikke betragter justitsminister William Barr som neutral, og at han i deres øjne ikke kan vurdere Robert Muellers Rusland-undersøgelse objektivt.
De kræver nu, at William Barr deltager i en høring i Kongressen.
Samtidig arbejder de ihærdigt videre med at undersøge Trumps rolle i sagen i forskellige udvalg og vil arbejde på, at offenligheden får indsigt i Muellers fulde rapport og dens konklusioner, som de ikke bestrider.
7Hvad sker der nu?
Pornomodellen Stormy Daniels har efter eget udsagn haft en affære med Donald Trump.
Udover undersøgelsen i Kongressen, der er gjort mulig med Demokraternes erobring af flertallet efter Midtvejsvalget, er flere juridiske slagsmål med Trump i centrum undervejs flere steder i landet.
Særligt sagen om Trumps påståede betaling til pornostjernen Stormy Daniels for at tie om en affære kan nu komme i fokus.
Hun har selv hævdet, at hun havde en affære med Donald Trump tilbage i 2006, og at hun op til præsidentvalget i november 2016 blev betalt tæt på en million kroner - såkaldte hush-money - for at tie stille i sagen.
FacebookTwitterKopier linkEmner:Donald Trump (politiker)|Jared Kushner (erhvervsleder)|Rusland|Valg og folkeafstemninger|New York Times




https://www.dr.dk/nyheder/kultur/hykleri-og-haemningsloes-sex-tre-unge-maend-afsloerer-hvordan-de-bruger-grindr

KulturHykleri og hæmningsløs sex: Tre unge mænd afslører, hvordan de bruger GrindrHvordan bliver datingappen Grindr egentlig brugt?
Det har vi spurgt tre homoseksuelle mænd om.
Af Kasper Madsbøll Christensen og Lærke Kromann (grafik)25.
mar.
2019 kl.
11.
01Bemærk: artiklen er mere end 30 dage gammelLæs opDa Grindr så dagens lys for ti år siden, var der nok ikke mange, der havde troet, at den ville revolutionere måden, vi allesammen dater på i dag.
Men den orangefarvede app, der primært henvender sig til mænd, der har sex med mænd, har i dén grad ændret kærlighedslivet for både mænd, kvinder, bi-, homo- og heteroseksuelle her et årti efter sin lancering.
GrindrGrindr er en datingapp henvendt til homo- og biseksuelle samt trans- og queerpersoner.
Den blev lanceret 25.
marts 2009 og er i dag tilgængelig i 192 lande.
I 2018 købte det kinesiske spilfirma Kunlun Group appen, der har over tre millioner daglige brugere.
Kilder: Wikipedia og Los Angeles TimesGrindr var nemlig den allerførste datingapp, der benyttede sig af GPS-teknologi til at vise sine brugere, hvor langt fra hinanden, man befandt sig.
Dén teknologi tager vi som en selvfølge i dag, uanset om vi logger på Tinder, Happn eller Bumble.
Men hvordan bliver Grindr egentlig brugt?
Og bruger man den til at finde kærlighed, sex eller noget midt i mellem?
Vi har spurgt tre unge, homoseksuelle mænd om deres oplevelser med den ikoniske app.
Peter*)Jeg bruger udelukkende Grindr til sex.
For mig er den et middel til at komme i kanen inden for meget, meget kort tid.
Og hvis jeg skal være helt ærlig, så har de seksuelle oplevelser, jeg har fået gennem appen, ikke været super romantiske.
Når der er en konsensusbeslutning om, at det er 'lige på og hårdt', så bliver det også derefter.
Jeg har tit slettet den og så hentet den igen.
Jeg gjorde det så sent som i søndags, fordi jeg lå og var lidt småliderlig.
Det er sgu lidt skræmmende, og der er også skam forbundet med at bruge den.
Jeg tror også, der kan være noget selvbedrag forbundet med at bruge appen.
Jeg tror, der er mange, der forestiller sig, at de skal finde den store kærlighed eller en mega god sexpartner.
Og sådan ender det nok bare ikke særlig tit.
Der er kommet en funktion i appen, hvor man kan lave gruppechats, så det er langt nemmere nu end før, hvis man vil have en trekant.
Jeg har engang prøvet at skulle finde nøglen til en lejlighed.
Den var tapet op på postkassen, og så skulle jeg selv lukke mig ind.
Alt lys var slukket i lejligheden, og jeg kunne høre flere folk, der trak vejret.
Og så gik man ellers bare rundt og knaldede, hvem man havde lyst til.
Men jeg kender også folk, der bruger Grindr aktivt til at få sig et netværk - og ikke kun til sex.
Jeg har også selv mødt gode bekendte gennem appen.
* Peter har ønsket at være anonym; hans navn er derfor opdigtet.
Redaktionen er bekendt med hans rigtige navn og identitet.
Kasper(© (c) privatfoto)Jeg kom på Grindr, fordi jeg syntes, der var for mange useriøse fyre på Boyfriend (datingside på nettet, red.
).
Det viste sig hurtigt, at dét var der også på Grindr.
Jeg har oplevet folk, der blev vrede over, at jeg ikke ville sende nudes.
Jeg har oplevet biseksuelle fyre, der var deres pigekærester utro.
Og jeg har oplevet en masse fake profiler, der for eksempel skriver, at de er prins i Dubai eller bruger billeder fra folk, der er kendte på Instagram.
Jeg har heldigvis også fået en rigtig god ven på Grindr.
Det er én af de positive ting, jeg har oplevet.
Men der er mange, der har ekstremt høje forventninger.
Folk vil kun have nogen, der ser skidegodt ud, og det er der måske én procent, der gør.
Resten er både høje og lave, tykke og tynde og i det hele taget vidt forskellige.
Men folk forventer, at man skal være perfekt.
Det homoseksuelle miljø er plaget af dobbeltmoralsk hykleri.
Vi er så tolerante på overfladen, men i virkeligheden er der mange, der er dybt intolerante, og hverken vil have folk med for meget på sidebenene, folk der er for lave eller folk med en anden hudfarve end dem selv.
Der er nødt til at ske en holdningsændring.
Vi er så optagede af at fremstå perfekte, men det er der jo i virkeligheden ingen, der er.
Hvorfor så stræbe efter det?
Mark(© (c) privatfoto)Jeg kom på Grindr, fordi jeg var flyttet til Odense for at gå på gartnerskolen, og jeg ville gerne have nogle venner.
Der var en Daniel med et flot smil, der blev ved med at poppe op, fordi han var i området.
Og så en dag besluttede jeg mig for at skrive til ham.
Det var i starten af februar 2015.
Vi svingede bare rigtig godt, og vi blev kærester i starten af april.
Så fik jeg vandskade i min lejlighed og skulle flytte ud, og samtidig skulle Daniel flytte hjemmefra.
Og så blev vi enige om at flytte sammen.
Det var i maj.
Jeg er altid gået efter min mavefornemmelse.
Jeg tror ikke rigtig på, at ting skal have tid til at udvikle sig - enten er den der, eller også er den der ikke.
Som om det ikke var nok, blev vi faktisk også forlovet i juni samme år.
Jeg kan godt høre, at det lyder helt fucked up, når jeg sådan fortæller det højt.
Daniel og jeg er stadigvæk sammen, og bor i dag i et rækkehus i Glamsbjerg.
Jeg ved godt, at de fleste bruger Grindr til at finde sex, men jeg vidste på forhånd, at det gad jeg ikke.
Hvis man er afklaret med sig selv om, hvad man vil, så tror jeg godt, det kan lykkes at finde det.
Også hvis det er noget andet end sex.
Læs også:Direktør for homo-app forarger: 'Ægteskab er en hellig pagt mellem en mand og en kvinde'FacebookTwitterKopier linkEmner:Seksualitet|Samliv og børn|Instagram|Dubai|Glamsbjerg




https://www.dr.dk/nyheder/udland/ekspert-om-mueller-rapport-nu-staar-kampen-om-hvorvidt-trump-gjorde-sig-skyldig-i

Rusland-undersøgelseSe temaUdlandEkspert om Mueller-rapport: Nu står kampen om, hvorvidt Trump gjorde sig skyldig i magtmisbrugMueller lader spørgsmålet være op til justitsministeren, som allerede har frikendt præsidenten.
Donald Trump vender hjem til Det Hvide Hus, efter at Mueller-rapporten frikender ham for sammensværgelse med Rusland.
Af Andreas Lindqvist25.
mar.
2019 kl.
12.
00Bemærk: artiklen er mere end 30 dage gammelLæs opDen såkaldte Mueller-undersøgelse kommer utvetydigt frem til, at præsident Donald Trump og hans valgkampagne ikke samarbejdede med Rusland, lyder det fra den amerikanske justitsminister, som har læst rapporten.
Til gengæld vil Mueller ikke selv konkludere på, om Trump har gjort sig skyldig i såkaldt "obstruction of justice" - magtmisbrug - blandt andet ved at forsøge at hindre efterforskningen.
Det spørgsmål har han ladet op til justitsminister William Barr at afgøre, og Barr frikender Donald Trump fra brøden i sin fire siders opsummering af den endnu ikke offentliggjorte undersøgelse.
Det ved vi om Mueller-rapportenHovedpunkterne fra Muellers rapport - gengivet med USA's justitsminister William Barrs egne ord.
Rapporten har ikke fundet beviser for, at medlemmer af Trump-kampagnen konspirerede eller samarbejdede med den russiske regering.
Den har heller ikke fundet beviser for, at Trump skulle have gjort sig skyldig i magtmisbrug, men den har heller ikke renset ham for ikke at have gjort det.
De har altså hverken fundet ham skyldig eller ikke-skyldig i spørgsmålet.
Der er ikke fundet beviser for at retsforfølge Trump eller andre på baggrund af undersøgelsen.
37 personer er allerede tiltalt siden undersøgelsens start.
Muellers hold har fundet to former for russisk påvirkning under præsidentvalget i 2016: Misinformation på sociale medier og hackingen af Demokraternes emails.
Under efterforskningen er der udstedt mere end 2.
800 stævninger og 500 ransagningskendelser, ligesom omkring 500 vidner er blevet afhørt.
Han skriver, at han sammen med vicejustitsministeren har gennemgået Muellers argumenter for og imod, og kan konkludere, at de "ikke er fyldestgørende til at fastslå, at præsidenten gjorde sig skyldig i en magtmisbrugsforbrydelse".
Det har omgående fået de ledende demokrater i Repræsentanternes Hus og Senatet, Nancy Pelosi og Chuck Schumer, til at kræve den fulde rapport lagt frem.
- Det faktum, at Muellers rapport ikke frifinder præsident for en anklage så alvorlig som magtmisbrug, viser, hvor meget det haster at få den fulde rapport og dens underliggende dokumentation lagt offentligt frem uden yderligere forsinkelse, skriver de en fælles pressemeddelelse.
Fyring af FBI-direktør og møde med russisk advokatOg det er ikke tilfældigt, at Demokraterne hæfter sig ved netop magtmisbrugsspørgsmålet, siger Jørn Brøndal, der er professor og leder af Center for Amerikanske Studier ved Syddansk Universitet.
De er trængt i defensiven, efter at mistanken om Trump-kampagnens samarbejde med Rusland er manet i jorden.
Når Mueller hverken vil frifinde eller beskylde Trump for magtmisbrug, giver det en angrebsvinkel.
- Det efterlader et spændingsrum mellem på den ene side Mueller-rapporten, som ikke renser Trump på spørgsmålet om magtmisbrug, og så Barr, som siger, at der ikke er grundlag.
Her kræver Demokraterne, at hele rapporten bliver frigivet og offentliggjort, så man kan se, hvad vi har med at gøre med.
Han (Barr, red.
) er en herre, som har et syn på præsidentmagten, der i et eller andet omfang går ud på, at man skal være meget påpasselig med at rejse sigtelser mod den siddende præsident.
Jørgen Brøndal, professorBeskyldningerne om magtmisbrug handler blandt andet om Trumps fyring af den tidligere FBI-direktør James Comey i 2017.
En anden sag handler om en misvisende udtalelse fra Trump om indholdet af et møde mellem hans søn Donald Trump Jr.
og en russisk advokat, som hævdede at have belastende information om daværende præsidentkandidat Hillary Clinton.
Trump har også offentligt overvejet at benåde Paul Manafort, sin tidligere kampagneleder, hvis han skulle blive dømt - det gjorde han efterfølgende på adskillige anklagepunkter - for sigtelser rejst i forbindelse med Mueller-undersøgelsen.
Var imod magtmisbrug-undersøgelseHar Donald Trump rent faktisk gjort sig skyldig i magtmisbrug, er det en alvorlig sag, siger Jørn Brøndal.
Netop magtmisbrug blev blandt andet diskuteret som grundlag for en rigsretssag mod præsident Richard Nixon efter Watergate-skandalen.
Han gik af, før den blev rejst.
- Det er alvorligt.
Og Demokraterne vil måske mene, at der er grundlag for en rigsretssag, saiger Jørn Brøndal.
Ifølge Jørn Brøndal er den amerikanske justitsminister ikke inhabil, når han vurderer Muellers rapport og afgør, at Trump ikke har udøvet magtmisbrug.
Han er godt nok udpeget af præsidenten, men godkendt af senatet og dermed per definition legitim.
Samtidig er han kendt som meget dygtig jurist, som næppe lader sig drive rundt i manegen eller kommer med politiske afgørelser.
Se Donald Trumps reaktion på rapporten i videoen her:Til gengæld vides det fra en juridisk vurdering, han lavede sidste år, før han blev udpeget som justitsminister, at han mener, at det er grundlæggende forkert at undersøge Trump for magtmisbrug.
Det giver grobund for spekulationer om, at han vil lade aspekter ved undersøgelsen ligge, som andre justitsministre måske ville tage fat i.
- Han (Barr, red.
) er en herre, som har et syn på præsidentmagten, der i et eller andet omfang går ud på, at man skal være meget påpasselig med at rejse sigtelser mod den siddende præsident.
Offentliggørelse kan ende i højesteretIfølge Brøndal kommer de kommende slagsmål til at handle om, hvorvidt rapporten skal frigives til offentligheden eller ikke.
For rapporten skal frem, før det giver mening at forsøge at få afprøvet justitsministerens afvisning af, om der er tale om magtmisbrug.
- Det er meget svært at sige, at Barr beskytter præsidenten, uden at vi ved mere.
Kravet vil lyde, at man skal have indblik i rapporten, fordi Barrs vurdering er baseret på en åben tolkning af Muellers undersøgelse.
Og Mueller har ikke frikendt præsidenten, siger Jørn Brøndal.
Demokraternes store frygt vil være, om William Barr føler sig kaldet til at oversende rapporten til Det Hvide Hus' jurister før en offentliggørelse - begge er del af den udøvende magt.
Justitsminister William Barr har haft weekenden til at læse rapporten fra Mueller.
- Det, som kan ske, er, at Det Hvide Hus' jurister påberåber sig "executive privilege" i forhold til dele af rapporten - altså at man af hensyn til nationens sikkerhed, og fordi den lovgivende magt ikke skal blande sig i den udøvende magt, påberåber sig ret til at hemmeligholde dele af rapporten, siger professoren.
Det vil starte et større slagsmål, for i den situation vil Demokraterne hævde, at sagen er så vigtig for nationen og offentligheden, at rapporten skal frem i sin helhed- Og så ender det hele i højesteret.
Det ender som et forfatningsmæssigt slagsmål mellem den lovgivende og udøvende magt.
Og højesteret er meget uforudsigelig - de konservative har sådan set flertal, men jeg ved ikke, hvor vigtigt det er i sådan en sag her, som handler om forfatningen, siger Jørn Brøndal.
Ifølge justitsminister William Barr ønsker han at offentliggøre mest muligt af rapporten og har inddraget Robert Mueller i at vurdere, hvilke dele som bør censureres af hensyn til verserende efterforskninger og andre fortrolighedshensyn.
FacebookTwitterKopier linkEmner:Donald Trump (politiker)|Hillary Clinton (politiker)|USA|Repræsentanternes Hus|Vold




https://www.dr.dk/musik/eksperimenterende-poplegende-er-doed-han-var-en-kompromisloes-ener

MusikEksperimenterende poplegende er død: 'Han var en kompromisløs ener'Scott Walker, der var blandt de mest grænsesøgende musikere, er død.
Han blev 76 år.
Scott Walker begyndte i popgenren, men bevægede sig mere over i det mørke musikunivers.
(© Photoshot/Retna/Scanpix)Af Silas Bay Nielsen25.
mar.
2019 kl.
11.
35Bemærk: artiklen er mere end 30 dage gammelLæs opSanger og sangskriver Scott Walker er død i en alder af 76.
Det oplyser hans pladeselskab, 4AD, på sin hjemmeside.
Scott Walker var især kendt som en del af gruppen The Walker Brothers.
Selvom den amerikansk-britiske musiker begyndte sin karriere i The Walker Brothers, som vi i dag vil kalde et boyband, så gik han solo og bevægede sin karriere ind i et mørkere musikunivers.
Det har han gjort så kompromisløst, at han blandt andet af The Guardian bliver kaldt en af de mest innovative og udholdende sangskrivere i det 20.
århundrede.
Det har blandt andet inspireret bands som Radiohead, hvor Thom Yorke i forbindelse med dødsfaldet har kaldt Scott Walker for en stor inspirationskilde.
The Walker Brothers - The Sun Ain't Gonna Shine AnymoreSkubbede en ellers røvkedelig musikbrancheFor P6-værten Anders Bøtter er det en af de helt store, der nu er væk.
- Jeg kan sige det uden at blinke.
Jeg kender ingen musikere, som var så kompromisløse som Scott Walker.
- Det blev tungt og meget teatralsk, højtflyvende og meget eksperimenterende, som de færreste musikere kan og gør.
Han har sat et musikalsk aftryk, hvor musikere gennem tiden er blevet inspireret til at skubbe sig med sangstruktur, produktion og lyd i det hele taget.
Han er en inspirationskilde i en branche, som ellers bliver mere og mere røvkedelig og strømlinet, siger Anders Bøtter.
Et af de største hits fra Scott Walker er nok The Walker Brothers’ nummer ’The Sun Ain’t Gonna Shine Anymore’ fra 1966.
Men for Anders Bøtter er det albummet ’Scott 3’, der står som noget af det største.
- Her rammer han en tone, som er udslagsgivende for resten af hans karriere.
Det er så langt fra de letspiselige kalorier.
- For mig var Scott Walker nummer 1 på listen over mennesker, jeg gerne ville interviewe eller se live.
Og personligt er det en kæmpe sorgens dag, fordi jeg aldrig nåede det, siger Anders Bøtter.
Scott Walker - It's Raining TodayFacebookTwitterKopier linkEmner:Scott Walker (politiker)|Radiohead|The Guardian|Pop og rock|Storbritannien




https://www.dr.dk/nyheder/politik/maa-ikke-ende-som-kastebolde-blaa-blok-skyder-specialtilbud-til-handicappede-til

SundhedsreformSe temaPolitikMå ikke ende som kastebolde: Blå blok skyder specialtilbud til handicappede til hjørneEn undersøgelse skal vise, hvad man skal stille op med 64 institutioner, som lige nu ligger under regionerne.
Regeringen har besluttet at iværksætte en undersøgelse, der skal se på de specialiserede tilbud på socialområdet.
Arkivfoto Af Emil Søndergård Ingvorsen25.
mar.
2019 kl.
11.
28 | opdateret 25.
mar.
2019 kl.
12.
35Bemærk: artiklen er mere end 30 dage gammelLæs opDer er endnu ikke fundet en afklaring på, hvem der skal tage ansvaret for det specialiserede område, hvis det ender med, at regionsrådene nedlægges.
Regeringen og Dansk Folkeparti har netop landet en delaftale i forbindelse med sundhedsreformen, hvor det lyder, at der skal laves en undersøgelse af de enkelte specialtilbud i regionerne, inden det besluttes, hvor tilbuddene skal placeres.
Læs også:Mai Mercado vil sikre tilbud til handicappedeDer har været en bekymring, og det er vigtigt at lytte til.
Socialminister Mai MercadoUndersøgelsen, som forventes færdiggjort i august, omfatter i alt 64 tilbud, der hjælper mennesker med hjerneskade, udviklingshæmning, psykiske vanskeligheder, multiple funktionsnedsættelser og hjemløse.
- Inden vi overhovedet begynder at rykke på nogle af strukturerne, så vil vi lave en grundig undersøgelse af, hvad der er den rigtige placering.
Vi skal sikre, at de sårbare borgere, der i dag er på de specialiserede institutioner, ikke risikerer at blive kastebold og lande det forkerte sted, siger finansminister Kristian Jensen (V).
Skulle gå fra regioner til kommunerI sundhedsudspillet fra januar lød det, at regeringen ville sende de specialiserede tilbud på socialområdet fra regioner til kommuner.
Det fik blandt andet Danske Handicaporganisationer (DH) til at udtrykke dyb bekymring.
- Vi skal ikke gentage fejlene fra kommunalreformen, der betød tab af specialiseret viden og særlige tilbud.
Når små handicapgrupper med komplekse behov skal have støtte, er det bedst at samle det centralt, lød det fra formand Thorkild Olesen.
Det er fint, at man vil undersøge de regionale tilbud, men det er et lille plaster på et stort sår.
Thorkild Olesen, Danske HandicaporganisationerIfølge socialminister Mai Mercado (K) vil der også komme en høring, hvor de forskellige specialiserede institutioner kan komme med deres indspark til deres fremtid.
Hun tilføjer, at man har lyttet til den bekymring, som blev rejst i januar.
- Vi har ikke en ekstra viden om, hvor specialiserede de tilbud er.
De er meget forskellige, og derfor er det vigtigt, at vi tager en time out og finder ud af, hvor det giver mening at flytte dem hen.
Der har været en bekymring, og det er vigtigt at lytte til, siger Mai Mercado.
Delaftalen får dog ikke Danske Handicaporganisationer til at juble.
Tværtimod.
Man mener nemlig, at afspecialiseringen på handicapområdet vil fortsætte:- Det er en skuffende aftale.
Mennesker med handicap blev taberne efter kommunalreformen, det vil gentage sig med sundhedsreformen.
Derfor bør man undersøge hele socialområdet, indføre en national specialeplanlægning og finde en økonomisk bæredygtig model, siger formand Thorkild Olesen og fortsætter:- Det er fint, at man vil undersøge de regionale tilbud, men det er et lille plaster på et stort sår.
Afspecialiseringen og tab af viden vil fortsætte og mange vil stadig ikke få den rigtige hjælpRegionerne driver i dag lidt over 60 tilbud på det specialiserede socialområde og specialundervisningsområde med cirka 4.
000 pladser.
Det er disse tilbud, som skal flyttes, hvis det ender med, at regionsrådene bliver nedlagt.
FacebookTwitterKopier linkEmner:Det Konservative Folkeparti|Kristian Jensen (politiker)|Mai Mercado (politiker)|Venstre|Handicaps




https://www.dr.dk/sporten/oevrig/danske-verdensmestre-danser-sig-til-foerste-grand-slam-triumf

Øvrig sportDanske verdensmestre danser sig til første grand slam-triumfBjørn Bitsch og Ashli Williamson sikrede sig en suveræn sejr i parrets første turnering i 2019.
Bjørn Bitsch og Ashli Williamsson tog deres første grand slam-sejr, da de søndag aften sejrede i italienske Pieve Di Cento.
Af Rasmus Dalgaard25.
mar.
2019 kl.
11.
45Bemærk: artiklen er mere end 30 dage gammelLæs opDet sejrsvante dansepar Bjørn Bitsch og Ashli Williamson trådte igen op på sejrsskamlen, da det søndag aften tog sejren i WDSF PD Super Grand Prix Standard Series.
Parret var efterfølgende meget tilfreds med at sikre sig karrierens første grand slam-titel.
- Det gik virkelig godt.
Vi er trætte, men vi er glade.
Vi har altid været gode til at toppe til VM, men det lykkedes så at vinde i går, og vi dansede supergodt, siger Bjørn Bitsch.
Læs også:Dansk superpar efter ottende VM-guld: 'Blandt vores vigtigste titler'Den italienske by Pieve Di Cento var vært for turneringen, der var årets anden grand slam-turnering af tre, og de danske dansere dominerede fra start til slut, da de vandt alle fem danse.
Koreografi og lookDet var den første konkurrence for danskerne i denne sæson, da parret har brugt tiden på at videreudvikle sig, siden VM-sejren i 2018.
- Vi har kigget på vores koreografi, vores look, og så har vi også tænkt over vores strategi.
For eksempel er der et nyt system, som er ved at blive testet, ved grand slam-turneringer, hvor vi kun er to par på gulvet, i stedet for at alle er på gulvet samtidig.
- Vi tænker hele tiden, hvad vi gerne vil udtrykke.
Nu er vi verdensmestre, så skal vi også komme med noget nyt, siger Bjørn Bitsch.
Den næste store udfordring for parret er DM i Silkeborg om et par uger, og i efteråret skal danserne forsvare VM-guldet fra 2018.
Bjørn Bitsch og Ashli Williamsom har vundet VM-guld otte gange.
FacebookTwitterKopier linkEmner:Tennis|Italien|Silkeborg




https://www.dr.dk/sporten/fodbold/landsholdet/danske-profiler-droemmer-om-em-paa-hjemmebane-det-ville-vaere-sindssygt

LandsholdetDanske profiler drømmer om EM på hjemmebane: 'Det ville være sindssygt'Herrelandsholdets vej mod EM begynder i Basel tirsdag mod Schweiz.
Danmarks Nicolai Jørgensen drømmer om at spille EM i København i 2020.
Af Michael Sten Jensen i Lyon og Andreas Kraul25.
mar.
2019 kl.
08.
45Bemærk: artiklen er mere end 30 dage gammelLæs opKan det blive større end at repræsentere sit land ved en slutrunde?
Det skulle da lige være, hvis slutrunden bliver spillet et stenkast fra barndommens gade, som det er tilfældet for de danske landsholdsspillere Nicolai Jørgensen og Thomas Delaney.
Under EM i 2020 kommer Parken til at lægge græs til fire kampe under slutrunden, og muligheden for at se frem i tiden og drømme om dansk EM-eufori i gaderne er noget, der motiverer danskerne, siger Nicolai Jørgensen.
- At spille EM på hjemmebane er nok noget af det største, jeg vil kunne opnå i min fodboldkarriere.
Det ville være sindssygt.
- Det fylder rigtig meget for mig.
Jeg har fået spørgsmålet tidligere, og der gik det virkelig op for mig, hvor kæmpe stort det ville være at spille i Parken foran venner og familie, hvor man er vokset op, siger den danske angriber.
En ekstra gulerodBåde Nicolai Jørgensen og Thomas Delaney debuterede i slutrundesammenhæng, da Danmark i sommer deltog ved VM i Rusland.
Thomas Delaney.
Den oplevelse er noget, der har sat sig, siger Thomas Delaney.
- Det kunne være sindssyg fedt at spille EM i Danmark og i Parken.
Den stemning, man oplever til slutrunder - også ude i gaderne - ville klæde København.
- Nu har flere af os fået smagen for slutrundefodbold med VM i sommer, så der behøver ikke være en ekstra gulerod med i pakken, men vi tager det meget gerne med, siger Thomas Delaney.
Once in a lifetimePå træningsbanen og i mødelokalet bruger landstræner Åge Hareide ikke mange sekunder på at forklare sine spillere, at der ligger en gylden mulighed for at spille EM på hjemmebane og glimter i enden af den kvalifikation, som begynder tirsdag aften i Basel mod Schweiz.
Den del har spillerne selv regnet ud, og skal drømmen overhovedet være realistisk, så kræver det, at der kommer point på tavlen.
Landstræner Åge Hareide taler med anfører Simon Kjær.
- Jeg må bruge den gamle floskel og sige, at vi skal simpelthen tage en kamp af gangen.
Så må vi se, hvad det ender med, når vi ser på resultaterne i slutningen af 2019.
- Men det er en fantastisk mulighed - selv for en nordmand.
Jeg tror, der ville komme mange fra Norge for at kigge på, nu hvor der er EM i Danmark.
Det ville være en 'once in a life time' oplevelse for drengene, så vi må prøve at gribe den mulighed.
Det må vi kæmpe for at være med til, siger Åge Hareide.
Danmark åbner EM-kvalifikationen mod Schweiz klokken 20.
45 tirsdag.
FacebookTwitterKopier linkEmner:Åge Hareide (fodboldtræner)|Thomas Delaney (fodboldspiller)|Schweiz|Parken (stadion)|Fodbold




https://www.dr.dk/nyheder/penge/bloggere-og-youtubere-har-ikke-styr-paa-skatten-nu-skal-skatterabat-goere-det-nemt

PengeBloggere og youtubere har ikke styr på skatten: Nu skal skatterabat gøre det nemtFor 300.
000 danskere, der hverken er lønmodtagere eller selvstændige, kan de mange skatteregler være en jungle at finde rundt i.
Fie Laursen er bare 22 år, men har i flere år ernæret sig som blogger, influencer, youtuber og realitystjerne.
Flere danske bloggere er så store, at de har revisorer ansat til at tage sig af skatten.
Af Nikoline Vestergaard25.
mar.
2019 kl.
11.
36Bemærk: artiklen er mere end 30 dage gammelLæs opDet er ikke altid lige let at finde ud af, hvordan man udfylder sin forskudsopgørelse - slet ikke hvis man som blogger, youtuber eller e-sportsudøver tjener penge på at reklamere for ting på sociale medier.
Skatteminister Karsten Lauritzen mener, at de her personer arbejder i en skattemæssig gråzone, og derfor har han bedt sine eksperter i Skattelovrådet om at gøre reglerne mere overskuelige, skriver Politiken.
- Vi kommer til at se en kraftig stigning i folk, der på en eller anden måde lever af honorarer.
Og det skal vi også håndtere skattemæssigt, siger skatteminister Karsten Lauritzen (V) til avisen.
Skattelovrådet vil i denne uge fremlægge deres første rapport om "det tredje arbejdsmarked", som man kalder området.
300.
000 arbejder i gråzoneDet er her, hvor der ifølge rådet arbejder 300.
000 danskere, der hverken er lønmodtagere eller selvstændige erhvervsdrivende, og hvor både myndighederne og de selv har svært ved at afgøre, hvor meget de skal betale i skat.
Læs også: Sociale medier gør nicheatleter til digitale stjernerDe arbejder eksempelvis som e-sportsudøvere, fritidsmusikere, freelancere, bloggere, youtubere, og de tjener penge gennem honorarer og reklamegaver.
Det drejer sig også om opstartsvirksomheder og foredragsholdere, der har fuldtidsarbejde og arbejder ved siden af det.
- Problemet er, at der er mange mennesker, som har temmeligt svært ved at finde ud af, hvilke skatteregler der gælder for dem - hvornår er noget skattepligtig indkomst?
Hvornår skal man beskattes?
Hvad kan man få af skattefradrag?
Der er også nogle, som har svært ved at huske at selvangive det til skattemyndighederne, som de skal, siger formand for Skattelovrådet, Niels Winther-Sørensen.
Sommerhusudlejeres fordele kan måske overføresHan fremhæver, at mange måske slet ikke ved, at det også skal på selvangivelsen, hvis man modtager andet end penge, nemlig"naturalier", altså hvis man får tøj, sminke eller rejser fra firmaer.
Ordbog: Hvad er en influencer?
Her følger en lille ordbog over nogle af begreberne i artiklen:Blogger: En blogger har en hjemmeside og oftest ofte flere sociale medier, hvor der ofte bliver skrevet om et bestemt emne.
Her kan være sponsorerede indlæg, hvor et firma har betalt for indlægget, men det kan også være om livet generelt.
De store bloggere tjener penge nok til at kunne leve af det alene.
Influencer: Folk, som bruger de sociale medier som Youtube, Snapchat, Instagram og Facebook til at komme ud med reklame, som passer ind i deres stil.
Begrebet ’influencer marketing’ dækker over en type af reklame, hvor virksomheder gør brug af enkeltpersoners rækkevidde og betydning – oftest på sociale medier - til at nå et publikum med virksomhedens budskab.
Youtuber: En person, der har sin egen "tv-kanal" på websitet Youtube.
Det kan være unge, der tester produkter, som andre unge kan bruge, eller folk, der for eksempel spiller bestemte computerspil og lignende.
Her kan være mange annoncekroner og også sponsorerede reklame-videoer.
Fritidsmusiker: En person, der spiller musik i sin fritid og får honorar for det.
Naturalier: Et honorar, som ikke er kroner og øre.
Det kan være makeup, tøj, slik, fri bil eller rejser.
Omvendt kan det være svært at finde ud af, hvad man kan få fradrag for.
Eller hvad man gør, hvis man får nogle varer, der skal testes.
Derfor skal Skattelovrådet nu komme med et bud på, hvordan man kan indrette skattesystemet, så det bliver mere enkelt for de mange tusinder, som er i gråzonen, og som ikke har en stor nok indtjening til at have en revisor ansat.
Skatteministeren har ifølge Politiken bedt Skattelovrådet om at kigge på en model, hvor for eksempel bloggere og youtubere frasiger sig muligheden for at finde de fradrag, der kan begrænse skattebetalingen, og til gengæld betale lidt mindre i skat.
En model, der allerede findes ved sommerhusudlejning, siger Niels Winther-Sørensen, og hvor sommerhusejere har fået skattefrihed for de første 20.
000 kroner, de tjener på udlejning, mod at de lejer huset ud gennem et bureau, der auomatisk indberetter til Skat.
- Vi skal først komme med rapporten, inden vi kan komme med et endeligt bud, men ministeren har foreslået, at vi finder en model, der svarer lidt til den, man bruger på sommerhuse, og det prøver vi at kigge på i øjeblikket.
Hvor man får en særlig skattebegunstigelse og bliver skattepligtiget af lidt mindre, men så skal man heller ikke rode ved sine fradrag, siger formanden.
Skattelovrådets anbefalinger lander på skatteministerens bord i løbet af foråret.
FacebookTwitterKopier linkEmner:Karsten Lauritzen (politiker)|Venstre|Skatter og afgifter|Skat|Rejse- og turistbranchen




https://www.dr.dk/sporten/haandbold/championsleague/rasmus-lauge-paa-rundens-hold-i-champions-league

ChampionsleagueRasmus Lauge på rundens hold i Champions LeagueDet blev til otte mål for Rasmus Lauge, da Flensburg-Handewitt lørdag vandt 30-28 over Meshkov Brest.
Af Rasmus Dalgaard25.
mar.
2019 kl.
11.
00Bemærk: artiklen er mere end 30 dage gammelLæs opRasmus Lauge er måske i sit livs form for tiden, og det kom også til udtryk i weekenden, hvor han var med til at sikre sit hold, Flensburg-Handewitt, en sejr i ottendedelsfinalen i Champions League over Meshkov Brest.
Otte mål blev danskeren noteret for i 30-28-sejren over hviderusserne, og det har nu givet den 27-årige dansker en plads på ugens hold i Champions League.
Rasmus Lauge skal sammen med de tre andre danskere, Anders Zachariassen, Simon Hald og Lasse Svan, i den tyske storklub spille returopgør mod Meshkov Brest, og den kamp spilles søndag 31.
marts i Tyskland.
Se Rasmus Lauges scoringer i toppen af artiklen.
Læs også:Mikkel Hansen skriver historie: Kåret til verdens bedste for tredje gang i karrierenHele rundens hold i Champions League:Venstre fløj: Gudjon Valur Sigurdsson (Rhein Neckar-Löwen)Venstre back: Rasmus Lauge (Flensburg-Handewitt)Playmaker: Luka Cindric (Vive Kielce)Højre back: Alex Dujshebaev (Vive Kielce)Højre fløj: Artem Kozakevych (Motor Zaporozhye)Stregspiller: Jannik Kohlbacher (Rhein-Neckar Löwen)Målvogter: Dejan Milosavljev (RK Vardar)FacebookTwitterKopier linkEmner:Anders Zachariassen (håndboldspiller)|Lasse Svan (håndboldspiller)|Rhein-Neckar Löwen|Hviderusland|Håndbold




https://www.dr.dk/nyheder/udland/se-videoen-her-bliver-passagerer-evakueret-med-helikopter-fra-viking-sky-en-efter-en

UdlandSE VIDEOEN Her bliver passagerer evakueret med helikopter fra Viking Sky én efter énDen norske Hovedredningssentral har offentliggjort nye billeder af evakueringen.
Af Robin Patrick Stampe Seierby (VIDEO)25.
mar.
2019 kl.
10.
33Bemærk: artiklen er mere end 30 dage gammelLæs opKort efter at krydstogtskibet Viking Sky under en storm lørdag eftermiddag fik motorproblemer ud for Norges kyst, gik redningshelikoptere i luften for at evakuere syge og tilskadekomne.
Nu har Hovedredningssentral Sør-Norge offentliggjort en video af evakueringen af to af passagererne, som kan ses øverst i artiklen.
FacebookTwitterKopier linkEmner:Norge|Trafik




https://www.dr.dk/nyheder/regionale/oestjylland/uden-tog-i-over-aar-hver-anden-dag-er-en-slidt-erstatningsbus-letbanen

Aarhus LetbaneSe temaØstjyllandUden tog i over to år: Hver anden dag er en slidt erstatningsbus for letbanen aflyst eller forsinketMidttrafik oplyser, at busserne kun skulle have kørt i ét år, indtil den nye letbane var på skinner.
I 2018 modtog Midttrafik 227 kundehenvendelser om rute 83 og 84.
De fleste af henvendelserne var om forsinkelser eller udgåede ture.
Af Tina Vestergaard Andersen og Sarah Friis Elkjær25.
mar.
2019 kl.
10.
03 | opdateret 25.
mar.
2019 kl.
11.
12Bemærk: artiklen er mere end 30 dage gammelLæs opOPDATERET 25/03/2019 11:10: Overskrift korrigeret.
Pendlerne har manglet tog i mere end to år, men letbanen er ikke forsinket i mere end to år, som det oprindeligt fremgik.
Letbanen mellem Aarhus og Grenaa er forsinket, og det mærker pendlerne, der må ty til nedslidte erstatningsbusser for at komme på arbejde.
Busserne mellem Grenaa og Aarhus er nemlig gamle og slidte, og hver anden dag er busserne, der erstatter letbanen til Grenaa, enten forsinket mere end 15 minutter eller helt aflyst på grund af tekniske problemer.
Betina Christensen oplevede, hvordan bus 83 ligefrem brød sammen på vej hjem fra arbejde i Aarhus.
- Vi var lige kommet af motorvejen, og så gik den lige pludselig i stå på de hvide striber mellem to vejbaner, fortæller hun.
Betina Christensen bruger bussen hver dag, og aflysningerne er trælse, når de rammer.
- Nogle gange venter man forgæves, og så er der rigtig lang tid til næste bus, når den kun kommer en gang i timen, siger hun.
Skulle have været på pensionRute 83 er aflyst på grund af tekniske problemer 30 procent oftere end tilsvarende faste ruter hos Midttrafik, der dækker Region Midtjylland.
Det ærgrer leder af trafikservice hos Midttrafik Martin Tams.
- Rute 83 er en vigtig transportlinje for folk, der bor fra Grenaa og ind til Ryomgård og skal ind til Aarhus, siger han.
Forklaringen fra Midttrafik er, at busserne er så gamle, at de egentligt kun skulle have kørt i ét år, indtil den nye letbane var på skinner, og så var de klar til pension.
Men den samlede forsinkelse på Aarhus Letbane løber op i to år.
Det var oprindeligt meningen, at letbanen skulle være begyndt at køre til Grenaa for mere end et år siden, men nu er åbningen udskudt til april 2019.
Læs også:Ny forsinkelse: Letbanen til Grenaa åbner først i det nye årDen tidligere nærbane til byen har været lukket siden sommeren 2016.
Derfor kommer tallene ikke bag på Martin Tams.
- Busserne vil bryde mere sammen.
Det kender man også fra sin egen bil.
Jo ældre den bliver, jo mere går den også i stykker, og det gælder også på bussiden, siger han.
Der er ikke forbedringer i sigte.
For de gamle busser sparer penge, siger Martin Tams.
- Vi ville sikre, at der var transport, frem for at vi kunne stå i en situation, hvor vi gang på gang skulle finde helt nye busser, da det ville blive meget mere omkostningstungt for hele samfundet, siger han.
Erstatningsbusserne mellem Djursland og Aarhus kører nu på tredje år med tilsammen 80 afgange om dagen.
FacebookTwitterKopier linkEmner:Aarhus|Midttrafik|Grenaa|Togtrafik|Kollektiv trafik




https://www.dr.dk/nyheder/penge/nu-genabner-faetter-br-efter-konkurs-og-maneders-lukning

PengeNu genåbner Fætter BR efter konkurs og måneders lukningFætter BR genåbner mandag den første ud af 26 butikker.
Detailekspert vurderer, at det bliver en succes.
De seneste måneder har det ikke været muligt at købe legetøj hos Fætter BR, hvis ejer gik konkurs i slutningen af 2018.
25.
mar.
2019 kl.
06.
31Bemærk: artiklen er mere end 30 dage gammelLæs opDen første Fætter BR-butik genåbner mandag på Vimmelskaftet i København, efter flere måneders lukning som følge af en konkurs.
På trods af konkursen vurderer detailhandelrådgiver hos konsulentvirksomheden Detailhandels Promotion Bruno Christensen, at genåbningen af Fætter BR med Salling Group ved roret bliver en succes.
- Salling Group har visket tavlen ren og har ikke en tyngende gældspost, de skal have afviklet.
Samtidig har de deres varehuse Føtex og Bilka, hvor de kan bygge BR-butikker op, siger Bruno Christensen.
Efter den første genåbning mandag, vil der i de efterfølgende dage åbne Fætter BR-butikker på Fisketorvet i København, i Frederiksberg Centret i København, Algade i Aalborg og Bruuns Galleri i Aarhus.
Ifølge Bruno Christensen bør Salling Gruop ikke være nervøse for, at konkursen vil ramme de Fætter BR-butikkerne igen.
- Når man får lov til at pille de bedste butikker ud og genåbne dem, som Salling har gjort, så starter du i virkeligheden på en frisk med ny kæde og nyt setup, men med et velkendt navn, siger Bruno Christensen.
Åbner 26 butikkerSalling Group forventer at åbne 26 butikker, hvilket er markant færre end før konkursen, hvor kæden bestod af 97 legetøjsbutikker på landsplan.
Direktøren for Fætter BR i Salling Group, Charlotte From, har tidligere fortalt, at danskerne ikke skal vente de store forandringer i BR-butikkerne fra åbningen.
BR's tidligere ejer, Top-Toy, blev 30.
november begæret under rekonstruktion, efter at selskabet havde tabt 149 millioner kroner på driften i det seneste regnskabsår.
Som en del af planen for en rekonstruktion forsøgte ejerne et frasalg, men det lykkedes ikke, og efter et svigtende julesalg gik selskabet konkurs 28.
december.
Baggrunden for problemerne i Top-Toy var ifølge selskabet selv øget digitalisering, flere konkurrenter og ændrede legevaner hos børn.
/ritzau/FacebookTwitterKopier linkEmner:BR Legetøj|Detailhandel|Top-Toy|København|Konkurser




https://www.dr.dk/nyheder/udland/foraeldre-der-skylder-bornebidrag-far-flyveforbud-i-australien

UdlandForældre der skylder børnebidrag får flyveforbud i AustralienDen australske regering skriver, at 1067 forældre har fået at forbud om at rejse ud af landet.
Den australske minister Michael Keenan siger det er en moralsk og lovpligtig forpligtigelse at betale børnebidrag.
25.
mar.
2019 kl.
06.
05Bemærk: artiklen er mere end 30 dage gammelLæs opForældre i Australien, der skylder børnebidrag, har nu fået et forbud mod at rejse ud af landet.
Det skriver den australske regering på sin hjemmeside.
Det drejer sig om 1067 forældre, der har skyldt børnebidrag i mere end seks måneder.
Derfor får de en såkaldt DPO, der er betegnelsen for rejseforbuddet, siger den australske minister Michael Keenan.
Hvis du har råd til at rejse udenlands, har du også råd til at betale børnebidrag.
Michael Keenan, minister i Australien- At betale børnebidrag er ikke et valg, men en moralsk og lovpligtig forpligtigelse, siger han ifølge regeringens hjemmeside.
- Dem, som viger udenom deres ansvar, berøver sine børn for et bedre liv.
Regeringens besked er tydelig: Hvis du har råd til at rejse udenlands, har du også råd til at betale børnebidrag, siger Michael Keenan.
Sidste år samlede den australske regering 70 millioner kroner ind i tidsrummet 1.
juli til 31.
december.
Regeringen kan kun udstede et rejseforbud, hvis de har gjort alle andre mulige forsøg på at inddrage pengene.
En forælder fra staten Victoria betalte først sin gæld på 865.
000 kroner, efter at hun havde fået et rejseforbud i 2018.
- Dette viser bare, at mange af forældrene har midlerne til at betale, men undgår det bevidst, siger Michael Keenan.
/ritzau/FacebookTwitterKopier linkEmner:Australien|Skilsmisse




https://www.dr.dk/nyheder/regionale/nordjylland/stjaeler-askebaegre-og-skilte-nu-skal-bunker-sikres-mod-langfingrede

NordjyllandStjæler askebægre og skilte: Nu skal bunker sikres mod langfingrede gæsterTusinder af koldkrigsgenstande skal nu registreres i et værn mod tyveri.
Af Kim Rathcke Jensen og Grafik: Solvej Nygaard Gregersen25.
mar.
2019 kl.
07.
45Bemærk: artiklen er mere end 30 dage gammelLæs opDer er nogen, som har taget porttelefonen.
Den hang ved siden af porten til koldkrigsbunkeren Regan Vest, der ligger bag et højt hegn og godt gemt mellem træer og bakker i nordjyske Rold Skov.
- De har klippet røret af, fortæller Ulla Egeskov.
Hun er museumsdirektør på Nordjyllands Historiske Museum, der er ved at gøre Regan Vest klar til åbning som museum i 2021.
Regan Vest blev bygget i al hemmelighed i 1960'erne.
Og i årtier lå den klar til at tage imod regering og kongehus, hvis den kolde krig mod Sovjetunionen blev varm.
Det er en periode af den nyere historie, som er begyndt at blive interessant for samlere.
De vil have ting fra den kolde krig.
Også ved hjælp af ufine metoder.
Klipper hegnet opNæsten hver dag er der folk, som lister forbi i biler på den lille skovvej uden for bunkeren.
Nogen kravler endda gennem hegnet, som er klippet og bukket op, for at komme helt op til den lille dør, der gennem en 300 meter lang gang fører ned til selve bunkeren, hvor der står kontorer, mødelokaler, sengepladser, køkken, stue, kommunikationsrum, lægeklinik og så videre klar til indrykning.
Og selv hernede – bag de to 2,5 ton tunge jerndøre, der kan modstå en atombombe på størrelse med den over Hiroshima – er der forsvundet ting.
- Der er nogle ting, som har flyttet sig rundt, og der er nok også nogle askebægre, der er forsvundet, siger Ulla Egeskov.
Det er ellers ikke mange, som har haft adgang til bunkeren, siden den blev lagt i mølpose i 2003 og endelig taget ud af brug i 2012.
Men for eksempel Beredskabsstyrelsen har lavet rundvisninger, og der har været særlige delegationer og besøgende gennem årene.
- Derfor er det endnu mere påtrængende, at vi får registreret alt og sikret alt hernede, siger Ulla Egeskov.
Advarsel - trofæjægerne kommerMuseet er lige nu ved at afslutte et halvt års arbejde med at registrere tusinder af genstande.
Alt løsøre har fået sit eget unikke nummer.
Rub og stub.
Dermed kan man fra nu af se, om der forsvinder ting.
Danmarks hemmelige atombunkerRegan Vest blev bygget i 1963-68.
Den ligger i Rold Skov i Nordjylland.
Byggeriet skete i hemmelighed.
Flere hundrede personer var involveret, men kun få havde hele overblikket og vidste, hvad der blev bygget.
Regan Vest er en atombombesikker bunker.
Regering og kongehus skulle sendes hertil, hvis der udbrød krig.
Anlægget er bygget ind i en kridtbakke i Rold Skov.
Den ligger cirka 60 meter under overfladen.
Bunkeren består af fire betonringe.
De ligger oven på hinanden to og to.
Der er plads til cirka 350 personer.
Og Regan Vest er udstyret med alt, der skal til for at servicere dem og regere Danmark under en krise.
Der er køkken, depotrum, lægeklinik, maskinrum, mødelokaler, radiostudier, kontorer, etc.
Hele anlægget står i dag intakt med indretning fra 1970'erne.
Regan Vest kan være selvforsynende og afskåret fra omverdenen i cirka ti dage.
Og det er der behov for.
Det nordjyske museum har blandt andet samarbejdet med tyske kolleger, der står for regeringsbunkeren i Bonn.
- Lad være med at være naive, lød rådet.
Få alt registreret og sikret, for interessen er der, og der vil være trofæjægere blandt jeres besøgende, fortæller Ulla Egeskov.
Så hvor er askebægrene og de andre ting, der eventuelt er forsvundet gennem årene?
Vil have ting med numreDet er ikke noget, som umiddelbart er til salg på auktioner og auktionshjemmesider.
- Men der sker en handel, siger Thomas Tram Pedersen, der er historiker og tidligere leder af blandt andet Stevnsfortet og i dag selvstændig konsulent.
Ligesom andre historikere og eksperter vurderer han dog, at den slags genstande mest vil ligge hjemme hos private samlere.
Og her er der især bestemte ting, som de går efter og er interessante for dem at have.
- Der bliver gået efter ting, som man kan se, hvor hører til.
Ting med tekst eller numre, siger Thomas Tram Pedersen.
Men det kan være svært at se, hvordan en samler har fået fat i en genstand.
- Forsvaret kan selv have solgt det på en auktion, så folk kan jo være kommet retmæssigt til den, siger Thomas Tram Pedersen.
Og de ansatte, der har arbejdet i bunkerne, kommandocentraler, flådens skibe og så videre, kan også selv have taget tingene med hjem som en souvenir fra deres lukkede arbejdsplads, peger Thomas Tram Pedersen på.
Uret fra u-bådenDet var dog ikke det, der skete på Langelandsfortet.
Her er der forsvundet flere ting.
For eksempel et ur fra fortets udstillede u-båd, skruer fra fly, bakelithåndtag og selv en skibsskrue på 800 kilo.
Nogen har også taget kikkertsigtet til kanon nummer et.
Det vejer 20-30 kilo.
- Der skal bruges vilje, værktøj og tid på det.
Det er helt sindssygt, siger Peer Henrik Hansen, der er museumsdirektør på Langelandsfortet.
Han regner med, at samlerne, der tog for eksempel kikkertsigtet, har været forbi med værktøjskassen i museets åbningstid.
Og det ærgrer ham.
- Det var en vital del af kanonens funktion.
Det er en del af helheden, der er væk, siger Peer Henrik Hansen.
For helheden er vigtig.
Det er derfor, det er alvorligt, når selv et askebæger forsvinder fra Regan Vest.
Selvom museet nu har talt sig frem til og registreret 121 af dem.
- Hvis der ligger 500 gafler i cafeteriet, så den du tager med, den mangler altså.
Og så er der kun 499 tilbage.
Og når der er 300, som har gjort det, så ser stedet pludseligt plukket ud, siger Thomas Tram Pedersen.
Men det er ikke den slags, der bliver sat offentligt til salg på nettet.
Det er for eksempel gasmasker, et mobilt højtaleranlæg eller førstehjælpskasser.
Og når interessen for den kolde krig vokser, så stiger priserne også.
Det mærker for eksempel Martin Pagh, der er formand for Jysk Koldkrigsforening, og som står bag et koldkrigsmuseum på sin ejendom i den lille by Bryrup, der ligger uden for Silkeborg.
Martin Pagh har lige købt en tjekkisk militærhjelm fra 2.
verdenskrig, som DSB på et tidspunkt under den kolde krig købte til sit beredskab og personale.
- Den fandt jeg på nettet, og så var vi ude i en budrunde, siger Martin Pagh og tilføjer:- Hvis folk gerne vil have noget, så stiger det hurtigt i pris.
Når der er flere, der samler, så bliver tingene dyrere.
Ingen krav til private museerMen museet er privat og ikke statsligt anerkendt.
Det er ikke for eksempel forpligtet til at opbevare, sikre og registrere tingene på en bestemt måde som de statsanerkendte museer, der skal bevare vores fælles kulturarv.
- Jeg synes, det er et problem for os som samfund, at vores fælles kulturarv bliver fjernet fra museumsregi og ryger over i nogle private hænder, hvor vi ikke har den samme sikkerhed for, at de bliver bevaret og håndteret og også udstillet for nuværende og kommende generationer, siger Peer Henrik Hansen.
Så ser Martin Pagh sig som en af de private samlere?
- Det kan man godt sige, jeg er.
Men stadig er vi jo et museum.
Hvis vi køber noget, så er det for museets og ikke vores egen skyld.
- Selvfølgelig er vi startet et sted ved at købe tingene selv.
Men efter at vi har lavet museet, er alt til museet, siger Martin Pagh.
FacebookTwitterKopier linkEmner:Museer|Regan Vest|Jylland|Historie|Nordjyllands Historiske Museum




https://www.dr.dk/nyheder/kultur/grindr-revolutionerede-maaden-vi-dater-paa-i-dag-fylder-sex-appen-10-aar

KulturGrindr revolutionerede måden, vi dater på: I dag fylder sex-appen 10 årHomo-appen Grindr er verdens første GPS-baserede dating-app og er forløberen for Tinder og Happn.
Grindr var den første app, der gjorde dating til et sjovt spil.
(© Grafik: Lærke Kromann)Af Silas Bay Nielsen25.
mar.
2019 kl.
06.
08Bemærk: artiklen er mere end 30 dage gammelLæs op'Skal du suttes til roden?
' eller 'pikglad passiv søger veludrustet'.
Siden 2009 har dating-appen Grindr været mange homoseksuelle mænds redskab til at finde alt fra sextræf til den helt store kærlighed på smartphonen.
Ofte i et meget direkte sprog.
I dag fylder appen 10 år, men den har ikke kun gjort det lettere for homoseksuelle at mødes.
Den har også ændret hele den måde både homoseksuelle og heteroseksuelle dater på.
Appen var nemlig den første, der som dating-app gjorde brug af GPS-systemet.
Den gjorde det muligt at finde en potentiel partner i nærheden af en selv ved hjælp af ens smartphones lokationstjeneste.
Dermed var Grindr frontløberen for bl.
a.
Tinder og Happn, hvor millionvis af singler af alle køn forsøger at finde en date.
GrindrGrindr blev lanceret 25.
marts 2009.
Siden er den blevet den mest populære mobilapp for homoseksuelle og er tilgængelig i 192 lande.
I 2012 blev Tinder lanceret.
To år senere blev der allerede registreret en milliard swipes på en dag.
I modsætning til Grindr kan man kun skrive til hinanden, hvis man i forvejen har indikeret, at man er interesseret i den anden person ved at swipe til højre.
På Grindr kan alle inden for en bestemt radius skrive til hinanden.
Grindr giver bl.
a.
mulighed for, at brugerne kan skrive deres hiv-status på deres profil.
Men Grindr fik hård kritik, da de videregav informationerne til kommercielle partnere.
I 2017 havde Grindr 27 millioner brugere og er ejet af et kinesisk selskab.
Grindr gjorde dating til et sjovt spil- Grindr har åbnet op for nogle nye forestillinger om, hvad dating kan være.
Det gav datingindustrien ideer til at skabe produkter omkring den digitale teknologi, hvor dating bliver et sjovt spil, som de kan tjene penge på, siger Kristian Møller, medie- og kønsforsker ved ITU i København.
Han er en af de få eksperter, som har forsket i, hvordan homoseksuelle bruger datingapps som Grindr.
Grindr er nutidens 'hanky codes'At det netop var homoseksuelle - og ikke flertallet af heteroseksuelle - der som de første udnyttede GPS-systemet til at score, giver ifølge Kristian Møller historisk mening.
Han fortæller, at homoseksuelle historisk set har forsøgt at undgå de negative konsekvenser, der er ved at blive læst som ikke-heteroseksuelle – som eksempelvis hadforbrydelser.
Men internt blandt homoseksuelle har man bevidst forsøgt at være synlige - blandt andet ved at besøge særlige barer og klubber, men også ved hjælp af det tøj, man går med.
En af de måder er de såkaldte hanky codes eller tørklædekoder, hvor forskelligfarvede tørklæder i baglommen signalerer, hvilke seksuelle præferencer man har, og dermed nemt kan finde et match.
Før i tiden brugte homoseksuelle mænd farvede tørklæder i baglommerne til at finde en partner med matchende seksuelle præferencer.
(© Grafik: Lærke Kromann)Anstrengende, men kan alligevel ikke undvære appenHvad er der så kommet ud af ti år med milliarder af mere eller mindre frække Grindr-beskeder?
Både godt og skidt, siger Kristian Møller, der som en del af sin forskning bl.
a.
har chattet med flere hundrede ikke-heteroseksuelle brugere af dating-apps.
- Nogle synes, at det er anstrengende, at man skal forholde sig til beskederne, når man i forvejen er mættet af forstyrrelser på ens telefon.
Andre taler om afvisningerne og den hårde og direkte samtalekultur, der er derinde.
Men selvom de hurtigt bliver trætte af det, og at de nogle gange fjerner appen, så vender mange af dem tilbage til appen igen.
Om datinglivet er blevet nemmere med Grindr afhænger ifølge Kristian Møller også af, hvem man spørger.
- For nogle kan det de fleste dage være sjovt, men for dem, der falder en smule uden for kropsidealet, som er modelleret efter den hvide, trænede og ciskønnede mandekrop, kan det være en kamp, da disse apps i mindre grad end andre sociale medier sørger for at fjerne hadsk tale, siger Kristian Møller.
Datingapps smadrer ikke dit forholdI Danmark er der endnu ikke nogen undersøgelser af, hvilken indflydelse datingapps har haft på den måde, vi dater på, og evnen til at forblive i et forhold.
Det er der til gengæld i USA.
På Stanford University i Californien forsker Michael Rosenfeld i både heteroseksuelle og homoseksuelle forhold.
Desuden har han undersøgt, hvad der gør, at forhold bliver til noget, og hvad der forårsager, at de går i stykker.
På Grindr kan alle i en bestemt radius skrive til hinanden.
På Tinder skal begge parter have swipet til højre for at chatte.
Det fører til, at samtalen på Grindr kan virke hårdere.
(© Grafik: Lærke Kromann)En af de helt store myter inden for onlinedating er, at overfloden af potentielle partnere på appsene fører til at forholdene bliver mere usikre.
Men det er der intet i hans forskning, der tyder på.
I hvert fald ikke for heteroseksuelle.
Faktisk viser det sig, at der endda kan være en fordel i at have fundet hinanden via en app eller et onlinesite.
For de, der i undersøgelsen havde mødt hinanden online, gik ikke fra hinanden hurtigere end de, der første gang havde mødt hinanden i virkeligheden.
Og desuden blev de, der mødtes på nettet, også hurtigere gift.
Årsagen til det kan ifølge Michael Rosenfeld være, at partnerne udveksler flere informationer om hinanden, inden de mødes første gang, og at apps og datingsites gør det nemmere at finde præcis den type, man søger.
Undersøgelsen viser også, at 40 procent af de heteroseksuelle par havde mødt hinanden via et onlinedatingmedie, hvilket stadig er lavere end homoseksuelle.
FacebookTwitterKopier linkEmner:Seksualitet|Samliv og børn|USA|København|Stanford University




https://www.dr.dk/nyheder/udland/netanyahu-afkorter-usa-besog-efter-raketangreb

UdlandNetanyahu afkorter USA-besøg efter raketangrebEn raket affyret fra Gaza har ramt et hus i Israel.
Seks personer meldes såret.
En raket har mandag morgen ramt og ødelagt et hus nord for Tel Aviv.
Seks mennesker meldes såret.
)25.
mar.
2019 kl.
07.
36Bemærk: artiklen er mere end 30 dage gammelLæs opDen israelske premierminister, Benjamin Netanyahu, afkorter nu sit besøg i USA, efter at en raket affyret fra Gaza har ramt et hus i Israel og såret seks personer.
Netanyahu vil rejse hjem til Israel efter sit møde med præsident Donald Trump senere mandag, lyder det i en pressemeddelelse fra Netanyahu.
Raketten ramte tidligt mandag morgen et hus i det centrale Israel og sårede seks mennesker.
Det oplyser den israelske redningstjeneste.
Lyden af advarselssirener vækkede beboerne i boligområdet Sharon nord for Tel Aviv.
Herefter fulgte lyden af en eksplosion.
Det israelske militær oplyser, at det har observeret en raket affyret fra Gazastriben.
Ifølge israelsk politi ramte raketten et hjem i Mishmeret, der ligger nord for byen Kfar Saba.
En efterfølgende brand ødelagde huset.
Redningstjenesten Magen David Adom oplyser mandag morgen, at seks personer er under behandling.
Ifølge tjenesten er en 50-årig kvinde blevet "moderat såret", mens de andre, herunder et spædbarn, er kommet "lettere til skade".
Angrebet kommer, ti dage efter at raketter blev affyret mod Israels tætbefolkede kommercielle hovedstad, Tel Aviv.
Det israelske militær slog tilbage mod Gaza, og parterne syntes at nærme sig endnu en konfrontation.
Hamas-lederne i Gaza var dog hurtigt ude at sige, at raketterne var blevet affyret ved en fejl, hvilket bragte ro over situationen.
Det står ikke umiddelbart klart, hvem der står bag raketten mandag.
Gaza styres af Hamas, der er en islamistisk, militant gruppe.
Området er også hjemsted for andre militante grupper, herunder Islamic Jihad, der er en iranskstøttet organisation, som også råder over et stort raketarsenal.
Israel og Hamas er arvefjender og har udkæmpet tre krige, siden den islamistiske, militante gruppe tog magten i Gaza i 2007.
Siden 2014, hvor den seneste krig mellem Israel og Hamas fandt sted, er konflikten sporadisk blusset op.
Palæstinenserne har endnu ikke kommenteret på mandagens hændelse.
/ritzau/APFacebookTwitterKopier linkEmner:Benjamin Netanyahu (politiker)|Donald Trump (politiker)|Israel|Hamas|Krige og væbnede konflikter




https://www.dr.dk/nyheder/penge/staten-bruger-nyt-vaaben-koerer-retssager-kradse-udlaendinges-su-gaeld-ind

PengeStaten bruger nyt våben: Kører retssager for at kradse udlændinges SU-gæld indUdlændinge skylder SU for over 600 millioner.
Nu er der måske udsigt til, at retssager kan få nogle af pengene hjem.
En del studerende fra udlandet har svært ved at få betalt SU-gælden tilbage efter studiet.
Af Nis Kielgast og Mathias Sommer25.
mar.
2019 kl.
10.
06Bemærk: artiklen er mere end 30 dage gammelLæs opNår udenlandske studerende kommer til Danmark, har de ret til SU og SU-lån præcis som danske studerende.
Men med retten følger selvfølgelig også pligten til at betale tilbage efter studietiden.
Det er det bare ikke alle, der gør, og ved seneste opgørelse havde udenlandske statsborgere misligholdt SU-gæld for 623 millioner kroner.
Det tal er steget kraftigt de seneste år, og problemet har været, at de danske myndigheder har haft meget svært ved at kradse gælden ind, så snart de udenlandske studerende er rejst tilbage til deres hjemlande.
EU-lande med størst SU-gæld.
1.
Tyskland.
437 skyldnere: 35,4 millioner kroner.
2.
Island.
377 skyldnere: 26,9 millioner kroner.
3.
Sverige.
173 skyldnere: 11,8 millioner kroner.
4.
Norge.
164 skyldnere.
10,7 millioner kroner.
5.
Storbritannien.
122 skyldnere.
10 millioner kroner.
Kilde: Uddannelses- og Forskningsministeriet- Lige præcis med SU-gæld har vi ikke mulighed for få andre landes myndigheder til at hjælpe med at tvangsfuldbyrde gældsinddrivelsen.
Det har vi med andre skatter og afgifter, men det kan man ikke med SU, forklarer Ulrik Pedersen, der er underdirektør i Gældsstyrelsen.
Men nu hiver staten et nyt redskab op af værktøjskassen: Retssager ved danske domstole.
De er en del af en syvpunktsplan, der skal gøre noget ved problemet.
Der vil være en kæmpe portion af gælden, vi lige så godt kan opgive.
Henning Fuglsang Sørensen, lektor på SDUSejr skal føre til flere sagerRetssagerne er mod EU-borgere, for ideen er at gøre brug af en mere generel EU-forordning, der gør det muligt at inddrive gæld, hvis der er faldet en dom.
Det er en anderledes tilgang, end Gældsstyrelsen plejer, men man håber, at det kan give resultater.
- Hvis vi får en dom i Danmark, hvad vi selvfølgelig håber på, at vi gør, så har vi mulighed for at sende kravene til de udenlandske myndigheder, som så kan foretage inddrivelsen på vores vegne.
Så hvis prøvesagerne går godt, kan vi fortsætte med nye sager, siger Ulrik Pedersen.
Hvis det lykkes, er der mange penge at gå efter.
EU-borgeres misligholdte SU-gæld er steget jævnt de seneste år og var ved årsskiftet på i alt 234 millioner kroner.
Gældsstyrelsen har i første omgang anlagt tre retssager mod udenlandske studerende ved Fogedretten i København.
DR Nyheder har fået aktindsigt i de tre stævninger, som blev indgivet til retten den 18.
og 19.
februar.
Lektor i international ret på SDU Henning Fuglsang Sørensen er dog langt fra sikker på, at Gældsstyrelsen kan overbevise de danske domstole om, at EU-forordningen kan bruges.
- Jeg ville ikke være overrasket, hvis Gældsstyrelsen kom til at gå hjem med en tabt sag.
Men nu må vi jo se.
Det er jo domstolene, der skal vurdere det her, siger Henning Fuglsang Sørensen.
Irak eller Somalia er endnu sværereSelv om det skulle lykkes at inddrive EU-gælden med retssager, er problemet dog langt fra løst.
Over halvdelen af den misligholdte gæld skyldes af tidligere studerende med statsborgerskab fra lande uden for EU.
Borgere fra Somalia, Irak og Iran, som topper listen over lande med mest SU-gæld i Danmark.
Statsborgere fra de tre lande har opbygget en SU-gæld på omkring 50 millioner kroner.
I de lande kan man ikke bruge EU-regler af den simple grund, at de ikke er med i klubben.
Og så bliver det svært, for så skal der bruges udenlandsk inkasso eller køres retssager ved udenlandske domstole.
- En del af beløbene kan vi lige så godt afskrive, fordi skyldneren ikke har nogen penge, eller vi ikke ved, hvor skyldneren bor.
En anden del af gælden vil vi være nødt til at afskrive, fordi det simpelthen er for små beløb til at begynde at hyre advokater rundt omkring i verden til at køre retssager for os, siger Henning Fuglsang Sørensen.
- Så vi er i en situation, hvor det kun kan betale sig at gå efter de absolut største skyldnere.
Der vil være en kæmpe portion af gælden, vi lige så godt kan opgive.
Men i Gældsstyrelsen vil man alligevel gøre forsøget.
- Vi har jo en samlet plan med syv punkter, og der vil vi blandt andet prøve at se, om vi kan få et privat inkassofirma ombord til at hjælpe med at inddrive gælden i tredjelandene, siger Ulrik Pedersen.
Største SU-gæld uden for EU1.
Somalia.
21,6 millioner kroner.
2.
Irak.
15,7 millioner kroner.
3.
Iran.
11,6 millioner kroner.
4.
Bosnien-Hercegovina.
10,6 millioner kroner.
5.
USA.
9,7 millioner kroner.
Kilde: Uddannelses- og ForskningsministerietLanger ud efter regeringen: For langsommeSocialdemokratiets uddannelsesordfører, Mette Reismann, har fulgt sagen om SU-gælden, mens den samlede gæld er steget og steget.
Hun er rigtig glad for, at der nu kommer retssager, men hun er ikke imponeret:- Vi har kendt til problemets eksistens og omfang de sidste tre et halvt år, så jeg synes ikke, regeringen har udvist rettidig omhu i forhold til at komme i gang med at inddrive de her penge.
Det kunne man være startet på for lang tid siden, for juraen er ganske klar, siger Mette Reismann, der før sin politiske karriere blandt andet arbejdede som ekstern lektor i jura på CBS.
Venstres Louise Schack Elholm, der er skatteordfører og medlem af uddannelsesudvalget, mener kritikken er forfejlet.
Problemet var, at der ikke var ordentligt styr på tingene i Skat i 2015.
- Vi reagerede lige så snart, vi fik regeringsmagten.
Først satte vi en stopper for gældsinddrivelsessystemet EFI, og så satte Skatteministeriet utrolig mange penge i at få styr på inddrivelserne.
Men det er klart, at der har været en kæmpe stak af inddrivelser, som der skulle komme styr på, siger Louise Schack Elholm.
FacebookTwitterKopier linkEmner:Retsvæsen|Privatøkonomi|Syddansk Universitet|Irak|Somalia




https://www.dr.dk/nyheder/udland/efter-muellers-rapport-det-kommer-der-til-ske-nu

Rusland-undersøgelseSe temaUdlandEfter Muellers rapport: Det kommer der til at ske nuDen sorte sky over Donald Trump er - for en stund - drevet bort, siger USA-ekspert.
Den amerikanske præsident, Donald Trump, og hans kampagne undersøges fortsat af flere forskellige instanser.
Af Theis Lange Olsen25.
mar.
2019 kl.
09.
45Bemærk: artiklen er mere end 30 dage gammelLæs opDer var ikke nogen rygende pistol rettet mod Donald Trump i den længe ventede rapport fra særlig anklager Robert Mueller.
Så USA's præsident kan ikke sigtes for at have deltaget i en ulovlig sammensværgelse med Rusland om at påvirke præsidentvalget i 2016.
Men hvad så nu?
For det første er den politiske kamp om hele Mueller-rapporten kun lige startet.
Foreløbig kender vi nemlig kun et ekstrakt på fire sider, som den amerikanske justitsminister, William Barr, har sendt til lederne af de to partier i Kongressen.
Det ved vi om Mueller-rapportenHovedpunkterne fra Muellers rapport - gengivet med USA's justitsminister William Barrs egne ord.
Rapporten har ikke fundet beviser for, at medlemmer af Trump-kampagnen konspirerede eller samarbejdede med den russiske regering.
Den har heller ikke fundet beviser for, at Trump skulle have gjort sig skyldig i magtmisbrug, men den har heller ikke renset ham for ikke at have gjort det.
De har altså hverken fundet ham skyldig eller ikke-skyldig i spørgsmålet.
Der er ikke fundet beviser for at retsforfølge Trump eller andre på baggrund af undersøgelsen.
37 personer er allerede tiltalt siden undersøgelsens start.
Muellers hold har fundet to former for russisk påvirkning under præsidentvalget i 2016: Misinformation på sociale medier og hackingen af Demokraternes emails.
Under efterforskningen er der udstedt mere end 2.
800 stævninger og 500 ransagningskendelser, ligesom omkring 500 vidner er blevet afhørt.
Hvori det altså konkluderes, at der ikke findes beviser for en sammensværgelse med Rusland.
- Ud over hovedkonklusionerne ved vi ikke, hvad der står i rapporten.
Vi ved ikke, hvad Mueller har lagt til grund for konklusionerne, eller hvad han i det hele taget har undersøgt.
- Det vil Demokraterne meget gerne have ud, for det kan også være, der er noget i den, de vil bruge fremadrettet, siger Anders Agner, der er chefredaktør på USA-mediet kongressen.
com.
Michael Cohen er centralSelvom Robert Muellers undersøgelse af Trump-kampagnens forbindelser til Rusland officielt er overstået, så kan præsidenten endnu ikke ånde lettet op.
Repræsentanternes Hus undersøger stadig det russiske spor som led i en større granskning af Trumps aktiviteter.
Tidligere på måneden kom det frem, at granskningen omfatter præsidentens familie, forretninger, kampagne og administration.
I første omgang er der blevet sendt 81 krav om udlevering af dokumenter - blandt andet til Trumps svigersøn, Jared Kushner.
- I Repræsentanternes Hus er de i gang med en stor undersøgelse af forbindelserne til Rusland, men også Trumps kampagneførelse i det hele taget.
Efter at flertallet skiftede tilbage til Demokraterne som følge af Midtvejsvalget, har de besluttet at undersøge Trump nærmere, siger Anders Agner.
Det var blandt andet derfor, at Trumps tidligere advokat Michael Cohen vidnede foran tilsynsudvalget i Repræsentanternes Hus for nogle uger siden, hvor han kom med en række alvorlige anklager imod Trump.
Ifølge Michael Cohen har Trump blandt andet løjet over for offentligheden om sit politiske og økonomiske forhold til Rusland.
- Der er planer om at indkalde flere vidner for at få undersøgt en række forhold om Trumps kampagne.
Hvem det skulle være, ved vi ikke endnu.
Men Demokraterne har de her muligheder nu, når de har flertallet, siger Anders Agner.
Se Donald Trumps reaktion på rapporten i videoen her:Pil rettes mod New YorkUdover undersøgelsen i den amerikanske kongres er der alle de juridiske slagsmål, der er undervejs ved domstole i New York, hvor Trump har haft de fleste af sine aktiviteter.
Her er meget fokus rettet mod sagen om Trumps påståede betaling til pornostjernen Stormy Daniels.
Hun har selv hævdet, at hun havde en affære med Donald Trump tilbage i 2006, og at hun op til præsidentvalget i november 2016 blev betalt tæt på en million kroner - såkaldte hush-money - for at tie stille i sagen.
Trumps tidligere advokat Michael Cohen har sågar ved en domstol i New York erkendt, at Trump beordrede ham til at betale pengene til Stormy Daniels.
- Sagen i New York betragtes af mange juridiske iagttagere som værende mere alvorlig for Trump, end Mueller-undersøgelsen kunne ende med at have været for ham.
Det ved Demokraterne, og det er nok her, de vil sætte ind over for Trump nu, siger Anders Agner.
Flere sager med tråde til Trump•Trumps skatteforhold:•Den amerikanske avis New York Times afslørede i oktober, at Donald Trump har benyttet skattefiduser til en værdi af over 400 millioner dollar.
Flere lokale myndigheder i New York har nu åbnet efterforskninger af sagen.
•Trump Foundation:•Den øverste anklager i staten New York stævnede sidste år Trump og hans børn for at have blandet familiefondens velgørende arbejde sammen med både Trumps forretninger og præsidentkampagnen•Honorar-bestemmelser:•To statsadvokater har åbnet en sag mod Trump, hvori de beskylder ham for ikke at have kappet forbindelsen til sit forretningsimperium, da han blev præsident.
Dermed kan han have handlet i strid med den amerikanske forfatning, der har flere bestemmelser om, at præsidenten ikke må modtage honorarer og gaver.
FacebookTwitterKopier linkEmner:Donald Trump (politiker)|Jared Kushner (erhvervsleder)|USA|Repræsentanternes Hus|Valg og folkeafstemninger




https://www.dr.dk/nyheder/viden/kroppen/italien-og-frankrig-goer-det-kan-vi-tvinge-danske-foraeldre-til-vaccinere

KroppenItalien og Frankrig gør det: Kan vi tvinge danske forældre til at vaccinere deres børn?
Indirekte tvang - fx forbud mod at komme i skole - kan være vejen frem, mener en forsker.
En anden forsker er uenig.
Det danske børnevaccinationsprogram tilbyder alle børn at blive gratis vaccineret mod ni sygdomme.
Ingen af vaccinerne er dog lovpligtige som i flere andre lande.
Af Maria Lise Behrendt25.
mar.
2019 kl.
06.
13Bemærk: artiklen er mere end 30 dage gammelLæs opEuropa er ramt af et voldsomt mæslingeudbrud.
På bare to år er antallet af smittede 15-doblet, og hele 83.
000 europæere blev ramt af den ekstremt smitsomme sygdom i 2018.
Danmark går ikke fri.
Næsten ugentligt er der nyheder om nye tilfælde af mæslingeramte danskere.
Sådan går det MFR-vaccinen i Danmark MFR-vaccinen mod mæslinger, fåresyge og røde hunde har været en del af det danske børnevaccinationsprogram siden 1987.
Siden april 2018 har Danmark indført et tilbud om gratis MFR-vaccine til voksne danskere, som ikke er vaccineret eller ikke er immune, fordi de har haft mæslinger.
For at opnå flokimmunitet - altså en tilstand, hvor mæslinger ikke kan sprede sig i befolkningen - skal vaccinedækningen være på 95 procent.
Flokimmunitet er især vigtigt for de små børn, der på grund af fx sygdom eller svækket immunforsvar ikke kan vaccineres.
I Danmark er tilsltuningen til vaccinen generelt høj, men op til 10 procent af en årgang er ikke vaccineret.
Kilde: SSI.
Heldigvis er de fleste af os immune.
Enten fordi vi tidligere har haft sygdommen, eller fordi vi er blevet vaccineret.
Men ikke alle bliver vaccineret.
Nogle, fordi de ikke kan tåle vaccinen af helbredsmæssige grunde.
Andre, fordi de glemmer det.
Og så er der et fåtal, der vælger vaccinen fra af forskellige årsager.
Læs også:Forældre i frygt for mæslinger: Travlhed og vacciner hos landets lægerI Italien har myndighederne besluttet at bekæmpe vaccineskeptikerne med lov.
Hvis ikke et barn er vaccineret, kan det ikke blive passet i en offentlig institution eller komme i skole.
Og efter barnet er fyldt seks år, kan forældrene få bøder, hvis det endnu ikke er vaccineret mod mæslinger og 11 andre sygdomme.
Også en række andre lande er gået lovens vej for at få forældre til at vaccinere deres børn.
Men i Danmark er det frivilligt.
Hvorfor er det sådan?
Og kan der være grund til at ændre på det?
Vi har spurgt Thomas Ploug, der er professor i anvendt etik og videnskabsfilosofi ved Aalborg Universitet og tidligere medlem af Etisk Råd, og seniorforsker ved Institut for Menneskerettigheder, Frej Klem Thomsen, som bl.
a.
har forsket i vaccineskepsis.
Hvornår skal staten blande sig?
Ifølge Thomas Ploug starter diskussionen med spørgsmålet om, hvor meget staten skal blande sig i borgernes liv, og hvornår myndighederne skal gribe ind over for den enkelte:I Danmark har vi en omdiskuteret skelnen mellem handling og undladelse, hvor de fleste er enige om, at det kun er legitimt at underlægge et menneske tvang, når det vil gøre skade på andre.
Thomas Ploug, professor i anvendt etik- Et væsentligt synspunkt i diskussionen er, at det kun er rimeligt at anvende tvang over for borgere, når de har intention om at gøre skade på andre.
Spørgsmålet er så, om det at undlade handling skal sidestilles med direkte handling, der forårsager skade, siger han.
Læs også:Vaccinemodstand er en gammel idé: I 1885 demonstrerer 100.
000 mennesker for retten til at dø en frygtelig dødMyndighederne kan gribe ind, hvis du direkte handler på måder, som vil føre til skade på andre eller udsætter dem for betydelig risiko for skade.
For eksempel hvis du er HIV-smittet og går ud i byen med det formål at dyrke ubeskyttet sex for at smitte andre HIV.
- Men hvis du undlader at få en vaccine og derfor pådrager dig en sygdom, som du smitter andre med, har du ikke dirrekte handlet på en måde, som skader en anden.
Du har bare undladt at handle, siger Thomas Ploug.
Han anerkender samtidig, at der er argumenter imod at skelne mellem handling og undladelse:- Set fra fællesskabets side kan resultatet være det samme, hvad end du har en direkte intention eller undlader at vaccinere dit barn: Du risikerer at smitte andre.
Tvang er sidste udvejSå hvad vejer tungest: Fællesskab eller individ?
Dansk barn bliver tvangsvaccineretI 2013 fødte en ung, dansk kvinde en datter på Herlev Hospital.
Kvinden var selv smittet med leverbetændelsen hepatitis B ved fødslen.
Både kvinden og hendes mand var multiallergikere og de modsatte sig datterens vaccination af frygt for, at hun skulle få en allergisk reaktion.
Derfor fratog forældrenes hjemkommune dem midlertidigt forældremyndigheden, så datteren kunne tvangsvaccineres af hensyn til hendes tarv.
Forældrene klagede til Ankestyrelsen, men fik afslag.
Kilde: JordmorforeningenIfølge Thomas Ploug må en form for tvang for at få forældre til at vaccinere deres børn være sidste udvej.
Og kun hvis fællesskabet er i fare.
- Folk har selvbestemmelsesret.
Vi kan ikke bare stikke en nål i dem.
Og hvis vi gør, vil det også være mistillidsskabende og skabe yderligere modstand mod myndighederne, siger han.
Han mener dog, at det i nogle tilfælde kan være rimeligt at anvende tvang.
For eksempel i forhold til vacciner, som MFR-vaccinen, hvor der er omfattende videnskabelig evidens for, at bivirkningerne er begrænsede:- Med MFR-vaccinen kan man argumentere for, at der er et klart misforhold mellem den risiko, der pådrages samfundet ved at undlade at vaccinere, og de negative effekter, en vaccine-skeptiker tror, at barnet kan rammes af, siger Thomas Ploug.
Men det gør sig ikke nødvendigvis gældende med alle andre vacciner.
- De fleste af os er ikke i tvivl om, at vacciner virker.
Men derfor er vi stadig nødt til at have sikker evidens for, at de enkelte vacciner ikke kan medføre alvorlige bivirkninger.
Ellers kan vi ikke tvinge nogen til at få dem, siger han.
- De fleste af os er ikke i tvivl om, at vacciner virker.
Der kan dog være forskel på, hvor god evidensen er for effekt og omfang af bivirkninger.
Desuden kan der jo være alternativer til vacciner, og risikoen for sygdom for den almindelige borger kan være begrænset.
En vaccine mod HIV vil det næppe være rimeligt at tvinge mennesker til at tage, fordi det er muligt at beskytte sig effektivt på anden måde, og fordi den almindelige borgers risiko for at få HIV er begrænset, siger han.
Sanktioner mod forældre kan virkeI modsætning til Thomas Ploug er Frej Klem Thomsen åben over for sanktioner mod forældre, der ikke vaccinerer deres børn.
Måske ændrer forældrene ikke holdning, men de ændrer adfærd, fordi de ikke vil påføre barnet ondt.
Frej Klem Thomsen, seniorforskerFor eksempel ved at gøre som Italien og kræve, at barnet er vaccineret, før det kan komme i institution.
En form for indirekte tvang, som tilskynder forældrene til at få barnet vaccineret:- Når et system som det italienske fungerer godt, så reagerer folk ved at få deres børn vaccineret, så de kan komme i skole.
Måske ændrer forældrene ikke holdning, men de ændrer adfærd, fordi de ikke vil påføre barnet ondt, siger Frej Klem Thomsen.
Læs også:Forældre droppede vaccine: Seksårig dreng tæt på at dø af stivkrampeHvis alle vaccinemodstandere derimod valgte at bide i det sure æble og fortsat nægtede vaccination, ville loven ikke ikke have nogen berettigelse.
- Sanktionerne i sig selv har jo ingen pointe.
Så derfor er man nødt til løbende at overveje praksis, hvis man indfører sanktioner som de italienske, siger Frej Klem Thomsen.
Han tror derimod ikke på direkte tvang, hvor politi og myndigheder rykker ind for at gennemtvinge vaccination.
Medmindre der er en meget stor risiko for samfundet.
Det er både for dyrt for samfundet og går for hårdt ud over den enkelte.
Hvis Thomas Ploug derimod skulle vælge mellem direkte tvang og den italienske løsning, valgte han det første.
- Tvang er i det mindste transparant.
Hvis barnet udelukkes fra skole kan det få store sociale konsekvenser, som kan strække sig over meget lang tid.
Det er alt for stor en belastning for det enkelte barn, siger han.
Eksempler på lande, der lovgiver om vacciner•11 europæiske lande har i dag lovpligtig vaccination af børn mod én eller flere sygdomme som mæslinger, hepatitis B, stivkrampe, polio og røde hunde.
Det er dog ikke alle lande, der sanktionerer forældre, som ikke overholder loven.
•I Italien blev det i 2017 lovpligtigt at vaccinere børn mod 12 sygdomme.
Et italiensk barn skal have samtlige vacciner, før det fylder seks år for at kunne blive skrevet op til skole og institution.
Efter det sjette år kan forældrene få bøder, hvis barnet ikke er vaccineret.
•Frankrig besluttede i 2018 at gøre 11 vacciner lovpligtige.
Før 2018 var det obligatorisk for alle at blive vaccineret mod polio, difteri og stivkrampe, men efter et udbrud af mæslinger i 2016-2017 blev yderligere otte vacciner - herunder mæslingevaccine - tilføjet listen.
Ikke-vaccinerede børn kan ikke komme i offentlig institution.
•I Australien har myndighederne valgt at straffe forældre på pengepungen, hvis de ikke får deres børn vaccineret.
De kan bl.
a.
risikere at miste statslige ydelser og skattefradrag.
Samtidig har australske skoler og børnehaver ret til at afvise uvaccinerede børn.
•I USA tillader de fleste stater, at forældre kan fravælge at få vaccineret deres børn på grund af personlige eller religiøse overbevisninger.
Men i 2016 ændrede Californien sin lovgivning, så flere vacciner nu er lovpligtige.
Det betyder, at antallet af børnehavebørn, der er vaccineret mod mæslinger er steget fra 90,4 procent til 95,1 procent.
Oplysning er vejen fremI stedet for tvang og sanktioner mod forældre, tror Thomas Ploug i langt højere grad på oplysning.
- Jeg synes, staten skal gøre mere af det, som den allerede har gjort i kølvandet på debatten om de påståede bivirkninger ved HPV-vaccinen: Skrue op for informationen til borgerne.
Det er svært at få mennesker til at skifte synspunkt.
Der er mig bekendt ikke nogen, der har fundet en god metode.
Jeg tror i højere grad på at få folk til at ændre adfærd frem for holdning.
Frej Klem Thomsen, seniorforskerHPV-sagen har ifølge Thomas Ploug vist, at hvis staten, sundhedspersonale og forskere påtager sig informationspligt, kan vi sagtens få folk til at træffe fornuftige beslutninger.
Som i det her tilfælde har været at tage imod HPV-vaccinen.
- Vi skylder enhver generation at opretholde et højt informationsniveau.
Og hvis folk i dag har glemt, hvorfor det er vigtigt at få MFR-vaccinen, skal vi fortælle dem det igen og igen, siger han.
Mennesker afviser faktaFrej Klem Thomsen er dog knap så overbevist om, at oplysning batter det store.
For vaccineskeptikere er - ligesom alle andre mennesker - ikke nødvendigvis særligt rationelle.
Når vi først én gang er blevet præget af en idé, som er følelsesmæssigt stærk - som for eksempel historien om en ung pige, der mener, at hun er blevet syg af HPV-vaccinen - så er vi tilbøjelige til at afvise ideer og fakta, der strider imod den idé.
Vi er til gengæld rigtig gode til at lade os bekræfte i det, vi allerede tror på, fortæller Frej Klem Thomsen.
- Det er svært at få mennesker til at skifte synspunkt.
Der er mig bekendt ikke nogen, der har fundet en god metode.
Jeg tror i højere grad på at få folk til at ændre adfærd frem for holdning.
Som for eksempel ved at lægge pres på forældrene med sanktioner, siger han.
FacebookTwitterKopier linkEmner:Sygdomme og lidelser|Vaccinationer|Italien|Thomas Ploug (professor)|Aalborg Universitet




https://www.dr.dk/sporten/oevrig/de-gyldne-foelgere-sociale-medier-goer-nicheatleter-til-digitale-stjerner






https://www.dr.dk/nyheder/politik/professor-dumper-regeringens-forureningsplan-man-mister-viden-og-medarbejdere

PolitikProfessor dumper regeringens forureningsplan: Man mister viden og medarbejdereRegeringen undervurderer, hvor kompliceret opgaven er, lyder kritikken.
Regeringen øremærker 150 millioner kroner til at få bugt med forureningen ved kemikalievirksomheden Cheminova på Harboøre Tange.
Af Emil Søndergård Ingvorsen25.
mar.
2019 kl.
08.
28Bemærk: artiklen er mere end 30 dage gammelLæs opDet er en god ting, at der over en tiårig periode bliver givet 600 millioner kroner til oprydning af de mest komplekse forureninger.
Men prioriteringen af pengene er helt forkert, og ved at flytte opgaven fra regionerne til staten vil man miste en stor del viden, ekspertise og de medarbejdere, som lige nu løser opgaven godt.
De almindelige sager, der truer grundvandet, er der, man skal fokusere.
Hvis det betyder, at man nu tror, at man har løst problemet ved at give et stort beløb til enkeltsager, så tager man fejl.
Professor Poul BjergSådan lyder kritikken fra Poul Bjerg, der er professor ved Institut for Vand- og Miljøteknologi på DTU, efter at regeringen og Dansk Folkeparti i går blev enige om en aftale, der er et led i sundhedsreformen.
- Man mister viden, man mister medarbejdere, og man mister også den ekspertise, der er i regionerne.
De har varetaget det her område rigtigt fornuftigt de seneste 10 år, så det er rigtig trist, at man centraliserer.
Så jeg tror simpelthen, at vi får en meget ringere forvaltning af området, siger han og fortsætter:- Jeg tror, at man undervurderer, hvor kompliceret en opgave, det er.
Og man undervurderer, hvor stort et videnstab der ligger i en centralisering.
300 millioner til to forureningerMed aftalen vil partierne bekæmpe de såkaldte generationsforureninger.
Det er områder, som har været forurenet igennem en længere årrække.
Miljø- og jordforurening er blevet en del af sundhedsforhandlingerne, fordi regeringen lægger op til, at regionsrådene skal nedlægges.
Dermed placeres regionernes opgave med jordforurening hos staten.
Samlet set er det en svækkelse af området, hvor vi i stedet har brug for at tilføre flere midler til området.
Christian Poll, AlternativetI aftalen er der øremærket 150 millioner kroner til at bekæmpe forurening ved henholdsvis kemikalievirksomheden Cheminova på Harboøre Tange og Grindstedværket.
Det vil sige, at de resterende 300 millioner kroner kan bruges til andre generationsforureninger i Danmark.
Læs også:DF og Regeringen har forhandlet delaftale på plads: 600 millioner til at rense forureningProfessor Poul Bjerg undrer sig over det massive fokus på Cheminova og Grindstedværket.
- Der har været meget røre om de her sager, og der har været stor bevågenhed hos medierne.
Det er alvorlige sager, men det er efter min mening ikke der, man skal have sit primære fokus, siger han og uddyber:- De almindelige sager, der truer grundvandet, er der, man skal fokusere.
Hvis det betyder, at man nu tror, at man har løst problemet ved at give et stort beløb til enkeltsager, så tager man fejl.
I hvilken grad kommer de øgede midler til at gøre en forskel?
- Det kommer til at gøre en forskel i de to enkeltsager, hvor man har sat specifikke beløb af.
Her er der selvfølgelig en chance for, at der bliver gjort en indsats, som der ikke er penge til i dag.
For den almindelige jordforurening tror jeg ikke, at det kommer til at gøre en stor forskel.
Der er også kritik af den nye aftale fra oppositionen.
Her frygter blandt andet Socialdemokratiet, at det vil føre til en dårligere opgaveløsning, at man lader staten overtage opgaven.
- Jeg tror desværre, at vi vil se en dårligere håndtering af jordforureningsopgaven.
Jeg har svært ved at forestille mig, at en opgave løses hurtigere og bedre, når de, der skal løse den, rykker længere væk, siger miljøordfører Christian Rabjerg Madsen til Ritzau.
Miljøordfører for Alternativet, Christian Poll, kalder over for Ritzau aftalen for 'helt tosset'.
- Samlet set er det en svækkelse af området, hvor vi i stedet har brug for at tilføre flere midler til området, siger han.
Aftalen om forurening er den første delaftale, der er faldet på plads i sundhedsforhandlingerne, hvor regeringen og Dansk Folkeparti er med.
Parterne forventer at lande yderligere en delaftale her til formiddag, oplyser Finansministeriet.
Ni kendte generationsforureninger i Danmark•Grindstedværket, Grindsted: Forurening med giftigt spildevand.
•Kærgård Klitplantage nord for Esbjerg: Forurening med giftigt spildevand fra blandt andet Grindstedværket.
•Gammel fabriksgrund ved Cheminova, Harboøre Tange: Forurening fra produktion af pesticider.
•Cheminovas nuværende fabriksgrund, Harboøre Tange: Forurening fra produktion af pesticider.
•Høfde 42 ved Cheminova, Harboøre Tange: Forurening fra produktion af pesticider.
•Skuldelev, Frederikssund: Forurening ved byen Skuldelev med klorerede opløsningsmidler fra metal-virksomhed.
•Naverland ved Albertslund: Forurening med klorerede opløsningsmidler.
•Den tidligere Collstrup-grund ved Esrum Sø: Arsenforurening fra virksomheden Collstrup.
•Lundtoftevej 150 og 160, Lyngby: Forurening med klorerede opløsningsmidler fra tidligere køleskabsfabrik.
Kilde: Miljø- og FødevareministerietFacebookTwitterKopier linkEmner:Christian Poll (politiker)|Christian Rabjerg (politiker)|Forurening|Harboøre|Alternativet (parti)




https://www.dr.dk/sporten/fodbold/overblik-danskernes-weekend-i-fodboldeuropa-junge-lynede-foran-39000-tilskuere

FodboldOVERBLIK Danskernes weekend i fodboldeuropa: Junge lynede foran 39.
000 tilskuereSofie Junge scorede for Juventus, mens Pernille Harder og Wolfburg ydmygede Mönchengladbach.
Sofie Junge blev matchvinder for Juventus søndag eftermiddag.
Af Michael Sten Jensen i Lyon og Arnela Muminovic25.
mar.
2019 kl.
07.
41 | opdateret 28.
mar.
2019 kl.
10.
37Bemærk: artiklen er mere end 30 dage gammelLæs opHerunder giver DR Sporten dig et overblik over de danske landsholdsspillere, som markerede sig rundt omkring i Europa i denne weekend.
Overblikket er i denne uge med fokus på kvindefodbolden, da herrelandsholdet er samlet for at spille EM-kvalifikation.
Veje og Arsenal klaskede LiverpoolKatrine Veje spillede fuld tid for Arsenal.
I den engelske liga spillede Arsenal mod Liverpool.
Katrine Veje spillede alle 90 minutter for Arsenal, mens Janni Arnth måtte se opgøret fra bænken.
Arsenal vandt 5-1 på udebane, og det betyder, at de overtager førstepladsen med et point ned til Manchester City på andenpladsen.
Arsenal har spillet en kamp færre.
Der resterer fire runder af ligaen, og Arsenal møder City i den sidste runde.
Junge stjal hovedrollen i vild kulisseSofie Junge blev matchvinder for Juventus.
I Italien blev Sofie Junge matchvinder, da Juventus vandt 1-0 hjemme mod Fiorentina i topopgøret i Serie A.
Foran et rekordstort publikum med 39.
000 på lægterne på Juventus Stadium, scorede Sofie Junge seks minutter før tid.
Hun spillede hele opgøret på den centrale midtbane.
Juventus fører nu Serie A med fire point ned til Fiorentina med tre runder tilbage.
Harder tog sig en slapper i storsejrPernille Harder fik kampens sidste 25 minutter på banen for Wolfsburg.
I den tyske Bundesliga blev Pernille Harder sparet fra start, da hendes klub Wolfsburg vandt hele 8-0 mod bundholdet fra Mönchengladbach.
Harder kom ind efter 66.
minutters spil, men var ikke involveret i nogle af Wolfsburgs mål.
Næste opgave for Harder og Wolfsburg er returopgøret i Champions League-kvartfinalen, hvor de forsvarende mestre fra Frankrig, Lyon, kommer på besøg.
Lyon vandt det første opgør med 2-1.
Johansen åbnede sæsonen med et nederlagLine Johansen og Avaldsnes formåede ikke at hente point i den norske Topserien.
I Norge tog kvindelandsholdets sidste skanse Line Johansen hul på 2019-sæsonen i den bedste norske række, Topserien, med sit hold Avaldsnes.
Den danske keeper spillede hele opgøret mod Klepp IL, men det blev ikke til dansk succes, da Johansen og Avaldsnes tabte med 1-0 på udebane.
Bedre gik det for Stine Ballisager og Vålerenga i samme række.
Midtstopperen, der var udtaget til Algarve Cup sidste måned, spillede alle 90 minutter og kunne også glæde sig over tre point til sidst, da Vålerenga vandt 1-0 over Stabæk.
Opdateret torsdag 10.
36: Lyon vandt den første kamp over Wolfsburg med 2-1.
Ikke 1-0, som vi skriver i artiklen.
Vi har rettet fejlen.
FacebookTwitterKopier linkEmner:Arsenal FC|Pernille Harder (fodboldspiller)|Fodbold|Juventus FC|England




https://www.dr.dk/nyheder/indland/storbrand-slukket-hele-skolen-er-braendt-ned

IndlandStorbrand slukket: Hele skolen er brændt nedDen nedlagte skole i Greve er brændt helt ned, oplyser Midt- og Vestsjællands Politi.
25.
mar.
2019 kl.
05.
48Bemærk: artiklen er mere end 30 dage gammelLæs opDen nedlagte skole i Greve, der søndag aften stod i brand, er mandag morgen brændt helt ned.
Det oplyser vagtchef hos Midt- og Vestsjællands Politi Henrik Olesen.
- Den er helt brændt ned.
Vi er i gang med undersøgelserne nu, og vi vil først få svar i løbet af ugen på, hvad der er sket, siger han om den nedlagte skole på Lillevangsvej 48 i Greve.
Politiet modtog en anmeldelse om hærværk på den nedlagte skole klokken 15.
55 søndag.
Her kunne politiet tilbageholde syv unge drenge.
Mens politiet var der, udbrød der pludselig brand i skolen, og politiet tilkaldte derefter brandvæsnet, skriver politiet i en pressemeddelelse.
Syv drenge løsladtPolitiet kunne mandag morgen ikke sige, hvorvidt det formoder, at branden skulle være påsat.
De syv drenge er alle blevet afhørt og løsladt igen.
Politiet vil ikke kommentere, hvad der blev oplyst under afhøringerne.
De meterhøje flammer fra skolen fik en sky af sort røg til at brede sig fra de gamle bygninger på Lillevangsvej 48 i Greve, og det fik politiet til at bede borgere i nærheden om at søge indenfor.
Samtidig blev flere af rækkehusene tættest på skolen evakueret.
Billeder fra stedet viste en voldsom brand, der har fået i nærmest hele konstruktionen.
Politiet vil nu sammen med brandtekniske myndigheder undersøge, hvad der var årsag til branden.
Ifølge vagtchefen er der tale om en bygning, der stod til nedrivning.
Inden Tjørnelyskolen for over et år siden lukkede, rummede den cirka 350 elever.
Brugt som hyggestedSelv om bygningen ikke længere bliver anvendt til undervisning, har der fra tid til anden været personer på grunden, der er blevet brugt som hyggested, fortalte vagtchef Thomas Jørgensen søndag aften.
- Det er for tidligt at begynde at gisne, hvorfor der er opstået brand, men det er en nedlagt skole, hvor der har været lavet en del hærværk gennem længere tid, og hvor forskellige mennesker har færdedes, sagde Thomas Jørgensen søndag.
Politiets videre arbejde består i at følge brandens videre udvikling og tale med vidner, der vil kunne bidrage med yderligere oplysninger til, hvad der er foregået på stedet.
Beredskab Øst arbejder på stedet hele natten, hvor ekstra mandskab er kaldt ind til at bekæmpe flammerne.
Et par rækkehuse er blevet evakueret på grund af den kraftige sorte røg.
Ingen er kommet til skade i branden, oplyser politiet.
/ritzau/FacebookTwitterKopier linkEmner:Midt- og Vestsjællands Politi|Greve|Politi|Brande|Sjælland




https://www.dr.dk/nyheder/udland/lektor-konklusioner-i-undersogelse-er-gode-nyheder-trump

Rusland-undersøgelseSe temaUdlandLektor: Konklusioner i undersøgelse er gode nyheder for TrumpDonald Trump kendes hverken skyldig eller uskyldig i undersøgelse.
Trump skal være tilfreds, vurderer lektor.
I værste tilfælde for Trump havde rapporten vist, at han har begået højforræderi.
Men det kan ifølge lektor Niels Bjerre-Poulsen nu afvises.
25.
mar.
2019 kl.
03.
51Bemærk: artiklen er mere end 30 dage gammelLæs opUSA's justitsminister, William Barr, har søndag sendt et brev til politikere i den amerikanske kongres med konklusioner fra Rusland-undersøgelsen, som særlig anklager Robert Mueller afleverede fredag.
Og det ligner, at den amerikanske præsident, Donald Trump, kan ånde lettet op.
Det vurderer Niels Bjerre-Poulsen, lektor i amerikansk politik ved Syddansk Universitet.
- Det er ikke en frifindelse, men der er ikke grundlag for at rejse sigtelse, og der er ikke tilstrækkeligt med beviser.
- Det er gode nyheder for præsidenten, at der ikke er noget, der tyder på, at folk i hans kampagne aktivt samarbejdede med Rusland.
Det letter virkelig presset på Trump, siger Niels Bjerre-Poulsen.
Konstaterer russisk indblanding i valgkampenAf brevet fra Barr fremgår det, at Donald Trump hverken frifindes eller erklæres skyldig i at have forhindret efterforskningen i Rusland-undersøgelsen.
Og efterforskningen har ikke vist, at Trump og hans folk konspirerede med Rusland.
Men Mueller-rapporten kan konstatere russisk indblanding i valgkampen i 2016, hedder det i brevet.
I værste tilfælde for Trump havde rapporten vist, at han har begået højforræderi.
Men det kan ifølge Niels Bjerre-Poulsen nu afvises.
- Hvis der havde været noget virkelig, virkelig belastende, som at der havde været fuldt samarbejde mellem Trump og Rusland, så havde det været svært at modstå et krav om en rigsretssag.
- Men det bliver svært nu, når de, der gerne vil have en rigsretssag, ikke kan læne sig op ad Muellers rapport, siger Niels Bjerre-Poulsen.
Ikke grundlag for en sigtelseHan understreger, at der stadig kan være forhold i rapporten, som viser sig at være belastende for præsident Trump.
Men Robert Mueller har bare ikke ment, at der var nok til at rejse en sigtelse.
Ifølge Niels Bjerre-Poulsen venter man nu på at se, hvor meget af rapporten der bliver offentliggjort.
Det er en politisk kamp, hvor demokrater mener, at hele rapporten skal frigives.
Mueller og hans hold afleverede deres rapport til justitsministeren fredag.
Det er William Barr, der afgør, hvor meget af rapporten der skal offentliggøres.
/ritzau/FacebookTwitterKopier linkEmner:Donald Trump (politiker)|Rusland|USA|Syddansk Universitet




https://www.dr.dk/nyheder/udland/topdemokrater-usas-justitsminister-er-ikke-objektiv

Rusland-undersøgelseSe temaUdlandTopdemokrater: USA's justitsminister er ikke objektivDemokraterne afviser, at USA's justitsminister videreformidler konklusioner af Rusland-undersøgelsen neutralt.
Justitsminister William Barr kan ikke neutralt vurdere konklusionerne i Rusland-undersøgelsen, mener Nancy Pelosi (til højre), 25.
mar.
2019 kl.
03.
50Bemærk: artiklen er mere end 30 dage gammelLæs opDemokraternes ledere i Kongressen mener ikke, at USA's justitsminister objektivt kan vurdere Rusland-undersøgelsen.
Det skriver formanden for Repræsentanternes Hus, Nancy Pelosi, og minoritetslederen i Senatet, Chuck Schumer, i en fælles meddelelse natten til mandag dansk tid.
Meldingen kommer, efter at justitsminister William Barr søndag aften dansk tid har sendt et kortfattet brev til Kongressen.
Her fremlægger han hovedkonklusionerne af den særlige anklager Robert Muellers Rusland-undersøgelse.
'Justitsministeren er ikke neutral'- Justitsminister Barrs brev rejser flere spørgsmål, end det besvarer, skriver Demokraterne i meddelelsen.
- På grund af Barrs tidligere partiskhed mod den særlige anklagers undersøgelse er han ikke en neutral observatør, og han kan ikke objektivt vurdere rapporten.
Demokraterne har søndag aften krævet Barr til høring i Kongressen.
Mueller har siden 2017 undersøgt, om der var et samarbejde mellem Rusland og Donald Trumps valgkampagne i 2016.
Rapporten kan konstatere russisk indblanding i valgkampen i 2016, hedder det i brevet fra Barr.
Ingen konklusionMen Mueller vil i sin rapport ikke fælde en afgørelse af, hvorvidt præsidenten ulovligt har forsøgt obstruktion under efterforskningen.
- Den særlige anklager drog derfor ikke en konklusion - den ene eller den anden vej - om den undersøgte adfærd udgjorde obstruktion i forfatningens forstand, skriver Barr om rapporten.
Justitsminister William Barr (i midten) skal nu beslutte, hvor meget af Robert Muellers rapport (til højre), der skal frigives.
Mueller afleverede rapporten til justitsministeren fredag.
Det er Barr, der skal afgøre, hvor meget af rapporten der skal offentliggøres.
Demokraterne mener, at hele rapporten og dens underliggende tekster skal frigives.
Trump har selv konkluderet, at han bliver fuldstændigt frikendt af rapporten.
Det er ifølge Demokraterne en "direkte modsigelse af Muellers ord og har ingen troværdighed".
/ritzau/APFacebookTwitterKopier linkEmner:Donald Trump (politiker)|Nancy Pelosi (politiker)|USA|Rusland|Repræsentanternes Hus




