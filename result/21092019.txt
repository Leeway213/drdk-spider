https://www.dr.dk/nyheder/udland/mindst-74-anholdt-efter-sjaelden-protest-i-egypten

UdlandMindst 74 anholdt efter sjælden protest i EgyptenBeskyldninger om korruption udgør en legitimitetskrise for Egyptens præsident Sisi, mener analytiker.
Mindre grupper af demonstranter råbte sent fredag aften slagord mod præsident Sisi og hans regime.
)21.
sep.
2019 kl.
22.
43Bemærk: artiklen er mere end 30 dage gammelLæs opMindst 74 demonstranter er anholdt i Egypten, efter at der i flere byer har været demonstrationer mod præsident Abdel Fattah al-Sisi.
Det oplyser en egyptisk sikkerhedskilde til nyhedsbureauet AFP.
Civilklædt politi patruljerer lørdag i sidegaderne til den centrale Tahrirplads i Kairo, hvor hundredvis af mennesker demonstrerede sent fredag aften.
- Gå af Sisi!
, lød et af slagordene fra demonstranterne, der også krævede "regimets fald".
Der har været en række mindre demonstrationer i Egyptens hovedstad, Kairo, og andre byer landet over.
Politiet var mødt talstærkt op i Kairo for at opløse demonstrationen, og AFP's journalist på stedet så fem personer, der blev anholdt, mens politiet skød med tåregas.
Demonstranternes slagord er et svagt ekko af de paroler, der var med til at bringe den daværende præsident, Hosni Mubarak, til fald i 2011.
Beskyldninger om korruptionFredagens demonstrationer kommer, efter at der har cirkuleret en række videoer på nettet, hvor præsident Sisi og militæret beskyldes for udbredt korruption.
- Begivenhederne i de seneste uger, herunder udviklingen i går aftes, udgør den mest alvorlige legitimitetskrise, Sisi står over for, siger Nael Shama, en politisk analytiker i Kairo, til AFP.
Siden præsident Sisis tiltræden er demonstrationer af denne art blevet uhyre sjældne i Egypten.
Præsidenten forbød i 2013 offentlige protester, og der har i flere år været formel undtagelsestilstand i landet.
Mursi døde i fængsletKort inden var Egyptens første folkevalgte præsident, Mohamed Mursi, blevet afsat af militæret med netop Sisi i spidsen.
Mursi, der denne sommer døde i fængslet, tilhørte det nu forbudte Muslimske Broderskab, som regeringen har stemplet som en terrororganisation.
Sisi har som Mubarak kørt en hård linje over for broderskabet og kritikere af sit regime.
Tusindvis af islamister sidder fængslet sammen med sekulære aktivister og kendte bloggere, der har kritiseret styret.
/ritzau/FacebookTwitterKopier linkEmner:Abdel Fattah al-Sisi (politiker)|Egypten|Hosni Mubarak (politiker)|Kairo|Demonstrationer




https://www.dr.dk/nyheder/kultur/efter-ekskonens-doed-har-krigsfotografens-boern-faaet-vetoret-over-hans-opgaver

KulturEfter ekskonens død har krigsfotografens børn fået vetoret over hans opgaverJan Grarup er hovedperson i en ny dokumentar om hans liv som fotograf i krigszonerne.
Af Sally Frydenlund Larsen21.
sep.
2019 kl.
22.
30Bemærk: artiklen er mere end 30 dage gammelLæs opAt være et ødelagt menneske og alligevel formå at elske sine egne børn.
Det er med krigsfotograf Jan Grarups egne ord temaet for dokumentarfilmen 'Krigsfotografen' med ham selv i hovedrollen, der netop har ramt de danske biograflærreder.
Det fortæller han i Deadline lørdag aften.
Jan Grarup er en af de mest prisvindende danske fotojournalister.
I over 30 år har han fotograferet og dokumenteret krige og katastrofer - og ikke mindst deres ofre.
Han har verdens slagmarker og brændpunkter som sin arbejdsplads, og sådan et liv sætter sine spor i sindet, fortæller han.
- Jeg er jo diagnosticeret med PTSD.
Det havde jeg de første antræk til efter folkemordet i Rwanda, og siden da er det jo en masse klodser, der er blevet bygget ovenpå.
Læs også:Jan Grarup har fotograferet død og ødelæggelse i 30 år: Her er mit livs vigtigste billedeKrigsfotografens mange ture med kameraet har ikke kun haft konsekvenser for ham selv, men også for hans fire børn.
Især efter hans tre ældste børn mistede deres mor til en kræftsygdom.
- Jeg er jo ikke den perfekte far.
Mine børn skal nok have masser af kritikpunkter overfor mig, men jeg er stolt af, at jeg har nogle børn, som har et udsyn, og som kan se det vigtige i at have en far, der nogle gange forlader dem, siger han.
I videoen i toppen af artiklen kan du høre Jan Grarup fortælle om, hvorfor han ikke droppede sit arbejde som krigsfotograf, efter hans børn mistede deres mor til en kræftsygdom.
FacebookTwitterKopier linkEmner:Rwanda




https://www.dr.dk/sporten/oevrig/smadret-leon-madsen-tror-stadig-paa-verdensmesterskabet

Øvrig sportSmadret Leon Madsen tror stadig på verdensmesterskabetSelv om det ser svært ud, tror Leon Madsen stadig på, at han har chancen for at kæmpe om VM-titlen.
Leon Madsen kan stadig vinde det samlede verdensmesterskab.
21.
sep.
2019 kl.
21.
56Bemærk: artiklen er mere end 30 dage gammelLæs opEt fremragende comeback ved grandprixet i Cardiff gav Leon Madsen sæsonens anden triumf.
Og samtidig holdt han liv i et spinkelt håb om at kunne snuppe VM-titlen i årets sidste grandprix 5.
oktober i Polen.
Jeg er mega glad for at være med til at løfte dansk speedway.
Leon Madsen, speedwaykørerDanskeren er ni point efter førende Bartosz Zmarzlik og to point efter Emil Sayfutdinov, og selv om det ser svært ud, så nægter Leon Madsen at afskrive sine chancer.
- Der er stadig en runde at køre mere nede i Torun, så det er ikke ovre endnu.
Chancen er realistisk, så længe muligheden stadig er der, og jeg vil kæmpe for det og gøre mit bedste, siger danskeren.
Læs også:Mesterlige Madsen leverer igen på speedwaycyklen: Vinder grand prix i CardiffI hvert fald tankede han god selvtillid med lørdagens triumf.
- Jeg er mega glad for og stolt over at vinde de to store grandprixer i henholdsvis Warszawa og Cardiff.
Og jeg er mega glad for at være med til at løfte dansk speedway, lyder det fra danskeren.
Bliver stærkere næste årMeget skal gå galt i Torun, hvis ikke han som minimum skal ende på podiet i VM-serien.
Derfor tøver han heller ikke med at kalde sin første sæson som fast grandprixkører for en stor succes.
Jeg bliver kun stærkere til næste år.
Leon Madsen, speedwaykører- Jeg skal ikke vinde VM i år.
Det er mit første år i grandprixserien, og jeg tror allerede, jeg har overrasket de fleste utrolig positivt med mine præstationer, siger danskeren, som også døjer med en skadet ryg.
- Med tanke på de skader, jeg har bøvlet med siden halvvejs i sæsonen, kan jeg være rigtig godt tilfreds med det, jeg har opnået indtil videre.
- Jeg bliver kun stærkere til næste år, når jeg får bugt med de skader, jeg bøvler med lige nu, siger han.
Kan næsten ikke gå eller siddeHan var også en tur i slaggeren tidligt under lørdagens grandprix, men at stå øverst på podiet efter finalen hjalp på smerterne.
Top fem i VM-stillingenBartosz Zmarzlik, 118 pointsEmil Sayfutdinov, 111 pointsLeon Madsen, 109 pointsFredrik Lindgren, 98 pointsMartin Vaculik, 88 points- Jeg styrtede igen og slog min ryg, så jeg kan næsten ikke gå eller sidde ned.
Jeg har kæmpe smerter på grund af den diskusprolaps, som jeg nu slog igen.
Men at vinde i dag tager lidt af smerterne, forklarer han.
Læs også:Magien, larmen og speedway som i gamle dage: VM-serien er tilbage i VojensHan hentede kun fem point i sine tre første heats lørdag, men et cykelskift gav ham mere power, og derfra vandt han alt.
/ritzau/FacebookTwitterKopier linkEmner:Cardiff|Speedway|Polen|Warszawa




https://www.dr.dk/sporten/oevrig/mesterlige-madsen-leverer-igen-paa-speedwaycyklen-vinder-grand-prix-i-cardiff

Øvrig sportMesterlige Madsen leverer igen på speedwaycyklen: Vinder grand prix i CardiffLeon Madsen strøg til tops ved grandprixet i Cardiff og holdt liv i et spinkelt håb om en VM-titel.
Leon Madsen var suveræn i Cardiff.
21.
sep.
2019 kl.
20.
44Bemærk: artiklen er mere end 30 dage gammelLæs opDen danske speedwaykører Leon Madsen tog sæsonens anden grandprixsejr, da han lørdag vandt finalen ved grandprixet på Principality Stadium i Cardiff.
Madsen vandt også sæsonens første grandprix.
Top fem i VM-stillingenBartosz Zmarzlik, 118 pointsEmil Sayfutdinov, 111 pointsLeon Madsen, 109 pointsFredrik Lindgren, 98 pointsMartin Vaculik, 88 pointsEn lunken aften ved det seneste grandprix i Vojens sendte Leon Madsen fra en delt førsteplads i stillingen til en tredjeplads med 11 point op til førende Bartosz Zmarzlik.
Lunken var også Leon Madsens kørsel til at starte med i Cardiff, men et cykelskift efter tredje heat ændrede billedet.
Madsen vandt sine to næste heats, sin semifinale og afsluttende også finalen efter imponerende kørsel.
I finalen henviste han VM-seriens nummer to og et, Emil Sayfutdinov og Bartosz Zmarzlik, til de næste pladser.
Læs også:Magien, larmen og speedway som i gamle dage: VM-serien er tilbage i VojensI den samlede VM-stilling er han ni point efter polakken Bartosz Zmarzlik forud for det afsluttende grandprix i Polen 5.
oktober.
Sayfutdinov er på andenpladsen to point foran Madsen.
Startede skidtLeon Madsen fik ikke helt fat i starterne i Cardiff indledningsvist, og da han efter sine tre første heats stod på fem point, var han under pres for at lave en del point i de to sidste heats, hvis han ville i semifinalen.
Men det gjorde han også.
I sit fjerde heat var Madsen i direkte duel med VM-førende Zmarzlik.
Danskeren skiftede cykel, kørte fremragende efter en kanonstart og tog heatsejren, mens Zmarzlik måtte nøjes med tredjepladsen.
Den gode kørsel tog han med til sit sidste heat, som han også vandt, og dermed var han semifinaleklar med 11 point.
Niels-Kristian Iversen åbnede aftenen med en andenplads i sit første heat, men derefter fandt han ikke sit topniveau.
Han sluttede på fem point uden for semifinalepladserne.
Bartosz Zmarzlik fører før sidste Grand Prix.
Her ses han juble i Vojens.
Der resterer kun grandprixet i polske Torun, hvor Zmarzlik på hjemmebane fortsat er favorit til at tage sin første VM-titel.
Han blev nummer to sidste år.
Danmark har ikke haft en individuel verdensmester i speedway siden 2008, hvor Nicki Pedersen vandt den seneste af sine tre VM-titler.
/ritzau/FacebookTwitterKopier linkEmner:Cardiff|Speedway|Polen|Vojens|Nicki Pedersen (speedwaykører)




https://www.dr.dk/sporten/oevrig/dansk-soelv-ved-em-i-parabordtennis

Øvrig sportDansk sølv ved EM i parabordtennisDet danske herrehold tabte 2-0 i sæt i EM-finalen i parabordtennis.
Peter Rosenmeier vandt tidligere på ugen EM-guld i single, og i dag blev det til sølv.
Af Helena Melin21.
sep.
2019 kl.
18.
34Bemærk: artiklen er mere end 30 dage gammelLæs opDet danske herrehold bestående af Peter Rosenmeier, Rasmus Damkjær og Henrik Brammer formåede ikke at vinde EM-guld i parabordtennis.
Danskerne stod over for Spanien i finalen, og her var det op til Peter Rosenmeier og Henrik Brammer at sikre en god dansk begyndelse i double.
Det blev det da også til - danskerne vandt først sæt 11-9.
De kunne dog ikke holde kadencen, og spanierne vandt de efterfølgende tre sæt 11-5, 11-9 og 11-7 - og dermed 1-0 til Spanien.
Læs også:Overlegne Rosenmeier snupper EM-guld: 'Det har jeg hungret efter længe'I single skulle Peter Rosenmeier udligne den spanske føring for at holde liv i det danske guldhåb, men det gik ikke som håbet.
Rosenmeier tabte 7-11, 9-11 og 10-12, og dermed var det spanske guld en realitet.
- Vi ville rigtig gerne have givet dem større modstand, end hvad vi formåede i dag.
Doublekampen har et afgørende moment i tredje sæt, som vi desværre taber.
I min single får jeg aldrig gang i mit spil, og et manglende overskud både fysisk og mentalt efter en lang turnering kom meget klart til udtryk i dag, siger Peter Rosenmeier i en pressemeddelelse.
Generelt en flot holdturneringDermed blev det en ærgerlig afslutning på EM, men landstræner Christoffer Pedersen er overordnet tilfreds med den danske indsats.
- Generelt har de spillet en rigtig flot holdturnering.
Doublespillet er meget afgørende, og der var vi i perioder rigtig gode.
Men når der trækkes så store ressourcer på Peter Rosenmeier, og han samtidig har en hel singleturnering bag sig, så kan der ske det, der gjorde i dag: Der var ikke mere mentalt overskud i tanken, siger han.
Danmark har i alt hentet tre medaljer ved EM i parabordtennis i Helsingborg.
Ud over sølvmedaljen i herrernes holdturnering vandt Thea Amalie Nielsen bronze i kvindernes klasse 10, mens Peter Rosenmeier tog guldet i herrernes klasse 6.
FacebookTwitterKopier linkEmner:Spanien|Bordtennis|Handicapsport|Helsingborg|Peter Rosenmeier (paraatlet)




https://www.dr.dk/nyheder/detektor/detektor-var-loekkes-s-frieri-virkelig-skyld-i-venstres-valgfremgang

DetektorDetektor: Var Løkkes S-frieri virkelig skyld i Venstres valgfremgang?
Ja, mener Løkke.
Tæt på umuligt at dokumentere, fastslår valgforskere.
Lars Løkke Rasmussen siger, at det var en én-til-én-sammenhæng mellem hans udmelding om et SV-samarbejde og Venstres fremgang ved seneste folketingsvalg.
Af Kåre Holm Thomsen, Jakob Stobbe og Laura Marie Sørensen21.
sep.
2019 kl.
19.
06Bemærk: artiklen er mere end 30 dage gammelLæs opDet skaffede med garanti stemmer til Venstre, at Lars Løkke Rasmussen (V) i valgkampen bød Socialdemokraterne op til dans og tilbød partiet at gå i regering med Venstre.
Det var en af de pointer, som Lars Løkke Rasmussen fremhævede, da han forleden gav interview for første gang efter sit dramatiske exit som Venstres formand.
Men kan Lars Løkke Rasmussen med sikkerhed booste sit eftermæle med, at han sikrede Venstres fremgang ved Folketingsvalget i 2019 med sit frieri til Socialdemokraterne?
Det har Detektor undersøgt.
Hvad påstår Løkke og Venstre?
Se klippet, hvor Lars Løkke Rasmussen taler om en én-til-én-sammenhæng herover.
Det var i et interview i primetime på DR1 søndag aften 15.
september, at Lars Løkke Rasmussen talte om effekten af sin udmelding i den seneste valgkamp om et SV-samarbejde.
Den tidligere V-formand sagde sådan her:- Altså helt ærligt, det er næsten glemt nu, men vi var det parti, det fik den største mandatfremgang ved det her valg.
Jeg er ikke i tvivl om det, for det viser vores egne interne analyser også, at der er en én-til-én-sammenhæng med den her melding.
Venstres fremgangVed folketingsvalget 5.
juni 2019 gik Venstre ni mandater frem og fik 23,4 procent af stemmerne.
Ved folketingsvalget i 2015 fik partiet 19,5 procent af stemmerne.
Lars Løkke Rasmussen påstår altså, at det alene var hans forslag om et SV-samarbejde, der var årsag til Venstres fremgang ved valget i juni.
Og at partiets egne interne analyser dokumenterer dette.
Interviewet i søndags var ikke første gang, at Venstre og Lars Løkke Rasmussen koblede udmeldingen om et SV-samarbejde med Venstres valgsucces.
Den 9.
juni 2019 – fire dage efter folketingsvalget – lagde Andreas Thyrring, der er leder af Venstres Center for Kommunikation og Politik, et billede på Twitter.
Billedet viser en graf over en stigende vælgertilslutning til Venstre, lige efter bogen ”Befrielsens øjeblik” udkom.
"Befrielsens øjeblik" er en interviewbog med Lars Løkke Rasmussen.
Og det var under lanceringen af bogen den 16.
maj 2019, at den daværende V-statsminister til de flestes overraskelse smed bomben om, at han åbnede op for et samarbejde henover midten med Socialdemokraterne.
I klippet herunder kan du se TV Avisens indslag om, hvordan Lars Løkke Rasmussen på pressemødet for "Befrielsens øjeblik" 16.
maj 2019 åbnede "en dør lidt på klem" over for Socialdemokraterne.
Andreas Thyrring lagde den opadgående graf på Twitter i forbindelse med et interview, som Lars Løkke Rasmussen gav til Avisen Danmark den 9.
juni.
Også i det interview gav Lars Løkke Rasmussen udtryk for, at Venstres fremgang skyldtes hans forslag om et samarbejde med Socialdemokratiet.
Samtidig erkendte han dog, at der også kunne være tale om tilfældigheder.
Til Avisen Danmark sagde Lars Løkke Rasmussen:- I vores målinger begyndte Venstre at stige kontinuerligt næste dag (dagen efter udgivelsens af "Befrielsens øjeblik" red.
).
Nøjagtig den dag.
Den 17.
maj.
Ikke den 16.
maj.
Ikke den 15.
maj.
Det kan jo være, at det var et tilfælde.
- Det tænker du nok ikke, at det er?
- Nej, det gør jeg nok ikke.
Når jeg er kommet rundt i valgkampen, har jeg jo oplevet, at folk godt kunne lide det her.
Det har Detektor fundet ud afLars Løkke Rasmussen og Jakob Ellemann-Jensen under valgfesten hos Venstre i Landstingssalen på Christiansborg i København under Folketingsvalget 2019, onsdag den 5.
juni 2019.
21.
september 2019 blev sidstnævnte valgt til ny formand.
Detektor har undersøgt, hvad der skal til for at kunne konkludere, at Venstre oplevede en fremgang, fordi Lars Løkke Rasmussens foreslog et samarbejde med Socialdemokratiet i løbet af valgkampen.
Vi har spurgt Venstre, om partiet vil udlevere sin interne analyse.
Men det har partiets sekretariat sagt nej til.
Derefter har vi spurgt tre af Danmarks førende valgforskere.
De slår alle fast, at det kræver en ualmindelig grundig analyse, hvis man skal kunne fastslå, at der en én-til-én-effekt mellem Lars Løkke Rasmussens S-frieri og Venstres mandatfremgang.
Detektor har talt med:Professor Kasper Møller Hansen, Institut for Statskundskab, Københavns Universitet.
Adjunkt Martin Vinæs Larsen, Institut for Statskundskab, Aarhus Universitet.
Professor Rune Stubager, Institut for Statskundskab, Aarhus Universitet.
Og alle valgforskere oplyser til Detektor, at de ikke kender til, at man i dansk politik eller på danske universiteter skulle have lavet så grundig en analyse på noget tidspunkt af et enkelt politisk forslag under en dansk valgkamp.
Analysen vil kræve, at man for eksempel skal kunne udelukke, at det er andre ting, der kan have påvirket vælgernes holdning til Venstre, forklarer flere af forskerne.
Det kunne for eksempel være, hvad andre Venstre-politikere sagde og gjorde under valgkampen.
Hvad de andre partier meldte ud.
Og hvad vælgerne i det hele taget oplevede af problemer i deres hverdag i perioden.
- I en valgkamp foregår der rigtig mange ting.
Vælgerne bliver jo bombarderet med budskaber, og medierne kører i allerhøjeste gear.
Derfor er det noget af det allersværeste at finde effekter af enkeltelementer i en valgkamp, siger Kasper Møller Hansen, der er professor i statskundskab på Københavns Universitet.
Han tilføjer, at det ikke betyder, at Lars Løkkes Rasmussens SV-udmelding ikke kan have haft en effekt, men at den er meget svær at opfange.
Valgforsker og professor Rune Stubager fra Aarhus Universitet forklarer, at hvis man vil forsøge at dokumentere en én-til-én-effekt af en udmelding under en valgkamp, skal man gøre flere ting:Allerede inden et valg bliver udskrevet, skal man have spurgt en gruppe vælgere, hvilke partier, de synes, skal danne regering, hvem de vil stemme på og hvorfor.
Gruppen skal være på omkring 1.
500 personer.
Og løbende i valgkampen skal man så spørge den samme gruppe om det samme både før og efter en udmelding.
Efter den udmelding, man vil undersøge effekten af, skal man så kunne dokumentere, at de adspurgte finder forslaget fornuftigt og i en sådan grad, at de vil stemme på partiet frem for andre partier – alene på grund af forslaget.
- Hvis ikke man har haft et meget grundigt analyse-setup, allerede inden valgkampen blev skudt i gang, så kan man ikke vise det endegyldigt, forklarer Rune Stubager.
Lars Løkke Rasmussen på valgdagen 5.
juni 2019, hvor han stemte sammen med to af sine tre børn, Lisa Løkke Rasmussen og Bergur Løkke Rasmussen.
Valgforsker Martin Vinæs Larsen fra Aarhus Universitet efterlyser, at Venstre fortæller, hvad der ligger bag partiets målinger.
For Venstres målinger adskiller sig en del fra de andre meningsmålinger, der blev lavet i samme periode.
- Venstre selv mener, at de har data, der påviser en fremgang til partiet lige efter bogudgivelsen.
Men det er jo svært at blive klog på, siger Martin Vinæs Larsen.
Også professor Kasper Møller Hansen fra Københavns Universitet vil gerne se data, der danner grundlag for Lars Løkke Rasmussens påstand om en én-til-én-effekt.
- Hvis man kan vise, hvilken effekt sådant et udspil har, vil det jo give os en større forståelse for, hvordan danskerne tænker politisk, altså hvordan de vælger at manøvrere pragmatisk politisk.
Så det er ærgerligt for offentlighedens skyld, at vi ikke må se det, siger han.
Hvad siger Venstre nu?
Detektor har forsøgt at få mere information om, hvad der er grundlaget for Venstres interne analyse.
Og hvorfor partiet ikke ønsker at dele målingerne med offentligheden.
Men partiets sekretatiat vil fortsat ikke dele målinger eller fortælle, hvilke data der ligger bag.
Detektor har også spurgt, om Lars Lars Løkke Rasmussen vil stille op til interview om sine påstande om vælgereffekten af hans SV-udmelding.
Men det har han ikke ønsket.
Venstres partisekretær Claus Richter skriver i stedet i en mail til Detektor:- Venstre arbejder professionelt og velfunderet med vores målinger, som i sagens natur er til vores eget brug.
Derfor ønsker vi ikke at dele dem med medierne eller offentligheden.
Du kan høre historien i Detektors podcast her:FacebookTwitterKopier linkEmner:Lars Løkke Rasmussen (politiker)|Socialdemokraterne|Valg og folkeafstemninger|Venstre|Rune Stubager (professor)




https://www.dr.dk/sporten/fodbold/england/city-gaar-maalamok-efter-historisk-lynfoering-i-bizar-kaempesejr

EnglandCity går målamok efter historisk lynføring i bizar kæmpesejrManchester City stormede afsted og førte 5-0 i rekordtempo efter 18 minutter, da Watford blev slået 8-0.
Manchester City kunne sagtens have scoret flere mål.
21.
sep.
2019 kl.
18.
27Bemærk: artiklen er mere end 30 dage gammelLæs opMan anede, at noget var i gærde, da David Silva efter 52 sekunder prikkede bolden i mål efter et indlæg fra Kevin De Bruyne.
Det var sæsonens hurtigste scoring i Premier League, men det var blot indledningen på et usædvanligt målorgie i lyntempo, da Manchester City gennembankede Watford 8-0.
Efter 18 minutter førte hjemmeholdet 5-0 efter et raseri af en indledning på kampen, som fuldstændig satte Watfords forvirrede mandskab skakmat.
Det er aldrig tidligere sket, at et hold har bragt sig foran 5-0 så hurtigt i en kamp i Premier League.
Med storsejren fik City også fornemt vasket tavlen lidt renere efter nederlaget mod Norwich i den seneste runde og nåede op på 13 point.
Derimod må Quique Sánchez Flores konstatere, at han ikke har rettet op på ret meget, siden han tog over som Watford-manager, da Javi Gracia blev fyret efter fire runder.
Kønt er det ikke for Watford, der ligger sidst uden sejr og med en målscore på 4-18.
Det er ikke sjovt at spille for Watford i øjeblikket.
Sergio Agüero øgede til 2-0 efter syv minutter på et straffespark med sit mål nummer 100 i ligaen, og fem minutter senere blev Riyad Mahrez noteret for en scoring på et direkte frispark.
Efter et kvarter blev det så 4-0, da Bernardo Silva krøllede bolden i mål med et hovedstød efter et hjørnespark, og det gik bare alt for stærkt for Watford, da Nicolás Otamendi efter 18 minutter bragte City foran 5-0.
David Silva satte hurtigt bolden i gang efter et frispark og fandt Agüero, som med en hård pasning lagde bolden til rette for Otamendi, som ikke kunne undgå at score.
Kom yderligere bagud efter pausenSå kunne Watford ellers traske til pause med tømmermænd, men gæsterne fik da fire minutters ro i anden halvleg, inden Bernardo Silva med sit andet mål i kampen øgede til 6-0.
Samme Silva sørgede for karrierens første ligahattrick efter en time, da han fik løbet bolden i mål efter et oplæg fra Kevin De Bruyne.
Man begyndte at frygte, at der ikke var flere mål i kampen, men så kanonerede De Bruyne bolden i mål med en hammer af et skud i det 85.
minut.
Kevin de Bruyne scorede kampens sidste mål.
Det brændte på i slutfasen, men City formåede akkurat ikke at tangere Manchester Uniteds rekordsejr på 9-0 over Ipswich i 1995.
/ritzau/FacebookTwitterKopier linkEmner:Bernardo Silva (fodboldspiller)|Kevin de Bruyne (fodboldspiller)|Fodbold|Manchester City FC|England




https://www.dr.dk/nyheder/udland/aliensfans-blev-vaek-fra-area-51

UdlandAliensfans blev væk fra Area 51Kun under 100 mennesker mødte op på militærbasen Area 51.
Mange af de 75 fremmødte ved Area 51 havde klædt sig festligt ud, da de dukkede op på militærbasen i Nevada.
Af Lene Koogi21.
sep.
2019 kl.
16.
43Bemærk: artiklen er mere end 30 dage gammelLæs opIndbyggere og myndigheder i den amerikanske delstat Nevada havde frygtet, at en menneskeinvasion ville storme militærbasen Area 51 fredag.
Men sådan gik det ikke.
Kun omkring 75 mennesker mødte op, skriver BBC.
Selv om kun under 100 mennesker dukkede op for at se aliens, lavede de eventen til en festlig begivenhed med deres udklædning.
 Aliens-fans fans holdt sig væk fra miitærbasens hovedindgang.
 Lige siden basen blev oprettet ved den udtørrede saltsø Groom Lake i ørkenen i Nevada i midten af 1950'erne, har basen været omdrejningspunkt for konspirationsteorier.
 En DJ optrådte på Aliens Research Center i Nevada den 20.
september.
1 / 4Selv om kun under 100 mennesker dukkede op for at se aliens, lavede de eventen til en festlig begivenhed med deres udklædning.
1 / 4Aliens-fans fans holdt sig væk fra miitærbasens hovedindgang.
2 / 4Lige siden basen blev oprettet ved den udtørrede saltsø Groom Lake i ørkenen i Nevada i midten af 1950'erne, har basen været omdrejningspunkt for konspirationsteorier.
3 / 4En DJ optrådte på Aliens Research Center i Nevada den 20.
september.
4 / 4Det er uvist, hvad der har holdt alien-entusiasterne væk.
Ingen af de 75 fremmødte forsøgte at komme ind på basen.
En mand blev anholdt for at stå og tisse tæt på indgangen.
Mange af de fremmødte var klædt ud i fantasifulde alien-kostumer og havde desuden medbragt fantasifulde skilte og plakater.
Area 51Area 51 er en militærbase i ørkenen i den amerikanske delstat Nevada.
Siden oprettelsen i 1950'erne har stedet været omgærdet af mystik.
Teorierne går på, at den amerikanske stat gemmer UFO'er og aliens på basen.
Opslag gik viraltDet hele begyndte med et Facebook-opslag i juni, der i en begivenhed opfordrede til, at man den 20.
september skulle møde op og storme militærbasen.
Flere end to millioner mennesker havde trykket på deltagerknappen.
Manden bag Facebook-begivenheden, den 21-årige studerende Matty Roberts, har selv tidligere sagt, at det er en joke:- Jeg postede det 27.
juni, og det var en form for spøg.
Så ventede jeg omkring tre dage, hvor omkring 40 havde tilmeldt sig, og så tog det totalt overhånd - ud af ingenting.
Det er ret vildt.
De mange tilmeldte fik i sidste måned militæret til at advare folk mod at passere hegnet til Area 51.
FacebookTwitterKopier linkEmner:Facebook|BBC|Militære anlæg|Nevada




https://www.dr.dk/sporten/haandbold/kvindeligaen/esbjergs-haandboldmestre-tromler-videre-med-endnu-en-sejr

KvindeligaenEsbjergs håndboldmestre tromler videre med endnu en sejrI ly af pokaldrama var Esbjerg på banen igen, og de danske mestre vandt igen stort mod EH Aalborg.
Jesper Jensen og Team Esbjerg har fået en god sæsonstart.
21.
sep.
2019 kl.
16.
44Bemærk: artiklen er mere end 30 dage gammelLæs opTeam Esbjerg skulle hurtigt omstille sig fra pokalballade og protest torsdag til et ligamøde lørdag ude mod EH Aalborg.
Det gik relativt smertefrit for mesterholdet, som sikrede sæsonens femte sejr i træk ud af lige så mange kampe.
Esbjerg vandt opgøret 29-20, og dermed topper mestrene HTH Ligaen med ti point foran København Håndbold.
Pausestillingen lød blot på 9-8 til gæsterne, som dog satte turbo på i anden halvleg og fuldstændig løb fra hjemmeholdet.
Det var anden ligakamp i træk, at Esbjerg scorede 29 gange, efter at Aarhus United for en uge siden blev slået 29-22.
Indblandet i dramatik torsdagDerefter spillede Jesper Jensens tropper pokalkvartfinale torsdag aften, og her tabte vestjyderne 25-26 mod Herning-Ikast.
Opgøret endte i et dramatisk timeout-koks, hvor Esbjerg-træneren trykkede på timeout-knappen flere gange i en hektisk slutfase.
Ifølge reglerne må trænerne blot tage en enkelt timeout inden for de sidste fem minutter af kampene.
Derfor vurderede dommerne, at Herning-Ikast skulle tildeles et straffekast, hvilket blev afgørende.
Team Esbjerg nedlagde protest og uddybede fredag i en redegørelse til Dansk Håndbold Forbunds disciplinærinstans.
- Vores retfærdighedssans er krænket meget, efter vi tog to rettidige timeouter inden for de sidste 35 sekunder og ikke fik nogen af dem.
Den første på grund af en fejl i softwaren i et computersystem og den anden, fordi dommerne efter vores opfattelse ikke læste reglerne rigtigt, lød det fredag fra Jesper Jensen.
Senere lørdag tager Odense Håndbold imod Herning-Ikast.
/ritzau/FacebookTwitterKopier linkEmner:Esbjerg|Herning|Team Esbjerg|Dansk Håndbold Forbund|Håndbold




https://www.dr.dk/sporten/oevrig/stine-nielsen-sikrer-danmark-ol-plads-nummer-tre-i-skydning

Øvrig sportStine Nielsen sikrer Danmark OL-plads nummer tre i skydningDen danske riffelskytte blev nummer seks til EM i Italien.
Stine Nielsen var også med til OL i Rio.
Af Malte Nørgaard21.
sep.
2019 kl.
16.
33Bemærk: artiklen er mere end 30 dage gammelLæs opDet står klart, efter Stine Nielsen lørdag skød sig til en 6.
plads ved EM i disciplinen riffel 50 meter 3x40 skud.
Stine NielsenFødt: 9.
februar 1991Fødeby: ÅrslevSkytte siden: 1999Der var to OL-pladser på spil blandt de otte finaledeltagere, men da de fem, som sluttede højere end Stine Nielsen, allerede var kvalificeret til OL, tilfaldt pladsen danskeren.
Længe lå Stine Nielsen og kæmpede for at komme væk fra ottendepladsen i finalen, men i den sidste tredjedel af skydningen viste danskeren højt niveau og klemte sig foran to af de øvrige konkurrenter.
Derfor var det naturligvis en meget lettet Stine Nielsen efter den nervepirrende finale.
- Jeg har det fantastisk og kan slet ikke være i min krop.
De kvotepladser fylder bare så meget, og jeg var meget nervøs, så det er en stor lettelse at have vundet en plads nu.
Jeg kan ikke slutte det her år bedre af, siger Stine Nielsen i en pressemeddelelse.
Anna Skade Nielsen og Jesper Hansen har tidligere sikret Danmark en nationsplads ved OL.
FacebookTwitterKopier linkEmner:Skydesport|Italien|De Olympiske Lege




https://www.dr.dk/nyheder/politik/cordsen-ellemann-har-et-staerkt-udgangspunkt

PolitikCordsen: Ellemann har et stærkt udgangspunktDR's politiske korrespondent, Christine Cordsen, vurderer, hvor dagens tre hovedpersoner står efter Venstres ekstraordinære landsmøde.
Jakob Ellemann-Jensen hyldes efter at være blevet valgt til ny formand for Venstre.
Af Christine Cordsen21.
sep.
2019 kl.
17.
46Bemærk: artiklen er mere end 30 dage gammelLæs opFormandenJakob Ellemann-Jensen blev valgt som Venstres formand uden modkandidat.
En af udfordringerne som ny partiformand er, at man som regel bliver målt mod en afgående leder med mange års erfaring og i den sammenligning kan fremstå som en uerfaren letvægter.
Det gælder i særlig grad, når man bliver formand for Venstre, fordi der er den ekstra opgave at være statsministerkandidat for blå blok.
Det vigtigste mål er at generobre statsministerposten.
© drDR's politiske korrespondent Christine CordsenChristine Cordsen er politisk korrespondent på DR Nyheders Christiansborg-redaktion.
Hun analyserer dansk politik i tv, radio og på dr.
dk.
Læs mereSamtidig kan man ikke for alvor træde ind i rollen som politisk leder, før man har fået stafetten, så det er først nu, Jakob Ellemann-Jensen skal vise, hvilken formand han bliver.
Og der er ingen hvedebrødsdage i moderne politik.
Jakob Ellemann-Jensen forventes nærmest fra dag ét at kunne gå op imod statsminister Mette Frederiksen (S).
Han får nok lige næste uge til at komme på plads i sit nye formandskontor, men så starter folketingsåret for fuldt tryk.
Med Folketingsåbning, S-regeringens første finanslov og åbningsdebat i første uge af oktober.
Derfor er en af de allerførste opgaver også at få den nye ledelse af Venstres folketingsgruppe på plads.
Det bliver samtidig den første alvorlige test på, om Jakob Ellemann-Jensen og Inger Støjberg kan få stoppet fløjkampene i Venstre.
Der skal sikres en balance i den nye ledelse, så ingen føler sig forbigået i en grad, der frister til fortsat ballade.
På formandens to-do-liste står også at få talt med Lars Løkke Rasmussen og Kristian Jensen om en model, der kan minimere risikoen for, at de to fortsætter deres kampe og/eller på andre måder gør livet besværligt for den nye ledelse.
Her og nu er det Jakob Ellemann-Jensens vigtigste opgave at få skabt ro og fornyet tro på fremtiden i Venstre.
Også i det klassiske landbrugsbagland.
Det er forudsætningen for, at han kan komme igang med skabe et nyt politisk projekt for Venstre og med at genopbygge samarbejdet i den blå blok.
Jakob Ellemann-Jensen har et stærkt udgangspunkt.
Han er valgt med begejstring og store forventninger.
Han regnes for fri af de gamle fløjkampe, og han er formand for et parti, der kollektivt længes efter en ny start.
VinderenInger Støjberg vandt med 577 mod 206 stemmer kampvalget om næstformandsposten.
I Venstre har nogle talt om, at næstformandsvalget kunne ses som en folkeafstemning for og imod Inger Støjberg.
Hvis valget var det, så vandt hun stort.
Med 577 ud af de i alt 788 stemmer har Støjberg fået et klart mandat fra Venstre bagland.
Men stemmetallet handler ikke nødvendigvis om udlændingepolitik.
Signalet fra Venstre-folket er snarere, at man har valgt en markant politisk profil, som kan sælge billetter, og at man har valgt en samlet ledelse, der favner bredt.
Både i partiet og blandt vælgerne.
Mens Jakob Ellemann-Jensen især repræsenterer by-Venstre og en klassisk liberal linje, står Inger Støjberg stærkt i det jyske bagland og står for en mere nationalkonservativ linje.
Eller nationalliberal, som nogle betegner det.
I den nye rolle som næstformand vil vi formentlig se en Inger Støjberg, der er lidt mere afdæmpet i de værdipolitiske debatter.
Hun skal træde ind i en anden rolle end den, hun har haft som udlændingeminister, men det har hun prøvet før.
Støjberg har tidligere været beskæftigelsesminister og politisk ordfører, hvor opgaven er at forsvare hele Venstres politik.
Inger Støjberg og Jakob Ellemann-Jensen skal nu sammen finde ud af præcis, hvad rollen som næstformand skal omfatte.
Efter de seneste måneders brutale magtkampe står det soleklart, at der ikke bliver tale om et formandskab.
Det er formanden, der bestemmer, og Inger Støjberg skal ikke være kronprinsesse.
TaberenEllen Trane Nørby tabte med 206 mod 577 stemmer valget om næstformandsposten.
Ellen Trane Nørbys nederlag var lige så klart som Inger Støjbergs sejr.
Med 206 ud af 788 stemmer kan hun ikke nødvendigvis bruge kampvalget til noget.
Den almindelige logik i politik tilsiger, at hvis valget havde været meget tæt, ville det være svært at komme uden om taberen, når der skal fordeles poster i den kommende uge.
Det er dog alligevel tænkeligt, at Jakob Ellemann-Jensen vil tage hensyn til Ellen Trane Nørby.
Ikke fordi han er tvunget til det.
Men netop for at signalere, at Venstre nu skal stå samlet.
Hvordan Ellen Trane Nørbys rolle bliver i Venstre i de kommende år er i høj grad op til hende selv.
Til om hun formår at lægge nederlaget bag sig og fuldt og helt ryste sig fri af de seneste mange års fløjkrige, hvor hun har været en af Kristian Jensens tætteste allierede.
FacebookTwitterKopier linkEmner:Christine Cordsen (journalist)|Ellen Trane Nørby (politiker)|Socialdemokraterne|Venstre|Ledelse




https://www.dr.dk/nyheder/indland/gymnasieelever-gor-skade-pa-sig-selv

IndlandGymnasieelever gør skade på sig selvGymnasieelever oplyser i en spørgeskemaundersøgelse, at de gør skade på sig selv.
Undersøgelsen er dog hverken færdig eller godkendt.
Hver tredje gymnasieelev har gjort skade på sig selv.
(arkivfoto) 21.
sep.
2019 kl.
22.
28Bemærk: artiklen er mere end 30 dage gammelLæs opRettelse 25/10-2019 DR har i denne artikel citeret informationer fra Berlingske.
Tallene, der ligger til grund for konklusionen om, at hver tredje gymnasieelev skader sig selv, er desværre baseret på et foreløbigt grundlag.
Derfor er konklusionen i nedenstående artikel misvisende.
DR beklager.
Hver tredje danske gymnasieelev har på et tidspunkt gjort skade på sig selv.
Det viser de indledende resultater fra en undersøgelse, som Bo Møhl, professor ved Aalborg Universitet og forsker i selvskade, står bag.
Det skriver Berlingske.
Undersøgelsen viser, at 34 procent af gymnasieeleverne på et tidspunkt i deres liv har udøvet selvskade.
Det er en stigning på 58 procent i forhold til en lignende undersøgelse i 2009, hvor antallet lå på 21 procent.
Ifølge Bo Møhl kan den store stigning over de seneste ti år blandt andet hænge sammen udviklingen på de sociale medier i den samme periode.
- Mobningen og identitetsdannelsen via de sociale medier er blevet en helt anden, siger han til Ritzau.
Mere stressede eleverEn anden faktor kan ifølge Bo Møhl være, at eleverne er blevet mere stressede, og at det kan have medvirket til en større mistrivsel.
- Hele den her kvantificering af indsatsen blandt elever spiller en stor rolle.
Det handler ikke om at lære, men om hele tiden at skulle præstere.
- Det tror jeg, er noget af det mest vigtige at pege på, siger Bo Møhl.
1709 gymnasieelever fordelt på alle landets regioner har besvaret et spørgeskema om selvskade i forbindelse med den seneste undersøgelse, skriver Berlingske.
Eleverne er blevet spurgt, om de har skadet sig selv med vilje uden at have til hensigt at tage deres eget liv.
Halvdelen har skåret i sig selvDe endelige tal fra undersøgelsen foreligger ikke endnu, men ifølge Bo Møhl tyder det indtil videre på, at cirka halvdelen af besvarelserne handler om at skære i sig selv.
Undersøgelsen viser også, at lidt over halvdelen af dem, der har skadet sig selv, er piger, mens lidt under halvdelen er drenge.
Bo Møhl fortæller til Berlingske, at antallet af selvskadende unge vil være endnu højere, hvis unge på for eksempel produktionsskoler også undersøges.
Det skyldes, at der ifølge ham er lavet enkelte undersøgelser, der viser, at frekvensen af selvskade er højere på produktionsskoler end på gymnasierne.
Tal fra BørnetelefonenBerlingske har set nærmere på, om også yngre personer gør skade på sig selv.
Her viser tal fra Børnetelefonen, at rådgivningen i det første halve år af 2019 har haft to samtaler om selvskade blandt børn i alderen seks til ni år, 180 samtaler blandt børn på 10 til 12 år, og 625 blandt børn i alderen 13 til 15 år.
FacebookTwitterKopier linkEmner:Bo Møhl (psykolog)|Berlingske Media|Psykiske lidelser|Børnetelefonen|Gymnasiale uddannelser




https://www.dr.dk/nyheder/udland/sydafrikas-kvinder-i-masseprotest-mod-boelge-af-voldtaegter-det-er-ude-af-kontrol

UdlandSydafrikas kvinder i masseprotest mod bølge af voldtægter: 'Det er ude af kontrol'DR's Afrika-korrespondent, Søren Bendixen, rapporterer fra Sydafrika, hvor en kvinde bliver dræbt hver tredje time.
"Mænd har blod på deres hænder", lyder teksten på et af skiltene fra dagens demonstration mod vold og drab på sydafrikanske kvinder.
Af Søren Bendixen - Afrika-korrespondent og Maya Nissen21.
sep.
2019 kl.
18.
56Bemærk: artiklen er mere end 30 dage gammelLæs opLucinda Evans råber ud over forsamlingen; "enough is enough!
" – nok er nok.
Foran hende står nogle hundrede demonstranter, der har trodset regnen foran landets parlament i Cape Town.
De kræver forandringer, og det skal være nu.
- Det er ude af kontrol, vi er i en krisesituation som land lige nu.
Vi er ikke sikre, og derfor er det her vores revolution i 2019, lyder det fra Lucinda Evans.
Lucinda Evans (t.
h.
) under dagens demonstration i Cape Town i Sydafrika.
Hun er kvindesagsforkæmper og har placeret sig i spidsen for en bevægelse, der kræver revolution i Sydafrika.
Hun vil ikke omstyrte det politiske system, men derimod nogle mænds behandling af kvinder, og så vil hun have landets regering til at handle.
Hvis de ikke gør, ja, så skal vi nok finde en ny præsident næste gang, truer hun fra ladet af en lille lastbil, der agerer som scene ved dagens demonstration.
© Type 1DR’s Afrika-korrespondent Søren BendixenSøren Bendixen er DR Nyheders Afrika-korrespondent.
Han rejser fra nord til syd, øst til vest på det enorme kontinent og leverer reportager og analyser til både tv, radio og dr.
dk.
Læs mereHver tredje timeI forrige uge blev den årlige kriminalitets-statistik offentliggjort, og den viser med stor tydelighed, hvilken krise landet befinder sig i.
•21.
022 drab (heraf 2.
771 kvinder og 1.
014 børn.
)•52.
420 seksualforbrydelser (heraf 41.
583 voldtægter)Hver tredje time bliver en kvinde dræbt i Sydafrika.
Antallet af seksuelle overgreb, heriblandt voldtægter, er steget med knap fem procent siden sidste år, og det vurderes, at det reelle antal voldtægter formentligt er langt højere, da mange kvinder aldrig anmelder overgrebene.
- Hver eneste dag er der nye historier om kvinder og børn, der bliver voldtaget.
Børn, der bliver voldtaget af lærere eller buschauffører.
Kvinder, der ikke kan gå sikkert hjem, lyder det fra Lucinda Evans.
Siden starten af september har tusindvis af kvinder og mænd indtaget gaderne i de større byer i Sydafrika.
De har fået nok og har kaldt til kamp med slagord som, "er jeg den næste?
", "min kusse er min egen" og "enough is enough".
Bevægelsen har spredt sig med rekordfart, og i dag taler alle om, hvor udsat man er som kvinde i Sydafrika.
- Red vores søstreOgså i Danmark gik kvinder på gaden i protest mod vold og drab på kvinder i Sydafrika.
I København var en gruppe samlet foran den sydafrikanske ambassade for at skabe opmærksomhed omkring problemet og vise solidaritet med Sydafrikas kvinder.
Det fortæller Asta Selloane Sekamane, som sammen med gruppen Global Aktion var arrangør på demonstrationen.
- Det er vigtigt at vise kvinderne i Sydafrika, at de ikke står alene med det her - at vi ser dem, at vi hører dem.
Men det handler også om at sende et stærkt signal til den sydafrikanske regering om, at der også er øjne på dem ude fra verden, og at de skal gøre noget ved det her problem.
Ikke bare for deres egne kvinders skyld, men for alle verdens kvinder, siger hun til DR Nyheder.
En lille del af forsamlingen foran ambassaden.
Anden fra højre er Sydafrikas ambassadør i Danmark, Zindziswa Nobutho Mandela.
Asta Selloane Sekamane, arrangør af demonstrationen, står til venstre i billedet med det højeste skilt.
Også Sydafrikas ambassadør i Danmark, Zindziswa Nobutho Mandela, Nelson Mandelas yngste datter, var til stede og talte ved dagens demonstration.
Hun forstår godt kritikken af Sydafrikas regering og håber, at den nuværende politiske prioritering kan få sat en stopper for vold og drab på kvinder.
Det kræver også opdragelse - ikke mindst af de sydafrikanske mænd, fortæller hun.
- Det her bør være en del af undervisningen i skolerne, hvor drenge også bør lære at være ansvarlige mennesker, at være godhjertede mennesker og at have en kollektiv definition af at være mænd, som ikke er på bekostning af kvinder, siger hun til DR Nyheder og fortsætter:- Og når vi som politikere taler, så skal vi bruge tid på at tale om kvinders sag og behovet for at beskytte kvinder.
Uanset hvor i samfundet, man befinder sig, bør man bruge den plads man kan finde, på at tale om det her og uddanne andre.
Sydafrikas ambassadør i Danmark, Zindziswa Nobutho Mandela.
Opbakning fra regeringenI Sydafrika har regeringen indkaldt til krisemøder og er nu gået i gang med plan for at skabe ændringer.
Lige nu er det kun papir, men det handler både om strengere straffe, bedre hjælp til ofre og behandling af gerningsmænd, så de ikke gentager deres forbrydelser, når de kommer ud af fængsel.
Ved dagens demonstration lykkedes det også at lokke kvinde- og ungdomsminister Maite Nkoana-Mashabane ud i regnen, og hun leverede det folk ville høre:Sydafrikanere trodsede i dag regnen i Cape Town, Sydafrika, for at demonstrere mod vold og drab på landets kvinder.
- Kvinder i Sydafrika, vi hører jer.
Jeg er en kvinde, jeg har også en vagina, jeg er også en mor, jeg er også en bedstemor, og jeg er helt enige med jer.
Nok er nok.
Lucinda Evans er glad for regeringens opbakning, men alle på gaden her er udmærket klar over, at det slet ikke er nok.
Skal man have stoppet voldsepidemien, så skal alle i det sydafrikanske samfund stå sammen og bekæmpe det uvæsen, som har fået lov at vokse sig meget større det seneste årti.
FacebookTwitterKopier linkEmner:Sydafrika|Kriminalitet|Voldtægt|København|Nelson Mandela (politiker)




https://www.dr.dk/nyheder/indland/3f-formand-truende-bagagemedarbejder-er-et-mandfolk

Indland3F-formand: Truende bagagemedarbejder er 'et mandfolk'Formand Per Christensen støtter medlemmernes arbejde for at organisere sig - inden for lovens rammer.
Forbundsformand i 3F Per Christensen støtter sine medlemmers forsøg på at få nye medlemmer med i 3F - så længe, de overholder loven.
Af Sally Frydenlund Larsen21.
sep.
2019 kl.
19.
30Bemærk: artiklen er mere end 30 dage gammelLæs opDet kræver et 'mandfolk' at erkende sine fejl.
Det mener Per Christensen, som er forbundsformand for 3F, og roser bagagemedarbejderen Michael Marstrand for at beklage, at han truede en sæsonansat bagagemedarbejder i Københavns Lufthavn til at melde sig ind i 3F.
Læs også:3F'er bag trusler og bøllemetoder i lufthavn står frem: 'Jeg tabte både sut og kasket'- Jeg tænker, at Michael Marstrand er et mandfolk, som både erkender, at han har begået en fejl, men også tager konsekvenserne af det.
Jeg synes faktisk, det er ret stærkt gået, siger Per Christensen til DR Nyheder på 3F's kongres i Aalborg i dag.
Michael Marstrand har som følge af sagen fået en alvorlig påtale og er fratrådt sin post som næstformand i Ekspeditionsarbejdernes Klub, der er en faglig klub under 3F.
Sagen kortBagagemedarbejdere i SAS Ground Handling (SGH) nedlagde arbejdet første gang den 5.
september.
Forklaringen var her, at det var for at gå til fagligt møde, men dagen efter, hvor medarbejderne igen strejkede, kom det frem, at der var tale om en faglig konflikt.
Fra SAS lød det, at de ansatte ønskede en kollega fjernet, fordi han ikke var medlem af samme fagforbund som de resterende medarbejdere i afdelingen.
Men fra formanden for 3F i Kastrup var meldingen, at en sæsonansat med medlemskab i ingeniørforeningen IDA havde udvist grænseoverskridende adfærd over for sine kollegaer.
Siden er en lydoptagelse blevet offentliggjort, hvor ansatte 3F-medlemmer truer den sæsonansatte.
I alt har ansatte i SAS Ground Handling strejket tre gange i begyndelsen af september.
IDA-medlemmet er nu sygemeldt.
Overtal med gode argumenter3F-formanden slår fast, at han tager afstand fra trusler og tvang og støtter retten til selv at vælge fagforening.
Men samtidig understreger han behovet for at stå sammen og være organiseret i samme forening.
Derfor støtter han medlemmerne i deres arbejde for at hverve nye medlemmer - så længe, de holder sig inden for lovens rammer.
- Én kan ikke flytte noget som helst, det er kun de mange, der kan, og derfor er fællesskabet vigtigt.
- Man skal holde sig inden for rammerne af overenskomsterne og lovgivningen, men jeg vil også sige, at medlemmerne vil få alt den støtte, de skal have for at sikre stærke faglige klubber med rigtig, rigtig mange medlemmer, siger Per Christensen, der omtaler sagen fra Københavns Lufthavn som "en finke, der røg af panden.
"Murer: Arbejder kun sammen med 3F'ereSiden historien om truslerne mod bagagemedarbejderen i Købehavns Lufthavn kom frem, har flere lokale brancheforeninger meldt ud, at der reelt ikke eksisterer frit fagforeningsvalg hos dem - og heller ikke skal gøre det.
Emil Olsen, som er murer og formand for murersvendenes brancheforening i Nordjylland, er et af de 3F-medlemmer, der på sin arbejdsplads forsøger at overtale ikke-medlemmer til at skifte til 3F.
- Man får jo indtryk af, at det foregår med tvang og vold og alt muligt, og det gør det slet, slet ikke.
Jeg er sikker på, at 99 procent af alle tilfælde sker i fred og fordragelighed med fælles forståelse for hinandens synspunkter, og heldigvis kan langt de fleste godt se fornuften i at være organiseret samme sted, siger han.
Det er en gammel tradition, at man er organiseret i den samme fagforening på arbejdspladsen - og den tradition værner Emil Olsen om, siger han.
Og hvad sker der, hvis ikke man er enig?
- Jeg har ikke oplevet nogen steder, hvor man ikke er enig, det bliver man.
Det bliver man sgu.
For Emil Olsen er det vigtigt at vide, at man har de samme rettigheder.
Så vigtigt, at han ikke arbejder sammen med kolleger, der ikke er organiseret i 3F.
- Det ville ikke ske, at vi tager et arbejde med én, der ikke er organiseret - det går ikke, at man er på en arbejdsplads, hvor vi står forskellige steder.
FacebookTwitterKopier linkEmner:3F|Københavns Lufthavne|Lufthavne|Jylland|Per Christensen (fagforeningsleder)




https://www.dr.dk/sporten/formel1/magnussen-starter-langt-tilbage-i-singapore

Formel1Magnussen starter langt tilbage i SingaporeKevin Magnussen sluttede som nummer 15 i kvalifikationen til Formel 1-grandprixet i Singapore.
Kevin Magnussen starter foran Romain Grosjean.
21.
sep.
2019 kl.
16.
32Bemærk: artiklen er mere end 30 dage gammelLæs opKevin Magnussen starter i den tunge ende i Formel 1-grandprixet i Singapore.
Den danske Haas-racerkører satte lørdag den blot 15.
-bedste tid og starter dermed langt tilbage, når der søndag køres løb.
Hans bedste tid i kvalifikationen lød på 1 minut og 39,650 sekunder.
Magnussens endelige startplacering er som nummer 14, da Sergio Perez (Racing Point), der sluttede kvalifikationen som nummer 11, har fået en straf på fem placeringer på grund af udskiftninger på raceren.
Det bliver Charles Leclerc, der leder feltet an i søndagens grandprix.
Den unge Ferrari-kører sikrede sin pole position med tiden 1 minut og 36,217 sekunder.
Han starter foran Lewis Hamilton (Mercedes) og Sebastian Vettel (Ferrari).
Det er tredje løb i træk, at Leclerc starter forrest, og han har også vundet de seneste to grandprixer.
Grosjean starter langt tilbageEndnu længere tilbage end Magnussen starter hans teamkollega, Romain Grosjean, der tidligere på ugen fik forlænget sin kontrakt med Haas-holdet, så han også i den kommende sæson skal køre sammen med danskeren.
Grosjean formåede dog ikke at kvittere for tilliden med en god kvalifikation.
I stedet kørte han blot den 18.
-hurtigste tid lørdag og starter dermed som den tredjesidste i søndagens grandprix.
Dermed ser det igen svært ud for Haas, hvis der skal point med hjem fra Singapore.
Det er der ellers hårdt brug for.
Holdet ligger næstsidst i konstruktørernes konkurrence, og Magnussen er med 18 point placeret som nummer 16 i den samlede stilling, hvor Grosjean er et hak dårligere med otte point.
Hamilton fører med 284 point foran Mercedes-makkeren, Valtteri Bottas, der har 221 point.
Red Bulls Max Verstappen er treer med 185 point.
/ritzau/FacebookTwitterKopier linkEmner:Kevin Magnussen (racerkører)|Lewis Hamilton (racerkører)|Singapore|Ferrari|Motorsport




https://www.dr.dk/nyheder/udland/iran-vi-er-klar-til-oedelaegge-enhver-der-angriber-os

UdlandIran: Vi er klar til at ødelægge enhver, der angriber osDet iranske militær er klar til "ethvert scenarie", lyder det fra Revolutionsgardens leder.
Leder af Irans Revolutionsgarde, Hossein Salami, advarede i dag USA og dets allierede om "at være forsigtige".
Af Maya Nissen21.
sep.
2019 kl.
15.
55Bemærk: artiklen er mere end 30 dage gammelLæs opIran er klar til at ødelægge enhver, der forsøger at angribe landet.
Sådan lyder det i dag fra lederen for landets Revolutionsgarde, general Hussein Salami, i en udtalelse til Irans stats-tv.
Det skriver blandt andre Reuters.
Hvad er Revolutionsgarden?
Revolutionsgarden er Irans mest magtfulde enhed inden for landets sikkerhedsstyrker.
Den blev oprettet i 1979 for at beskytte præstestyret efter revolutionen, der resulterede i oprettelsen af en islamisk republik i Iran.
Revolutionsgarden har kontrol med store dele af Irans økonomi og har en ikke ubetydelig indflydelse på landets politiske system.
Revolutionsgarden kontrollerer Irans omstridte missilprogram og har sin egen hær, flåde og luftvåben.
Den består af omkring 125.
000 mand.
Revolutionsgarden refererer direkte til Irans øverste leder og ikke til landets militære ledelse.
Kilder: Ritzau- Vores parathed til at besvare enhver aggression er definitiv.
Vi vil aldrig tillade krig at komme ind i vores land.
Vi vil forfølge enhver, der angriber os.
Vi vil forfølge dem, til de er ødelagt, lyder det ifølge BBC fra generalen.
Han advarer samtidig USA og dets allierede om at være "forsigtige og ikke begå fejl".
Udtalelsen kommer, efter USA i nat meddelte, at man har i sinde at sende amerikanske tropper til Saudi-Arabien som støtte til landets luft- og missilforsvar.
Den meddelelse kom få timer efter, at præsidenten havde annonceret nye sanktioner mod Iran, denne gang mod landets nationalbank.
Læs også:USA vil sende tropper til Saudi-ArabienAnklager om olie-angrebIrans skarpe udtalelser er endnu en eskalering i den verserende konflikt mellem Iran og USA, som tog sin start, da USA's præsident, Donald Trump, sidste år trak sig ud af den internationale atomaftale, der blev indgået med Iran i 2015.
Konflikten er blevet yderligere skærpet indenfor den seneste uge, efter et olieanlæg og et oliefelt i Saudi-Arabien, som er allieret med USA, i lørdags blev ramt af et drone- og missilangreb.
Angrebet satte en midlertidig stopper for halvdelen af landets olieproduktion.
Hvad sender USA til Saudi-Arabien?
Den amerikanske udsendelse er ifølge USA's forsvarsministerium udløst af, at Saudi-Arabien selv har bedt om amerikansk militærstøtte.
Der blev ikke sat tal på antallet af tropper eller defineret, hvilken type tropper det drejer sig om.
Forsvarsministeriet slog dog fast, at antallet ikke vil overstige 1.
000.
Både USA og Saudi-Arabien mistænker Iran for at stå bag angrebet - en anklage, som Iran afviser.
Houthi-oprørere fra Yemen, som med iransk støtte bekæmper en saudisk-ledet koalition i den verserende krig i Yemen, har ellers taget ansvar for angrebet.
De slog samtidig fast, at de har tænkt sig at fortsætte med at angribe olieproduktionen i Saudi-Arabien i fremtiden.
Den plan lader dog til at være skrinlagt for nu.
I hvert fald meddelte en leder for oprørerne ifølge AP i dag, at man indtil videre indstiller samtlige drone- og missilangreb mod Saudi-Arabien.
- Vi annoncerer hermed enden på angreb mod kongeriget Saudi-Arabien med droner og missiler.
Vi afventer deres svar, en lignende annoncering om en afslutning af luftangreb på vores yemenitiske territorium, lød det ifølge AP fra lederen af houthiernes politiske råd, Mahdi al-Mashat.
Saudi-Arabien har endnu ikke svaret på oprørernes opfordring.
FacebookTwitterKopier linkEmner:Donald Trump (politiker)|Iran|Saudi-Arabien|Krige og væbnede konflikter|BBC




https://www.dr.dk/sporten/fodbold/kvindeligaen/fc-nordsjaelland-fortsaetter-imponerende-saesonstart

KvindeligaenFC Nordsjælland fortsætter imponerende sæsonstartFC Nordsjællands fodboldkvinder scorede tre sene mål og slog bundholdet BSF.
Af Malte Nørgaard og /ritzau/21.
sep.
2019 kl.
16.
16Bemærk: artiklen er mere end 30 dage gammelLæs opOprykkerne fra FC Nordsjælland fortsætter det imponerende spil i kvindernes bedste fodboldrække.
Lørdag vandt de 3-0 over BSF, og de deler derfor fortsat førstepladsen med Fortuna Hjørring.
Esther Rønn scorede på et flot frispark efter 71 minutter, før den tidligere landsholdsangriber Camilla Kur fordoblede føringen kort efter.
Amalie Vangsgaard lukkede opgøret efter 80 minutter og sparkede de tre point til Farum.
Med nederlaget er BSF fortsat sidst i rækken.
Du kan se målene fra opgøret i videoen øverst.
Brøndby og Fortuna vandt stortI Brøndby vandt hjemmeholdet 7-1, og kampen var blot to minutter gammel, da landsholdsspilleren Nanna Christiansen bragte Brøndby i front, og efter otte minutter stod det 3-0.
Kolding fik reduceret, inden landsholdsangriberen Nicoline Sørensen sørgede for hattrick.
To af målene blev scoret inden for tre minutter.
I kampens sidste minut cementerede Christiansen storsejren.
Også Fortuna Hjørring var i målhumør, da holdet gæstede Odense.
Men det var bestemt ikke uden kamp, at 8-5-sejren kom i hus.
Odense kom foran 2-0, inden Fortuna kom på tavlen på et selvmål.
Derfra var der målshow i resten af kampen, hvor udeholdet blandt andet scorede to mål inden for det samme minut.
Dermed fik de to danske Champions League-hold en god optakt til returkampene i den europæiske turnering, der spilles i den kommende uge.
Fortuna tager onsdag imod Vllaznia fra Albanien, som det nordjyske hold slog med 1-0 i det første opgør.
Brøndby vandt ligeledes klubbens første Champions League-kamp i denne sæson med 1-0.
Det gik ud over svenske Pitea, som Brøndby tager imod torsdag i returkampen.
/ritzau/FacebookTwitterKopier linkEmner:FC Nordsjælland|Brøndby|Fortuna Hjørring|Fodbold|Odense




https://www.dr.dk/sporten/fodbold/england/schmeichel-vinder-danskerduel-leicester-slaar-tottenham-efter-sent

EnglandSchmeichel vinder danskerduel: Leicester slår Tottenham efter sent drømmehugLeicester var bagud 0-1, men endte med at slå Tottenham 2-1 efter en drømmescoring af James Maddison.
Kasper Schmeichel jubler over Leicesters sejr i Premier League på 2-1 over Tottenham.
21.
sep.
2019 kl.
16.
01Bemærk: artiklen er mere end 30 dage gammelLæs opJames Maddison var eftertragtet i transfervinduet ifølge britiske medier, og lørdag viste Leicester-spilleren hvorfor.
Med fem minutter tilbage bragede den 22-årige engelske midtbanespiller bolden i mål på et fornemt langskud hjemme mod Tottenham, og så vandt Kasper Schmeichel og co.
opgøret i Premier League 2-1.
Forinden havde begge hold fået annulleret et mål af VAR, og i stedet for at komme foran 2-0 i anden halvleg, måtte gæsterne se det hele smuldre først til 1-1 og 1-2.
Dermed nåede Leicester på andenpladsen med 11 point, mens gæsterne har otte point på femtepladsen.
Christian Eriksen fik de sidste godt 20 minutter på banen.
Kort tid til at fordøje CL-skuffelseTottenham havde ikke meget tid til at fordøje ugens Champions League-opgør ude mod Olympiakos, da Tottenham satte en 2-0-føring over styr og fik 2-2.
Den kamp blev spillet onsdag aften, og med rejseri var lørdagens tidlige opgør i Premier League åbenbart for hård kost.
Der var godt nok skiftet gevaldigt ud på holdet mod Leicester, og blandt andre Christian Eriksen var på bænken, mens målmand Hugo Lloris var helt væk, da franskmandens kone skulle føde.
Harry Kane var dog vanen tro med, og efter en halv time sørgede Kane på akrobatisk vis for at bringe Tottenham foran 1-0 med sin 13.
ligascoring i karrieren mod Leicester.
Kasper Schmeichel måtte i første halvleg se Harry Kane scorer til 1-0.
Kane modtog en hælaflevering fra Son Heung-min, og angriberen blev skubbet i feltet, så han helt ude af balance snublede, men i faldet fik Kane sparket bolden i mål bag Kasper Schmeichel.
Leicester fik forinden en scoring annulleret for offside af VAR i første halvleg, og ti minutter efter pausen var Jamie Vardy tæt på at udligne, men reservekeeper Paulo Gazzaniga reddede flot.
Tottenham marginaler fra 2-0Minuttet efter var Son tæt på, og kort efter troede backen Serge Aurier, at han havde bragt Tottenham foran 2-0 med et tørt skud, men igen blev VAR hevet op af hatten, og ifølge videodommerne var der offside.
Kort efter udlignede Ricardo Pereira så efter et Leicester-pres, og Eriksen fik de sidste 12 minutter på banen uden at imponere, men det blev James Maddison, der stjal billedet med sit sejrsmål.
I den danske duel i duellen blev det dermed Schmeichel, der kunne juble til sidst.
/ritzau/FacebookTwitterKopier linkEmner:England|Harry Kane (fodboldspiller)|Hugo Lloris (fodboldspiller)|Leicester City FC|Fodbold




https://www.dr.dk/nyheder/udland/stor-demo-dag-i-paris-taregas-og-over-100-anholdte

Demonstrationer i FrankrigSe temaUdlandStor demo-dag i Paris: Tåregas og over 100 anholdteFransk politi bruger tåregas under sammenstød i Paris, hvor aktivister angiveligt har infiltreret klimamarch.
Et butiksvindue er smadret og maling kastet på facaden under en demonstration i Paris lørdag.
21.
sep.
2019 kl.
17.
17Bemærk: artiklen er mere end 30 dage gammelLæs opOver 100 personer er lørdag blevet anholdt ved en demonstration i Paris.
Det oplyser fransk politi.
Politiet har brugt tåregas og trukket stavene for at sprede demonstranterne.
Omkring 7500 politifolk er på plads i Paris for at forhindre vold ved demonstrationen, der er arrangeret af protestbevægelsen De Gule Veste og den anarkistiske gruppe Sort Blok.
Samtidig er der klimamarch i Paris.
Greenpeace, der er en af arrangørerne bag denne demonstration, opfordrer folk til at forlade marchen.
Har infiltreret klimamarchOpfordringen kommer efter voldelige sammenstød mellem politi og aktivister, som ifølge arrangørerne har infiltreret klimamarchen.
- Løb ingen risiko og forlade klimamarchen.
Betingelserne for en ikkevoldelig march er ikke til stede, skriver Greenpeace på Twitter.
En anden medarrangør, Youth for Climate, opfordrer ligeledes folk til at forlade klimamarchen.
Politiet oplyser, at omkring tusind aktivister, der tilhører den mere yderliggående såkaldt "sorte blok", er gået ind i klimamarchen for at fremprovokere sammenstød med ordensmagten.
Nogle af de anholdte skal have haft hammere eller beholdere med benzin på sig.
Gule Veste på gaden i knap et årDe Gule Veste har demonstreret i knap et år.
Lørdagens demonstration er den 45.
i rækken.
Protestbevægelsen er et løst sammensat initiativ, der blev dannet i november sidste år i protest mod forhøjede afgifter på benzin og diesel.
Bevægelsen anklager præsident Emmanuel Macron for ikke at have forståelse for almindelige franske lønmodtageres situation.
Flere af De Gule Vestes tidligere demonstrationer har udviklet sig voldeligt, og derfor har myndighederne forbudt demonstrationer i dele af den franske hovedstad.
Nogle af demonstranterne brød lørdag dette forbud, siger politiet.
/ritzau/AFPFacebookTwitterKopier linkEmner:Emmanuel Macron (politiker)|Paris|Demonstrationer|Greenpeace|Frankrig




https://www.dr.dk/nyheder/politik/ellen-trane-noerby-vil-holde-ellemann-og-stoejberg-fast-paa-deres-loefter

Krise i VenstreSe temaPolitikEllen Trane Nørby: Vil holde Ellemann og Støjberg fast på deres løfterEllen Trane Nørby afviser, at hun har været en fløjkriger.
Af Anders Byskov Svendsen og Rikke Gjøl Mansø21.
sep.
2019 kl.
15.
29Bemærk: artiklen er mere end 30 dage gammelLæs opEllen Trane Nørby var fattet, da hun i eftermiddag måtte konstatere, at hun havde lidt et stort nederlag til Inger Støjberg i kampen om at blive ny næstformand for Venstre.
Støjberg fik 577 stemmer, mens 206 af de delegerede på Venstres ekstraordinære landsmøde i Herning foretrak Ellen Trane Nørby som ny næstformand.
I de seneste uger har Jakob Ellemann-Jensen, Inger Støjberg og Ellen Trane Nørby rejst rundt i Danmark for at tale med baglandet.
Og fordelen ved den turne opvejer skuffelsen over nederlaget for Ellen Trane Nørby.
- Jeg tror, det var godt for vores parti, at vi har brugt de sidste par uger på at diskutere politik og vores organisatoriske udvikling.
Det er sundt, vi kom gennem den snak og samtale med hinanden i stedet for, at det bare var en klappeforsamling.
- De to, vi har nu har valgt, har givet en masse tilsagn til vores medlemmer og organisationsfolk de seneste to uger.
Det er der mange, der kommer til at holde dem oppe på.
Det blev en ret stor sejr til Inger Støjberg.
Er du overrasket over det?
- Folk har stemt det, de ville.
Og sådan er det.
Inger er valgt, og når man stiller op, skal man også kunne tåle at tabe.
Men selvfølgelig ville jeg gerne have været næstformand, ellers var jeg ikke stillet op.
Hvad skal der ske nu?
- Vi skal ikke bare stå sammen, der skal også på nogle områder være en ny kultur.
En kultur, hvor vi er bedre til at inddrage medlemmerne, men også en kultur, hvor man ikke deler rovet på forhånd, og det bare handler om magtpolitik.
For så kommer vi ikke videre.
- Jeg har en klar forventing om, at den nye formand og den nye næstformand vil leve op til de tilsagn, de har givet til baglandet, siger Ellen Trane Nørby.
'Jeg er ikke fløjkriger'På det ekstraordinære landsmøde lød det gang på gang fra talerstolen, at det nu skal være slut med fløjkrig, og Venstre skal stå sammen.
Men selv om Ellen Trane Nørby bliver set som en del af den gamle Kristian Jensen-fløj, afviser hun selv blankt at have været en fløjkriger.
Du brugte en stor del af din tale på, at det skal være slut med fløjkrig.
Hvordan vil I sikre jer, at det rent faktisk slutter?
- Det, tror jeg, giver sig selv.
Jeg oplever egentlig, at fløjene mere har eksisteret i jeres billede, end at de reelt set har eksisteret.
Men vi skal sammen fremad.
Nu er det ikke os, der har opfundet fløjkrigene i Venstre.
De har eksisteret i mange år, og du har også selv været en del af hele den her splittelse.
Er det noget, man kommer sig over på et enkelt ekstraordinært landsmøde?
- Jeg tror alle er enige om, at vi skal fremad sammen, og din påstand om, at jeg har været en fløjkriger er simpelthen ikke korrekt.
Jeg har været politisk ordfører, hvor jeg har forsvaret Lars Løkke tæt og loyalt som både formand og statsminister.
Jeg har haft et tæt samarbejde med ham.
- Jeg har også stået på mål for sundhedsreformen, som har været svær i vores bagland.
Så jeres fløjdiskussion er karikeret.
Jeg oplever et oprigtigt ønske om, at vi skal fremad, siger Ellen Trabe Nørby.
sammen.
FacebookTwitterKopier linkEmner:Ellen Trane Nørby (politiker)|Inger Støjberg (politiker)|Jakob Ellemann-Jensen (politiker)|Venstre|Herning




https://www.dr.dk/sporten/badminton/antonsen-taber-pusten-og-misser-finalen-i-china-open

BadmintonAntonsen taber pusten og misser finalen i China OpenAnders Antonsen vandt første sæt, men gik siden ned med flaget i China Open-semifinalen mod indoneser.
Anders Antonsen fandt aldrig 21.
sep.
2019 kl.
14.
56Bemærk: artiklen er mere end 30 dage gammelLæs opAnders Antonsen gik fuldstændig kold i lørdagens semifinale ved World Tour-turneringen China Open, der er en Super 1000-turnering og dermed en af World Tourens tre største turneringer ud over sæsonfinalen.
Danskeren så ellers stærkest ud i mødet med verdensranglistens nummer ni, indoneseren Anthony Sinisuka Ginting, efter første sæt, men siden faldt han fuldstændig sammen.
© ScanpixAnders Antonsen 22 årFra AarhusDanmarksmester i herresingle i 2017, 2018 og 2019Vandt tidligere i år VM-sølv i herresingleLigger nu nummer fire på verdensranglisten for herresingleDerfor tabte aarhusianeren med 21-18, 5-21, 14-21 og missede muligheden for at få revanche for den tabte VM-finale til Kento Momota.
Japaneren bliver nemlig Gintings modstander i søndagens finale i Changzhou.
Presset fra startAntonsen var allerede en smule i bekneb i første sæt af semifinalen, da Ginting bragte sig i front med 10-7.
Danskeren fik siden styr på både nettet og baglinjen og vandt de følgende tre dueller og undveg dermed at være langt efter ved sidebyttet.
Med en stime på fem vundne dueller i træk sikrede Antonsen sig fire sætbolde.
Efter at have misset de to første pressede han indoneseren til at sende fjerbolden i nettet.
Læs også:Storspillende Antonsen er klar til semifinalen i China OpenI andet sæt kom danskeren foran 2-0, men siden fungerede intet for Antonsen, som blev rundbarberet og tabte 5-21.
Med til historien om det klare sættab hører, at Antonsen hurtigt så ud til at spare på kræfterne og smide sættet i en sådan grad, at han dårligt gad ærgre sig over tabte dueller.
Fandt aldrig sit spilDen danske nedtur fortsatte i det afgørende sæt, hvor Ginting hurtigt kom foran 6-1.
Antonsen ledte efter evnen til at afgøre duellerne til egen fordel, men fandt den først, da det var for sent.
Antonsen tabte til sidst kampen med et slag uvant langt ud over sidelinjen.
Kento Momota blev tidligere lørdag finaleklar, selv om japaneren døjede med at få nedkæmpet hjemmebanehåbet Chen Long i den anden semifinale.
Efter halvanden time kunne Momota dog juble, da han havde vundet den tætte og velspillede kamp 19-21, 21-18, 21-16.
Efter at have tabt første sæt var Momota bagud 7-12 i andet sæt, inden han viste, hvorfor han er suveræn verdensetter.
Sidste danskerChina Open er en Super 1000-turnering og er dermed en af sæsonens tre mest prestigefyldte turneringer sammen med All England og Indonesia Open.
De tre turneringer rangerer lige under sæsonfinalen.
22-årige Antonsen var sidste tilbageværende dansker i turneringen.
/ritzau/FacebookTwitterKopier linkEmner:Badminton|Anders Antonsen (badmintonspiller)




https://www.dr.dk/sporten/oevrig/danske-ol-billeter-paa-spil-til-vm-i-vaegtloeftning

Øvrig sportDanske OL-billeter på spil til VM i vægtløftningTo danske vægtløftere er taget til VM for at jagte OL-drømmen.
Dansk Vægtløftnings-Forbund håber, at VM i vægtløftning i Pattaya kan blive et springbræt til dansk OL-deltagelse.
Lykkes det, bliver det første gang siden 1992.
Af Martin Leer Scharnberg21.
sep.
2019 kl.
15.
00Bemærk: artiklen er mere end 30 dage gammelLæs opVM i vægtløftning er i gang i Pattaya i Thailand.
Danmark deltager med ti vægtløftere til verdensmesterskabet, men særligt to danske præstrationer har Dansk Vægtløftnings-Forbund opmærksomhed på.
Danske Tim Kring og Louise Vennekilde har nemlig begge en mulig billet til OL i 2020 inden for rækkevide.
Lykkes missionen for en af dem, er det første gang siden 1992, at der bliver dansk OL-deltagelse i vægtløftning.
Mulige OL-billetter er derfor det langsigtede mål for Tim Kring og Marie Louise Vennekilde ved VM i Pattaya.
VM-medaljer er der derimod ingen forventninger om, siger Erling Johansen, formand Dansk Vægtløftnings-Forbund.
- Top 15-placeringer ville være tilfredsstillende for både Tim Kring og Louise Vennekilde.
Det vil give dem vigtige ranglistepoint, der kan forbedre deres chancer for OL-deltagelse, siger han.
Kim Lynge Pedersen var en del af den seneste danske OL-delegation, hvor der var vægtløftere med.
Det var til OL i 1992 i Barcelona.
Ny olympisk linjeSiden Kim Lynge Pedersen og Henrik Andersen henholdsvis sikrede sig en samlet 19.
og 27.
plads ved OL 1992 i Barcelona, har der ikke været danske vægtløftere med til OL.
Men måske de danske vægtløfteres OL-tørke står over for at blive brudt.
Sandsynligheden for dansk OL-deltagelse i vægtløftning er nemlig blevet større, fordi vægtløftningens verdensforbund, IWF, og Den Internationale Olympiske Komité er blevet enige om ændringer for OL-udtagelsen af atleter.
Dansk vægtløftning til OL- Danmark har ikke haft en vægtløfter med til OL siden 1992- De to bedste bud på dansk OL-deltagelse i 2020 i vægtløftning er Tim Kring og Louise Vennekilde- Tim Kring ligger lige nu nummer 36 på verdensranglisten i 77 kilo-vægtklassen- Louise Vennekilde ligger lige nu nummer 30 på verdensranglisten i 87 kilo-vægtklassenDer er indført skærpede pladsrestriktioner for, hvor mange vægtløftere hver nation maksimalt kan stille op med i hver vægtklasse.
- Det betyder, at de største vægtløfternationer ikke kan fylde op i hver vægtklasse som tidligere.
På den måde bliver der nogle "gratis pladser" i nogle vægtklasser, som gør chancen for OL-billetter til de mindre forbund større, siger Erling Johansen, der selv er tidligere vægtløfter og har repræsenteret Danmark ved OL i 1972, 1976 og 1980.
Lige nu ligger Tim Kring og Louise Vennekilde henholdsvis nummer 36 og 30 på verdensranglisten.
Dansk OL-deltagelse kræver, at de kravler op i top 15.
Det får de svært ved reelt at nå.
Men fordi flere af dem, der ligger foran på ranglisten, er fra de samme lande og derfor ikke alle får mulighed for at stille op til OL på grund af de nye pladsbegrænsninger for nationerne, kan de danske vægtløftere måske alligevel få fingrene i OL-billetter.
Ikke OL for enhver prisLige nu vurderer formanden i Dansk Vægtløftnings-Forbund, at chancen for, at en dansk vægtløfter kommer med til OL i 2020, er lidt bedre end fifty-fifty.
Og det er den største chance i mange år.
Det vil være fantastisk at få en dansk vægtløfter til OL.
Men vi indstiller dem ikke uanset hvadErling Johansen, formand for Dansk Vægtløftnings-ForbundLykkes det for Tim Kring og Louise Vennekilde at komme højt nok op på verdensranglisterne til at kunne komme til OL, er det dog ikke en garanti for, at Dansk Vægtløftnings-Forbund vil indstille dem til OL-deltagelse.
- Det vil være fantastisk at få en dansk vægtløfter til OL.
Men vi indstiller dem ikke uanset hvad.
De skal vise, at de kan leve op til deres personlige bedste til de store stævner, blandt andet nu her til VM, siger han.
- Kan de ikke ramme deres personlige bedste til de store stævner, så er det næsten lige meget, hvilket nummer de bliver på ranglisterne, så indstiller vi dem ikke til OL, siger Erling Johansen.
Dansk Vægtløftnings-Forbund håber, at Tim Kring og Louise Vennekilde kan bryde dansk vægtløftnings OL-tørke og kvalificere sig til OL 2020 i Tokyo.
Her er det den olympiske mester fra 2012 Behdad Salimi Kordasiabi fra Iran.
Det er både af hensyn til dem selv og forbundet, forklarer han.
Dansk Vægtløftnings-Forbund ønsker ikke, at deres vægtløftere får en dårlig oplelvese ved at falde igennem på den store scene.
Men det er også af hensyn til forbundets arbejde.
For Dansk Vægtløftnings-Forbund har i mange år arbejdet for, at Den Internationale Olympiske Komité skulle give Danmark og de mindre forbund en større OL-chance.
- Når vi så får chancen, skal vi også kunne sende nogle, som kan levere varen og være konkurrencedygtige.
Ellers lytter komiteen jo nok ikke lige så meget til os næste gang.
Men jeg tror bestemt, vores atleter er klar.
Vi har lige haft en træningssamling, hvor både Tim Kring og Louise Vennekilde satte personlige og danske rekorder.
Så forhåbningerne er store, siger Erling Johansen.
FacebookTwitterKopier linkEmner:Dansk Vægtløftnings-Forbund|De Olympiske Lege|IOC|Barcelona|Thailand




https://www.dr.dk/sporten/oevrig/dansk-surfer-taet-paa-vm-triumf

Øvrig sportDansk surfer tæt på VM-triumfCasper Steinfath vandt på World Touren i stand up paddling og nærmer sig VM-guld.
Der var glæde at spore hos Casper Steinfath efter dagens overbevisende sejr.
Af Helena Melin21.
sep.
2019 kl.
16.
30Bemærk: artiklen er mere end 30 dage gammelLæs opMeget skal gå galt, hvis ikke danske Casper Steinfath fra Klitmøller i Thy bliver World Tour-verdensmester i sprint for første gang i karrieren.
Den 26-årige surfer vandt sprinten på World Tourens tredje stop i Osaka i Japan uden at tabe ét eneste heat undervejs.
Det er Casper Steinfaths anden sprintsejr på Touren i år, og den bringer ham meget tæt på at blive samlet World Tour-verdensmester i sprint.
- Jeg er helt oppe at flyve.
Sprinten var kaotisk, hurtig og spektakulær.
Jeg vandt i New York for to uger siden, og den satte mig under et stort pres.
Så jeg var nervøs i alle heats frem mod finalen.
Men her fandt jeg roen og fik en perfekt start, siger Casper Steinfath i en pressemeddelelse.
Læs også:Efter magre år fejrer dansk paddlesurfer fødselsdag med sejr og førsteplads på verdensranglisten- Den her førsteplads sætter mig meget tæt på at vinde den samlede VM-titel.
Jeg mangler stadig det sidste stop i Paris, så kampen er ikke færdig endnu.
Men jeg tog et kæmpeskridt i dag, så Paris bliver en fest, fortæller han.
Casper Steinfath kommer i mål længe før sin nærmeste konkurrent.
Top fire er nok til samlet guldFinalesejren var reelt aldrig i fare.
Han kom først til den første bøjevending på den 300 meter lange bane, og tillod aldrig konkurrenterne fra USA, Hawaii og Frankrig at komme forbi.
Læs også:VIDEO Kærligheden til bølgerne ligger bag succesen for Danmarks bedste paddlesurferI den samlede stilling fører han med så mange point, at en plads i top fire på den sidste VM-afdeling i Paris til december er nok for at sende VM-titlen til Klitmøller.
Casper Steinfath har i forvejen vundet det enkeltstående VM fire gange, men en World Tour-sejr mangler på trofæhylden.
FacebookTwitterKopier linkEmner:Klitmøller|Paris|Cykelsport|USA|Frankrig




https://www.dr.dk/nyheder/regionale/trekanten/handelsgymnasium-bandlyser-snus-forbud-faar-ikke-elever-til-droppe-det

TrekantområdetHandelsgymnasium bandlyser snus: Forbud får ikke elever til at droppe detFlere ungdomsuddannelser forbyder snus på skolens område.
Frederik Løvstad, Joachim Larsen og Thor Harders går på IBC Fredericia Middelfart, hvor skolen forbyder snus.
Af Mathias Juul Petersen og Annette Jespersen21.
sep.
2019 kl.
13.
32Bemærk: artiklen er mere end 30 dage gammelLæs opSmå pakker med snus er på retur i klasselokalerne på flere ungdomsuddannelser.
Flere steder bandlyser man det, blandt andre Rosborg Gymnasium i Vejle.
Her oplevede de for et par år siden, at der var enkelte elever, der var vant til at bruge det på efterskolen, fortæller vicerektor Rasmus Løjborg.
- De fortsatte med det i gymnasiet og smed snuspakkerne rundt omkring i krogene, siger han.
Der findes ingen opgørelse over, hvor mange af landets gymnasier, der forbyder snus.
Men en del har skrevet forbuddet ind i deres studie- og ordensregler, så de kan gribe ind over for elever, der overtræder reglerne.
Det fortæller formanden for Danske Gymnasier, Birgitte Vedersø.
- Lovgivningen forbyder allerede tobaksrygning på gymnasiernes område, og i min optik er det naturligt, at snus også er omfattet af det forbud.
Jeg synes, det er glædeligt, at flere og flere gymnasier bliver opmærksomme på problematikken og reagerer på den, siger Birgitte Vedersø.
Unge fortsætter med snus trods forbudEn rundringning til ungdomsuddannelserne i trekantområdet, som DR har lavet viser, at alle gymnasier - på nær Fredericia Gymnasium har et forbud eller har et på vej.
Handelsgymnasiet IBC Fredericia Middelfart i Erritsø forbyder også snus.
Men det får ikke nødvendigvis alle elever til at droppe snusen.
Trods sundhedsskadelige effekter af snus tager omkring seks procent af de 16-19-årige drenge snus hver dag eller flere gange om ugen.
Det viser tal fra Kræftens Bekæmpelse.
Det gælder blandt andre 18-årige Frederik Løvstad, der er elev på IBC Fredericia Middelfart.
Han har taget snus siden starten af 9.
klasse.
Og forbuddet afholder ham ikke fra at bruge de små tobakspakker.
- Nej, det gør det ikke.
Også fordi min vennekreds gør det, sig han.
Et forbud får heller ikke 19-årige Thor Harders og 18-årige Joachim Larsen til at droppe snusen.
- Jeg retter mig ikke rigtig efter forbuddet.
Det sker da, at jeg tager snus, selv om jeg sidder til en time, indrømmer Joachim Larsen.
Nikotin kan skade de unges hjernerPå Rosborg Gymnasium i Vejle er forbuddet skrevet ind i skolens ordensregler.
Og konsekvensen af at blive snuppet med snus under overlæben er som minimum en advarsel og i sidste ende hjemsendelse.
- Vi er i ret tæt dialog med de unge mennesker herude blandt andet gennem SSP.
Det har en kæmpestor effekt.
Vi ved, hvad der foregår på skolen, siger vicerektor Rasmus Løjborg.
De små pakker med snus ødelægger ikke bare tænder og tandkød.
Flere studier viser også, at de kan skade udviklingen af de unges hjerner.
Charlotta Pisinger, som er professor i tobaksforebyggelse på Center for Klinisk Forskning og Forebyggelse på Bispebjerg og Frederiksberg Hospital, mener at det er et godt tiltag, når gymnasier og handelsskoler ønsker at lave et forbud mod snus.
Ikke mindst fordi unge mennesker tager skade af at bruge nikotinholdige præparater.
- Det tyder på, at nikotinindtag i ungdommen medfører kognitive forstyrrelser, adfærdsforstyrrelser, adhd-lignende forstyrrelser, og det øger risikoen for angst og depression, forklarer hun.
FacebookTwitterKopier linkEmner:Gymnasiale uddannelser|Uddannelse|Fredericia|Middelfart|Danske Gymnasier




https://www.dr.dk/nyheder/kultur/film/jan-grarup-har-fotograferet-doed-og-oedelaeggelse-i-30-aar-her-er-mit-livs

Film og serierJan Grarup har fotograferet død og ødelæggelse i 30 år: Her er mit livs vigtigste billede50-årige Jan Grarup er lige nu aktuel i dokumentarfilmen 'Krigsfotografen'.
 DR)Af Andreas Bro 21.
sep.
2019 kl.
13.
00Bemærk: artiklen er mere end 30 dage gammelLæs opÅret er 1987, og Jan Grarup er 19 år og taget afsted på sin første fotorejse.
Han står sammen med tusindvis af IRA-medlemmer til en stor anlagt begravelse, da den bliver angrebet af en rivaliserende gruppe med skud og håndgranater.
Alle smider sig på jorden, men Jan Grarup bliver stående og fotograferer, mens kuglerne hvisler hen over menneskemængden, og granater eksploderer overalt.
Netop dét øjeblik vil komme til at definere resten af Jan Grarups liv.
Dokumentaren 'Krigsfotografen' havde premiere 19.
september.
Instruktøren Boris B.
Bertram har fulgt Jan Grarup og hans børn i næsten seks år.
Filmens omdrejningspunkt er Jan Grarups liv, hans arbejde og den smerte og det ansvar, han fik for de tre ældste børn efter deres mors død i 2015.
 DR)32 år senere står jeg foran Jan Grarups opgang.
Jeg er spændt.
Jeg er selv fotojournalist og kender udmærket til Jan Grarup.
Siden jeg begyndte at interessere mig for fotografi, er hans navn dukket op med jævne mellemrum.
Jeg skal mødes med ham og diskutere hans arbejde, Instagram og den nye dokumentarfilm 'Krigsfotografen' med ham i hovedrollen.
Jan Grarup er en af de mest prisvindende danske fotojournalister.
Han fotograferer mest ude i verden - steder hvor krig og katastrofer er dagligdag.
Hans billeder vækker opsigt, når man ser dem.
De er i en klasse for sig selv, så det er med en vis ærefrygt, at jeg ringer på ud for navnet 'Grarup'.
Jan Grarup viser nogle af sine mange, mange tatoveringer frem.
For ham er tatoveringer en meget personlig ting og fungerer nærmest som en dagbog.
 DR)Døren går op ind til hans toetagers lejlighed på Østerbro, hvor han bor sammen med sine fire børn.
Lejligheden er velkendt.
Jeg har set den utallige gange på billeder på Instagram.
Jan Grarup er en flittig bruger med over 74.
000 følgere, og i skrivende stund har han lagt 2.
592 billeder op.
Han bruger mediet til at vise sit arbejde, fortæller han.
Særligt de tunge emner, Jan Grarup fotograferer, står i tydelig kontrast til mange af de billeder, han mener, dominerer på Instagram.
- Her er der jo ikke rigtig noget filter.
- Det er i stedet meget beskidt, og det er i virkeligheden en reaktion på det meget filtrerede og polerede liv, som der jo er på Instagram, forklarer han.
Lejligheden på Østerbro er stor med mørke tunge trægulve.
Midt i stuen står et massivt plankebord og en vindeltrappe i det ene hjørne fører op til anden sal, hvor studiet ligger.
Her fotograferer han med kæmpe store kameraer fra 1800-tallet, der ligner noget fra gamle stumfilm.
Overalt er der kameraer og linser.
Op ad væggene står store prints af hans mest berømte billeder.
På arkivskabet hænger køleskabsmagneter, hvor der står Aleppo.
Alle steder jeg kigger hen, kan jeg se noget, der relaterer til hans arbejde.
Det ser ud som om, at Jan Grarup altid arbejder.
Jan Grarups studie ligger på 2.
sal i hjemmet på Østerbro, hvor han bor sammen med sine fire børn.
 DR)Jan Grarups hjem ligner præcis det, som jeg har set på Instagram.
Det er også sådan, han kan lide det.
- Livet er ikke bare én lang rejse i azurblåt hav langs hvide sandstrande.
Bevar en kritisk sans, siger han og pointerer, det må være svært som ung at navigere på Instagram.
Der er høje krav om at have det perfekte liv med de perfekte venner og det dyre tøj.
- Jeg tror, det lægger et pres på unge mennesker, som måske gør, at man har svært ved at se sig selv afspejlet, eller at man i virkeligheden føler sig forkert, hvis man ikke har de rigtige ting.
- Der, hvor jeg får flest likes, det er, når jeg er ærlig.
Det er det, folk reagerer aller-allermest på, fortæller Jan Grarup om sin Instagram-profil.
 DR)Jan Grarup kan meget bedre lide, når folk tør være ærlige.
Der skal være plads til at sige, at i dag har man det faktisk ikke særligt godt, mener han.
- Jeg tror ikke på, at der er nogen, der render rundt i det der Instagram-polerede liv 24/7.
Han ser dog en tendens, der viser, at folk er trætte af den pæne overflade og gerne vil vide mere om den virkelige verden.
Størstedelen af Jan Grarups 74.
000+ følgere er mellem 18-25 år.
Han tror, at de er meget bedre til selv at finde information om verdens tilstand på kanaler, som passer til dem.
- Jeg tror ikke, at avisernes faldende oplag skyldes, at de unge er ligeglade.
De søger bare deres information andre steder, og unge mennesker i dag er meget bedre til at finde frem til de kanaler, hvor de lærer noget.
Det kan blandt andet være på Jan Grarups egen profil, hvor han også tit lægger voldsomme billeder op fra de konflikter, han dækker med sit kamera.
Hans håb er, at de unge kan få et mere realistisk billede af verden gennem hans profil.
Efter mange udlandsture har Jan Grarup fået konstateret PTSD.
Det deler han også med sine følgere og mærker kun positiv respons.
- Dér, hvor jeg får flest likes, det er, når jeg er ærlig.
Det er det, folk reagerer aller-allermest på.
Da interviewet er ovre, skal jeg fotografere Jan Grarup.
Fotografer elsker at have tid.
Jo mere tid, jo bedre billeder, er de fleste enige om.
Men efter 15 minutter spørger Jan Grarup, om vi er ved at være færdige.
Ingen overraskelse.
Han er som de fleste fotografer ikke så meget for at blive fotograferet.
Jeg må nøjes med det, jeg kan få.
Efter 15 minutter spørger Jan Grarup, om vi er ved at være færdige.
Som de fleste andre fotografer er han ikke så meget for at blive fotograferet.
Jan Grarup skal også videre.
Han har nemlig travlt for tiden.
Dokumentaren 'Krigsfotografen' har snart premiere.
Instruktøren Boris B.
Bertram har fulgt Jan Grarup og hans børn i næsten seks år.
Filmens omdrejningspunkt er Jan Grarups liv, hans arbejde og den smerte og det ansvar, han fik for de tre ældste børn efter deres mors død i 2015.
Han synes, at filmen portrætterer ham ærligt.
Det sværeste i processen har været at se børnene i sorg og ikke at kunne tage smerten for dem.
- Det er det hårdeste, jeg nogensinde har prøvet.
At se mine børn være ramt af så stor en sorg, når man i en alder af 14-15 år mister en forælder.
- Man kan ikke arbejde de steder og lave det, jeg laver, uden at tage de chancer, der skal til, siger Jan Grarup om at kombinere arbejdet som krigsfotograf med at være alenefar.
 DR)Børnene og ham har et stærkt forhold, som måske også er en af grundene til, at han stadig kan arbejde i verdens brændpunkter.
- Vi har været igennem en lang proces omkring mit arbejde, siger Jan Grarup.
Selvom han nu er alene med børnene, tager han ikke færre chancer, når han er i felten.
- Det kan jeg ikke.
Man kan ikke arbejde de steder og lave det, jeg laver, uden at tage de chancer, der skal til.
Jan Grarup lever og arbejder stadig som den dag på kirkegården i Nordirland i 1987.
Han står op, når alle andre lægger sig ned.
Det vigtigste billede i mit liv: Pigen fra Rwanda(Foto: Jan Grarup / www.
madebygrarup.
com)Jan Grarup dækkede folkemordet i Rwanda, hvor landets hutu-befolkning begik massedrab mod tutsi-befolkningen og moderate hutuer.
De blev hovedsageligt hakket ihjel med macheter.
Jan Grarup har været i Rwanda for at lede efter pigen på billedet flere gange.
Han har også været tilbage i år, som er 25-året for folkemordet.
- Det billede er single-handedly (uden tvivl, red.
) det vigtigste billede i mit liv.
For mig bliver det beskrivelsen af den der ultimative ondskab, der hærgede i Rwanda i de 100 dage, hvor 800.
000 mennesker bliver slået ihjel.
.
.
- Ondskaben i det, der skete, gør i virkeligheden, at det her billede er det, der betyder allermest for mig.
- Lige nu er vi måske tættere på at finde pigen end nogensinde før.
Vi har i hvert fald fundet ud af, hvor i landet hun er fra.
Det er ikke ensbetydende med, at hun lever.
Men jeg har haft et meget stærkt behov for at genbesøge den her pige, som nu er blevet til en kvinde.
For at høre, hvad der er sket i hendes liv efterfølgende.
Er hun kommet ud på den anden side?
Har hun tilgivet de mennesker, der prøvede at slå hende ihjel?
Den syriske pige med de blå øjne(Foto: Jan Grarup / www.
madebygrarup.
com)Billedet er taget i en lille landsby i det nordlige Syrien, hvor IS stadig er aktive.
Der er ingen kamphandlinger, men IS brænder de civiles afgrøder af, så de ikke har noget at leve af.
- Det er en ret brutal taktik over for civile menneske, som intet har.
Jeg var dernede sammen med Bo Søndergaard fra Politiken, og vi kommer frem og fotograferer den her landsby, som er i en state of emergency (undtagelsestilstand, red.
), fordi de kan se, at hele lortet brænder, og der ikke er noget, de kan gøre for at stoppe det.
Mens Jan Grarup og Bo Søndergaard arbejder på reportagen fra landsbyen, dukker den lille pige, Lily, op.
- Pludselig ser jeg hende her Lily, som jo kraftedeme er jordens smukkeste unge.
De der øjne er jo helt sindssyge, og jeg skyder et billede af hende, og lægger det på Instagram og fortæller historien om landsbyen.
Hun bliver katalysatoren for fortællingen om en landsby.
Hendes øjne ser så vilde ud.
Efter jeg har lagt det op, eksploderer min Instagram-konto.
Efterfølgende sker der det, at folk skriver til mig: 'Hvad har du lavet i Photoshop med de der øjne.
Hvilket filter bruger du?
'- Jeg skriver til dem, at for mig er troværdighed ved fotografiet det allervigtigste - troværdigheden er den sidste bastion, der er tilbage i fotojournalistikken, fordi alt kan lade sig gøre i dag.
Jeg skriver, at sådan ser hun ud og går ind i en dialog.
Men folk blev ved.
Bo Søndergaard havde heldigvis taget et billede, som jeg lægger ud dagen efter for at mane det til jorden.
Og så gik det helt amok.
Det der billede fik over 10.
000 likes.
Netop fordi, at pludselig fortæller du en historie, og du får stillet nogle spørgsmål, hvor du måske i virkeligheden gør op med den der Instagram-kultur om perfekthed og Photoshop-manipulation.
Kærestepar i ruinerne på Haiti(Foto: Jan Grarup / www.
madebygrarup.
com)Billedet er taget efter jordskælvet i Haiti i 2010, hvor omkring 220.
000 til 300.
000 mennesker døde.
Store dele af hovedstaden Port-au-Prince var jævnet med jorden.
Mange steder var situationen desperat.
- Mangel på vand og mangel på mad gjorde, at folk blev desperate, og der var store områder, som simpelthen blev røvet.
Man plyndrede butikker for at finde noget at drikke eller finde noget at spise.
Det handlede ikke om berigelse, det handlede om overlevelse.
Folk sloges vitterligt for at overleve.
- Det her billede er taget tidligt om morgenen i den centrale del af byen, hvor alt var kaos.
Det brændte, der lå lig, folk sloges, og midt i det kaos, så kommer der pludselig et par gående.
Han holder hende i hånden, og hun har taget sine høje hæle på.
Det er et meget ømt billede.
Det er et billede, der handler om at beskytte sin kæreste.
- Og så har det noget andet.
Når jeg kigger på det billede, så ser jeg kærlighed.
Jeg ser to mennesker, der elsker hinanden, og som overlever i det her kaos.
Det, synes jeg, er et vigtigt budskab også at have med - det er sgu ligegyldigt, hvor du er henne i verden, så er der kærlighed, siger Jan Grarup.
FacebookTwitterKopier linkEmner:Instagram|Rwanda|Nordirland|Haiti|IRA




https://www.dr.dk/nyheder/politik/uffe-ellemann-jensen-gamle-formaend-og-farmaend-skal-lade-vaere-med-blande-sig-0

PolitikUffe Ellemann-Jensen: 'Gamle formænd og farmænd skal lade være med at blande sig'Men den tidligere Venstre-formand har dog ét godt råd til sin søn.
Far og søn omfavnede hinanden, da det stod klart, at Jakob-Ellemann træder i sine fars fodspor som ny formand for Venstre.
Af Rikke Gjøl Mansø, Anders Byskov Svendsen og Kasper Duncan Gram (video)21.
sep.
2019 kl.
12.
40 | opdateret 21.
sep.
2019 kl.
13.
39Bemærk: artiklen er mere end 30 dage gammelLæs opUffe Ellemann-Jensen sad på første række ved Venstres ekstraordinære landsmøde, da hans søn, Jakob Ellemann-Jensen, i dag blev valgt som partiets nye formand.
Men selv om Ellemann senior har godt 14 års erfaring som netop formand for Venstre, har han ikke tænkt sig at give junior gode råd og anvisninger.
- Hvis han spørger, kommer jeg med råd.
Men ellers står jeg ved det, jeg har sagt: Gamle formænd og farmænd skal lade være med at blande sig, siger Uffe Ellemann-Jensen.
Hårdt presset vil den 77-årige Venstre-veteran dog gerne dele ét råd:- Det allerbedste råd, jeg kan give ham, det er, at han skal være sig selv - og kunne holde ud at se sig selv i spejlet hver morgen.
Det har han hidtil levet op til.
Havde du set det her komme for et par år siden?
- Nej, ikke så hurtigt.
Det tror jeg ikke, der var ret mange, der havde.
Ikke så hurtigt.
Jeg havde nok set, at det bar den vej, men som han også selv antydede, så måtte det godt have taget lidt længere tid, siger Uffe Ellemann-Jensen.
Far, mor og kone på første rækkeUdover sin far havde Jakob Ellemann-Jensen også sin mor, Alice Vestergaard, og sin kone, Anne Marie Preisler, med til det ekstraordinære landsmøde.
- Det er ret overvældende og helt fantastisk, sagde Anne Marie Preisler lige efter hendes mand var blevet valgt til formandsposten - og dermed nu også er statsministerkandidat.
- Jeg tror aldrig rigtig, man er forberedt på det.
Men vi kommer nok til at se lidt mindre til ham, og det er vi selvfølgelig kede af.
Men opbakningen er rørende, sagde hun.
Efter udnævnelsen gav de tidligere Venstre-formænd Lars Løkke Rasmussen, Anders Fogh Rasmussen og Uffe Ellemann-Jensen hver deres videohilsen på storskærmen til landsmødet.
Af de tre var det kun Uffe Ellemann-Jensen, der var til stede i Herning.
FacebookTwitterKopier linkEmner:Anders Fogh Rasmussen (politiker)|Jakob Ellemann-Jensen (politiker)|Lars Løkke Rasmussen (politiker)|Venstre|Herning




https://www.dr.dk/sporten/oevrig/nfls-mesterhold-dropper-voldtaegtsanklaget-stjernespiller-efter-bare-en-kamp

Øvrig sportNFL's mesterhold dropper voldtægtsanklaget stjernespiller efter bare én kampNew England Patriots opsiger kontrakten med Antonio Brown, som kun nåede at være i klubben 11 dage.
Få dage inden sæsonstart skiftede Antonio Brown til New England Patriots.
21.
sep.
2019 kl.
11.
30Bemærk: artiklen er mere end 30 dage gammelLæs opNew England Patriots opsiger kontrakten med den voldtægtsanklagede spiller Antonio Brown.
Det oplyser NFL-klubben fredag.
Brown nåede kun at spille én kamp for Patriots i de 11 dage, han var tilknyttet klubben, som vandt Super Bowl i den forgangne sæson.
- New England Patriots fritstiller Antonio Brown.
Vi værdsætter det hårde arbejde, som mange personer har lagt de seneste 11 dage, men vi mener, at det er bedst at gå i hver sin retning på dette tidspunkt, skriver klubben i et tweet.
Patriots oplyser ikke den konkrete årsag til bruddet med Brown.
Træner afviste at forholde sig til sagenTidligere fredag forlod Patriots cheftræner, Bill Belichick, sit pressemøde før tid, efter at han gentagne gange blev bedt om at svare på spørgsmål om Brown.
Efter at have svaret på nogle få generelle spørgsmål om Browns situation sagde Belichick, at han ønskede at tale om sport.
Efter endnu et spørgsmål om Brown havde træneren fået nok og afbrød pressemødet.
Cheftræner i New England Patriots Bill Belichick sammen med den nu tidligere spiller Antonio Brown.
 Bill Belichick har været cheftræner i New England Patriots siden 2000.
1 / 2Cheftræner i New England Patriots Bill Belichick sammen med den nu tidligere spiller Antonio Brown.
1 / 2Bill Belichick har været cheftræner i New England Patriots siden 2000.
2 / 2Den 31-årige Brown kom til New England Patriots på en etårig kontrakt i begyndelsen af september, efter at Oakland Raiders havde fritstillet ham.
Tre dage senere oplyste Browns advokat i en pressemeddelelse, at den nykårede Patriots-spiller var anklaget for at have voldtaget sin tidligere personlige træner Britney Taylor.
Hovedpersonen nægter sig skyldigBrown har nægtet sig skyldig i alle anklager.
Han mener, at de to har haft sex med samtykke.
Brown har beskrevet sagsanlægget fra den tidligere træner som et forsøg på pengeafpresning.
NFL har indledt sin egen undersøgelse af sagen.
Men beskyldningerne mod Brown slutter ikke der.
Antonio Brown skiftede til New England Patriots op til sæsonstarten, men det blev kun til én kamp i klubben.
Magasinet Sports Illustrated rapporterede fredag, at en kvinde, som har beskyldt Brown for uønskede seksuelle tilnærmelser i 2017, onsdag i denne uge skulle have modtaget truende tekstbeskeder fra spilleren.
Det skriver nyhedsbureauet AFP.
Ud over have mistet kontrakten med Patriots har Antonio Brown også mistet Nike som sponsor.
Det meddelte det amerikanske firma torsdag.
Nike gav ingen begrundelse for beslutningen.
/ritzau/FacebookTwitterKopier linkEmner:New England Patriots|National Football League|USA|Amerikansk fodbold|Oakland Raiders




https://www.dr.dk/nyheder/indland/daaser-havneskilt-og-en-lampe-se-hvad-svoemmer-hentede-op-paa-store-skraldedag

IndlandDåser, havneskilt og en lampe .
.
.
Se hvad svømmer hentede op på store skraldedag Verden over samles der i dag skrald ind.
På 45 minutter var sækken godt fyldt på Amager.
Hans Henrik Heming er træt af, at folk smider deres affald, så det ender i vandet ved Amager Strandpark.
Derfor samlede han lørdag skrald ind under vandet.
Af Theis Lange Olsen og Camilla Faurholdt-Löfvall21.
sep.
2019 kl.
11.
15Bemærk: artiklen er mere end 30 dage gammelLæs opØldåser, plastickrus, engangsbestik, en lampe inklusive pærer og glasskærm, en plastkasse fra en båd og et havneskilt.
Det var bare noget af fangsten, da Hans Henrik Heming og en håndfuld andre svømmere fra Svømmeklubben Copenwater lørdag morgen ryddede op på havets bund ved Amager Strandpark.
- Jeg er rigtig, rigtig glad for vandet, og vi elsker at svømme herude, og det vil vi gerne kunne blive ved med i mange år endnu.
Og vores børn skal også kunne svømme herude i rent vand, siger Hans Henrik Heming.
- Så vi vil gerne passe på vores vand, og det synes vi, at mange flere mennesker skulle tage at gøre.
Tag skraldet med hjem i stedet for at smide det her.
Se, hvad Hans Henrik Heming fandt under vandet i videoen herunder:Han og svømmeholdet er ikke de eneste, der er på skraldejagt i dag.
Millioner af mennesker verden over tager i dag ud i naturen - med én ting for øje: at samle skrald, der ligger og flyder.
Det er organisationen Plastic Change, der har iværksat den verdensomspændende hovedrengøring og kalder det World Cleanup Day.
Omkring 80 foreninger og klubber i Danmark har sagt ja til udfordringen.
Her kan du se skraldeevents i Danmark.
Under oprydningen ved Amager Strandpark er Hans Henrik Heming tydeligt irriteret over de store mængder skrald, som svømmerne finder på kort tid.
- Det er tankeløshed i bund og grund.
Man sidder herude en varm sommeraften og i stedet for at smide sit affald i skraldespanden, så lader man det ligge, siger han.
Svømmerne var stået tidligt op og var i gang allerede fra klokken 8 - efter 45 minutter i vandet var det tid til en kop kaffe og en kanelsnegl.
I videoen herunder kan du se, hvor meget affald de ender med at samle ind og smide i skraldespanden:Organisationen Plastic Change oplyser, at flere end 17,8 millioner mennesker fra 157 lande deltog i skraldedagen sidste år.
De samlede tilsammen mere end 80.
000 tons skrald.
FacebookTwitterKopier linkEmner:Amager Strandpark|Plastic Change|Lamper|Affald|Amager




https://www.dr.dk/nyheder/politik/inger-stoejberg-vinder-kampvalg-stort-og-er-venstres-nye-naestformand

PolitikInger Støjberg vinder kampvalg stort og er Venstres nye næstformandMed stemmerne 577 mod 206 vinder Inger Støjberg næstformandsposten i Venstre over Ellen Trane Nørby.
Inger Støjberg er valgt som Venstres nye næstformand.
Af Rikke Gjøl Mansø, Anders Byskov Svendsen og Kasper Duncan Gram (video)21.
sep.
2019 kl.
12.
38 | opdateret 21.
sep.
2019 kl.
13.
43Bemærk: artiklen er mere end 30 dage gammelLæs opMed en overbevisende sejr i et kampvalg med Ellen Trane Nørby kan Inger Støjberg nu kalde sig Venstres nye næstformand efter Kristian Jensen.
Og nu har hun ét mål:- Vi skal samle os om Jakob, og vi skal gøre Jakob til statsminister, siger Inger Støjberg fra talerstolen ved Venstres ekstraordinære landsmøde til partiets nyvalgte formand, Jakob Ellemann-Jensen.
De to er blevet valgt, efter Lars Løkke Rasmussen og Kristian Jensen begge trak sig fra deres poster på et dramatisk hovedbestyrelsesmøde den 31.
august.
- Det har gjort ondt på mig at se vores parti i den forfatning, vi har været i.
Fløjkrige og magtkampe har været ved at rive os midtover, siger Inger Støjberg videre i sin tale i Herning Kongrescenter.
Her vandt hun kampvalget med 577 stemmer mod Ellen Trane Nørbys 206.
- Jeg tror, det er godt for Venstre, at valget er faldet så klart ud, siger Inger Støjberg.
Både hun og Ellen Trane Nørby understregede flere gange i deres taler, at valget i dag skal sætte punktum for lang tids fløjkrige i partiet.
- I ved, jeg er en værdikriger.
Men jeg er ikke en fløjkriger.
Og en ting, der står tindrende klart, er, at vi kun bliver svagere af fløjkrige, sagde Inger Støjberg i sin kandidattale, hvor hun også satte nogle ord på baglandets kritik af, at partitoppen på Christiansborg ikke har været god nok til at lytte til de lokale Venstre-folk.
- Vi skal huske at kære os om, at vi er et medlemsbåret parti.
Venstre er ikke - og skal ikke være - et topstyret kampagneparti.
Venstre er netop stærkt, fordi vi har så mange stærke medlemmer, der er engagerede i deres lokalsamfund.
'Jeg bager masser af kager, og det bliver jeg da ved med'I løbet af sine fire år som udlændinge- og integrationsminister har Inger Støjberg flere gange skabt stor debat og delt vandene - også internt i Venstre.
Det udløste blandt andet kritik fra flere partifæller, da hun valgte at fejre sine første 50 udlændingestramninger med en kage.
Flere har sagt, at du mere er en deler end en samler.
Hvad vil du gøre nu for at samle partiet?
- For det første er jeg utroligt glad for den tillid, der er blevet vist i dag.
Det forpligter.
Vi skal have samlet partiet.
Nu skal vi tage fat på arbejdet, og det gør vi allerede på mandag, siger Inger Støjberg.
Skal du til at lægge bånd på dig selv?
- Som jeg både har sagt på vores turné rundt i landet og også her i dag, så tror jeg virkelig, at vi skal passe på med at pille personlighederne ud af hinanden.
Men det ændrer jo ikke på, at vi skal blive endnu bedre til at lytte til hinanden, end vi har været tidligere.
På spørgsmålet om, hvorvidt hun skal fejre sejren med en kage, svarer Støjberg, at hun ikke ved, om det bliver med flødeboller, is eller kage:- Men jeg bager masser af kager, og det bliver jeg da ved med at gøre.
Tør du stå her i dag og sige, at der ikke er mere uro i Venstre?
- Jeg kan i hvert fald sige, at jeg vil gøre alt, hvad jeg overhovedet kan, for at det skal være historie – og en historie, vi har lært af.
Støjberg: 'Vi har brug for alle Ellens evner og enorme viden'Ellen Trane Nørby tabte kampvalget om at blive næstformand for Venstre, men bakker fuldt op om Inger Støjberg.
Efter valget fik Inger Støjberg igen ordet på det ekstraordinære landsmøde, og det brugte hun blandt andet til at takke Ellen Trane Nørby:- Ellen, jeg vil gerne sige mange tak for en rigtig god valgkamp.
- Vi har kendt hinanden i rigtig mange år, og du er i den grad en kapacitet for Venstre, og det ændrer dette valg jo på ingen måde på.
Vi skal bruge alle dine evner og den enorme viden, du ligger inde med, sagde Inger Støjberg.
Efterfølgende fik Ellen Trane Nørby også ordet, og det brugte hun til at lykønske både Jakob Ellemann-Jensen med formandsposten og Inger Støjberg med næstformandsposten.
- Nu skal vi stå sammen, og vi skal fremad sammen.
- Vi skal bakke op om Jakob og Inger og vores parti.
Vi er ét parti, sagde Ellen Trane Nørby.
Som sidste mand på talerstolen rundede Jakob Ellemann-Jensen det ekstraordinære landsmøde af med at takke Ellen Trane Nørby for hendes indsats for partiet.
Og direkte henvendt til sin nye næstformand sagde Jakob Ellemann-Jensen:- Det, tror jeg, bliver godt, det her.
Jeg glæder mig til samarbejdet.
Opdateret med video.
FacebookTwitterKopier linkEmner:Ellen Trane Nørby (politiker)|Inger Støjberg (politiker)|Jakob Ellemann-Jensen (politiker)|Venstre|Herning




https://www.dr.dk/nyheder/politik/laes-svarene-hvad-var-overskrifterne-ved-venstres-landsmoede






https://www.dr.dk/nyheder/udland/usa-vil-sende-tropper-til-saudi-arabien

UdlandUSA vil sende tropper til Saudi-ArabienUdsendelsen vil have et defensivt formål, lyder det fra USA's forsvarsminister.
(Arkiv) Amerikanske tropper deltager i en militærøvelse nær grænsen mellem Jordan og Saudi-Arabien i 2012.
Af Maya Nissen21.
sep.
2019 kl.
10.
39Bemærk: artiklen er mere end 30 dage gammelLæs opSidste uges angreb på et saudisk olieanlæg får nu USA til at udsende tropper til Saudi-Arabien.
Udsendelsen af tropperne vil have et "defensivt formål", lyder det ifølge BBC fra USA's forsvarsminister, Mark Esper.
Der er endnu ikke sat tal på, præcis hvilke eller hvor mange styrker det drejer sig om, men udsendelsen bliver "moderat" og vil ikke tælle over 1.
000 personer, lyder det.
Udmeldingen kommer i kølvandet på, at USA har indført yderligere sanktioner mod Iran, denne gang mod landets nationalbank.
Sanktionerne blev offentliggjort i går, knap en uge efter angrebet på Abqaiq-anlægget i det østlige Saudi-Arabien, som både USA og Saudi-Arabien mistænker Iran for at stå bag.
Yemenitiske houthi-oprørere har ellers taget ansvaret for angrebet, som blev foretaget ved brug af droner og missiler.
Læs også:Trump: USA indfører sanktioner mod Irans nationalbankBad selv om støtteIfølge forsvarsminister Mark Esper har Saudi-Arabien og De Forenede Arabiske Emirater selv bedt om amerikansk militærstøtte.
Den amerikanske støtte fokuserer på at styrke luft- og missilforsvaret og vil "accelerere leveringen af militærudstyr" til begge lande, lyder det.
Olieanlægget Abqaiq og oliefeltet Khurais, som blev angrebet sidste lørdag, er verdens største og står for cirka halvdelen af Saudi-Arabiens samlede olieproduktion.
Ifølge den saudiske energiminister forventer man dog, at produktionen vil være tilbage på fuld styrke ved udgangen af september, og at den saudiske olieeksport vil være upåvirket.
FacebookTwitterKopier linkEmner:Saudi-Arabien|USA|Iran|BBC|Militærudstyr




https://www.dr.dk/nyheder/kultur/20-aarige-andrea-hitter-i-biografen-og-har-optraadt-millioner-jeg-er-klar-paa-det

Kultur20-årige Andrea hitter i biografen og har optrådt for millioner: 'Jeg er klar på det meste.
.
.
undtagen pornofilm!
'Skuespiller Andrea Heick Gadeberg er her, der og alle vegne.
Lige nu er hun aktuel i musicalen 'Sanne'.
© drAf Christian Ellegaard og Martin Fält21.
sep.
2019 kl.
15.
03Læs opHun havde egentlig tænkt sig at være lidt ovenpå.
Holde hovedet koldt og bare gå ind og hilse på.
'Goddag, hvad var det nu, du hed?
Hanne?
Nå, Sanne?
'Men da Andrea Heick Gadeberg træder ind i lokalet, går planen hurtigt i opløsning.
Hun er til audition på hovedrollen i musicalen 'Sanne', et show baseret på sangerinden Sanne Salomonsens liv, og lige dér foran hende sidder hele Danmarks rockmama og kigger på hende.
© drOm Andrea Heick Gadeberg Andrea Heick Gadeberg er 20 år gammel og er vokset op i Kolding.
Hun har sunget og spillet skuespil, siden hun var helt lille.
Som barn har hun blandt andet medvirket i musicalen 'Annie' på Fredericia Teater, ligesom hun i 2009 spillede rollen som lillesøsteren Karla i DR's julekalender 'Pagten'.
Tidligere i år var hun med til at sikre Danmark en 12.
plads ved årets Eurovision Song Contest, hvor hun sang kor på det danske bidrag 'Love Is Forever'.
Lige nu er hun aktuel i musicalen 'Sanne' og den anmelderroste spillefilm 'Ser du månen, Daniel'.
- Jeg faldt jo totalt på halen og var slet ikke cool.
Jeg gik bare hen til hende og plaprede: 'Åh hej, jeg er bare en kæmpe fan, jeg hedder Andrea, åh', fortæller Andrea Heick Gadeberg, mens hun med bævrende stemme imiterer sit første, nervepirrende møde med Sanne Salomonsen.
- Jeg tror aldrig nogensinde, jeg har været så nervøs, siger den unge skuespillerinde, der efter den akavede entré skal synge foran Sanne Salomonsen og de andre i auditionlokalet.
Heldigvis går det godt.
Rigtig godt, faktisk.
Hun får én af stykkets tre hovedroller, og her seks måneder senere står Andrea Heick Gadeberg på scenen i rollen som en ung Sanne Salomonsen i musicalen 'Sanne', der i denne uge har haft verdenspremiere i Koncertsalen i Tivoli i København.
'Vanvittigt' at spille Sanne SalomonsenMusicalens omdrejningspunkt er Sanne Salomonsens livshistorie og vej ind i musikbranchen, ligesom hendes perlerække af hits naturligvis også har fundet vej til scenen.
Forud for premieren har 20-årige Andrea Heick Gadeberg og resten af holdet bag forestillingen arbejdet hårdt i månedsvis på at få det hele på plads.
Det er jo vanvittigt at spille en virkelig person.
Det er hårdt, for man tænker hele tiden over, at hun skal se det og være glad for ens præstation.
Andrea Heick GadebergSanne Salomonsen har selv været inde over store dele af processen, men selvom Andrea Heick Gadeberg har haft mulighed for at sparre med hovedpersonen, så har det været en stor udfordring for den unge skuespillerinde at skulle udfylde rollen som den danske rockmama.
- Det er jo vanvittigt at spille en virkelig person.
Det er hårdt, for man tænker hele tiden over, at hun skal se det og være glad for ens præstation.
Det her er jo hendes liv på godt og ondt, så det skal bare gøres rigtigt, og det kan være svært.
Derfor er det også rigtig fedt, at Sanne er så meget inde over processen, fortæller Andrea Heick Gadeberg og fortsætter:- Jeg er kæmpe fan af Sanne og har lyttet til hendes musik, siden jeg var lille, så det har også været vildt grænseoverskride at skulle stå og synge hendes sange foran hende og skulle lyde som hende.
Det har virkeligt været nervepirrende.
Rollen som Sanne Salomonsen i musicalen 'Sanne' spilles af tre forskellige skuespillere, der hver især skal portrættere sangerinden i forskellige livsstadier.
Den 'ældste Sanne' spilles af Gry Trampedach (tv.
), den 'mellemste Sanne' spilles af Maria Schjødt Lybæk Hansen (anden fra højre), mens Andrea Heick Gadeberg (th.
) spiller den 'yngste Sanne'.
I midten til venstre ses hovedpersonen selv, Danmarks ukronede rockmama, Sanne Salomonsen.
Vil ikke være en Sanne-kopiUd over at tale med Salomonsen om rollen har Andrea Heick Gadeberg også brugt mange timer på at lytte til gamle optagelser af sangerinden, se dokumentarer og interviews med Sanne Salomonsen og talt med andre, der har kendt den populære sangerinde i mange år.
Men selvom hun bestræber sig på at indramme rollen som den 'unge Sanne' så godt som muligt, så er der ikke tale om en decideret én-til-én kopi eller parodi af Salomonsen.
Mor er også musicalstjerneAndrea Heick Gadeberg er datter af skuespiller og sangerinde Trine Gadeberg, der i mange år har gjort sig bemærket på den danske musical- og revyscene.
Til næste år er hun aktuel i musicalen 'Mamma Mia!
', der, ligesom 'Sanne', også spiller i Tivolis Koncertsal.
- På en eller anden måde bliver jeg jo altid sat i forbindelse med min mor.
Det har jeg tit synes var lidt irriterende, men jeg prøver at acceptere, at det er naturligt, nu hvor vi bevæger os i den samme branche.
Jeg er super stolt af min mor og alt det, hun har lavet, men jeg vil naturligvis gerne gå mine egne veje og lave mine egne ting, uden at vi nødvendigvis skal sammenlignes, siger Andrea Heick Gadeberg om sin mor.
Øverst ses hun som blot 11-årig sammen med sin mor til et pressemøde i forbindelse med hendes rolle i DR-julekalenderen 'Pagten' tilbage i 2009.
- Vi prøver naturligvis vores bedste for at genskabe hende, så godt vi kan, men vi har ikke tænkt os, at det skal være fuldstændig én-til-én.
Der er ikke så meget pis, man er bare nødt til at gøre sit allerbedste.
Andrea Heick Gadeberg- Vi skal tænke hende ind i alt, vi gør, men vi skal også være os selv.
Vi er jo tre forskellige skuespillerinder med hver vores personlighed, siger Andrea Heick Gadeberg, der deler titlen som hovedrolle med skuespillerne Nina Maria Schjødt Lybæk Hansen og Gry Trampedach, der spiller henholdsvis 'den mellemste' og 'den ældste' Sanne i stykket.
For den 20-årige skuespiller har det været en spændende - og til tider lidt hård - udfordring at skulle udfylde en af stykkets hovedroller.
En rolle, som indtil videre er hendes livs største.
- Det er fedt og lærerigt, men man er ligesom nødt til at løfte hagen og tage opgaven alvorligt.
Der er ikke så meget pis, man er bare nødt til at gøre sit allerbedste.
Man kan ikke sige: 'Okay, i dag har jeg lidt en dårlig dag', for der hviler et stort ansvar på ens skuldre, siger hun.
Spiller med i anmelderrost hitfilmDe næste mange måneder kan Andrea Heick Gadeberg opleves på scenen i Koncertsalen i Tivoli og senere rundt omkring i landet, når 'Sanne'-musicalen skal på turné til byer som Odense, Aalborg og Vejle.
Men det unge stortalent slår ikke kun sine folder på de skrå brædder.
Næ, tidligere i år optrådte hun foran hele Europa, da hun sang kor på det danske bidrag i Eurovision, 'Love Is Forever', ligesom hun også gør sig på det store lærred, hvor hun lige nu medvirker i den anmelderroste spillefilm 'Ser du månen, Daniel'.
Filmen, hvor hun spiller hovedpersonen, fotografen Daniel Ryes, lillesøster Christina, er hendes første rolle i en biograffilm, og Andrea Heick Gadeberg beskriver det som 'noget af det bedste, jeg nogensinde har været med i'.
Derfor er hun naturligvis også glad for den overvældende positive modtagelse, filmen har fået af både publikum og anmeldere.
- Det er min første film, så jeg har jo bare gået og håbet på, at folk kunne lide den.
Det har været nogle lange måneder, her inden den kom i biografen, så det er fantastisk, at folk har taget så godt imod den.
Andrea Heick Gadeberg troede længe, at hun skulle leve af at synge, men de sidste par år har hun for alvor fået øjnene op for skuespillet.
Gennem hele sin opvækst har musikken fyldt meget i den unge jydes liv, og trods småroller her og der, regnede hun i flere år ikke med, at skuespillet kunne blive en mulig levevej.
- Jeg har altid troet, jeg skulle være sanger.
Altid.
Det var min mor, så den vej skulle jeg da også følge.
Men da jeg så fik rollen i 'Ser du månen, Daniel', kunne jeg mærke helt nede i maven, hvor rigtigt det føltes.
Det var så spændende, og jeg fik en helt ny gejst omkring skuespillet, siger hun og fortsætter:Det er jo også fjollet, at man overhovedet skal vælge mellem at være skuespiller eller sanger.
Andrea Heick Gadeberg- Det er jo også fjollet, at man overhovedet skal vælge mellem at være skuespiller eller sanger.
Før så jeg det meget sort og hvidt, men nu er jeg kommet frem til, at jeg bare gerne vil begge dele.
Jeg vil naturligvis gerne kombinere det i musicals, men jeg vil også gerne gøre det hver for sig; tage ud og synge nogle koncerter og spille med i nogle film, for det er to meget forskellige discipliner.
De næste mange måneder får hun lov til at blande sine to passioner i 'Sanne', men selvom hun er glad for musicalgenren, har rollen i 'Ser du månen, Daniel' i den grad givet hende blod på tanden.
- Jeg vil vildt gerne lave flere film.
Det er dét, jeg brænder rigtig meget for lige nu, siger Andrea Heick Gadeberg, der dog ikke kan pege på én bestemt filmgenre, hun drømmer om at prøve kræfter med:- Hm.
.
.
Jeg er nok lidt til det hele.
Pornofilm bliver det sgu nok ikke lige til, men ellers er jeg klar på det meste, ha ha.
'Sanne' spiller i Koncertsalen i Tivoli i København frem til den 13.
oktober.
Senere på efteråret tager stykket på turné til flere store danske byer.
Andrea Heick Gadeberg drømmer om at lave flere spillefilm.
FacebookTwitterKopier linkEmner:Tivoli|Teater|Tivolis Koncertsal|Sanne Salomonsen (musiker)|Aalborg




https://www.dr.dk/nyheder/politik/jakob-ellemann-jensen-kraever-fuld-loyalitet-jeg-er-doedtraet-af-floejkrig

PolitikJakob Ellemann-Jensen kræver fuld loyalitet: 'Jeg er dødtræt af fløjkrig'Sagt er sagt, gjort er gjort, og sket er sket, men nu vil Venstres nye formand se fremad.
Jakob Ellemann-Jensen er blevet valgt som Venstres nye formand på partiets ekstraordinære landsmøde i Herning.
Af Rikke Gjøl Mansø, Anders Byskov Svendsen og Kasper Duncan Gram (video)21.
sep.
2019 kl.
11.
08 | opdateret 21.
sep.
2019 kl.
12.
07Bemærk: artiklen er mere end 30 dage gammelLæs opHan fik stående klapsalver, da han gik på talerstolen, og han blev båret ned derfra igen med stående klapsalver.
Og da det derefter blev konstateret, at der ikke var andre kandidater til formandsposten i Venstre, fik han på ny stående klapsalver.
- Tusind tak for valget, og tusind tak for den tillid, som I viser mig, sagde Jakob Ellemann-Jensen på scenen ved Venstres ekstraordinære landsmøde i Herning Kongrescenter.
- Jeg vil gøre alt, hvad jeg kan, for at leve op til det.
Jeg vil bare bede jer om en ting, kære venner: Husk, hvad vi lige har været igennem.
Så vi kan minde hinanden om det - og minde hinanden om, at vi skal undgå det.
Den nye partiformand konstaterer, at "sagt er sagt, gjort er gjort, og sket er sket", og at tiden nu er til en ny begyndelse, hvor man ikke ser tilbage på fløjkrigene mellem nu tidligere formand Lars Løkke Rasmussen og tidligere næstformand Kristian Jensen.
- For at sige det helt uden omsvøb: Jeg er dødtræt af fløjkrig og fløjkrigere og den kultur, der følger med.
Både i folketingsgruppen, men også lokalt, hvor der har været foreninger på den ene side og på den anden side.
Det er slut med tvivl om, hvem der bestemmer hvad, og hvordan magten er fordelt.
Formandskabets tid i Venstre er forbi.
For fremtiden har Venstre én formand.
Jakob Ellemann-Jensen, nyvalgt formand for Venstre- Hvis det får lov at fortsætte, så er det et spørgsmål om tid, før Venstre ikke længere er det store statsministerparti i blå blok.
Og det vil ikke være det værste.
Det værste vil være, at vi har fortjent det.
- Venstre er et parti med en stolt fortid og en strålende fremtid.
Hvis vi altså selv vælger det.
Det kommer ikke af sig selv.
Det kommer til at kræve noget af os alle sammen.
Det kræver først og fremmest, at vi er enige om, at fløjkrige er fortid, siger Jakob Ellemann-Jensen.
Han understreger i næste åndedrag, at han ikke vil "bebrejde nogen fortidens loyalitet":- Og jeg forventer også entydigt, at det gælder alle andre, så længe der ikke er tvivl om fremtidens loyalitet.
Loyaliteten over for vores parti, vores landsmøde og vores formand.
- Det er slut med tvivl om, hvem der bestemmer hvad, og hvordan magten er fordelt.
Formandskabets tid i Venstre er forbi.
For fremtiden har Venstre én formand.
'Alle endte med at tabe'© ScanpixBLÅ BOG Jakob Ellemann-JensenJakob Ellemann-Jensen er født i Hørsholm 25.
september 1973 (45 år).
Han er søn af forhenværende udenrigsminister Uffe Ellemann-Jensen og forhenværende chefredaktør Alice Vestergaard.
Han er bror til Karen Ellemann, der også sidder i Folketinget for Venstre.
Han er far til tre børn.
De to første fik han med sin tidligere hustru, Rikke Ellemann-Jensen.
Han har også et barn med sin nuværende hustru, Anne Marie Preisler.
Uddannet cand.
merc.
jur.
fra Copenhagen Business School i 2002.
Fra 2015 til 2018 og igen fra 2019 har han været Venstres politiske ordfører, og han var miljø- og fødevareminister fra 2018 til 2019.
Valgt som Venstres formand den 21.
september 2019.
Jakob Ellemann-Jensen har været medlem af Folketinget siden 15.
september 2011, hvor han stillede op i Fyns Storkreds, mens han ved de to forrige valg i 2015 og 2019 var opstillet i Østjyllands Storkreds.
Kilder: Ritzau, Folketinget.
De knap 900 delegerede på det ekstraordinære landsmøde valgte Jakob Ellemann-Jensen som partiformand uden modkandidat.
Det udløste ligefrem latter i salen, da der fra scenen blev spurgt, om der mon var andre kandidater, der ville melde sig.
Det var der ikke.
Og dermed fik Jakob Ellemann-Jensen den fulde taletid.
En stor del af sin 30 minutter lange tale brugte han til at sætte ord på de seneste måneders store drama i partiet.
- Venstre er blevet flået, hevet og rusket i de seneste måneder.
Der har været - og er stadig - stærke følelser på spil.
Det kan ikke undgås.
Man kan heller ikke bebrejde nogen, at de er mennesker.
Venstre er blevet flået, hevet og rusket i de seneste måneder.
Der har været - og er stadig - stærke følelser på spil.
Det kan ikke undgås.
Man kan heller ikke bebrejde nogen, at de er mennesker.
På vegne af hele Venstre sendte han en tak til nu tidligere formand Lars Løkke Rasmussen og nu tidligere næstformand Kristian Jensen.
- Jeg forstår godt dem, der mener, at det var en uværdig afsked med en formand for vores parti.
Jeg forstår godt Lars’ ærgrelse over, at han ikke kunne få sin linje og sit mandat prøvet på et landsmøde efter at have stået i spidsen for vores parti i 10 år.
- Jeg forstår også Kristians skuffelse.
Den dag i Brejning, som vi alle gerne vil glemme, der brast en livsdrøm om at stå i spidsen for det parti, som Kristian har arbejdet for dag og nat gennem hele sit voksne liv.
Og jeg forstår dem, der mener, at det var sådan, det måtte ende.
- Mange har givet deres version af hvem, der gjorde hvad hvornår og hvorfor.
Man siger, at det er sejrherren, der skriver historien.
Jeg ved ikke, hvordan man skriver historien i en krig, hvor alle endte med at tabe, sagde Jakob Ellemann-Jensen.
Ellemanns fem ting, han vil stå fast på:1.
Venstre skal være et økonomisk ansvarligt parti, der insisterer på, at pengene skal passe.
Og at pengene skal tjenes, før de kan bruges.
2.
Venstre skal være et parti, der fører en stram udlændingepolitik, der passer på Danmark.
3.
Venstre skal være et parti, der er bedre til at lytte.
Helst nedefra og op.
I partiet og i samfundet.
4.
Venstre skal være et grønt parti.
Det grønne er kommet for at blive.
Vi skal passe på klimaet, miljøet og gode danske arbejdspladser.
5.
Venstre skal altid være et optimistisk parti.
Vi skal have en bred og glad borgerlighed, der ikke bliver vrissen eller vrængende.
Kilde: Jakob Ellemann-Jensens tale ved Venstres ekstraordinære landsmøde.
Skyder SV-regering ned og inviterer på blå kaffeDen nyvalgte formand brugte også sin tale på at skyde sin forgængers idé om en SV-regering ned og "få udryddet tvivlen om, hvad Venstre er, og hvor vi står":- Man skal vide, hvor man har Venstre.
For jeg synes ikke, at der bør herske tvivl om, at Venstre er et borgerligt-liberalt parti.
Og Venstres formand bør være den naturlige statsministerkandidat i det borgerlige Danmark, sagde Jakob Ellemann-Jensen.
- Det betyder ikke, at vi ikke kan samarbejde bredt.
Overhovedet ikke.
Men samarbejde er én ting.
Regeringssamarbejde noget ganske andet, slog han fast.
Derimod vil den nyvalgte formand forsøge at samle blå blok efter valgnederlaget i juni.
- Jeg gør mig ingen illusioner, og jeg kommer ikke til at acceptere ultimative krav.
Stridighederne i den borgerlige familie er ikke glemt, fordi Venstre får en ny formand.
Der er - og vil altid være - forskelle.
Det er derfor, vi er forskellige partier.
- Jeg er ikke fredsmægler.
Jeg er ikke diplomat.
Og jeg er slet ikke parterapeut.
Men jeg ved, at det hele begynder med en kop kaffe.
Kære Søren Pape, Kristian Thulesen Dahl, Alex Vanopslagh og Pernille Vermund: Jeg håber, at I har tid i kalenderen, sagde Jakob Ellemann-Jensen direkte henvendt til de øvrige partiledere i blå blok.
Opdateret med video.
FacebookTwitterKopier linkEmner:Alex Vanopslagh (politiker)|Jakob Ellemann-Jensen (politiker)|Venstre|Brejning|Herning




https://www.dr.dk/sporten/haandbold/kvindeligaen/graviditet-sender-tophold-paa-akut-maalmandsjagt

KvindeligaenGraviditet sender tophold på akut målmandsjagtKøbenhavn Håndbold må undvære en gravid Johanna Bundsen i resten af sæsonen.
Klubben går på jagt efter vikar.
Johanna Bundsen er gravid og spiller ikke mere i denne sæson.
21.
sep.
2019 kl.
10.
13Bemærk: artiklen er mere end 30 dage gammelLæs opFem kampe inde i håndboldsæsonen skal København Håndbold på målmandsjagt.
Klubbens normale førstevalg i målet, svenskeren Johanna Bundsen, er blevet gravid og kommer ikke på banen mere i denne sæson.
Derfor skal der findes en vikar, som kan støtte teenageren Amalie Milling, der aktuelt er eneste kampklare målvogter.
Det skriver København Håndbold på sin hjemmeside.
- Vi er selvfølgelig glade på Johanna og Niklas' vegne, men jeg ville lyve, hvis jeg sagde, at det samtidig ikke er et stort minus for os at måtte undvære hende, siger klubbens administrerende direktør, Janni Møller Thomsen.
- Det er tydeligt for alle, at det er en rutineret og erfaren keeper, vi skal gennem resten af sæsonen uden, men samtidig så har Milling også vist, at hun er en dygtig keeper, og nu sætter vi alle sejl for at finde den rigtige vikar til at danne målvogterduo med hende.
Bekymret svenskerDen gravide svensker har termin til marts.
Hun var bekymret, da hun skulle fortælle klubben om de for hende lykkelige omstændigheder.
- Jeg ved, hvor det efterlader klubben og mine holdkammerater, for de står i en svær situation.
Jeg var ret nervøs ved at skulle fortælle det, men de har taget utroligt godt imod det, og jeg vil gøre alt, hvad jeg kan for at støtte fra sidelinjen, siger Johanna Bundsen.
København Håndbold har hentet fire sejre i sæsonens fem første ligakampe.
Derfor topper holdet HTH Ligaen, men kan blive overhalet af Team Esbjerg lørdag eftermiddag.
/ritzau/FacebookTwitterKopier linkEmner:København Håndbold|Graviditet og fødsel|Team Esbjerg|HTH Køkkener|Håndbold




https://www.dr.dk/nyheder/regionale/fyn/82-aarige-jens-ove-driver-egen-virksomhed-med-kuglepen-og-regnemaskine-jeg

Fyn82-årige Jens Ove driver egen virksomhed med kuglepen og regnemaskine: ' Jeg fortsætter, til hjernen ikke fungerer mere'Flere ældre over 75 år er selvstændigt erhvervsdrivende.
Jens Ove Mortensen arbejder to timer om dagen i sin virksomhed Kent Ejendomme i Nyborg.
Af Sofie Lodahl Ørts og Henrik Mikaelsen21.
sep.
2019 kl.
08.
30Bemærk: artiklen er mere end 30 dage gammelLæs opPå hovedgaden i Nyborg danner en lille forretning rammen om udlejningsselskabet Kent Ejendomme.
Bag skrivebordet sidder indehaver 82-årige Jens Ove Mortensen, der arbejder på kontoret to timer hver dag, til trods for at han længe har haft mulighed for at gå på pension.
- Det er mit lille liv her, og sådan har det altid været.
Fra 1951 har jeg arbejdet hver eneste dag.
Jeg kunne slet ikke forestille mig ikke at arbejde, fortæller han.
Her i firmaet bliver regnskabet lavet med regnemaskine og et kladdehæfte, der er inddelt i et nøjagtigt skema med kuglepensstreger.
I et hjørne af kontoret står et stort, grønt pengeskab, der kunne være taget ud af en Olsen Banden-film.
Overtal af selvstændige i generationenJens Ove Mortensen driver Kent Ejendomme med sin søn.
Og han er langt fra den eneste, der sent i livet møder ind til egen virksomhed hver dag.
Til trods for mange fødselsdagslys i lagkagen er der på ti år sket en stigning svarende til en tredjedel i andelen af selvstændigt erhvervsdrivende blandt ældre i alderen 75 til 84 år.
Antallet er steget fra 5.
941 i 2008 til 9.
691 i 2017.
Det viser de nyeste tal fra Danmarks Statistik.
Ifølge VIVE, det Nationale Forsknings- og Analysecenter for Velfærd, er andelen af selvstændigt erhvervsdrivende mærkbart blandt netop de ældre.
- Vi kan se, det bliver mere og mere almindeligt at være selvstændig, når folk kommer op i årene.
Midt i halvfjerdserne ser det ud til, at de selvstændige er i overtal blandt de beskæftigede.
Og det er ikke noget, der gælder, når vi kigger på folk under pensionsalderen, fortæller Mona Larsen, seniorforsker i VIVE.
Arbejdet er en del af identitetenDet har længe været en kendsgerning, at vi bliver ældre i Danmark.
Det særlige ved den nuværende generation af personer i alderen 75-85 er dog, at de har en særlig tilknytning til arbejdsmarkedet, fortæller Anna Debel, konsulent i Ældre Sagen.
- Vi står med en generation af ældre, for hvem arbejdet er en vigtig del af deres identitet, så en del af dem vil gerne arbejde længere.
Det bekræfter Jens Ove Mortensen, der ikke mener, han kan undvære sit job.
- Der er ikke noget dejligere end at have små opgaver.
Det er pragtfuldt, så længe jeg kan, har lyst og har energi.
Så det ville være helt urealistisk ikke at have et lille job, siger han.
Jens Ove Mortensen holder overblik over virksomhedens 100 lejligheder i sin kolonnebog.
 Når Jens Ove arbejder, foregår det oftest med regnemaskine, blok og kuglepen.
 Virksomheden har et stort pengeskab i bedste Olsen Banden-stil.
1 / 3Jens Ove Mortensen holder overblik over virksomhedens 100 lejligheder i sin kolonnebog.
1 / 3Når Jens Ove arbejder, foregår det oftest med regnemaskine, blok og kuglepen.
2 / 3Virksomheden har et stort pengeskab i bedste Olsen Banden-stil.
3 / 3Endnu flere selvstændige ældre i fremtidenKigger man fremad, tyder meget på, at det ikke er slut med hverken regnemaskiner eller kundekartoteker for den ældste del af befolkningen.
- Jeg tænker, at udviklingen vil smitte af på de yngre generationer.
De udviklingstendenser, vi ser, tyder på, at vi også har endnu flere selvstændige, når vi kigger ti år frem, fortæller Mona Larsen.
For Jens Ove Mortensens vedkommende er det sidste regneark heller ikke udfyldt endnu.
- Jeg fortsætter, til hjernen ikke fungerer mere.
Det er jo store tal, jeg arbejder med, så der er meget at holde styr på.
Men så længe jeg fungerer, kører det på denne måde, afslutter han.
FacebookTwitterKopier linkEmner:Erhverv|Ældre Sagen|Danmarks Statistik|Nyborg




https://www.dr.dk/nyheder/regionale/oestjylland/medvind-paa-cykelstierne-og-stoerre-julegaver-til-alle-i-dag-er-det-25

Østjylland Medvind på cykelstierne og større julegaver til alle: I dag er det 25 år siden, Jacob Haugaard kom i Folketinget'Jeg beviste allerede dengang, at det er indpakningen og ikke indholdet, der tæller.
' Jacob Haugaard sammenligner sin tid i politik med Donald Trumps og Boris Johnsons.
(© dr)Af Flemming Nielsen og Emma Lichscheidt21.
sep.
2019 kl.
11.
48Bemærk: artiklen er mere end 30 dage gammelLæs op- Vi har et meget spændende resultat.
Alt tyder på i dette øjeblik, at Jacob Haugaard er blevet valgt.
Sådan lød det fra DRs vært Hans Bischoff på valgaftenen den 21.
september 1994.
Hovedpersonen havde faktisk glemt, at det var valgaften, men tændte alligevel for sit TV hjemme i Malling- Fra da af var mit liv ændret.
Det forstod jeg ikke en skid af, fortæller Jacob Haugaard.
Her kan du se, hvordan det så ud, da resultatet tikkede ind om, at Jacob Haugaard var blevet valgt til Folketinget.
Inden da havde han ellers ført valgkamp for Sammenslutningen af Bevidst Arbejdssky Elementer, som blev stiftet i 1979 og havde sin base i Aarhus.
Jacob Haugaard var formand for sammenslutningen og lovede blandt andet medvind på cykelstierne og større julegaver til alle.
Alt sammen som en practical joke.
- For mig handlede det om at bevise, at man kunne blive valgt på ingenting, fortæller han.
Mød Jacob Haugaard, dagen efter at han var blevet valgt til Folketinget.
Som en skuespiller, der spillede en rolleMen valgløfterne skaffede ham 23.
253 stemmer i det daværende Århus Amt, og det var nok til at komme i Folketinget og til, at hans stemme pludselig blev tungen på vægtskålen blandt de 179 folketingsmedlemmer.
- Jeg var jo nummer 90, så det var ikke kun en gang imellem; det var hele tiden, jeg var afgørende.
Så jeg tænkte: 'Hvad fanden?
' Jeg er vokset op med, at har man først sagt a, må man også sige b, så jeg kastede mig bare ud i det og gjorde det så godt, jeg kunne, fortæller han.
Mest af alt følte han sig som en skuespiller, der havde fået til opgave at imitere en politiker.
- Det var jo hele ideen i min valgkamp; at jeg lod, som om jeg var politiker, og pludselig så var jeg det, siger han.
Her indtager Jacob Haugaard for første gang talerstolen i Folketinget, efter at han blev valgt ind som løsgænger.
Sammenligner sig med Donald Trump og Boris JohnsonHan ser den rolle, han selv føler, han spillede, gentaget af andre i dag.
Derfor mener han også, at han sagtens kunne blive valgt igen i dag, hvis han stillede op.
- Ja da.
Det gik da meget godt for Donald Trump, det går meget godt for Boris Johnson og for Femstjernebevægelsen i Italien.
Det var det, jeg beviste for 25 år siden: at i dag er det mere indpakningen end indholdet, der tæller, siger han.
Men Jacob Haugaard fortryder ikke, at han selv blev en del af den udvikling.
- Nej, jeg satte jo ikke noget i gang, jeg beviste bare noget, enhver idiot kunne se komme.
At alt er en joke i dag, siger han.
Jacob Haugaard var medlem af Folketinget indtil 1998, hvor han ikke ønskede at genopstille.
FacebookTwitterKopier linkEmner:Boris Johnson (politiker)|Donald Trump (politiker)|Folketinget|Valg og folkeafstemninger|Storbritannien




https://www.dr.dk/nyheder/politik/live-tv-venstre-vaelger-nye-formaend-paa-ekstraordinaert-landsmoede






https://www.dr.dk/nyheder/penge/3fer-bag-trusler-og-boellemetoder-i-lufthavn-staar-frem-jeg-tabte-baade-sut-og-kasket

Penge3F'er bag trusler og bøllemetoder i lufthavn står frem: 'Jeg tabte både sut og kasket''Jeg er fra Amager, ikke fra Holte,' siger udskældt SAS-medarbejder efter ballade i lufthavn.
Københavns Lufthavn har i den seneste tid været ramt af strejke tre gange som følge af en fagforeningsstrid.
Nu står hovedpersonen frem og erkender sine fejl i sagen.
Af Theis Lange Olsen21.
sep.
2019 kl.
08.
57Bemærk: artiklen er mere end 30 dage gammelLæs opEfter flere ugers fagforeningsstrid i Københavns Lufthavn står en udskældt og nu tidligere tillidsmand frem og erkender sine fejl.
Michael Marstrand var en af de SAS-bagagemedarbejdere, der truede en sæsonansat ingeniør, fordi vedkommende nægtede at bøje sig for et krav om at melde sig ind i 3F Kastrup.
En lydfil har afsløret, at Michael Marstrand blandt andet siger til den sæsonansatte, at "jungleloven lever herude", og at "der kun er ét sted at være organiseret herude".
Læs også:SAS-ansat sygemelder sig efter strejker og strid om foreningsfrihedMen ifølge dansk lov kan det ikke kræves, at en medarbejder er medlem af en bestemt fagforening for at have et bestemt job.
Sagen kortBagagemedarbejdere i SAS Ground Handling (SGH) nedlagde arbejdet første gang den 5.
september.
Forklaringen var her, at det var for at gå til fagligt møde, men dagen efter, hvor medarbejderne igen strejkede, kom det frem, at der var tale om en faglig konflikt.
Fra SAS lød det, at de ansatte ønskede en kollega fjernet, fordi han ikke var medlem af samme fagforbund som de resterende medarbejdere i afdelingen, men fra formand for 3F i Kastrup var meldingen, at en sæsonansat med medlemskab i ingeniørforeningen IDA havde udvist grænseoverskridende adfærd over for sine kollegaer.
Siden er en lydoptagelse blevet offentliggjort, hvor ansatte 3F-medlemmer truer den sæsonansatte.
I alt har ansatte i SAS Ground Handling strejket tre gange i begyndelsen af september.
IDA-medlemmet er nu sygemeldt.
Og nu lægger Michael Marstrand sig altså fladt ned, blandt andet i kølvandet på at den sæsonansatte ingeniør har sygemeldt sig.
- Jeg tabte både sutten og kasketten og håndterede sagen meget uprofessionelt.
Jeg reagerede ud fra en følelse og tænker ikke så meget over det i situationen.
Det var langt over stregen, det er der ingen tvivl om, siger Michael Marstrand til Fagbladet 3F.
DR Nyheder har forsøgt at få et interview med Michael Marstrand, men han er ikke vendt tilbage på vores henvendelser.
Til Fagbladet afviser han, at episoden er et udtryk for, at 3F bruger bøllemetoder og grundlæggende har en rådden kultur, som flere kritikere har fremført.
- Det har intet med bøllemetoder at gøre.
Det var et udbrud, en frustration.
Og der hvor jeg kommer fra, er det sprog altså meget normalt.
Jeg er fra Amager, ikke fra Holte, siger Michael Marstrand.
Alvorlig påtalePå den meget omtalte lydoptagelse, som Berlingske er i besiddelse af, kan man høre, at den sæsonansatte bliver konfronteret af to kollegaer, der beder ham rette ind og melde sig ind i 3F.
- Jeg vil skide loven et stykke.
Jeg er pisseligeglad.
Der er kun én forening, du er medlem af herude, siger Michael Marstrand, efter at den sæsonansatte medarbejder har gjort opmærksom på, at loven tillader ham at være medlem af en anden fagforening end 3F.
Om sit grimme sprog siger Michael Strand til Fagbladet 3F:- Jeg blev provokeret, da han holdt sin telefon helt op i hovedet på mig og hev fat i mit havnekort (id-kort, red.
), som jeg havde i en snor om halsen og holdt det op 10 centimeter foran mit hoved.
Men det skal jeg ikke gøre.
Jeg skal ikke lade mig intimidere, siger han.
Efter episoden i lufthavnen gik Michael Marstrand til sin chef og fortalte om det.
SAS indledte efterfølgende en personalesag og forsøgte at fyre ham, men det er endt med, at han har fået en alvorlig påtale og er fratrådt sin post som næstformand i Ekspeditionsarbejdernes Klub, der er en faglig klub.
3F: En skidt sagDen sæsonansatte medarbejders fagforening, Ingeniørforeningen i Danmark (IDA), meddelte for få dage siden, at han som følge af sagen var sygemeldt.
- De personlige omkostninger i den her sag har overskredet niveauet for, hvad der er acceptabelt, udtalte IDA-formand Thomas Damkjær Petersen.
Sagen har også skabt politisk røre, og beskæftigelsesminister Peter Hummelgaard (S) er nu kaldt i samråd i Folketinget.
Hør hvad han mener om sagen herunder:Mens sagen verserede strejkede SAS' bagagemedarbejdere tre gange, hvilket medførte forsinkelser og flere aflysninger af flyafgange i Københavns Lufthavn.
Ifølge SAS har strejkerne været relateret til, at IDA-medlemmet ikke ønskede at være del af samme fagforbund som andre ansatte bagageportører.
Formanden for 3F i Kastrup, Henrik Bay-Clausen, har forklaret, at det snarere handler om "grænseoverskridende adfærd" fra den sæsonansatte medarbejder, der ifølge mandens kollegaer i SAS Ground Handling har optaget videoer af dem uden deres samtykke.
Henrik Bay-Clausen tog i sidste weekend afstand fra de trusler, IDA-medlemmet er blevet udsat for.
Han kalder hele forløbet "en skidt sag".
3F holder lørdag kongres i Aalborg.
FacebookTwitterKopier linkEmner:3F|SAS Group|Fagforeninger|Lufthavne|Amager




https://www.dr.dk/musik/ni-medier-boykottede-volbeat-det-kan-vaere-ulovligt

MusikNi medier boykottede Volbeat: Det kan være ulovligtMedierne er mistænkt for at forbryde sig mod konkurrenceloven efter fælles boykot af Volbeat-koncert i 2017.
Volbeat nægtede i 2017 Ekstra Bladet og musikmediet Devilution akkreditering til bandets koncert i Telia Parken i København (Arkivfoto).
21.
sep.
2019 kl.
09.
59Bemærk: artiklen er mere end 30 dage gammelLæs opDet kan være strafbart, at ni medier i fællesskab boykottede en Volbeat-koncert i Telia Parken i København i 2017.
Det fremgår af et brev fra Konkurrence- og Forbrugerstyrelsen, som er blevet sendt til de respektive medier.
Det skriver Politiken, som er et af de ni medier.
Medierne er ifølge Politiken under konkret mistanke for at have begået et strafbart forhold ved at forbryde sig mod konkurrenceloven.
Årsagen til boykotten var, at Volbeat havde nægtet at give akkreditering til Ekstra Bladet og musikmediet Devilution.
Når journalister akkrediteres, får de formel tilladelse til at deltage i arrangementet og adgang til eventuelle pressefaciliteter.
Efter de to mediers opfattelse skete det som følge af kritiske omtaler.
I alt ni medier, herunder Politiken, Information og Ekstra Bladet, besluttede derfor at afstå fra at anmelde gruppens koncert.
Chefredaktør er 'stærkt forundret'Det har nu fået Konkurrencestyrelsens opmærksomhed, og den skriver blandt andet i brevet til medierne, at det er ulovligt at indgå aftaler, der begrænser konkurrencen.
Ifølge Politiken har styrelsen bekræftet, at der er rejst sag.
- Vi har taget den op, fordi vi undrede os over, at konkurrerende medier har indgået en aftale om at boykotte, siger kontorchef Søren Bo Rasmussen fra Konkurrencestyrelsen til Politiken.
Hos Politiken er chefredaktør Christian Jensen 'stærkt forundret' over styrelsens beslutning.
- Volbeat har villet ekskludere to medier fra at blive akkrediteret til en koncert.
Det er en helt upassende måde at censurere medier på, siger han til avisen.
Boykotten af Volbeat gentog sig i 2019, da Volbeat spillede en stor stadionkoncert i Ceres Park i Aarhus.
Volbeats seneste udgivelse "Rewind, Replay, Rebound" fra august blev heller ikke anmeldt, fordi Volbeat havde nægtet at udlevere et eksemplar af udgivelsen til Ekstra Bladet og Devilution.
/ritzau/FacebookTwitterKopier linkEmner:Christian Jensen (journalist)|Ekstra Bladet|Konkurrence- og Forbrugerstyrelsen|Kriminalitet|Aarhus




https://www.dr.dk/nyheder/penge/oekonomer-om-bankers-minusrenter-undervisningsboegerne-skal-efterhaanden-have

PengeØkonomer om bankers minusrenter: 'Undervisningsbøgerne skal efterhånden have tilføjet et nyt kapitel'Det er usædvanligt, at renterne har været negative så lang tid, lyder det fra professor i finansiering.
Professor i finansiering ved CBS, Jesper Rangvid, vurderer, at flere banker vil indføre minusrenter for indlån.
Af Signe Mai Vilsbøll20.
sep.
2019 kl.
22.
07Bemærk: artiklen er mere end 30 dage gammelLæs opNegative renter er de senere år blevet 'business as usual' i Danmark, men det er først nu, bankkunder bliver bedt om at betale regningen.
Siden august har to danske pengeinstitutter indført minusrenter for en række af de kunder, der har store beløb stående på bankbogen, og økonomer mener, vi kun har set starten på en tid, hvor samtlige banker vil tage sig betalt for at opbevare formuer.
- Jeg kan ikke forestille mig andet, end at det vil sprede sig, siger professor i finansiering ved CBS, Jesper Rangvid, der bakkes op af seniorrådgiver ved Institut for Økonomi og Ledelse ved Aalborg Universitet Lars Krull.
- Jeg er overbevist om, at andre banker vil følge efter.
Rigtig mange andre banker.
Ifølge økonomerne er det en helt naturlig konsekvens af det helt usædvanlige rentemiljø.
I flere år har renterne været negative og uden udsigt til, at det ophører, sættes bankernes indtjening under pres.
Minusrente hos Jyske presser andreSom følge af, at Nationalbanken gik i Den Europæiske Centralbanks fodspor og satte den ledende rente ned fra -0,65 til -0,75 procent, kunne Jyske Bank i dag meddele, at kunder med mere end 750.
000 kroner stående i indlån fra december skal betale en tilsvarende minus-rente for at have penge i banken.
For bankerne er det dyrt, når de har flere penge i indlån end i udlån, fordi den overskydende likviditet skal placeres hos for eksempel Nationalbanken, der er bankernes bank, hvilket koster dem 0,75 procent i rente.
Skifter Jyske Banks velhavende kunder bank som følge af minusrenter, vil det presse andre banker til at sætte renten ned, påpeger Jesper Rangvid:- Hvis Jyske Bank tager penge for indlån, mens en anden bank ikke gør det, vil mange gå til de banker, der ikke gør.
Det betyder, at de så ender op med større indlån, de skal betale for, og den eneste måde, de kan gøre noget ved det som bank er at sætte renten ned som Jyske.
En decideret mærkelig situationJesper Rangvid er ikke overrasket over, at bankerne reagerer, som Jyske Bank har gjort, men han havde for ti år tilbage ikke forestillet sig, at det ville gå så vidt, som til at boligejere ligefrem kan få penge for at låne penge, mens det koster at have indlån.
- Det er jo decideret mærkeligt, at hvis man gerne vil låne flere penge til at købe en bil, at man så får penge for at låne pengene.
Det er kontraintuitivt, underligt og et eller andet sted også lidt sygt.
Men det er jo sådan, det er i dag, siger professoren.
At det er blevet en realitet, og at renterne kan fortsætte med at være negative, er han sikker på, de fleste økonomer er blevet overraskede over.
- Undervisningsbøgerne på CBS skal efterhånden have tilføjet et nyt kapitel, lyder det fra Jesper Rangvid, og Lars Krull bekræfter, at det mærkværdigt.
Frygter lavere grænse for negative renterIngen ved, hvad der præcis kommer til at ske den næste tid, og det er heller ikke til at spå om, hvorvidt bankerne beslutter at sænke grænsen for, hvornår privatkunders bankbog rammes af negative renter.
Ordførende direktør i Jyske Bank, Anders Dam, ville i dag ikke garantere det.
Lars Krull og Jesper Rangvid håber, at bankerne holder sig fra de mindre formuende kunder, som ikke har store beløb stående på deres indlånskonti:- Jeg frygter, det bliver mere generelt, og jeg er ikke meget for, at bankerne overhovedet er begyndt på det her.
Det kan ramme ældre mennesker, som ikke investerer, men som faktisk har haft almindelig fornuftig adfærd, og det er skævt.
Folk spekulerer jo ikke nødvendigvis i at udnytte bankerne, når obligationer har negativt afkast, som de har nu, siger Lars Krull.
- Det skal nødig ende med, at vi skal betale for at have et par hundrede kroner stående, så folk begynder at hæve pengene og putte dem i madrassen derhjemme, tilføjer han.
FacebookTwitterKopier linkEmner:Jesper Rangvid (professor)|Jyske Bank|Lars Krull (forsker)|Økonomi|Pengeinstitutter




https://www.dr.dk/nyheder/politik/quiz-hvor-godt-kender-du-venstres-hoevdinge

Krise i VenstreSe temaPolitikQUIZ: Hvor godt kender du Venstres høvdinge?
Hvem har for eksempel truet aktivister med tæsk, hvis de ødelagde hans pibe?
Jakob Ellemann-Jensen er eneste kandidat til posten som formand for Venstre.
Af Thomas Klose Jensen21.
sep.
2019 kl.
06.
00 | opdateret 21.
sep.
2019 kl.
08.
40Bemærk: artiklen er mere end 30 dage gammelLæs opMeget skal gå galt, hvis ikke Jakob Ellemann-Jensen senere i dag kan kalde sig formand for Venstre.
Dermed bliver Jakob Ellemann-Jensen den 10.
formand for Venstre, siden partiets egentlige landsorganisation blev dannet i 1929.
Omkring klokken 10.
45 ventes Venstres ekstraordinære landsmøde at have fundet partiets nye formand, men indtil da kan du fordrive ventetiden med DR Nyheders store Venstre-formandsquiz.
Du kan følge Venstres ekstraordinære landsmøde her på dr.
dk og DR2 fra klokken 9.
30 til 13.
30.
Opdateret: Spørgsmål 2 er rettet.
FacebookTwitterKopier linkEmner:Jakob Ellemann-Jensen (politiker)|Venstre|DR2




https://www.dr.dk/nyheder/indland/optrappet-bandekonflikt-politiet-siger-nu-er-det-nok-efter-skud-og-eksplosioner

IndlandOptrappet bandekonflikt: Politiet siger 'nu er det nok' efter skud og eksplosionerHer er et overblik over volden, der ligger til grund for de sjællandske visitationszoner.
Den verserende bandekonflikt kostede i mandags sit første dødsoffer, da en 22-årig døde, efter der blev skudt mod den bil, han og to andre befandt sig i i Ishøj.
(Foto: Presse-fotos.
dk © Scanpix)Af Oliver Batchelor og Louise Dalsgaard20.
sep.
2019 kl.
21.
30Bemærk: artiklen er mere end 30 dage gammelLæs opDet er en optrappet konflikt mellem to rivaliserende bandegrupperinger, der har ført til, at tre sjællandske politikredse har oprettet visitationszoner for at skabe tryghed for borgerne.
Det bekræfter vicepolitiinspektør ved Rigspolitiets Nationale Efterforskningscenter Søren Have Enevoldsen over for DR Nyheder.
- Der er tale om de grupperinger, der befinder sig i Storkøbenhavn, som hedder Brothas og NNV, som står for Nord-Nordvest, fortæller han.
- Vi holder øje med, hvad der sker, og når vi vurderer, at nu er det nok, så går vi ind og erklærer den her konflikt, som vi så arbejder videre med.
Konflikten har i løbet af det seneste halve år medført en række voldelige sammenstød - blandt andet skudepisoder i Ishøj, Hundige og Greve nær København.
De er disse sammenstød, som Københavns Politi, Københavns Vestegns Politi og Midt- og Vestsjællands Politi angiver som årsagerne til, at politiet frem til 30.
september kan visitere alle personer i de pågældende zoner uden at have sigtet dem først.
Læs også:Politiet opretter visitationszoner efter skyderierDR Nyheder har søgt aktindsigt i, hvilke episoder der har fået politiet til at indføre visitationszoner.
Indtil videre har vi fået svar fra de to sidstnævnte politikredse.
Drab og trusler i IshøjKøbenhavns Vestegns Politi henviser først og fremmest til skuddrabet i søndags ved et beboelsesområde på Gildbrovej i Ishøj.
Her affyrede to mænd mellem 20 og 30 skud mod en sort Audi, hvor en 22-årig mistede livet og en jævnaldrende blev ramt i ballen.
En tredje mand skar sig på glas fra bilen.
Politiet nævnte i den forbindelse, at gerningsmændene kan have kørt i en lys Volkswagen Golf.
Episoden er indtil videre den eneste med relation til bandekonflikten, der er endt med dødelig udgang.
Politikredsen nævner derudover en anden episode, der fandt sted tre dage forinden, 12.
september.
Her blev to personer på en parkeringsplads ud for Ågården truet med pistol og gevær til at forlade den bil, de sad i, og som gerningsmændene efterfølgende kørte væk i.
Herunder kan du se visitationszonen i Københavns Vestegns Politikreds.
Visitationszonen i Ishøj, hvor Københavns Vestegns Politi vurderer, at der er et forhøjet trusselsniveau omkring en kriminel gruppering.
(© (C) DR Nyheder)Visitationszonen i Ishøj, hvor Københavns Vestegns Politi vurderer, at der er et forhøjet trusselsniveau omkring en kriminel gruppering.
(© DR Nyheder)Skud foran McDonaldsDe ene af de to bandegrupperinger, Brothas, var forrige år i konflikt med banden Loyal To Familia.
De førte til skyderier, der kostede tre mennesker livet og sårede 25, før der blev sluttet fred.
Midt- og Vestsjællands Politi nævner fire episoder i politikredsen, som menes at være relateret til bandekonflikten:Den seneste fandt sted for lidt over en uge siden, 11.
september, på vejen Over Bølgen, der ligger ved butikscentret Waves i Hundige ved Greve.
Her blev der affyret 15-16 skud efter to personbiler, som holdt på parkeringspladsen ved en McDonalds-restaurant.
Skuddene blev affyret af en maskeret mand i en mørk personbil, muligvis en BMW.
Ingen kom til skade ved episoden.
Tre episoder i GersagerparkenTo uger forinden, 27.
august, fandt en anden hændelse sted, som politiet betragter som banderelateret.
Her blev beboerne i Gersagerparken ved Greve vækket af et højt brag, en eksplosion, som smadrede et opgangsparti med en kraft, der svarer til en håndgranat.
Ingen personer kom til skade ved eksplosionen.
Samme boligkvarter kunne i sommer, 27.
juni, været blevet drabssted, da en 27-årig mand blev ramt af skud i brystet affyret fra en bil.
Han blev slap dog fra drabsforsøget med livet i behold.
Gersagerparken var også gerningsstedet, da en eksplosion fandt sted i foråret, 19.
april om natten.
Her blev flere biler ødelagt.
Herunder kan du se visitationszonen i Hundige.
Visitationszonen i Hundige.
(© DR Nyheder)Visitationszonen i Hundige.
(© DR Nyheder)Knivoverfald på NørrebroKøbenhavns Politi har som nævnt ikke besvaret DR's anmodning om aktindsigt.
Men ifølge DR Nyheders oplysninger har der også her været voldelige episoder mellem Brothas og NNV, som tidligere var en del af Brothas, i København.
Her fandt et knivoverfald sted 24.
august på Nørrebrogade på det ydre Nørrebro, hvor en 28-årig mand blev såret i ballen, låret og armen.
De to personer, som blev anholdt i forbindelse med episoden, er ifølge DR Nyheders oplysninger begge tilknyttet den ene af de to rivaliserende bandegrupperinger.
Herunder kan du se visitationszonen i Nørrebro og Københavns nordvestkvarter.
Visitationszonen på Nørrebro og i Nordvest.
(© (C) DR Nyheder)Visitationszonen på Nørrebro og i Nordvest.
(© (C) DR Nyheder)Fyn: 51 våben beslaglagt i dagMens visitationszonerne bliver håndhævet på Sjælland, blev der i dag gennemført en stor aktion på Fyn mod personer, der menes at distribuere våben til bandekonflikten.
Her slog betjente fra Københavns Politis afdeling Særlig Efterforskning Øst (SEØ) sammen med Fyns Politi til mod i alt 18 adresser - hovedsageligt i Odense - hvor i alt 51 våben blev beslaglagt.
- Det er vores klare opfattelse, at de her våben var målrettet den bandekonflikt, der kører på Sjælland, lød det fra Torben Henriksen, vicepolitiinspektør i SEØ, i den forbindelse.
14 personer blev anholdt, hvoraf to nu er varetægtsfængslet.
Seks andre ventes at blive fremstillet i grundlovsforhør i morgen.
FacebookTwitterKopier linkEmner:København|Kriminalitet|Sjælland|Politi|McDonalds




https://www.dr.dk/nyheder/udland/en-telefonsamtale-joe-biden-og-ukraine-mystisk-whistleblower-sag-plager-trump

Mulig rigsretssag mod Donald TrumpSe temaUdlandEn telefonsamtale, Joe Biden og Ukraine: Mystisk whistleblower-sag plager TrumpForsøg på at lægge låg på mistanke om magtmisbrug har kun gjort tingene værre.
Donald Trump og hans personlige advokat Rudolph Giuliani (tv) er havnet i lidt af et stormvejr, som de i nogen grad selv har skabt.
Af Jakob Busk Olsen20.
sep.
2019 kl.
22.
35Bemærk: artiklen er mere end 30 dage gammelLæs opHvad har præsident Donald Trump sagt, som var "bekymrende" og "presserende", i en telefonsamtale med en fremmed leder?
Hvorfor vil Det Hvide Hus ikke videresende en indberetning om samtalen til Kongressen, som reglerne ellers foreskriver?
Og hvad har det hele med tidligere vicepræsident Joe Biden og Ukraine at gøre?
Spørgsmålene tårner sig op i en sag, som amerikanske medier har dækket intenst de sidste par dage, uden at forvirringen er blevet mindre - snarere tværtimod.
Her er et forsøg på kort at forklare, hvad der er sket, og hvorfor det kan være alvorligt for præsidenten.
Hvad har Trump gjort?
Tidligere i år talte USA's præsident i telefon med "en fremmed leder".
Undervejs i samtalen afgiver Donald Trump et løfte, som en amerikansk efterretningsagent, der lyttede med, ifølge Washington Post fandt "så bekymrende", at vedkommende skrev en indberetning via en whistleblowerordning.
New York Times har siden fundet ud af, at det sandsynligvis var Ukraines nyvalgte præsident Volodymyr Zelenskij, som Trump havde i røret.
Hvad skete der med indberetningen?
Indberetningen blev i første omgang behandlet af Michael Atkinson, som er generalinspektør for de amerikanske efterretningstjenester.
Han vurderede, at indberetningen var både legitim og presserende, hvorfor den efter reglerne skulle videresendes til politikere i Kongressen.
Men Atkinsons beslutning blev efterfølgende underkendt af USA's efterretningschef, Joseph Maguire.
Formanden for efterretningsudvalget i Repræsentanternes Hus, demokraten Adam Schiff, har efterfølgende anklaget USA's justitsministerium for at have været indblandet i beslutningen om at holde indberetningen ude af Kongressen.
Læs også:USA's justitsministerium bliver anklaget i whistleblower-sagHvad har det med Joe Biden at gøre?
Da det kom frem, at det var Ukraines kommende præsident, som Trump talte i telefon med i juli, bragte den mindelser om en anklage, der har været i omløb i Washington D.
C.
i månedsvis, skriver Vox.
Anklagen handler om, at præsident Trump med hjælp fra sin personlige advokat Rudy Giuliani har forsøgt at presse Ukraine til at indlede en efterforskning af Joe Biden, USA's tidligere vicepræsident og nuværende frontløber om at blive Demokraternes præsidentkandidat i 2020.
Det Hvide Hus har tilsyneladende en mistanke om, at Biden tilbage i 2014 har lagt pres på Ukraines chefanklager til fordel for sin søn, Hunter Biden.
Men var det ikke bare rygter?
Anklagen mod især Rudy Giuliani blev aldrig rigtig underbygget, men nu er den kommet op igen - takket være Rudy Giuliani.
I et opsigtsvækkende interview på CNN afviste Giuliani, at han havde bedt Ukraine om at efterforske Joe Biden, inden han i samme interview - 30 sekunder senere - bekræftede det.
Bagefter gravede advokaten hullet endnu dybere, da han på Twitter tilsyneladende bekræftede, at præsident Trump havde talt med Volodimir Zelenskij om en efterforskning.
Den seneste udvikling og afsløringer får nu præsidentens modstandere til åbent at tale om, at Trump kan have begået magtmisbrug ved at bruge sin position til at forfølge politiske modstandere, skriver Washington Post - en forseelse, der kan føre til en rigsretssag.
FacebookTwitterKopier linkEmner:Donald Trump (politiker)|Rudy Giuliani (politiker)|Ukraine|USA|Twitter




https://www.dr.dk/nyheder/viden/kroppen/forsker-overrasket-lig-bevaeger-sig-i-graven-mere-end-et-aar-efter-doeden

KroppenForsker overrasket: Lig bevæger sig i graven mere end et år efter dødenLiget er blevet filmet hver halve time i mere end 16 måneder.
Mave-gasser og udtørring kan være forklaringen på, at lig bevæger sig, mener forskere.
(© ColourBox)Af Allan Nisgaard21.
sep.
2019 kl.
07.
06Bemærk: artiklen er mere end 30 dage gammelLæs opUdtrykket ’at vende sig i graven’ skal måske tages helt bogstaveligt fremover.
Under de rette omstændigheder begynder et lig nemlig at bevæge sig - og det kan det gøre i mere end et år.
Det viser et australsk forskningsforsøg foretaget på en af verdens få såkaldte body-farms.
Forskerne har fulgt ét lig med time-lapse kameraer i over 16 måneder.
Der er blevet taget billeder af det cirka hver halve time.
I hele perioden kunne forskerne se, at liget bevægede sig.
Arme, der lå nede langs siden, endte for eksempel med at ligge over hovedet.
En videnskabelig kirkegårdEn body farm er en videnskabelig kirkegård, hvor forskere kan studere forskellige faser af forrådnelse i lig.
I Australien lader de ligene ligge ovenpå jorden i et lukket område i naturen.
Formålet er blandt andet at gøre retsmedicinere klogere på, hvad der sker med lig, der har ligget længe et sted i naturen.
Ikke på grund af dyr, der interagerede med liget, men som følge af forrådnelse.
- Vi forventede, at liget ville bevæge sig en smule i tidligere faser af forrådnelsen, men jeg var overrasket over, at se, hvor meget lemmerne bevægede sig efter disse faser, siger forsker og kriminolog Alyson Wilson, der er en af folkene bag undersøgelsen.
Maven svulmer opUndersøgelsen er endnu ikke offentliggjort, og dermed må andre forskere vente med at kigge på den.
Men opdagelsen passer godt med, hvad man allerede ved om forrådnelsesprocessen af lig.
Det er nemlig ikke nyt, at lig bevæger sig, forklarer Jesper Lier Boldsen, der er professor fra Retsantropologisk Afdeling ved Syddansk Universitet:- En af årsagerne til bevægelsen ses i en tidlig fase af forrådnelsen, hvor maveområdet svulmer op, fordi der bliver dannet gasser.
Gasserne starter i mave-tarme-regionen, hvor der opstår et overtryk, så maven svulmer op.
Hvis en arm ligger indover maven, så vil armen måske glide ned fra maven og lægge sig på en anden måde.
- Men det kræver, at der er plads og rum omkring liget.
Hvis liget for eksempel ligger i et buskads eller en smal kiste, så vil det ikke flytte sig særlig meget, fortsætter Jesper Lier Boldsen.
Alyson Wilson har ikke tilladelse til at vise billeder af deres arbejde med liget.
Her er hun i gang med at kigge på skeletrester i forbindelse med et andet projekt.
(© Alyson Wilson)Ledbåndene udtørresIfølge Jesper Lier Boldsen kan udtørring af liget også spille en rolle.
- Hvis liget ligger i et fuldstændigt åbent område, er det muligt, at visse dele trækker sig sammen og dermed flytter sig.
Det er især armene, der er tilbøjelige til at kunne flytte sig lidt, siger han.
- Jeg har set et eksempel til et foredrag, hvor den ene arm havde flyttet sig opad, så liget lå med armen bøjet op over hovedet, fortsætter Jesper Lier Boldsen.
Australske Alyson Wilson mener, at det også kan være forklaringen på, at liget på body-farmen bevægede sig i så lang tid.
© drSå vidt vi ved på P1Du kan høre mere i programmet ”Så vidt vi ved”, der er P1’s ugentlige magasin om videnskabelige gennembrud, store opdagelser og vigtige forskningsnyheder.
Programmet udfordrer de hurtige konklusioner, går bag om nyhederne og sætter både perspektiv og kulør på.
Lyt med P1 torsdag kl.
10:03 eller find programmet i din podcast-app eller her.
- Jeg tror, det hænger sammen med, at når ledbåndene begynder at tørre ud, så krymper de og trækker sig sammen, hvilket får lemmerne til at bevæge sig, siger hun.
Kan bruges til at opklare dødsårsagerIfølge Alyson Wilson kan den nye forskning være til gavn, når der skal findes frem til dødsårsager i bestemte sager.
For eksempel kan det være en hjælp til at finde ud af, om der er tale om en naturlig død eller et mord.
- Hvis en person for eksempel er død af en overdosis af ulovlige stoffer, så vi politiet forvente at finde en sprøjte i eller meget tæt på ligets hånd.
Men bevægelser som følge af forrådnelse kan have flyttet armen og dermed hånden væk fra sprøjten, siger hun.
- Det kan resultere i, at dødsårsagen bliver vurderet forkert, fortsætter Alyson Wilson.
Jesper Lier Boldsen forklarer, at vi i Danmark dog sjældent oplever, at lig bliver efterladt i åbne områder.
- Folk bliver som regel fundet forholdsvis hurtigt med mindre, de for eksempel er faldet i vandet.
Og hvis folk skal skille sig af med et lig i Danmark, graver de normalt et hul eller får dem smidt i vandet, siger han.
- Så den her viden har ikke den helt store retsmedicinske betydning i Danmark.
Men det fortæller os jo, at lig, der ligger i et åbent område, kan flytte sig lidt, uden at der er tale om menneskelig interaktion.
Alyson Wilson forventer, at forskningen bliver publiceret i løbet af de næste par måneder.
Undersøgelsen bliver en efterfølger til en tidligere undersøgelse, udgivet i år, hvor Alyson Wilson og hendes kollegaer har studeret et lig i seks måneder.
FacebookTwitterKopier linkEmner:Videnskab|Syddansk Universitet|Jesper Lier Boldsen (professor)




https://www.dr.dk/nyheder/indland/brand-i-lagerbygning-i-espergaerde-udviklede-farlig-rog

IndlandBrand i lagerbygning i Espergærde udviklede farlig røgBranden er under kontrol og udvikler ikke længere sundhedsskadelig røg til fare for beboerne i nærområdet.
21.
sep.
2019 kl.
06.
54Bemærk: artiklen er mere end 30 dage gammelLæs opEn brand i en lagerbygning i Espergærde udviklede natten til lørdag og i de tidlige morgentimer røg, der kan være sundhedsskadelig.
Men omkring klokken 06 lørdag morgen meddeler Nordsjællands Politi, at røgudviklingen er stoppet, og at der ikke længere er nogen sundhedsfare forbundet med hændelsen.
Det skriver politiet i en beredskabsmeddelelse.
Først på natten udsendte politiet en advarsel til borgere i nærområdet om, at man burde undgå at indånde røgen.
Advarslen gjaldt specifikt beboere på Mørdrupvej, Hornbækvej, Rolighedsparken samt områder ud mod Øresund.
Lagerbygningen, der ligger på Bybjergvej, brød i brand fredag aften, og meldingen fra politiet klokken 22.
30 var, at der var flammer i taget, og at man havde afspærret området omkring bygningen.
Politiet modtog anmeldelsen omkring 21.
15.
Omkring klokken 06 lørdag morgen er meldingen fra Nordsjællands Politi, at branden er under kontrol, og at der ikke umiddelbart er fare for, at den vil sprede sig.
/ritzau/FacebookTwitterKopier link




https://www.dr.dk/nyheder/udland/verdens-storste-co2-synder-ojnene-hviler-pa-kina-klimatopmode

UdlandVerdens største CO2-synder: Øjnene hviler på Kina før klimatopmødeKina har bebudet skærpede klimamål senest i 2020.
Måske bliver de offentliggjort på topmøde i New York.
Kina er verdens største udleder af CO2, der holder på Jordens varme og fører til global opvarmning.
(Arkivfoto) 21.
sep.
2019 kl.
07.
00Bemærk: artiklen er mere end 30 dage gammelLæs opMens USA ventes at holde sig i baggrunden ved et kommende klimatopmøde, så knytter der sig voksende forhåbninger til, at Kina sætter fart i omstillingen mod grøn energi.
De indledende øvelser op til mandagens klimatopmøde i New York begynder i weekenden, og der er fuld gang i spekulationer om, at kineserne kommer til USA med nye klimamål i kufferten.
Kina er i dag verdens største udleder af CO2.
Spekulationerne bunder i, at Kina i forbindelse med sommerens G20-møde lovede at skærpe sine klimamål, så de afspejler 'den højest mulige ambition'.
Det vil senest ske i 2020, lyder det.
FN håber på udspilI FN satser den særlige udsending til klimatopmødet, Luis Alfonso de Alba, dog på, at Kina spiller ud allerede ved topmødet.
- Jeg er meget sikker på, at Kina kommer til topmødet med nye mål på en række områder og med et meget højere ambitionsniveau, sagde han for nylig ved en pressebriefing.
Kinas overordnede mål er i øjeblikket, at landets CO2-udledning skal toppe 'omkring 2030'.
Det hænger dårligt sammen med, at FN's Klimapanel peger på, at verdens samlede udslip helst skal nedbringes med 45 procent inden 2030.
Stor praktisk og politisk betydningKommer der en ny melding fra Kina under topmødet, så kan det sætte skub i den grønne omstilling.
Det vurderer Steffen Kallbekken, forskningschef i det norske Center for International Climate Research (Cicero).
- Kina har verdens største CO2-udslip, så det vil betyde meget både praktisk og politisk, hvis de kommer med ambitiøse mål.
Det vil øge chancen for, at andre lande også øger deres ambitioner, mener han.
Den opfattelse deler Sebastian Mernild.
Han er klimaprofessor og leder af Nansen Senteret, der holder til i Bergen, men også har et forskningscenter i Beijing.
Herfra er hans erfaring, at Kina i øjeblikket 'rykker virkelig hurtigt på den grønne omstilling'.
- Hvis vi kan få kineserne op i et endnu højere gear, så er der god signalværdi i forhold til at gøre andre lande endnu mere ambitiøse på klimaets vegne, siger Sebastian Mernild.
Det er FN’s generalsekretær, António Guterres, der har inviteret verdens stats- og regeringschefer til topmødet.
Øverst på indbydelsen fremgår det, at landene skal dukke op med 'konkrete' og 'realistiske' planer for, hvordan de vil øge indsatsen for klimaet.
Det er første gang, verdens premierministre og præsidenter alle er indkaldt til at diskutere klima, siden der blev indgået en global klimaaftale i Paris i 2015.
Topmødet finder sted i forbindelse med FN's Generalforsamling.
/ritzau/FacebookTwitterKopier linkEmner:António Guterres (politiker)|Forenede Nationer|Kina|Miljøpolitik|Klimaændringer




https://www.dr.dk/sporten/haandbold/herreligaen/kif-kolding-slider-sig-til-saesonens-foerste-point

HerreligaenKIF Kolding slider sig til sæsonens første pointKIF Kolding fjernede langt om længe det runde nul, som var holdets pointantal inden fredagens kamp mod Lemvig.
Olafur Gustafsson fra KIF Kolding tager et skud.
20.
sep.
2019 kl.
21.
16Bemærk: artiklen er mere end 30 dage gammelLæs opBundproppen KIF Kolding fik endelig sæsonens første point, og dermed fjernede koldingenserne det runde nul i tabellen i Primo Tours Ligaen.
Det skete, da holdet på hjemmebane spillede uafgjort mod Lemvig.
Kampen endte med cifrene 23-23.
Kampen blev udskudt med knap ti minutter, da der angiveligt var problemer med at få konfetti ned fra loftet.
En af de store profiler for Kolding blev målmanden Richard Frisk, som endte med en redningsprocent på 39.
Venstrefløjen Fredrik Gustavsson blev Koldings topscorer med seks mål.
Det var ellers lige ved og næsten for hjemmeholdet, der med ti minutter igen af anden halvleg var foran med hele fire mål.
Lemvig åd sig dog langsomt ind på Kolding, og hjemmeholdet brændte også straffe i de sidste minutter af kampen.
Med fire sekunder igen scorede højrebacken fra Lemvig Jonas Langerhuus det udlignende mål, og Kolding må derfor fortsat vente på sin første sejr i herrernes håndboldliga.
Den store profil for udeholdet var Jørgen Rasmussen, der scorede syv mål på ligeså mange forsøg.
Skjern fik to tiltrængte pointSkjern fik i den anden af de to sene kampe fredag besøg af oprykkerne fra Fredericia Håndbold.
Vestjyderne trak sig sejrrigt ud af opgøret med en sejr på 29-25Begge hold havde noget overraskende samme antal point inden kampen blev fløjtet i gang, nemlig tre.
Skjern skulle dermed forsøge at hægte sig på i toppen af ligaen, som i øjeblikket toppes af sidste års vinder af The Double, Aalborg Håndbold.
Profilerne for Skjern var stregspiller Bjarte Myrhol med syv mål, mens den tidligere landsholdsfløj Anders Eggert kunne notere sig for fire scoringer.
I den tidlige fredagskamp vandt Sønderjyske Håndbold over Nordsjælland håndbold på udebane med cifrene 29-23.
Nordsjælland er dermed fortsat uden point i den nye sæson.
/ritzau/FacebookTwitterKopier linkEmner:Anders Eggert (håndboldspiller)|KIF Kolding København|Kolding|Lemvig|Håndbold




https://www.dr.dk/musik/boing-eller-barbie-girl-derfor-danser-du-stadig-til-musikken-fra-dine-teenageaar






https://www.dr.dk/nyheder/politik/5-afgoerende-oejeblikke-som-afgjorde-magtkampen-i-venstre

Politik5 afgørende øjeblikke, som afgjorde magtkampen i VenstreFlere dramatiske møder har ledt op til, at Venstre i dag vælger ny ledelse.
Læs her, hvad der skete bag kulissen.
Af Rikke Gjøl Mansø, Anders Byskov Svendsen og Thomas Klose Jensen21.
sep.
2019 kl.
06.
30Bemærk: artiklen er mere end 30 dage gammelLæs opI dag skal 850 delegerede Venstre-folk vælge ny formand og ny næstformand på partiets ekstraordinære landsmøde i Herning.
Men hvorfor?
Partiet fik en flot fremgang ved folketingsvalget i juni og gik på sommerferie uden umiddelbar udsigt til et dramatisk formandsskifte.
Så hvad skete der?
Forstå det dramatiske forløb i Venstre gennem fem afgørende øjeblikke, der har udløst formandsskiftet på det ekstraordinære landsmøde i dag:DR2 og DR.
DK sender direkte fra landsmødet fra klokken 9.
30.
Afgørelsen ventes at falde ca.
klokken 12.
45.
Mødet, der nedstemte Løkkes planDer gik hele to måneder fra folketingsvalget 5.
juni, til Venstres folketingsgruppe fordelte de vigtige poster i ledelsen 5.
august.
Det var nok en lidt for lang sommerferie, erkendte Lars Løkke Rasmussen, efter rygterne om hans snarlige afgang havde svirret i noget tid.
For som han formulerede det: "Når katten er ude, leger musene på bordet".
Og nogle af hans partifæller brugte ventetiden på at lægge kabaler for de magtfulde poster.
Posterne blev fordelt på et gruppemøde på Christiansborg.
Her fremlagde Løkke sin plan: Kristian Jensen som gruppeformand, Jakob Ellemann-Jensen som politisk ordfører og Inger Støjberg som gruppenæstformand.
Men dén kabale var folketingsgruppen ikke klar på.
De valgte Sophie Løhde i stedet for Inger Støjberg.
Dermed røg Løkkes plan af bordet, og det midt- og vestjyske bagland var skuffede over, at deres lokale stemmesluger ikke fik plads i ledelsen.
På det efterfølgende pressemøde kredsede de fleste spørgsmål om, hvorvidt Løkke ville fortsætte som formand - og om Kristian Jensen og Jakob Ellemann-Jensen var klar til at tage over.
- Jeg er formand for Venstre, og det bliver jeg ved med at være, forsikrede Lars Løkke Rasmussen.
Se pressemødet efter gruppemødet, hvor topposterne i folketingsgruppen blev fordeltSommergruppemødet: Det har slået nogle gnisterMed sol og sommervarme fremstod Kragerup Gods idyllisk fredag den 9.
august, men i den nærliggende lade var der alt andet end idyl.
Her var Venstres folketingsmedlemmer samlet til sommergruppemøde.
To dage forinden havde Kristian Jensen pustet til gløderne i den ulmende formandskamp ved i et interview med Berlingske at skyde tankerne om en SV-regering, som Lars Løkke Rasmussen introducerede under valgkampen, ned.
Kort efter klokken 11 kunne flere medier fortælle, at partinestor Claus Hjort Frederiksen på mødet inde i laden havde bedt Kristian Jensen om at trække sig som næstformand, fordi han havde været illoyal og undermineret sin formand.
Da hovedpersonerne endelig dukkede op til det flere gange udskudte pressemøde, skete det ganske opsigtsvækkende i en golfvogn med Lars Løkke Rasmussen ved rattet, Kristian Jensen på passagersædet og Jakob Ellemann-Jensen afslappet vinkende på bagsædet.
- Vi kan lige så godt være ærlige - det har slået nogle gnister, erkendte Lars Løkke Rasmussen.
Imens sad Kristian Jensen og lignede “en undskyldning”, som DR’s politiske analytiker Bjarne Steensbeck beskrev det.
- Vi har jo haft en helt åben og fri diskussion, men vi er jo også enige om, hvor vi skal hen.
Det er Kristian også, du kan jo selv sige noget, forklarede han og pegede på sin næstformand.
Men enigheden rakte ikke til Claus Hjort Frederiksen, der efter pressemødet lod sin holdning skinne tydeligt igennem og over for de mange fremmødte journalister kaldte det "uholdbart", at næstformanden "underløber partiets formand".
Se et klip fra pressemødet i forbindelse med Venstres sommergruppemødeTelefonmødet: Rørt brik skal flyttesDen 14.
august kl.
20 ringede de 24 medlemmer af Venstres forretningsudvalg op til en mødetelefon.
De koblede sig på med en kode.
Efter nogle kaotiske dage var der brug for, at det magtfulde udvalg talte sammen.
Op til mødet havde Lars Løkke, Claus Hjort Frederiksen og partisekretær Claus Richter lavet et notat, der skulle klarlægge arbejdsfordelingen mellem formand og næstformand.
Der skulle ikke være tvivl om, hvem der tegnede den politiske linje.
Men det var ikke nok til at tilfredsstille det utilfredse bagland.
For da Lars Løkke gav ordet frit, var Stephanie Lose, regionrådsformand i Region Syddanmark, den første til at tage det.
"Rørt brik skal flyttes," sagde hun.
Præcis samme ord havde Løkke brugt internt i partiet, da han i spidsen for VLAK-regeringen foreslog at nedlægge regionerne.
Et forslag, der mødte stor modstand hos Stephanie Lose og i Venstres bagland og blev set som et udtryk for den manglende kontakt mellem partitoppen på Christiansborg og baglandet.
Nu brugte Lose de samme ord til at sige, at den interne diskussion om, at der var brug for nye kræfter i spidsen for partiet, ikke bare kunne pakkes væk.
"Majonæsen er ude af tuben," som hun også udtrykte det på telefonmødet.
Hendes budskab var klart – ledelsen var ikke den rigtige til at stå i spidsen for Venstre frem mod næste valg.
Og det var også den melding, hun fik fra Venstre-folk i hendes eget område.
Flere bakkede Lose op, men der var også støtte til Løkke fra andre sider.
Efter mødet trak Claus Hjort Frederiksen sit krav om, at Kristian Jensen burde træde tilbage, tilbage.
Nu havde Venstre den rette ledelse, mente veteranen.
Og Kristian Jensen sagde, at der var luftet ud og skabt klarhed.
Men det var ikke nok til at tilfredsstille baglandet.
Den bold, som Stephanie Lose havde sparket til under mødet, rullede videre.
Se Jakob Ellemman-Jensen fortælle om telefonmødetMødet på kroen: Midtjydernes svære opkald til LøkkeSituationen var højspændt, da Venstre i Region Midtjylland holdt møde den 26.
august.
Den midtjyske region bliver betegnet som partiets kerneland, da den dækker de midt- og vestjyske områder, hvor Venstre står meget stærkt.
Mødet begyndte klokken 16.
30.
På forhånd havde deltagerne forsøgt at holde det hemmeligt, hvor det foregik.
Men det slap ud, at de mødtes på Paarup Kro.
Måske ikke så overraskende, for kroen bliver ofte brugt til møder for Venstres bagland på de kanter.
Den ligger tæt på afkørsel 35 på motorvejen mellem Herning og Silkeborg, så det er cirka i midten, når folk både kommer fra Hvide Sande, Horsens, Lemvig og Randers.
Inden mødet havde formanden for Venstre i den midtjyske region, Jens Nicolai Vejlgaard, talt med formændene for de andre regioner om den anspændte situation.
Han var også mødeleder.
Stemningen var alvorlig.
Flere har kendt Lars Løkke og Kristian Jensen i mange år, og nu var de ved at trække tæppet væk under dem.
Alle 19 kommuneforeningsformænd fik hver især ordet for at sige, hvad de mente.
Og efterhånden stod det klart, at der var enighed rundt om bordet: Venstre kommer ikke ud af krisen med Løkke og Jensen i front.
Klokken 18.
15 var det slut.
Jens Nicolai Vejlgaard var i første omgang tavs om, hvad der var sket.
Men bag kroens mure var der truffet en vidtgående og opsigtvækkende beslutning.
Jens Nicolai Vejlgaard fik nemlig til opdrag at ringe til Lars Løkke Rasmussen og Kristian Jensen med følgende besked på vegne af alle Venstres hovedbestyrelsesmedlemmer i Region Midtjylland:- Af hensyn til Venstres fremtid, troværdighed og stabilitet opfordrer vi formandskabet til, at de trækker sig kollektivt.
Se Jens Nicolai Vejlgaard fortælle om mødet på Paarup Kro:Braget i BrejningDet var en flok rystede og for fleres vedkommende også tårevædede Venstre-folk, der forlod partiets hovedbestyrelsesmøde på Hotel Comwell Kellers Park i Brejning lørdag den 31.
august.
De havde lige været vidne til, at Lars Løkke Rasmussen meddelte, at han ikke med sin selvrespekt intakt kunne fortsætte som deres formand - for derefter at forlade lokalet og køre væk.
Aftenen forinden havde der været forretningsudvalgsmøde på samme hotel, hvor Kristian Jensen foreslog, at de begge trak sig for at lade partiet "starte på en frisk".
Det afviste Løkke.
Og det fik så Kristian Jensen til at udfordre ham på formandsposten.
Men så langt nåede det ikke.
Da de mødtes igen næste morgen, havde Lars Løkke truffet sin beslutning om at gå af.
Han var vred over, at forretningsudvalget blankt havde afvist hans krav om at få lov til at præsentere sit politiske projekt på et ordinært landsmøde, før der skulle stemmes om formandsposten.
I stedet slog forretningsudvalget fast, at der skulle afholdes et ekstraordinært landsmøde med kun to punkter på dagsordenen: Valg af formand og valg af næstformand.
Modsat Kristian Jensen, der med en grødet stemme og tårer i øjnene tog sin afsked foran den samlede danske presse ved hotellet, nøjedes Lars Løkke med at udsende et tweet:- Vigtigt at holde fast i sin selvrespekt.
Kan ikke være formand for et parti, hvor jeg som formand afskæres fra min mulighed for at få diskuteret og afprøvet den politiske linje, jeg har lagt, i det landsmøde-forum, hvor jeg er valgt.
Tak for mange gode år.
En del af Løkkes støtter kaldte efterfølgende afskeden med formanden gennem et årti for både urimelig, uværdig og beskæmmende.
Løkke møder da heller ikke op til det ekstraordinære landsmøde i dag.
Men han regner med at komme til det ordinære landsmøde i november og - som traditionen tilskriver - at blive klappet farvel.
Se Kristian Jensen opgive sin ambition om en dag at blive Venstres formand:FacebookTwitterKopier linkEmner:Lars Løkke Rasmussen (politiker)|Stephanie Lose (politiker)|Jylland|DR2|Valg og folkeafstemninger




https://www.dr.dk/sporten/fodbold/superliga/fem-sejre-i-traek-flyvende-agf-slaar-ob-efter-droemmemaal

SuperligaFem sejre i træk: Flyvende AGF slår OB efter drømmemålMustafa Amini sikrede fredag aften AGF's femte sejr i træk, da han blev matchvinder med et klassemål mod OB.
20.
sep.
2019 kl.
21.
13Bemærk: artiklen er mere end 30 dage gammelLæs opMustafa Amini scorede et kongemål, da AGF fredag aften tog alle tre point på udebane mod OB i 3F Superligaen.
Kampen endte med en 2-1-sejr til gæsterne, der nu har vundet fem kampe på stribe.
AGF kom foran ved Mustapha Bundu, lige før stadionuret rundede den halve time, mens Moses Opondo udlignede for hjemmeholdet efter 67 minutter.
I det 80.
minut sikrede Amini sejren med en scoring helt oppe i målhjørnet.
Spillet var jævnbyrdigt i første halvleg, mens OB trods nederlaget dominerede i anden halvleg.
Efter den stærke sejr overhaler AGF Brøndby i tabellen og indtager nu tredjepladsen med 17 point.
OB forbliver på femtepladsen med 14 point efter første opgør i runde 10.
Amini afgjorde sagerneWingback Oliver Lund var uhyre tæt på at bringe værterne i front efter 16 minutter, men hans forsøg gik snert forbi den fjerne stolpe.
Efter 28 minutter kom gæsterne i front, da kantspilleren Mustapha Bundu modtog en aflevering i dybden, driblede forbi OB-keeper Oliver Christensen og ekspederede bolden ind over stregen.
Først i det 67.
minut fik OB udlignet, da midtbanespilleren Moses Opondo bagest i feltet kom først på et langt indlæg og sendte bolden i kassen.
Med ti minutter igen bragte Mustafa Amini AGF tilbage på sejrskurs, da han uden for feltet på fornemste vis krøllede bolden op i målhjørnet.
I næste runde venter en svær udekamp for OB, der skal møde FC Midtjylland.
AGF får hjemme besøg af FC Nordsjælland.
/ritzau/FacebookTwitterKopier linkEmner:AGF|Odense Boldklub|Fodbold|FC Midtjylland|Brøndby




