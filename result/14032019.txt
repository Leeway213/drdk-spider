https://www.dr.dk/sporten/haandbold/kvindeligaen/fra-slutspilskandidat-til-nedrykningsfare-ligatraener-foeler-sig

KvindeligaenFra slutspilskandidat til nedrykningsfare: Ligatræner føler sig dårlig stilletSilkeborg-Voel var bedst i grundspillet, men det afspejler strukturen ikke i den kommende nedrykningskamp, mener cheftræner.
Silkeborg-Voels cheftræner Jakob Andreasen skal kæmpe om at undgå nedrykning fra kvindernes håndboldliga.
Af Michael Sten Jensen i Lyon14.
mar.
2019 kl.
22.
38Bemærk: artiklen er mere end 30 dage gammelLæs opDer var drama for alle pengene, da grundspilsplaceringerne i kvindernes håndboldliga onsdag faldt på plads.
Mens Ringkøbing Håndbold måtte vinke farvel til ligahåndbold i denne omgang, så skal Silkeborg-Voel, Skanderborg, Randers, Ajax København og EH Aalborg kæmpe for at undgå samme skæbne i nedrykningsspillet, hvor den samlede taber skal spille playoff-kampe mod et hold fra 1.
division.
Silkeborg-Voel trak onsdag aften sorteper i kampen om en slutspilsplads, og derfor er holdets forspring fra grundspillet nu minimeret i nedrykningskampen.
Nedrykningsspil stilling1.
Silkeborg-Voel 2 point (21 point i grundspillet)2.
Skanderborg Håndbold 2 point (16 point i grundspillet)3.
Ajax København 1 point (14 point i grundspillet)4.
Randers HK 1 point (14 point i grundspillet)5.
EH Aalborg 0 point (7 point i grundspillet)Dårligere stillet nuEt forspring på fem point til Skanderborg er blevet til nul, og 14 point til EH Aalborg er blevet til to.
Derudover sidder Silkeborg-Voel over i første runde af nedrykningsspillet, hvilket betyder, at holdet skal spille fire kampe på ti dage, mens de fire andre hold gør det på 13 dage, og især den del irriterer cheftræner Jakob Andreasen.
- Vi er dårligere stillet på den front, og det er måske noget, som man bør kigge på.
Jeg skal ikke tude for meget over vores situation, og klubberne har også selv været med til at bestemme rammerne, men derfor kan der godt være nogle erfaringer, som kan tages med.
- Jeg synes, at man skal prioritere dem, der har klaret sig bedst, så de har den bedste mulighed for at blive i ligaen, siger Jakob Andreasen.
Synes du, at det er fair?
- Det er jo den måde, som man er blevet enige om at lave slutspillet på.
Så kan man også spørge, om det er fair, at man har mulighed for at blive danmarksmester, når man slutter som nummer otte.
Odense Håndbold har jo vundet alt, og burde allerede have sikret sig mesterskabet, men de kan smide det hele på gulvet nu, og det kan vi også.
Vi kan rykke ud, siger Jakob Andreasen.
Læs også:Grundspillet er slut: Ringkøbing rykker direkte ud af håndboldligaenKunne godt bruge større marginI den anden ende af tabellen er det Odense Håndbold, der kan vinke farvel til det forspring, som klubben har opbygget til mesterskabskonkurrenterne over 26 grundspilskampe.
Hele 26 point sluttede Odense Håndbold eksempelvis foran TTH Holstebro i grundspillet, men det forspring er nu nede på to point.
Samtidig er afstanden til de forsvarende mestre København Håndbold reduceret fra syv til ét point.
Jan Pytlick, cheftræner for Odense Håndbold.
Jan Pytlick, cheftræner i Odense Håndbold, er dog indstillet på, at det er en del af gamet, hvis man vil have et slutspil.
- Jeg kan egentlig godt lide strukturen med et slutspil, men der kunne måske være en idé i, at vi belønner dem, der har klaret sig godt, lidt bedre.
Måske bare med en lidt større margin ned til forfølgerne.
- På den anden side er det godt, at vi har noget spænding at tilbyde publikum, når ingen er sikre på en plads i semifinalen, og det har vi også brug for, så vi kan skabe noget interesse, siger Jan Pytlick.
Altid åben for finjusteringerDivisionsforeningen, der afvikler kvindernes håndboldliga, mødes 3-4 gange om året med klubberne, hvor også strukturen diskuteres.
Slutspil pulje 11.
Odense Håndbold 2 point (47 point i grundspillet)2.
København Håndbold 1 point (40 point i grundspillet)3.
Nykøbing Falster Håndbold 0 point (37 point i grundspillet)4.
TTH Holstebro 0 point (21 point i grundspillet)Thomas Christensen, direktør for Divisionsforeningen, står da også klar med åbne arme, hvis klubberne vil justere på pointfordelingen efter grundspillet fremadrettet.
- Det er klubberne, der har bestemt, at der skal være noget på spil, og hvis ikke man vil have noget på spil, så skal der ikke være noget slutspil.
Klubberne er nået frem til, at det er en rimelig fordeling.
I forhold til Silkeborg-Voel er der sikkert andre klubber, som vil se en længere pause inden fire kampe på ti dage som en fordel.
- Men det er klart, at i en situation som med Odense, der har været så suveræne i grundspillet, så ser det anderledes ud end i eksempelvis herrernes håndboldliga, hvor flere hold kæmper om at slutte som nummer et.
Vi kigger altid på, i samråd med klubberne, om der skal foretages finjusteringer, så det kan sagtens være, at der skal kigges på det, siger Thomas Christensen.
Slutspillet begynder den 27.
marts, mens nedrykningsspillet begynder den 30.
marts.
FacebookTwitterKopier linkEmner:Silkeborg-Voel KFUM|Odense Håndbold|Håndbold|Odense|Jan Pytlick (håndboldtræner)




https://www.dr.dk/nyheder/viden/teknologi/mobilsikkerhed-kun-hver-tiende-antivirus-holder-stand

TeknologiMobilsikkerhed: Kun hver tiende antivirus holder standNy undersøgelse dumper halvdelen af programmerne mod virus til Android.
Der er flere dårlige end gode antivirusprogrammer til Android-smartphones som denne Samsung Galaxy Note.
Af Kasper Duncan Gram (Video)14.
mar.
2019 kl.
23.
10Bemærk: artiklen er mere end 30 dage gammelLæs opDet er fornuftigt at sikre sin smartphone mod virus, men der er langt mellem de gode.
Det bliver slået fast i en ny test, hvor den uafhængige organisation AV-Comparatives har afprøvet 250 antivirusprogrammer til Googles Android-styresystem.
Kun 23 af dem var i stand til at opdage og bekæmpe de 2.
000 former for skadelig software, som de blev udsat for.
55 procent af programmerne leverer utilstrækkelig beskyttelse mod skadelige programmer, også kaldet malware.
TestvinderneAhnLab, Antiy, Avast, AVG, AVIRABitdefender, BullGuardChili SecurityEmsisoft, ESET, ESTSoftF-SecureG DataKaspersky LabMcAfeePSafeSophos, STOPzilla, SymantecTencent,Total Defense, Trend Micro, TrustwaveStjernebedømmelse er misvisendeAV-Comparatives anbefaler, at man ikke lægger for meget vægt på antal downloads, eller hvor mange stjerner andre brugere har tildelt antivirusprogrammet.
Sidstnævnte er nemlig snarere et udtryk for brugeroplevelse, end hvor godt programmet egentlig leverer.
I stedet bør man holde sig til programmer fra udviklere, som er velkendte og har et godt ry samt en hjemmeside med kontaktinformation og fortrolighedspolitik, lyder rådet.
I øvrigt bør man passe på, da der også findes antivirusprogrammer i Googles Play Store, der i virkeligheden installerer skadelige software.
FacebookTwitterKopier linkEmner:Google|IT-kriminalitet




https://www.dr.dk/nyheder/udland/parlamentsformand-undskylder-efter-udskaeldt-mussolini-kommentar

UdlandParlamentsformand undskylder efter udskældt Mussolini-kommentarDet var hverken meningen at blåstemple eller negligere fascismen, understreger han.
Antonio Tajanis udtalelse førte i dag til en protest blandt flere europaparlamentarikere i Strasbourg.
Af Per Bang Thomsen - Strasbourg14.
mar.
2019 kl.
21.
34 | opdateret 25.
mar.
2019 kl.
10.
29Bemærk: artiklen er mere end 30 dage gammelLæs opEuropa-Parlamentets formand, Antonio Tajani, er dagen igennem blev mødt med hård kritik og skarpe fordømmelser, efter at han tidligere på ugen udtalte, at den italienske diktator Benito Mussolini også gjorde ”gode ting” for Italien.
- Jeg er ikke fascist, jeg har aldrig været fascist, og jeg deler ikke hans politiske tanker.
Men hvis vi skal være ærlige, så byggede han (Mussolini, red.
) veje, broer og bygninger, og han genvandt mange dele af vores Italien, lød det blandt andet i et interview med et italiensk radioprogram.
Nu undskylder parlamentsformanden for sine omstridte kommentarer, der har fået flere europaparlamentarikere til at opfordre ham til at trække sig fra posten.
- Som en overbevist antifascist vil jeg gerne undskylde over for alle, der kan være blevet stødt over det, jeg har sagt.
Jeg ønskede på ingen måde at blåstemple eller negligere et antidemokratisk og totalitært regime med mine kommentarer, udtaler Antonio Tajani, som kommer fra det liberal-konservative, italienske parti Forza Italia.
- Jeg er dybt bedrøvet over, at nogen kunne tro, at jeg med min personlige og politiske fortid kunne have en lempelig tilgang til fascisme, understreger han i en skriftlig udtalelse.
Antonio Tajani er medlem af den konservative EPP-gruppe, hvor de danske konservative også sidder.
Må trække kommentar tilbageDen fascistiske Benito Mussolini, der fik tilnavnet ’Il Duce’, sad på magten i Italien fra 1922 til 1943.
Han var allieret med Nazityskland under Anden Verdenskrig, og ligesom Adolf Hitler indførte han en række racelove målrettet jøder.
Antonio Tajani understregede i interviewet, at Benito Mussolini havde stået bag ”utilgivelige ting”, såsom at alliere sig med tyskerne og slå politiske modstandere ihjel.
Men han tilføjede også, at man bliver ”nødt til at være objektiv”, når det kommer til diktatoren, og det førte til kritik.
- Formandens udtalelser er bade uværdige og helt igennem uacceptable.
Antonio Tajani bliver enten nødt til at trække sine udtalelser, hvor han normaliserer fascisme, tilbage, eller selv træde tilbage, lød det fra europaparlamentariker Ska Keller den grønne gruppe i Europa-Parlamentet.
- Hvordan kan det være, at formanden for Europa-Parlamentet ikke vil vedstå fascismens natur?
Vi har brug for en afklaring med det samme, lød det tilsvarende fra Udo Bullmann, der er formand for den socialdemokratiske gruppe i Europa-Parlamentet.
FacebookTwitterKopier linkEmner:Adolf Hitler (politiker)|Antonio Tajani (politiker)|Europa-Parlamentet|Italien|Historie




https://www.dr.dk/nyheder/politik/medlemmer-af-dsu-top-traekker-sig-efter-kraenkende-beskeder

PolitikTo medlemmer af DSU-top trækker sig efter krænkende beskederTi mænd skrev nedladende kommentarer om kvinder på talerstol.
DSU-formand Frederik Vad havde kendskab til 'klam tråd' fra 2015, men så først indholdet i sidste uge.
Af Kasper Duncan Gram (Video)14.
mar.
2019 kl.
21.
48Bemærk: artiklen er mere end 30 dage gammelLæs op- Der kunne man godt lige snige et par lodne pikkemænd op, lød et af de upassende opslag, som ti mandlige medlemmer af DSU (Danmarks Socialdemokratiske Ungdom) skrev til hinanden på Facebook under et hovedbestyrelsesmøde i 2015.
To af dem har nu været nødt til at trække sig fra ledende tillidsposter i ungdomspartiet på opfordring af ledelsen.
Det valgte de at gøre i sidste uge, hvor en tredje person uden ledelsesansvar også er trådt tilbage, skriver Information.
- De har kommenteret om konkrete kvinder, mens kvinderne har stået på en talerstol til et hovedbestyrelsesmøde.
Det er enormt grænseoverskridende, og så kan jeg ikke bevare tilliden til, at de her personer kan varetage deres ledende poster, siger Frederik Vad, der er formand for DSU, til avisen.
Kvinderne fik adgang til trådenI den private facebooktråd morede mændene sig blandt andet med kommentarer om voldtægt, vold mod kvinder, homoseksualitet og pædofili.
På et tidspunkt bliver flere af de syv navngivne kvinder tilføjet tråden, hvorefter de kan se de nedladende kommentarer om dem.
- Den kultur, der har været omkring sexistiske ’jokes’ og kommentarer har været medvirkende til, at jeg til tider har været bange for at deltage i den politiske debat, fortæller en af dem til Information.
Ifølge nogle af mændene sker det ved, at kvinderne inviterer sig selv på en computer, som en af deltagerne har ladet stå åben.
Havde kendskab til ’klam tråd’Kvinderne gik til ledelsen samme dag, hvorefter en af mændene med en særligt høj tillidspost blev bedt om at trække sig.
Men de andre fik lov at blive, bekræfter den daværende DSU-formand Alexander Grandt, som også bliver omtalt i tråden, fordi han netop var sprunget ud som homoseksuel.
Frederik Vad var medlem af forretningsudvalget i 2015, men har efter eget udsagn først set tråden i onsdags sidste uge.
- Med den nye viden, jeg dermed har fået, har jeg konstateret, at de to mænd simpelthen ikke kan sidde i et af DSU’s vigtigste organer, siger formanden.
Sagen kommer oven på afsløringen af, at DSU’s tidligere formand, Lasse Rasmussen, måtte forlade sin post i 2017, da fem kvinder anklagede ham for krænkelser.
FacebookTwitterKopier linkEmner:Danmarks Socialdemokratiske Ungdom|Facebook




https://www.dr.dk/sporten/fodbold/pokalturneringen/aab-hiver-broendby-op-af-hatten-efter-pokalsejr-i-naestved

PokalturneringenAaB hiver Brøndby op af hatten efter pokalsejr i NæstvedBrøndby og FC Midtjylland får fordel af hjemmebane i semifinalerne i Sydbank Pokalen mod AaB og OB.
Lucas Andersen (tv) og AaB er klar til semifinalen i pokalturneringen, hvor Brøndby venter.
14.
mar.
2019 kl.
20.
57Bemærk: artiklen er mere end 30 dage gammelLæs opBrøndby får fordel af hjemmebane, når klubben i begyndelsen af april møder AaB i den ene semifinale i Sydbank Pokalen.
Det stod klart, da der i dag blev trukket lod til de to opgør i pokalturneringen, hvor FC Midtjylland trak hjemmebane mod OB.
AaB blev som sidste hold klar til at spille semifinale, da Næstved torsdag på udebane blev besejret 3-1, og dermed er der udelukkende hold fra Superligaen tilbage i turneringen.
Hollandsk måltyv på plettenNæstved fik en uheldig indledning på opgøret, da hjemmeholdet allerede lukkede en scoring ind efter syv minutter.
Kasper Kusk blev sendt afsted i højre side, og han sørgede for et præcist indlæg, så hollandske Tom van Weert blot skulle sætte foden på bolden, og så var AaB foran 1-0.
Tom van Weert var dog ikke færdig med at score, og den tidligere Groningen-angriber øgede til 2-0 efter lidt under 20 minutter.
Tom van Weert scorede to gange for AaB mod Næstved.
Næstved fik ikke ekspederet bolden væk tæt på eget felt, og Rasmus Thellufsen opsnappede den.
Han begav sig ud på en dribletur, og det hele endte med, at Tom van Weert dukkede op og bragede bolden i mål.
Kristoffer Munksgaard fik reduceret til 1-2 fem minutter før pausen, og dermed var spændingen intakt til anden halvleg.
Her forsøgte Kasper Kusk sig med et direkte frispark kort inde i anden halvleg, men bolden sneg sig lige forbi det ene målhjørne.
I det 51.
minut blev det hele så værre for hjemmeholdet, som igen fik en skidt indledning på en halvleg i opgøret.
Et frispark fra gæsterne blev sendt ind i feltet, og her sendte Magnus Christensen bolden det sidste stykke i mål til 3-1 til AaB.
De to semifinaler er programsat til at blive spillet 3.
og 4.
april.
Pokalfinalen spilles i Parken store bededag, som i år er 17.
maj.
Normalt spilles finalen Kristi himmelfartsdag, som i år ligger for sent.
/ritzau/FacebookTwitterKopier linkEmner:AaB|FC Midtjylland|Næstved|Fodbold|Kasper Kusk (fodboldspiller)




https://www.dr.dk/nyheder/politik/enhedslisten-udskyder-krav-om-eu-afstemning-efter-brexitkaos

Valg til Europa-ParlamentetSe temaPolitikEnhedslisten udskyder krav om EU-afstemning efter brexitkaosEnhedslisten vil ikke kræve folkeafstemning om EU, før det britiske kaos har lagt sig, siger Pernille Skipper.
Pernille Skipper (Ø) har parkeret daxit.
14.
mar.
2019 kl.
22.
15Bemærk: artiklen er mere end 30 dage gammelLæs opSom det sidste parti i Folketinget forlader Enhedslisten synspunktet om, at der bør udskrives en snarlig folkeafstemning, der kan sende Danmark ud af EU.
Det skriver Jyllands-Posten.
Dagen efter briternes beslutning i 2016 om at træde ud af EU krævede partiet ellers en exitafstemning i Danmark inden for et år.
Men nu erkender Enhedslistens politiske ordfører, Pernille Skipper, at det var en fejl.
- Vi stiller ikke op med et krav om en folkeafstemning.
Vi stiller i stedet op for at ændre EU indefra.
Læs også:Briterne vil søge om brexit-udsættelse- Vi har lært af brexit, at der skal være en stor klarhed over, hvilke alternativer der er, før man foretager sådan en folkeafstemning, siger Pernille Skipper til Jyllands-Posten.
Først når Storbritanniens udtræden er overstået, vil partiet have danskerne til stemmeurnerne om EU-medlemskabet.
Med Enhedslistens melding er det kun Nye Borgerlige og Folkebevægelsen mod EU, der ønsker en folkeafstemning her og nu.
/ritzau/FacebookTwitterKopier linkEmner:Enhedslisten|EU|Pernille Skipper (politiker)|Valg og folkeafstemninger|Storbritannien




https://www.dr.dk/nyheder/indland/kommune-sletter-gade-i-christiansfeld-ved-en-fejl

IndlandKommune sletter gade i Christiansfeld ved en fejlVed en fejl er Nørregade i Christiansfeld blevet til Zinzendorfgade.
65 beboere har fået ændret adresse.
Christiansfeld er blandt andet kendt for honningkager.
Og nu også en mindre vejfadæse.
14.
mar.
2019 kl.
20.
25Bemærk: artiklen er mere end 30 dage gammelLæs opUps.
.
.
Vi kom til at slette Nørregade.
Sådan skriver Kolding Kommune i dag i en pressemeddelelse.
Den mærkværdige besked dækker over, at en kommunal medarbejder ved en fejl har omdøbt Nørregade i Christiansfeld til Zinzendorfgade.
- Da de kommunale og statslige it-systemer hænger sammen, er navneændringen slået igennem i alle offentlige registre, siger Ingelise Jellesen, afdelingsleder i Kolding Kommune i pressemeddelelsen.
Den nye adresse er nemlig indtastet i det nye Dansk Adresse Register, hvor arbejdsgivere, banker, abonnementsservices og så videre kan hente bopælsinformation om samtlige danskere.
- Der er sket en fejl, da vi skulle have gadenumrene til at gå op i forbindelse med, at vi bygger nye boliger sammen med et boligselskab på en anden gade tæt på Nørregade, siger Lars Svoger, kommunikationschef i Kolding Kommune til Ritzau.
Gaden ikke forsvundetOmkring 65 beboere er berørt.
- Man kan sige med et glimt i øjet, at beboerne har mistet deres gade.
Heldigvis ligger den der fysisk endnu, siger Lars Svoger og fortsætter:- Vi har så skrevet til dem, at de skal se bort fra, at deres vej lige nu og de næste par dage har et andet navn.
Man fik dog opdaget fejlen tids nok til at få stoppet den automatiserede udsendelse af nye sygesikringskort til de berørte borgere.
Men hvor kommer det fejlagtigt tildelte navn, Zinzendorfgade, så fra?
Ifølge Jydske Vestkysten ligger Kolding Kommune i forhandling med Brødremenigheden om at ændre adressen for deres kirke i Christiansfeld til Zinzendorf Plads efter menighedens tyske grundlægger, Nikolaus Ludwig von Zinzendorf.
Kirken har en toiletbygning tilknyttet, som i Dansk Adresse Register ligger - eller rettere lå - på Nørregade.
Det har formentligt forvirret en kommunal medarbejder, hvilket har forårsaget fejlen, skriver Jydske Vestkysten.
/ritzau/FacebookTwitterKopier linkEmner:Kolding Kommune|Christiansfeld|JydskeVestkysten|Arbejdsmarked




https://www.dr.dk/nyheder/udland/senat-ophaever-trumps-noedretstilstand

UdlandSenat ophæver Trumps nødretstilstandRepublikanere stemmer sammen med demokrater om at stoppe Trumps grænseaktion.
'Veto,' svarer præsidenten.
Donald Trump har lidt et stort nederlag i Senatet.
14.
mar.
2019 kl.
20.
17 | opdateret 14.
mar.
2019 kl.
20.
45Bemærk: artiklen er mere end 30 dage gammelLæs opEt flertal i USA's senat ophæver præsident Donalds Trumps nødretstilstand langs grænsen til Mexico.
Stemmerne var 59 mod 41.
Reaktionen kom næsten øjeblikkeligt fra Trump på Twitter.
- VETO, lød det med store bogstaver.
Trump vil bruge nødretstilstanden til at bygge en mur mod Mexico og stoppe tilstrømningen af migranter på den måde.
Læs også:Trump vil nedlægge veto med demokratisk resolutionTrumps republikanere har flertal i Senatet.
Men en række republikanske senatorer valgte at gå sammen med demokraterne for at ophæve nødretstilstanden.
Senest meddelte den tidligere republikanske præsidentkandidat Mitt Romney og i dag senator torsdag, at han ville gå imod præsidenten.
Var klar med vetoTrump havde på forhånd bebudet, at han ville nedlægge veto, hvis Senatet gik imod ham.
Det er hans første veto i sin tid som præsident.
Trump erklærede nødretstilstand den 15.
februar efter måneders budgetforhandlinger i Kongressen.
Her kunne man ikke blive enige om at finde finansiering af den mur til Mexico, som præsidenten havde krævet for at stoppe tilstrømningen af migranter fra Mellemamerika.
Trumps krav medførte blandt andet den længste nedlukning af dele af statsapparatet i amerikansk historie.
Med nødretstilstanden ville Trump forbigå Kongressen og udskrive midler fra andre steder i regeringsapparatet til at få bygget en mur mod Mexico.
Han ville blandt andet finde et milliardbeløb på forsvarsbudgettet til at få bygget muren.
Ifølge den amerikanske forfatning er det kun Kongressen, der kan bevilge penge til nationale projekter.
Kun en nødretstilstand erklæret af præsidenten kan ændre på det.
/ritzau/FacebookTwitterKopier linkEmner:Mitt Romney (politiker)|Mexico|Twitter|USA|Sikkerhedspolitik




https://www.dr.dk/nyheder/viden/klima/jens-bondegaard-er-co2-neutral-min-soen-skal-have-gavn-af-jorden-i-fremtiden

KlimaJens' bondegård er CO2-neutral: 'Min søn skal have gavn af jorden i fremtiden'Biogasanlæg og personlig handlingsplan har gjort Jens Kroghs landbrug klimavenligt.
Professor er dog skeptisk.
Landmand Jens Krogh på en af sine græsmarker, som han kun pløjer hvert 4-5 år i stedet for hvert 2-3 år, så markerne optager mere CO2.
Af Maria Lise Behrendt14.
mar.
2019 kl.
20.
31Bemærk: artiklen er mere end 30 dage gammelLæs opNær Ølgod i Sydvestjylland ligger slægtsgården Kroghsminde.
Her bor landmanden Jens Krogh og familien, der driver landbrug på syvende generation.
Landbrugtes udledninger Husdyrproduktion er den største kilde til drivhusudledninger i landbruget.
CO2 udgør kun omkring to procent af udledningerne fra landbruget.
De væsentligste drivhusgasser er metan (55 procent) og lattergas (ca.
43 procent).
Drivhuseffekten af metan er omkring 25 gange kraftigere end effekten af CO2, mens drivhuseffekten af lattergas er omkring 300 gange kraftigere end CO2.
Kilde: Miljø- og Fødevareministeriet.
Siden Jens Krogh overtog gården i 1989, er der sket en del med produktionen.
Først omlagde han til økologi, og siden besluttede han sig også for, at han ville arbejde for at nedbringe klimabelastningen fra sin produktion af mælk, kød og korn.
- Jeg synes, det er vigtigt, at vi producerer nogle gode og sunde fødevarer på en jord, som også min søn kan have gavn af i fremtiden, siger Jens Krogh, da DR2 Deadline besøger ham på Kroghsminde.
I dag har Jens Krogh både opstillet en vindmølle og et biogasanlæg på gården.
Og så har han fået lavet en såkaldt klimahandlingsplan.
Planen giver den enkelte landmand et overblik over, hvor der kan sættes ind for at nedbringe klimabelastningen fra bedriften.
Køer skal leve længere og bøvse mindreHvor stor en del af den samlede, danske udledning af drivhusgasser, der stammer fra landbruget, er vanskeligt at opgøre.
Men ifølge forskere er omkring 20 procent et realistisk bud.
Klimainvesteringer er hamrende nødvendige, men jeg tror også på, at de er profitable, når vi kigger ud i fremtiden.
Jens Krogh, landmand.
Landbrugets udledninger består især af metan fra dyrenes bøvser og lattergas fra anvendelse af gødning.
Læs også:Ko-bøvser og lattergas: Her er landbrugets store klimaproblemerSådan virker et biogasanlægAnlægget tilføres husdyrgødning og andet organisk materiale som for eksempel planterester, som afgasses, så der dannes biogas, som består af metan og CO2.
Metanen kan herefter bruges til produktion af energi - el og varme - mens det afgassede, organiske materiale kan bruges som gødning på marken, hvor det virker mere effektivt end normal rågylle.
Kilder: Landbrug og Fødevarer og Jens KroghBegge dele arbejder Jens Krogh på at nedbringe på Kroghsminde.
Blandt andet med sit biogasanlæg, som omsætter gylle og planterester til biogas og afgasset gødning og ved at give køerne foder, som får dem til at bøvse mindre.
Derudover har Jens Krogh iværksat en række mindre tiltag.
For eksempel at hæve ploven, så han bruger mindre diesel, når han pløjer jorden.
Eller lade køerne selv hente græs (i stedet for at fragte dem) og lade dem græsse længere tid.
Han arbejder også for at få køerne til at leve længere, så hans samlede dyreflok bliver mindre, og så lader han græsmarkerne ligge flere år end normalt, før han pløjer dem.
På den måde optager markerne mere CO2, som også gør jorden mere frugtbar.
Og mange bække - store som små - betyder samlet set, at Jens Kroghs landbrug er klimaneutralt.
Hvad er en CO2-ækvivalent?
FN opgører udledning af drivhusgas i CO2-enheder - såkaldte CO2-ækvivalenter, hvor forskellige gasser vægtes ud fra deres virkning på drivhuseffekten.
Faktisk er Jens Krogh ifølge Økologisk Landsforening, der har hjulpet med at udarbejde hans klimahandlingsplan, gået fra at udlede 0,35 kg CO2-ækvivalenter (CO2e) per kilo mælk, han producerede i 2012, til at have en negativ udledning i dag.
- Vi står faktisk i den situation, at vi ville ønske, at der var et marked for at sælge CO2-kvoter, siger Jens Krogh.
Professor: Regnskabet holder ikkeJens Krogh kører gylle til sit biogasanlæg.
Klimaprofessor ved Institut for Agroøkologi på Aarhus Universitet, Jørgen E.
Olesen, glæder sig over, at landmænd som Jens Krogh er begyndt at arbejde på at reducere deres klimabelastning.
Selvfølgelig er det godt og rigtigt, at landmændene ser på, hvad de kan gøre (.
.
) I det store klimaregnskab batter det bare forholdsvis lidt.
Jørgen E.
Olesen, klimaprofessor.
Han er til gengæld skeptisk over for den måde, som regnskabet gøres op på:- Fordi man stiller en vindmølle op, har man jo ikke reduceret sit metanudslip, siger Jørgen E.
Olesen.
Han mener ikke, at produktion af energi fra eksempelvis en vindmølle eller et biogasanlæg bør indgå i et landbrugs klimaregnskab, fordi det hører et andet regnskab til - nemlig energiforsyning.
- Det er rigtig fint, at landbruget indfører klimaregnskaber.
Problemet er, hvad de regner med.
Og jo mere det overlades til landbruget selv at konstruere regnskaberne, desto mere uklare bliver beregningerne, siger Jørgen E.
Olesen og fortsætter:- Selvfølgelig er det godt og rigtigt, at landmændene ser på, hvad de kan gøre på den enkelte bedrift, for der er nogle lavthængende frugter.
Vi har dog en udfordring med at få det regnet korrekt ind i det store nationale klimaregnskab.
Ifølge Jørgen E.
Olesen kan dansk landbrug samlet set reducere sin udledning af drivhusgasser med 20-25 procent uden at skulle reducere antallet af dyr eller landbrugsareal.
Det kan blandt andet ske ved hjælp af nogle af de metoder, som Jens Krogh benytter sig af: Blandt andet biogas, der reducerer metanudslip fra gylle.
Derudover er det for eksempel også muligt at tilsætte kemi til gødningen, som reducerer udledningen af lattergas.
Og så arbejdes der på at avle køer, som bøvser mindre.
Køerne på Jens Kroghs gård går på græs så længe som muligt i løbet af året.
Klimaregnskab er en øjenåbnerHos Økologisk Landsforening mener man, at det drejer sig om at få landmændene til at handle uanset, hvilken “kasse” klimagevinsten så tilfalder.
Arla vil være klimaneutralTidligere på ugen præsenterede Arla en plan, der betyder, at de mere end 10.
000 landmænd, der tilsammen ejer mejerigiganten, skal nedbringe udledningen af drivhusgasser.
Om 10 år skal landmændene være 30 procent grønnere, og i 2050 er det ambitionen, at produktionen af mælk-og mejeriprodukter skal være helt CO2-neutral.
Det afgørende er altså ikke, om landmanden opstiller et biogasanlæg eller en vindmølle for at producere energi, eller om han nedbringer sit metanudslip.
Det afgørende er først og fremmest, at han gør noget.
Læs også:Jyske landmænd bliver mere klimavenligeKlimarådet, der er sat i verden for at rådgive om Danmarks omstilling til en fremtid som lavemissionssamfund, anbefaler også klimaregnskaber som et effektiv værktøj til at reducere landbrugets klimaaftryk.
For Jens Krogh har det været afgørende at få lavet et klimaregnskab, fordi det har åbnet hans øjne for, hvor han kan sætte ind og bidrage til en grønnere fremtid:- Det er en beslutning om, at vi grundlæggende vil gøre det godt i et længere perspektiv.
Klimainvesteringer er hamrende nødvendige, men jeg tror også på, at de er profitable, når vi kigger ud i fremtiden, siger han.
Og den erkendelse er ifølge Jørgen E.
Olesen vigtig:- Klimaregnskaber er en god øjenåbner.
Det er vigtigt, at landbruget ser, at de skal den her vej, og at forbrugerne kommer til at efterspørge mere bæredygtige produkter, siger han.
FacebookTwitterKopier linkEmner:Landbrug|Vedvarende energi|DR2|Økologisk Landsforening|Jylland




https://www.dr.dk/nyheder/indland/laes-svarene-flemming-overlevede-alene-i-vildmarken-i-60-dage-jeg-var-den-haardeste






https://www.dr.dk/nyheder/udland/kim-bildsoee-uklart-om-der-er-flertal-noget-som-helst-i-britisk-parlament

BrexitSe temaUdlandKim Bildsøe: Uklart om der er flertal for noget som helst i britisk parlamentStorbritannien vil nu søge om brexit-udsættelse, men planen er uklar.
Storbritanniens premierminister Theresa May (i midten nederst) skal nu mod sin vilje bede EU om brexit-udsættelse.
Af Andreas Lindqvist14.
mar.
2019 kl.
22.
55Bemærk: artiklen er mere end 30 dage gammelLæs opTorsdag aften vedtog det britiske parlament, at premierminister Theresa May i næste uge skal bede sine kolleger i EU om en udsættelse af brexit, så separationsperioden ikke som planlagt begynder 29.
marts.
Dermed blev May meget mod sin vilje tvunget til at opgive sin hidtidige plan om at få en skilsmisse-aftale på plads, så den oprindelige brexitdato kunne overholdes.
- Derudover var det væsentligste i virkeligheden, at parlamentet sagde nej til en række ting.
De stemte massivt nej til en ny folkeafstemning, og de stemte også nej til en blødere form for brexit, siger DR's korrespondent i Storbritannien, Kim Bildsøe Lassen.
Til gengæld står det stadig ikke klart, hvordan politikerne vil komme i mål med at få Storbritannien ud af EU.
- Så endnu en gang var der en situation, hvor parlamentet gjorde det meget klart, hvad det ikke ønsker.
Tilbage står bare spørgsmålet: Hvad er det så, man vil?
BrexitStorbritanniens udtræden af EU har været undervejs siden folkeafstemning i juni 2016.
Det britiske parlament stemte torsdag aften for en udsættelse af brexit.
Dermed er der lagt op til videre forhandlinger med EU, hvis medlemslande skal godkende en udsættelse, før den er en realitet.
Dermed kan processen om briternes udtræden af EU fortsætte endnu længere end hidtil regnet med.
Lykkes det ikke at få vedtaget en aftale med EU om udtrædelsen, bliver en såkaldt "no deal"-brexit en realitet.
Den vil gå hårdt ud over briternes velfærd, samt erhvervslivet i både Storbritannien og resten af EU.
Dramatisk uge i UnderhusetDet har været en dramatisk uge, hvor parlamentet tirsdag stemte Mays skilsmisseplan med EU ned for anden gang.
Onsdag stemte det mod en såkaldt "no deal"-brexit - ikke kun 29.
marts, men i det hele taget.
Det hindrer dog på ingen måde, at det kan ende med "no deal" alligevel før eller siden.
Torsdag blev det så vedtaget, at der skal søges om brexit-udsættelse.
Og nu ser alle frem mod næste uge, sandsynligvis onsdag, hvor Theresa May igen vil sende sin EU-skilsmisseaftale til afstemning.
Vedtages den, vil hun søge EU-kollegerne om en kort udsættelse for at blive klar til brexit, sandsynligvis til sidst i juni.
Bliver den ikke vedtaget, skal brexit tænkes forfra, og hun vil i stedet søge EU om en lang udsættelse, som kan vare flere år.
- Kommer aftalen ikke igennem, hvad sker der så?
Hvad skal man så bruge den her lange periode til?
Det er stadigvæk fuldstændigt uklart.
Og det er uklart, om der overhovedet er flertal for noget som helst i parlamentet, siger Kim Bildsøe Lassen.
May kan sætte sin stilling på højkantStorbritannien-korrespondenten fortæller også, at der er snak om, at May vil forsøge at komme kritikerne i møde, når hun fremsætter skilsmisseaftalen igen.
Det kan være ved hjælp af nogle beføjelser til nordirerne, som er på frontlinjen af den såkaldte backstop-problematik om, hvordan en hård grænse mellem dem og Irland undgås, uden at Nordirland får særstatus i Storbritannien.
De konservatives nordirske parlamentariske grundlag, DUP, har hidtil stemt imod skilsmisseaftalen.
Måske forsøger May også at komme i mål ved at stille sin egen stilling på højkant.
Mange af Underhusets politikere, deriblandt nogle af hendes konservative fæller, mener nemlig ikke længere, at hun er den rette til at bære brexit igennem.
Hvis hun nu kommer og siger, at nu vil hun lige bruge et år mere på at overbevise parlamentet om hendes plan, bliver det et klart nejKarin Axelsson, EU-korrespondentDe kan måske være klar til at sige god for aftalen, hvis de kan være sikre på, at det ikke også bliver Theresa May, som efterfølgende skal forhandle Storbritanniens fremtidige forhold til EU.
- Noget af det, som diskuteres, er, om det kan få nogle af kritikerne i hendes parti til at stemme for aftalen, hvis hun nu lover at sætte en tidlig dato på sin egen afgang, siger han.
Læs også:Alle taler om 'backstop': Men hvorfor skaber det så meget debat?
Tusk har åbnet for lang udsættelseEt andet spørgsmål er, hvordan briternes ønske om en udsættelse vil blive modtaget af de øvrige EU-lande, som enstemmigt skal sige ja til den.
Ifølge DR's EU-korrespondent Karin Axelsson vil man sandsynligvis være imødekommende, simpelthen fordi det modsatte, en "no deal"-brexit fra den ene dag til den anden uden for eksempel en handelsaftale, vil være langt være.
Hun henviser til, at EU-præsident Donald Tusk tidligere i dag åbnede for en lang udsættelse.
- Det gør han for at give May noget hjælp.
For dels skræmmer det måske alle dem, som bare vil ud af EU hurtigst muligt, til at stemme for hendes aftale.
Og så er det også for at vise medgørlighed, siger hun.
Med sin melding viser Tusk også åbenhed over for en ny brexitstrategi, for eksempel en ny afstemning.
- Alle landene er dødtrætte af, at det her fortsætter og fortsætter.
Så man vil hellere have det overstået, hvis bare briterne vidste, hvad de ville.
Men der er ikke rigtig udsigt til andet end et hårdt og kaotisk brexit, og det er det værste scenarie for alle, siger Karin Axelsson.
Skal komme med en klar planNår Theresa May senest onsdag i næste uge har fået afklaret, om hun skal søge om en lang eller kort udsættelse, vil hun rejse til det EU-topmøde, som begynder torsdag.
Her vil hun, hvis det går som tidligere, fremlægge sin anmodning og argumenterne for den.
Og så vil hun gå uden for døren, imens de øvrige EU-lande beslutter, om man vil komme Storbritannien i møde.
Igen i dag var der protester foran det britiske parlament, som har nu har stemt om brexit tre dage i træk.
Beslutningen skal være enstemmig, men det er usandsynligt, at noget enkeltland vil blokere en konsensus, vurderer Karin Axelsson.
Til gengæld skal May ikke regne med at få det fuldstændig, som hun vil have det.
Og hun skal have en klar plan, særligt hvis det er den lange udsættelse, hun går efter.
- Hvis hun nu kommer og siger, at nu vil hun lige bruge et år mere på at overbevise parlamentet om hendes plan, bliver det et klart nej.
Men kommer hun og siger, at nu har vi tænkt os om, og vi vil holde en ny folkeafstemning eller har fundet et nyt nationalt kompromis, som kræver lidt tid at få på plads, så vil man være åben, siger hun.
- Men det kræver nogle nye signaler og meldinger end det, vi har hørt indtil nu, siger Karin Axelsson.
FacebookTwitterKopier linkEmner:Donald Tusk (politiker)|EU|Storbritannien|Theresa May (politiker)|EU-forhold




https://www.dr.dk/nyheder/indland/db-cargo-om-foreloebig-havarirapport-vi-har-handlet-som-vi-skulle

Togulykke på StorebæltsbroenSe temaIndlandDB Cargo om foreløbig havarirapport: Vi har handlet, som vi skulleGodstogsoperatøren fra ulykken på Storebælt ser sig frikendt i den foreløbige rapport.
Af Flemming Brandt og Joshua Hollingdale14.
mar.
2019 kl.
20.
54Bemærk: artiklen er mere end 30 dage gammelLæs opl en foreløbig rapport har Havarikommissionen tidligere i dag fastslået, at flere sættevognstrailere var ikke låst ordentlig fast, da et lyntog fra DSB blev ramt af en trailer fra et modkørende godstog 2.
januar.
Ved ulykken mistede otte personer livet, og 16 blev kvæstet - heraf fire alvorligt.
Den foreløbige rapport kommer, efter Havarikommissionen siden januar har undersøgt forholdene for at finde årsagen til ulykken.
Man har blandt andet fundet frem til, at låsesystemet ikke virkede ordentligt på tre af sættevognstrailerne på godstoget.
Læs også:Havarikommission: Flere trailere på ulykkestog sad løst- Vi kan konkludere, at selvom man læsser vognen efter de instrukser, der er, og traileren faktisk ser ud til at være monteret korrekt, så er der ikke nogen sikkerhed for, at den er låst fast.
Vores undersøgelser har vist, at adskillige vogne i praksis kan være i ulåst, siger Bo Haaning, der er souschef for Havarikommissionen.
Glad for foreløbig rapportMen DB Cargos kommunikationsdirektør, Jan Wildau, mener, at den foreløbige rapport frikender operatøren af godstoget.
- Vi har ikke nogen indikation af, at tingene ikke har været i orden.
Vi har fulgt alle love og foreskrifter, internationale og danske.
- Jeg hører også Havarikommissionen sige i dag, at der ikke er noget, der tyder på, at vi ikke har handlet, som vi skulle i denne her situation.
Det er vi selvfølgelig glade for, men vi kan konstatere, at der alligevel er noget, der er gået galt.
Spørgsmålet er, hvad det er, og hvorfor det skete, og det er det, vi skal have fundet ud af.
Jan Wildau konstaterer også, at der er tale om en foreløbig rapport, og at det ikke bliver konkluderet, at den manglende fastspænding var skyld i ulykken.
- Rapporten slår ikke fast, at ulykken skete, fordi der var nogle vogne, der ikke var spændt ordentligt fast.
Rapporten slår fast, at de muligvis ikke var fastspændt i kollisionsøjeblikket, og at det muligvis har haft en indflydelse, og det er noget af det, som efterforskningen skal klarlægge de kommende måneder.
En myndigheds- og ekspertopgaveHvorfor har I ikke opdaget, at denne her låsemekanisme ikke virkede optimalt?
- For det første ved vi ikke med sikkerhed, at den ikke virkede.
Hvis det viser sig, at det var tilfældet, og hvis det viser sig, at det havde indflydelse på ulykken, så er det klart, at der skal træffes en beslutning om, hvad man skal gøre ved det.
Det er en myndigheds- og en ekspertopgave, og det er noget af det, som vi forsøger at bistå, så man kan få truffet de rigtige beslutninger, siger Jan Wildau og understreger, at DB Cargo har flere medarbejdere, som arbejder fuldtid på at assistere Havarikommissionen i dens undersøgelser.
- De arbejder med det eneste formål at sikre, at Havarikommissionen og politi får alle oplysninger, så vi kan komme til bunds i denne her sag.
Der er ingen, der ønsker mere at komme til bunds i denne her sag, end vi gør.
Har kørt milliarder af kilometerDB Cargos kommunikationsdirektør understreger, at der inden ulykken ikke var nogen grund til at tro, at låsesystemet kunne svigte.
- Denne her form for teknologi er meget gammel og har været brugt over hele Europa i titusindvis af vogne i flere årtier.
Der er kørt mange milliarder kilometer, og der er meget, meget få ulykker, måske ikke engang nogen overhovedet af denne her karakter.
- Der er tale om et meget sikkert transportmiddel og en sikker transportmåde.
Nu skal vi have fundet ud af, hvad der gik galt dengang, så vi kan få minimeret risikoen for, at det nogensinde sker igen.
FacebookTwitterKopier linkEmner:Ulykker|Togselskaber|DSB|Fyn|Sjælland




https://www.dr.dk/nyheder/kultur/film/fabelagtigt-velkonstrueret-ny-film-spidder-berlusconi-med-stoerste-lethed

FilmlandSe temaAf Filmanmelder og vært på FilmlandPer Juul CarlsenFilm og serier'Fabelagtigt velkonstrueret': Ny film spidder Berlusconi med største lethed'Silvio og de andre' går længe i tomgang, men blomstrer så pludselig op, mener anmelder.
- Flere steder undervejs går filmen så meget i tomgang, at det snarere virker som om, Berlusconi får skovlen under Sorrentino.
Men så blomstrer den op i et fabelagtigt velkonstrueret forløb, hvor Berlusconi bliver spiddet med den største lethed, skriver anmelder.
(© Gianni Fiorito/Angel Films)14.
mar.
2019 kl.
20.
02Bemærk: artiklen er mere end 30 dage gammelLæs opNå, får vi så skovlen under Silvio Berlusconi?
Får vi ham udstillet, den italienske slambert, der har svælget i halvnøgne, unge kvinder, fået fængselsstraf for skattesnyd, brugt sit tv-selskab til at promovere sig selv og som er blevet beskyldt for blandt andet afpresning, seksuelt misbrug af mindreårige, bestikkelse, samarbejde med mafiaen, narkohandel, ærekrænkelse, mened og regnskabssvindel.
Får vi afsløret, hvad der er bagved i Paolo Sorrentinos film 'Silvio og de andre'?
Næh, egentlig ikke.
'Silvio og de andre'Instruktør: Paolo SorrentinoMedvirkende: Tony Servillo, Elena Sofia Ricci, Kasia SmutniakPremiere: 14.
martsOg dermed kan 'Silvio og de andre' stille sig hen i skammekrogen sammen med Oliver Stones 'Nixon' og 'W', Phillida Lloyds 'Jernladyen', Adam McKays 'Vice' og alle de andre politikerportrætter, der ikke fik opfyldt det romantiske krav, som altid følger biografiske film om politikere; at de virkelig skal få skovlen under hovedpersonen.
Sagen er jo, at politikere, også de mest kontroversielle, er mennesker.
Og det er netop sådan, Sorrentino beskriver Berlusconi – som en listig bedrager, men også et menneske med et blødt hjerte.
Men mest af alt forsøger Sorrentino, der er kendt for 'Youth' og 'Den store skønhed', at kæde Berlusconi sammen med folket, der skabte ham; italienerne.
Endnu et portrætBerlusconi er slet ikke til stede i de første 40 minutter af 'Silvio og de andre'.
I stedet følger filmen en ung mand, Sergio, der drømmer om at mødes med Berlusconi og gøre karriere.
Sergio (billede) spilles af Riccardo Scamarcio, mens Silvio Berlusconi spilles af Toni Servillo.
(© Gianni Fiorito/Angel Films)Sergio er aldeles ligeglad med, hvilke ulovligheder Berlusconi måtte være indblandet i.
Så længe han har magt, penge og karisma, er Sergio ved at gå ud af sit gode skind for at mødes med Berlusconi.
Derfor lejer han en villa ved siden af Berlusconis på Sardinien og holder store poolfester med stribevis af stoffer og unge, smukke kvinder, der er lige så ligeglade med Berlusconis synderegister.
Med 'Silvio og de andre' gør Sorrentino præcis, som han har gjort med de fleste andre af sine film, der på hver sin måde har været portrætter.
- Sorrentino får ikke nogen skovl under Berlusconi.
Men han får åbnet en række vinkler på den italienske slikhårspolitiker, skriver Per Juul Carlsen.
(© Gianni Fiorito/Angel Films)'Il Divo' er et portræt af Berlusconis berygtede forgænger Guilio Andreotti, der havde bånd til mafiaen.
'Den store skønhed' er et portræt af den italienske hovedstad, Rom.
'Youth' er et portræt af ungdommen set gennem alderdommen.
'This Must Be the Place' er et portræt af en fiktiv rockmusiker, der kunne være alle rockmusikere.
Og serien 'The Young Pope' er et portræt af det katolske overhoved set gennem en opdigtet rebelsk pave.
Får ikke skovlen under nogenI ingen af filmene påstår Sorrentino at have fået skovlen under nogen.
Han maler et portræt set fra forskellige vinkler gennem talrige smukke, originale og legesyge tableauer og lader det i høj grad være op til publikum at fortolke og lege med.
Sorrentinos kritikere opfatter ham som en krukke, der pakker det ingenting, han har på hjerte, ind i smukke billeder.
© drPer Juul CarlsenFilmtossen Per Juul Carlsen er vært for Filmland Podcast samt anmelder på P1 Eftermiddag.
Han er ikke meget for at tale om yndlingsfilm, men vil gerne vedgå, at hans liv blev formet af Monty Python, David Lynch, 'Rumrejsen år 2001', 'Blade Runner', talrige tegneserier og en helt igennem fortræffelig barndom i Randers.
Hans fans elsker derimod det komiske, fabulerende, elegante og tvetydige, han maler frem i sine fantasifulde scenarier.
Sorrentino får aldrig skabt så fascinerende et kludetæppe med 'Silvio og de andre' som med 'Youth' eller 'Den store skønhed'.
Flere steder undervejs går den to og en halv time lange film så meget i tomgang, at det snarere virker som om, Berlusconi får skovlen under Sorrentino.
Men så blomstrer 'Silvio og de andre' pludselig op i et fabelagtigt velkonstrueret forløb, hvor Berlusconi bliver spiddet med den største lethed, som i en stor scene hvor unge halv- og helnøgne mennesker fester i en regn af ecstacypiller.
Eller da Berlusconis nysgerrige barnebarn er på besøg, og bedstefar, der lige har trådt i en fårelort, virtuost forklarer sit barnebarn, hvorfor han lige netop ikke trådte i en bæ.
Sorrentino får ikke nogen skovl under Berlusconi.
Men han får åbnet en række vinkler på den italienske slikhårspolitiker.
Og det er slet ikke så skidt klaret.
Læs også:Anmelder forvirret over længe ventet Oscar-film: 'Hvad skal jeg bruge den til?
'(© Angel Films)FacebookTwitterKopier linkEmner:Paolo Sorrentino (filminstruktør)|Silvio Berlusconi (politiker)|Italien|Socialdemokraterne|Kriminalitet




https://www.dr.dk/nyheder/regionale/trekanten/droppet-togbro-lader-helle-blive-boende-jeg-var-ved-graede-af-glaede-da

TrekantområdetDroppet togbro lader Helle blive boende: 'Jeg var ved at græde af glæde, da jeg hørte det' En ellers planlagt togbro over Vejle Fjord er droppet i den infrastruktur-plan, som regeringen og Dansk Folkeparti fremlagde onsdag.
Helle Just Jakobsen fik tilbuddet om en frivillig ekspropriering, så hun kunne slippe for usikkerheden.
Men hun nægter at forlade hjemmet frivilligt, fortæller hun.
Af Miriam Leegaard Jacobsen og Rasmus Dyrberg Hansen14.
mar.
2019 kl.
19.
45Bemærk: artiklen er mere end 30 dage gammelLæs opDer er i disse dage stor jubel i stuerne nær Sellerup Strand ved Vejle, hvor beboerne i lang tid har levet med udsigten til at blive eksproprieret eller få en togbane i baghaven.
En planlagt togbro over Vejle Fjord, der skulle spare otte minutters rejsetid mellem Aarhus og Odense, er nemlig droppet i den infrastruktur-plan, som regeringen og Dansk Folkeparti fremlagde onsdag.
- Da de sagde i fjernsynet, at DF ville opsige forliget fra Togfonden - og dermed droppe planen om togbroen - så var jeg lige ved at græde af glæde, fortæller Helle Just Jakobsen, der bor i området og havde udsigt til en ekspropriering.
- Jeg troede egentlig, jeg havde vænnet mig til tanken om at skulle flytte efter seks års usikkerhed, men lige der mærkede jeg, hvor meget det faktisk har fyldt.
Læs også:Vejle-borgmester jubler: Togbro over Vejle Fjord er fortid i ny trafikplanFremtiden for boligejerne er dog ikke helt afgjort endnu.
Parterne bag aftalen kan ikke nå at vedtage planerne før folketingsvalget, og derfor kan det kun gennemføres, hvis de fire partier tilsammen har et flertal efter valget, eller hvis de kan skaffe et flertal for deres aftale efter valget.
For naturens skyldHelle Just Jakobsens hus ligger midt i et naturområde tæt på fjorden, lige der hvor en af de mulige linjeføringer til togbroen ville skære direkte igennem.
Jernbanen skulle gå lige ved siden af Helle Just Jakobsens hus.
Og selvom hun har boet i huset i 24 år, var det ikke tanken om at flytte i sig selv, der gjorde hende frustreret.
Det er naturen omkring, som betyder noget.
- Jeg blev enormt ked af det helt fra start, da de planlagde togbroen, fordi området ville blive ødelagt - vandløb, bakker og søer ville blive ommøbleret, fortæller hun.
- Og så ville jeg hverken kunne bo her eller nyde området.
Derfor er det en kæmpe lykkefølelse, at det nu ser ud til, at broen er skrinlagt.
Måske håb på lånt tidSkulle der komme en ny regering efter det kommende folketingsvalg er der dog stadig en mulighed for, at togbroen kan komme tilbage på dagsordenen, og det er en svær tanke for Helle Just Jakobsen:- Jeg kan jo ikke gøre noget fra eller til.
Men jeg håber virkelig, virkelig ikke, der kommer en togbro - heller ikke efter valget, siger hun.
- Det er simpelthen ikke værd at smadre naturen for at spare otte minutters rejsetid.
Beboerne i området har haft mulighed for at tage imod en frivillig ekspropriation for at slippe for usikkerheden.
Men det har Helle Just Jakobsen holdt sig langt fra - og hun kommer heller ikke til at gå frivilligt, hvis planen kommer på bordet igen.
- Jeg vil kæmpe til det sidste for at bevare naturen og for at blive boende midt i den.
FacebookTwitterKopier linkEmner:Jernbaneanlæg|Dansk Folkeparti|Vejle|Folketinget|Trafikpolitik




https://www.dr.dk/nyheder/politik/politikere-stoetter-debattoer-der-staar-til-faa-fjernet-sit-plejebarn

Dansker og nordmand dræbt i MarokkoSe temaPolitikPolitikere støtter debattør, der står til at få fjernet sit plejebarnFlere politikere har svært ved at forstå, at debattøren Jaleh Tavakolis plejebarn står over for tvangsfjernelse.
- I min bog skal der væsentligt alvorligere forhold til for, at man fjerner et barn fra dets forældre, siger Pernille Rosenkrantz-Theil.
Af Emil Søndergård Ingvorsen og Kasper Duncan Gram (Video)14.
mar.
2019 kl.
19.
02Bemærk: artiklen er mere end 30 dage gammelLæs opSelv om debattøren Jaleh Tavakoli sidste år delte en video, der viste terrordrabet i Marokko, så er det helt ude i hampen, at Socialtilsynet mener, at hendes otteårige plejebarn skal tvangsfjernes.
Det mener Pernille Rosenkrantz-Theil, der er socialordfører for Socialdemokratiet.
Jaleh Tavakoli er sammen med 13 andre personer sigtet for at have delt videoen.
Hvis hun findes skyldig, så kan hun straffes med bøde eller fængsel i op til tre år.
Socialordføreren, der har læst Socialtilsynet begrundelse, mener ikke, at man sætter barnets tarv i første række, når man beslutter at tage et så drastisk skridt at fjerne barnet.
Drabene i MarokkoDen 24-årige danske kvinde Louisa Vesterager Jespersen og hendes 28-årige norske veninde Maren Ueland blev fundet døde 17.
december i et øde bjergområde cirka en times kørsel syd fra Marrakesh.
De var på julerejse i Marokko og havde de foregående dage været på vandretur i Atlasbjergene, hvor de camperede.
Marokkanske myndigheder efterforsker dobbeltdrabet som en terrorhandling.
PET har tidligere bekræftet, at en drabsvideo, der har floreret på sociale medier, sandsynligvis viser gerningen.
Det er denne video, som Jaleh Tavakoli er sigtet for at dele på det sociale medie Reddit.
- I min bog skal der væsentligt alvorligere forhold til for, at man fjerner et barn fra dets forældre.
Det er et plejebarn, der har været hos dem stort set siden fødslen, så jeg mener ikke, at man varetager barnets tarv, siger Pernille Rosenkrantz-Theil, der meget klart slår fast, at hun på ingen måde sympatiserer med, at man deler en sådan video.
Læs også:Blogger kan miste sit plejebarn efter at have delt drabsvideo fra MarokkoJaleh Tavakoli er sigtet for en alvorlig forbrydelse, der kan give op til tre års fængsel.
Hvorfor mener du ikke, at man varetager barnets tarv i den her situation?
- Der er ikke nogen tvivl om, at det er et alvorligt forhold, som moderen er sigtet for, og derfor kan der komme til at falde en dom, siger ordføreren og fortsætter:- Men selv i familier, hvor den ene af forældrene sidder i fængsel, der skal man som samfund ind og varetage barnets tarv og vurdere, hvor det er bedst for barnet at bo.
Jeg kan ikke se i de papirer, jeg har læst, at der er redegjort for, at det er bedst for barnet at blive fjernet for sin mor og far.
Den her sag kan simpelthen ikke ende med, at barnet bliver fjernet.
Debattør: Ligesom i en bananrepublikI brevet fra Socialtilsynet til Jaleh Tavakoli, som DR Nyheder har set, fremgår det, at beslutningen om at fratage familien retten til at have et plejebarn bygger på, at hun er sigtet for at dele videoen fra Marokko.
- Det er Socialtilsynets vurdering, at en sigtelse for overtrædelse af denne bestemmelse ikke er forenelig med at være generelt godkendt som plejefamilie, lyder det i brevet, hvor det også fremgår, at Socialtilsynet lægger vægt på, at Jaleh Tavakoli er en offentlig person, der har eksponeret sig selv i flere medier i forbindelse med sagen.
Jeg er målløs.
Jeg kan ikke gå ind i den konkrete sag, som endnu ikke er afgjort.
Hvis reglerne er skyld i, at børn i plejefamilier kommer i klemme, så er jeg klar til lave reglerne om.
Har allerede fået tilkendegivelser om, at det vil kunne hastebehandles.
Mai Mercado, børne- og socialministerDebattøren, som blandt andet er kendt for at skrive indvandrerkritiske blogindlæg på Jyllands-Posten og Berlingske, kaldte tidligere i dag sagen fuldstændig uproportionel.
- Der er masser af forældre, der træffer dumme beslutninger, men som vi ikke tager børnene fra.
Det her virker jo som en bananrepubliks måde at håndtere børneliv på, sagde hun.
Martin Henriksen, der er værdiordfører fra Dansk Folkeparti, undrer sig også over sagen.
Han er særligt overrasket over, at Socialtilsynet i sit brev lægger vægt på, at Jaleh Tavakoli selv har valgt at eksponere sig i offentligheden.
- Det virker som en meget vidtgående beslutning, som rokker ved retssikkerheden.
Man kan selvfølgelig ikke gå ind og fjerne et barn fra plejeforældrene med den begrundelse, at de blander sig i den offentlige debat eller er sigtet i en sag som den pågældende, siger Martin Henriksen og fortsætter:- Medmindre der kommer noget frem som omsorgssvigt eller overgreb, skal myndighederne tænke sig godt om, for vi er ude på noget at et skråplan her.
Klar til lave reglerne omJaleh Tavakoli har nu to uger til at komme med sin version af sagen over for Socialtilsynet.
Hvis tilsynet fastholder sin beslutning, så kan familien få Ankestyrelsen til at komme med en vurdering.
Børne- og socialminister Mai Mercado (K) skriver på Twitter, at hun er opmærksom på sagen og er klar til at se på, om den nuværende lovgivning er god nok.
- Jeg er målløs.
Jeg kan ikke gå ind i den konkrete sag, som endnu ikke er afgjort.
Hvis reglerne er skyld i, at børn i plejefamilier kommer i klemme, så er jeg klar til lave reglerne om.
Har allerede fået tilkendegivelser om, at det vil kunne hastebehandles.
Socialdemokratiets Pernille Rosenkrantz-Theil er ligeledes klar til at se på lovgivningen, hvis det ender med, at plejebarnet bliver fjernet.
- Hvis myndighederne mener, at de har hjemmel i lovgivningen til at gøre det her, så må vi simpelthen lave lovgivningen om.
Og det skal gå meget, meget stærkt, siger hun.
Jaleh Tavakoli•Jaleh Tavakoli er født i Iran i 1982.
•Hun er blogger og debattør hos Berlingske.
•Desuden er hun samfundsdebattør, cand.
scient.
soc.
og talskvinde for organisationen Frit Iran.
•Jaleh Tavakoli er gift med en dansk-tyrkisk mand, og de er sammen forældre til to børn - en biologisk søn og en plejedatter.
•Hun er samfundsdebattør, cand.
scient.
soc.
og talskvinde for Frit Iran.
•Kilde: Berlingske Tidende.
FacebookTwitterKopier linkEmner:Det Konservative Folkeparti|Mai Mercado (politiker)|Pernille Rosenkrantz-Theil (politiker)|Socialforhold|Iran




https://www.dr.dk/nyheder/regionale/syd/kun-en-uge-efter-sigtelser-drabsvideo-fra-marokko-florerer-paa-flere-skoler-i

Dansker og nordmand dræbt i MarokkoSe temaSyd- og SønderjyllandKun en uge efter sigtelser: Drabsvideo fra Marokko florerer på flere skoler i EsbjergSkoleledere forsøger nu at stoppe videoen, der viser drabet på en ung kvinde.
Ældre elever på flere skoler i Esbjerg har modtaget  videoen, hvor en ung dansk eller norsk kvinde bliver dræbt i Marokko.
Af Louise Mandrup (interview)14.
mar.
2019 kl.
19.
05Bemærk: artiklen er mere end 30 dage gammelLæs opSelvom det er strafbart, bliver Marokko-videoen, der viser drabet på en ung kvinde, delt mellem de ældste folkeskoleelever på flere skoler i Esbjerg.
Blandt andet har en 15-årig dreng fra 9.
klasse på Rørkjærskolen ifølge Jydske Vestkysten delt videoen med sine klassekammerater i deres fælles chatgruppe på Facebook, ligesom han har vist og delt videoen til flere fra parallelklasserne.
Det har sat rynker i panden hos skolechefen i Esbjerg Kommune, Bo Meldgaard.
- Det er jeg selvfølgelig dybt bekymret over.
Vi er opmærksomme på, at vi skoler har et ansvar for, at den video ikke kommer videre.
Syd- og Sønderjyllands Politi oplyser torsdsag aften, at en 16-årig dreng fra skolen er sigtet for at dele videoen via Messenger.
Han har erkendt, at det er sket.
Sagen kortDen 24-årige danske kvinde Louisa Vesterager Jespersen og hendes 28-årige norske veninde Maren Ueland blev fundet døde 17.
december i et øde bjergområde cirka en times kørsel syd fra Marrakesh.
De var på julerejse i Marokko og havde de foregående dage været på vandretur i Atlasbjergene, hvor de camperede.
Marokkanske myndigheder efterforsker dobbeltdrabet som en terrorhandling.
PET har tidligere bekræftet, at en drabsvideo, der har floreret på sociale medier, sandsynligvis viser gerningen.
Skoleleder: Vi skal have det stoppetOgså på Bohr-skolerne i Esbjerg har videoen tilsyneladende cirkuleret, og derfor gik skoleleder Ole Lerche i dag rundt i klasserne for at informere eleverne om sagens alvor, og hvordan de skulle håndtere videoen, hvis de modtog den.
- Jeg fortalte, at de skal slette den og i hvert fald ikke sende den videre, fordi det er dybt kriminelt.
Eleverne fik også at vide, at de skulle give ledelsen besked, hvis de modtog videoen.
- Vi har brug for i værste tilfælde at kunne politianmelde det, hvis vi har en mistanke.
Vi skal have det stoppet, og det kan vi kun gøre, hvis vi ved noget om det.
Derfor er alle skoleledere i hele kommunen ved et møde blevet informeret om sagen og opfordret til at sætte gang i snakke med eleverne på deres skoler.
Politiet: Tal med de unge - ofteI sidste uge besluttede politiet at sigte 14 personer for at dele selvsamme video.
De risikerer at blive straffet med op til tre års fængsel for at dele videoen.
Det er vigtigt, at vi får talt med de unge og holder tømmen stram.
Det skal hverken deles eller ’likes’.
Det skal bare slettes.
Christian Østergaard, specialkonsulent, Syd- og Sønderjyllands PolitiSyd- og Sønderjyllands Politis Christian Østergaard, der er specialkonsulent i forebyggelse, opfordrer voksne, som har med unge at gøre, til at tale jævnligt med dem om sagen.
- Én gang er ikke nok.
Det er vigtigt, at vi får talt med de unge og holder tømmen stram.
Det skal hverken deles eller ’likes’.
Det skal bare slettes, siger han.
Dog kræver det overvejelse om, hvordan man skal fortælle eleverne, at de skal stoppe med at dele videoen, mener skolechef Bo Meldgaard.
- Der er jo nogen, der først finder det interessant, når det er forbudt.
Så det er både en løftet pegefinger, men også information om, hvilke konsekvenser det har, hvis man deler den her video.
Læs også:OVERBLIK Hvad må man dele på nettet, og hvad er straffen?
På Lykkesgårdskolen i Varde bad skoleleder Ole Holm Johansen her til morgen sine ansatte om at tage en snak med de ældste elever, efter han opdagede, at den florerede i Esbjerg.
- De skulle bede eleverne tænke sig om, og minde dem om, at det kan have alvorlige konsekvenser, hvis de deler den.
I Vejen Kommune har man allerede fokus på deling af krænkende sexvideoer, der er ulovlige at dele i forbindelse med Umbrella-sagen.
Men efter episoderne i Esbjerg skæper skolechefen i Vejen Kommune nu også fokus på drabsvideoen fra Marokko.
Den 15-årige dreng fra Rørkjærskolen, som har delt videoen, er nu blevet politianmeldt af forældrene til en af hans klassekammerater, skriver Jydske Vestkysten.
Undgå ulovlig deling•Modtager du et krænkende eller seksuelt billede eller video, som du ikke har fået lov til at få af den/dem på billedet eller i videoen, skal du slette det med det samme.
Det gælder på alle digitale platforme og sociale medier (telefon, computer, Ipad, Icloud, Messenger, Dropbox etc.
).
•Det samme gælder, hvis du tidligere har gemt et seksuelt eller krænkende billede eller video af andre, som du ikke har fået lov til at få og gemme af den/dem, der er på billedet eller videoen.
•Hvis du har fået lov til at få og gemme et billede eller video af pornografisk karakter af dem/den, der er på billedet eller videoen, og personen/personerne er under 18 år, skal du slette det alligevel.
Kilde: Det Kriminalpræventive RådFacebookTwitterKopier linkEmner:Syd- og Sønderjyllands Politi|Esbjerg|Uddannelse|Det Kriminalpræventive Råd|Jylland




https://www.dr.dk/nyheder/detektor/detektor-ingen-talte-om-koensneutrale-trafiklys-foer-kristeligt-dagblad-ringede

DetektorDetektor: Ingen talte om kønsneutrale trafiklys, før Kristeligt Dagblad ringedeKristeligt Dagblad skrev, at flere byer overvejede at indføre kønsneutrale trafiklys, men det er der ingen byråd, der gør.
Trafiklys på H.
C.
Andersens Boulevard i København.
Af Camilla Stampe14.
mar.
2019 kl.
19.
11Bemærk: artiklen er mere end 30 dage gammelLæs opFlere danske byer overvejer kønsneutrale trafiklys i stedet for de nuværende mande- og kvindefigurer.
Det kunne man læse på forsiden af Kristeligt Dagblad 5.
marts, og historien bredte sig til en lang række medier.
Men i virkeligheden var det Kristeligt Dagblad selv, der satte de kønsneutrale trafiklys på dagsordenen.
Ingen af de adspurgte politikere havde overvejet tiltaget, før de blev ringet op.
Hvad har Kristeligt Dagblad skrevetKristeligt Dagblad skrev 5.
marts på sin forside, at ”Kønsneutrale trafiklys er på dagsordenen” i flere danske byer.
- Flere danske byer overvejer alternative lyssignaler i stedet for den velkendte mande- eller kvindefigur ved fodgængerovergange, lød det i artiklen, som også blev til et Ritzau-telegram med overskriften: “Flere byrådspolitikere går ind for kønsneutrale trafiklys”.
Det nyhedstelegram citerede blandt andre DR, Information, Jyllands-Posten, Berlingske, BT, Politiken og Nordjyske.
TV 2 News og Radio24syv tog også historien op, og flere borgerlige politikere reagerede hurtigt på historien.
Dansk Folkepartis udlændingeordfører, Martin Henriksen, skrev på Facebook: “Kære Alternativet, Radikale og Enhedslisten.
Vi skal behandle hinanden ordentligt og give plads til andre opfattelser, men der må simpelthen være vigtigere ting at gå op i end kønsneutrale lyskryds.
”Konservatives Naser Khader kritiserede "nutidens feminister", og Liberal Alliances medlem af Københavns Borgerrepræsentation, Alex Vanopslagh, skrev på Facebook: “De politiske storbytosser er løs igen med identitetspolitisk sludder og symbolkamp".
Siden Kristeligt Dagblad bragte sin historie, har der været ca.
180 artikler og indlæg om kønsneutrale trafiklys i danske medier foruden radio- og tv-indslag.
Kønsneutrale trafiklys har ikke tidligere været nævnt i danske medier, viser en søgning i mediedatabasen Infomedia.
Det har vi fundet ud afFranciska Rosenkilde fra Alternativet.
Detektor har talt med de tre byrådspolitikere fra Aarhus og København, som ifølge Kristeligt Dagblad har sat de kønsneutrale trafiklys på dagsordenen.
De siger alle, at citaterne i artiklen er korrekte, og at de som udgangspunkt synes, idéen er fin.
Men de understreger samtidig, at de aldrig havde overvejet tiltaget eller sat det på dagsordenen, før Kristeligt Dagblad kontaktede dem.
Københavns kultur- og fritidsborgmester, Franciska Rosenkilde fra Alternativet, siger til Detektor, at hun ikke havde hørt om “kønsneutrale trafiklys”, før Kristeligt Dagblads journalist ringede hende op.
- Jeg har aldrig drøftet kønsneutrale trafiklys politisk – hverken før eller efter, at Kristeligt Dagblad ringede.
Jeg har ingen intention om at stille et forslag om det.
Det har jeg aldrig haft og har det stadig ikke, siger hun.
Også Christopher Røhl fra Radikale Venstre i København siger til Detektor, at han ”hverken havde drøftet forslaget med sit politiske bagland eller andre i Borgerrepræsentationen”, da han blev kontaktet af Kristeligt Dagblad.
Der er altså ingen dækning for at skrive, at de to medlemmer af Københavns Borgerrepræsentation har sat idéen om kønsneutrale lyskryds på dagsordenen.
Kun Lone Norlander Smith, som sidder i byrådet i Aarhus for Enhedslisten, har efterfølgende taget forslaget med videre til udvalget for mangfoldighed og ligestilling, hvor hun er forkvinde.
- Hvis jeg får en henvendelse om et forslag, så vil jeg gerne præsentere det for udvalget i stedet for bare selv at dømme det ude, fortæller Lone Norlander Smith til Detektor.
Alle tre byrådspolitikere understreger desuden over for Detektor, at kønsneutrale trafiklys ikke må koste flere penge end de nuværende lyssignaler.
Har Kristeligt Dagblad så ret?
Trafiklys i København.
Nej, Kristeligt Dagblad har ikke ret.
Forslaget om kønsneutrale trafiklys er ikke på dagsordenen i “flere danske byer”, som avisen skriver.
De tre politikere er positivt stemt over for idéen, men ingen af dem havde drøftet det med deres kolleger, før Kristeligt Dagblad kontaktede dem.
De tre politikere har heller ikke stillet et politisk forslag om kønsneutrale trafiklys eller har planer om at gøre det.
Først da Kristeligt Dagblad præsenterede Lone Norlander Smith for idéen, satte hun den på dagsordenen på et møde, der skal foregå i dag.
Hvad siger Kristeligt Dagblad til kritikken?
Redaktionschef Jeppe Duvå.
Detektor har bedt Kristeligt Dagblads redaktionschef, Jeppe Duvå, forholde sig til kritikken.
Er der dækning for at skrive, at “Kønsneutrale trafiklys er på dagsordenen i flere danske byer”?
– Ja.
Det kan betyde, at det faktisk ér på en mødedagsorden i et byråd eller et udvalg under et byråd.
Men det kan også betyde, at det er noget, man tænker på, godt kunne finde på eller taler om.
I begge betydninger er der dækning for overskriften.
Vi gør det, som alle ordentlige medier gør.
Vi sætter ting på dagsordenen.
Jeppe Duvå, redaktionschef, Kristeligt DagbladFranciska Rosenkilde (AL) og Christopher Røhl (R) siger, at de ikke har sat det på dagsordenen?
– Det må så være, fordi de tager udgangspunkt i den snævre brug af ordene “på dagsordenen”.
Det er jo et rubrik-udtryk, at noget er på dagsordenen.
Jeg synes i hvert fald for Aarhus Kommunes vedkommende, at det ser ud til, at det faktisk kommer på dagsordenen dér.
Kunne man ikke sige, at det er Kristeligt Dagblad, der sætter kønsneutrale trafiklys på dagsordenen?
– Jo, man kan sagtens sige, at vi sætter det på dagsordenen.
Vi gør det, som alle ordentlige medier gør.
Vi sætter ting på dagsordenen.
I den her sammenhæng har vi sat spørgsmålet om kønsneutrale trafiklys på dagsordenen for nogle danske lokalpolitikere.
Men kan man konkludere, at en by overvejer noget, fordi én politiker vil tage en idé, som I præsenterer hende for, med på et møde?
– Ja, det synes jeg faktisk godt, man kan.
Når der er tale om forkvinden for det relevante udvalg under byrådet, og hun siger, at hun vil tage det op dér.
Man kunne godt have sagt: “Politikere i flere danske byer overvejer alternativt lyssignal”.
Det havde været mere præcist.
Kan du forstå, hvis der er nogle læsere, der på baggrund af jeres overskrift har troet, at idéen om kønsneutrale lyskryds er blevet taget op i et eller flere byråd?
– Ja, det kan jeg godt forstå.
Men så er vi ude i det permanente og altoverskyggende problem, der består i, at folk tror, de har læst artiklen, hvis de kun har læst rubrikken.
Og det har folk jo ikke.
Når man læser “flere byer overvejer”, så tror man jo, at det er flere byråd, der overvejer det.
Og det er det jo ikke?
– Jamen, et byråd består af mennesker, og de her mennesker kan individuelt overveje noget.
Et byråd består jo af en masse partier, der ofte er indbyrdes uenige om alt muligt forskelligt, og allerede af den grund vil du sjældent finde et byråd, der overvejer noget.
Det er mennesker i de byråd, der overvejer noget.
De har ikke fremsat noget forslag og har heller ikke i sinde at gøre det.
– Nej, det er jeg helt med på.
Det er der ikke tale om, men det har vi heller ikke skrevet, at de gør.
Det er borgmesteren for området, der synes, at det er en rigtig god idé.
Det er i min bog det samme som, at man overvejer noget.
FacebookTwitterKopier linkEmner:Alex Vanopslagh (politiker)|Alternativet (parti)|Franciska Rosenkilde (politiker)|Lokalpolitik|København




https://www.dr.dk/nyheder/udland/historisk-afgoerelse-i-bloody-sunday-sag-britisk-soldat-anklaget-mord

UdlandHistorisk afgørelse i 'Bloody Sunday'-sag: Britisk soldat anklaget for mordHændelsen bliver af mange betragtet som den værste overhovedet i historien om urolighederne i Nordirland.
Januar 1972 blev 13 katolske demonstranter skudt og dræbt af britisk militær.
Af Sofie Dyjak14.
mar.
2019 kl.
18.
03Bemærk: artiklen er mere end 30 dage gammelLæs opEn tidligere britisk soldat er anklaget for drab på katolske demonstranter tilbage i 1972 - også kaldet 'Bloody Sunday'.
Han skal igennem en længere straffesag.
Det har Nordirlands offentlige anklager i dag besluttet, og det er en historisk afgørelse, siger DR's korrespondent i Storbritannien Kim Bildsøe Lassen.
- Pårørende til døde demonstranter under Bloody Sunday har længe kæmpet for, at soldaterne, der skød, skulle stilles for retten.
Og det britiske militær har kæmpet for det modsatte.
Det her er en afslutning på noget, der har været meget længe undervejs, siger han.
Flere pårørende til Bloody Sunday-ofrene gik i dag på gaden med billeder af deres afdøde familiemedlemmer.
 Pårørende til afdøde demonstranter var i dag mødte op til pressekonference, hvor det blev meddelt, at en tidligere britisk soldat vil blive anklaget for mord.
 Kate Nash' bror var en af de 13, der blev slået ihjel af britisk militær under Bloody Sunday.
Her holder hun et billede af sin far, Alexander, der blev hårdt såret på dagen.
1 / 3Flere pårørende til Bloody Sunday-ofrene gik i dag på gaden med billeder af deres afdøde familiemedlemmer.
1 / 3Pårørende til afdøde demonstranter var i dag mødte op til pressekonference, hvor det blev meddelt, at en tidligere britisk soldat vil blive anklaget for mord.
2 / 3Kate Nash' bror var en af de 13, der blev slået ihjel af britisk militær under Bloody Sunday.
Her holder hun et billede af sin far, Alexander, der blev hårdt såret på dagen.
3 / 3Episoden fandt sted en søndag i 1972, hvor 14 civile mistede livet, da britiske soldater skød dem og sårede omkring 28 under en borgerdemonstration i den katolske del af Derry i Nordirland.
Beslutningen om at anklage den britiske soldat kommer efter afslutningen på en efterforskning af Bloody Sunday-dødsfaldene, der blev igangsat af Nordirlands politi i 2012.
16 andre britiske soldater har været undersøgt, men man har ikke fundet beviser nok til at anklage dem.
Satte gang i lang konfliktBloody Sunday var kulminationen på en længere konflikt mellem Nordirland og Storbritannien, der blandt andet stod i uenigheder mellem protestanter og det katolske mindretal i Nordirland.
Katolske demonstranter var på dagen for Bloody Sunday gået på gaden blandt andet i protest mod det, de så som protestanternes diskrimination af dem.
Under demonstrationerne blev de beskudt af britiske soldater, der var blevet indsat i Nordirland godt tre år forinden af regeringen i London.
Soldaterne skulle opretholde lov og orden i Nordirland, efter katolikkerne var begyndt at protestere regelmæssigt.
Soldaterne har siden hævdet, at de blev beskudt af demonstranterne, og derfor skød tilbage.
Demonstranterne påstår derimod, at de ikke bar våben, og det bekræfter en rapport fra 2010.
Bloody Sunday spillede en afgørende rolle i konflikten mellem Storbritannien og den katolske befolkning i Nordirland, der ønskede at slå landet sammen med Irland.
Det var efter Bloody Sunday, at den katolske undergrundshær IRA erklærede, at den ville dræbe alle britiske soldater i Nordirland, og volden tog til i styrke.
FacebookTwitterKopier linkEmner:Nordirland|Storbritannien|Soldater|IRA|Demonstrationer




https://www.dr.dk/nyheder/indland/hjaelper-det-paa-ensomhed-spise-sammen-med-andre

Maden mellem osSe temaIndlandHjælper det på ensomhed at spise sammen med andre?
På Youtube ser mange tusinde mennesker med, når Kristian Aagaard laver madvideoer, men han er næsten altid alene om måltidet.
Af Marie Allerslev Eriksen14.
mar.
2019 kl.
18.
25Bemærk: artiklen er mere end 30 dage gammelLæs opDe fleste af Kristian Aagaards 190.
000 følgere har måske indtrykket af, at han altid har det sjovt og spiser med sin roomie.
Men virkeligheden er en anden.
- Det kan godt være, at det ligner at jeg spiser sammen med nogen hele tiden.
Men jeg er faktisk alene det meste af tiden, siger Kristian, som går under navnet Stupidaagaards på Youtube.
Han er ikke den eneste, som spiser alene og ofte føler sig ensom.
Omkring 350.
000 danskere føler sig ofte ensomme.
Det viser tal fra Folkebevægelsen mod Ensomhed, som har taget initativ til at få flere danskere til at spise sammen i kampen mod ensomheden.
Vidste du, at DR Nyheder er på Youtube?
På Youtube har DR Nyheder en kanal, hvor der hver uge bliver udgivet nye videoer.
Du finder kanalen, ved at søge på DR Nyheder, når du er på Youtube.
Læs også:Dansk stjerne bryder tabu på YouTube: Nu hyldes han for sin ærlighedI videoen kan du se DR Nyheders Youtube-vært, Annika Wetterling, og Kristian Aagaard tale om, hvorfor det er godt at spise sammen.
FacebookTwitterKopier linkEmner:Youtube|Sundhed og velvære




https://www.dr.dk/nyheder/indland/asbest-fra-eternitten-i-aalborg-har-gjort-isabel-syg-af-kraeft-stoevet-var-over-det

IndlandAsbest fra ’Eternitten’ i Aalborg har gjort Isabel syg af kræft: 'Støvet var over det hele'70-årige Isabel Hedberg har fået den sjældne, men alvorlige lungehindekræft.
© ScanpixAf Thea Deleuran Müller, Karen Sigrid Jacobsen og Gitte Olsgaard14.
mar.
2019 kl.
19.
00Læs opSelvom støv lå på blade, gader og stræder, da Isabel Hedberg var barn i Aalborg, var der ikke nogen, der dengang tænkte, at støvet kunne være farligt for mennesker.
I dag sidder den 70-årige pensionist med lungehindekræft, en uhelbredelig kræftsygdom, der skyldes asbest, som støvet fra Dansk Eternit Fabrik har ført med sig.
Hun ved derfor ikke, hvor lang tid hun har tilbage at leve i.
- Det er skræmmende at få den melding, at jeg har kræft, for jeg havde da ikke troet, jeg skulle rende ind i sådan noget, fortæller hun.
Haft fabrikken som naboForskere fra Aalborg Universitetshospital har netop fundet frem til, at hvis man har haft Dansk Eternit Fabrik som nabo, mens fabrikken stadig brugte asbest, har man syv gange så stor risiko for at få lungehindekræft.
Hør, hvad Isabel tænkte, da hun fik lægernes besked.
En kræftdiagnose, der i gennemsnit først stilles 40 år efter, en person har været i kontakt med asbest.
Hvad er lungehindekræft?
•Lungehindekræft er en sjælden kræftsygdom, der i dag ikke kan kureres.
•I Danmark skyldes sygdommen i langt de fleste tilfælde indånding af de kræftfremkaldende asbest-fibre.
•Det tager typisk 40 år, fra du bliver udsat for asbest, til diagnosen lungehindekræft stilles.
•Der er omkring 140 nye tilfælde om året i Danmark.
•Kilder: sundhed.
dk og Kræftens BekæmpelseIsabel Hedberg har boet i Aalborg det meste af sit liv og har i cirka 35 år haft fabrikken som tæt nabo.
- Vi rendte og legede der rundt omkring, cowboy og indianere, spillede håndbold eller stikbold, fortæller hun om dengang.
- Der var jo støv i luften, der var støv i træerne.
Det lå på gader og stræder.
Rundt omkring.
Vi har rendt i det.
Spist det, hvis man kan sige det sådan.
Hør, Isabel fortælle om sin barndom som nabo til 'Eternitten'.
Asbestose tog livet af Isabels brorHendes bror arbejdede på fabrikken, da Dansk Eternit Fabrik stadig eksisterede og brugte asbest i produktionen.
I dele af den periode boede Isabel Hedberg hos broren og hans familie.
Isabel har blandt andet boet i Frydendal i Aalborg, da hun var barn.
Isabel har blandt andet boet i Frydendal i Aalborg, da hun var barn.
Fabrikken levede op til gældende lovgivning, dengang der blev brugt asbest i produktionen.
Alligevel kom han hjem i sit støvede arbejdstøj, som blev vasket sammen med resten af familiens tøj.
Som mange andre, der har arbejdet med asbest på fabrikken, døde Freddy tidligt.
Som 52-årig af sygdommen asbestose – en lungesygdom, der skyldes indånding af asbeststøv.
Det er især de bølgede eternitplader som disse, Dansk Eternit Fabrik er kendt for at have produceret med asbest (arkiv: Dansk Eternikfabrik i Aalborg i december 1980).
Derfor er det heller ikke en rar besked for Isabel Hedberg, at hendes kræftsygdom også kan forbindes med asbest.
- Der er det, jeg tænker, det var det, min bror døde af.
Det skal jeg åbenbart også dø af.
'Jeg kan ikke købe et ekstra liv'Om det er støvet med asbest, der blæste ind over dem, mens de legede som børn, eller det, som sad i brorens arbejdstøj, der har gjort Isabel Hedberg syg, er ikke til at vide.
Isabel Hedbergs kræft er vokset siden december, og om få dage skal hun have fjernet lungehinden på Rigshospitalet.
Men fordi Isabel Hedberg har boet sammen med sin bror, mens han arbejdede på fabrikken, er hun berettiget til en godtgørelse på 170.
000 kroner fra staten for hendes kræftsygdom.
I dag er det muligt at få en godtgørelse, hvis du bliver syg og selv har arbejdet med asbest på fabrikken, eller du har boet med nogen, der har.
Nu foreslår Kræftens Bekæmpelse at udvide den ordning, så alle, der har fået lungehindekræft efter at have indåndet asbest, skal tilbydes en godtgørelse, som den Isabel Hedberg kan få – uanset, hvorfor eller hvordan de har indåndet det.
Selvom penge ikke kan gøre én rask, mener Isabel Hedberg selv, at forslaget er helt på sin plads:- Det har nogle menneskelige omkostninger at få den her sygdom.
Det er der absolut ingen, der vil ønske sig, skulle jeg lige hilse og sige.
Hvordan har kræftsygdommen ændret Isabels liv?
Klik og lyt.
- Det kan jo være et plaster på såret, selvom der ikke er noget plaster, der er stort nok til det her.
Og det er en pose penge egentlig heller ikke i bund og grund, siger hun og fortsætter:- Jeg kan ikke købe et ekstra liv, en forlængelse af et liv for de penge, men de kan måske gøre lidt godt for mig i den tid, jeg har tilbage.
Hvor lang den så er, det ved jeg ikke.
Vil du gerne høre mere om 'Eternitten' og asbest i Aalborg?
Hør P1 dokumentaren 'Asbestlaboratoriet Aalborg' her.
Hvilke sygdomme kan indånding af asbestfibre give?
•Asbestose, som er en kronisk lungesygdom, og viser sig typisk 10-20 år efter udsættelsen for asbest.
•Lungekræft, som typisk optræder 10-30 år efter udsættelse for asbest.
•Lungehindekræft, som typisk opstår 15-50 år efter udsættelse for asbest.
•Fortykkelse af lungehinden (pleura plaqes).
•I sjældnere tilfælde kan der opstå kræftsygdomme i mave og tarm, hvis man har været udsat for asbest.
•Asbest og tobaksrygning har en forstærket effekt på hinanden og øger risikoen for lungekræft, men ikke for lungehindekræft.
FacebookTwitterKopier linkEmner:Kræft|Sundhedsskadelige stoffer|Aalborg|Cembrit|Kræftens Bekæmpelse




https://www.dr.dk/nyheder/udland/briterne-vil-soege-om-brexit-udsaettelse

BrexitSe temaUdlandBriterne vil søge om brexit-udsættelseVed en afstemning i Underhuset har et flertal i det britiske parlament besluttet at forsøge at få udsat skilsmissen fra EU.
Afgørelsens time, hvor der viste sig at være flertal for at søge EU om udsættelse i forhold til den britiske udtrædelse af EU 29.
marts.
Af Flemming Brandt14.
mar.
2019 kl.
19.
24Bemærk: artiklen er mere end 30 dage gammelLæs opBriterne vil have udsat brexit for at kunne opnå en aftale med EU.
Det blev afgjort ved en afstemning i det britiske parlaments underhus her til aften.
Med stemmerne 412-202 besluttede man at søge om at få udsat den endelige afsked med EU.
Det skete dagen efter, at et flertal ved en afstemning besluttede, at man ikke under nogen omstændigheder ville forlade EU uden en aftale, altså en no deal-brexit.
Før Storbritannien kan få udsat udmeldelsen af EU, kræver det dog enighed fra EU's 27 medlemslande.
Det skal der tages stilling til ved EU-topmødet i næste uge.
Donald Tusk, formand for Det Europæiske Råd, fastslog tidligere på dagen på Twitter, at han vil appellere til medlemslandene om at være åbne for en lang forlængelse.
Forventes at sende aftale til afstemning igenDet forventes, at premierminister Theresa May onsdag i næste uge sender sin skilsmisseaftale med EU til afstemning igen.
Læs også:Briterne frustrerede efter afgørende 'No deal'-afstemningBliver aftalen vedtaget, forventes hun at søge om udsættelse til 1.
juli, hvorefter Storbritannien udtræder og påbegynder den 2-årige separationsperiode.
Denne skal bruges på at aftale det fremtidige forhold.
Bliver aftalen med EU ikke vedtaget, vil May i stedet søge EU om en lang udsættelse som kan vare mere end et år.
Her skal regeringen finde ud af, hvad der nu skal ske i forhold til forhandlingerne med EU.
Bliver det en lang udsættelse, skal Storbritannien afholde EU-parlamentsvalg.
Flertal imod ny folkeafstemningTidligere på aftenen var der flere andre afstemninger i forhold til brexit.
Således stemte et lille flertal, 314 - 312, imod, at Underhuset skulle overtage kontrollen med brexit-processen fra regeringen.
Kun 85 stemte tidligere for, at man skulle bede om en udsættelse med det formål at forberede en ny folkestemning om Storbritanniens medlemskab af EU.
Briterne vil udsætte to års brexit-nedtællingStorbritanniens udtræden af EU har været undervejs siden folkeafstemning i juni 2016.
Det britiske parlament stemte torsdag aften for en udsættelse af brexit.
Dermed er der lagt op til videre forhandlinger med EU, hvis medlemslande skal godkende en udsættelse, før den er en realitet.
Den mulighed åbnede EU-præsident Donald Tusk for tidligere torsdag.
Dermed kan processen om briternes udtræden af EU fortsætte endnu længere end hidtil regnet med.
Her følger en tidslinje over den komplicerede proces:* 23.
juni 2016: Ved en folkeafstemning stemmer 52 procent af briterne for at forlade EU.
48 procent stemmer for at blive.
* 29.
marts 2017: Storbritannien meddeler officielt EU, at landet vil melde sig ud af samarbejdet.
Det sætter gang i to års nedtælling til et britisk EU-exit.
* 12.
juli 2018: Premierminister Theresa May fremlægger en længe ventet hvidbog med planer for fremtidens forhold til EU.
* 25.
november: EU's stats- og regeringschefer godkender en skilsmisseaftale indgået med den britiske regering.
* 15.
januar 2019: Det britiske parlament forkaster aftalen.
* 11.
marts 2019: Theresa May og EU-kommissionschef Jean-Claude Juncker præsenterer en justeret aftale.
* 12.
marts 2019: Parlamentet i London forkaster den nye udgave.
* 13.
marts 2019: Parlamentet afviser et brexit uden aftale.
* 14.
marts 2019: Parlamentet stemmer for at bede EU om en udsættelse af brexit fra 29.
marts, som efter den hidtidige plan er Storbritanniens sidste dag i EU.
Kilder: Folketingets EU-Oplysning, Reuters.
FacebookTwitterKopier linkEmner:Donald Tusk (politiker)|EU|Storbritannien|Theresa May (politiker)|EU-forhold




https://www.dr.dk/nyheder/indland/laes-svarene-skal-vi-vaere-bekymrede-asbestsygdomme






https://www.dr.dk/nyheder/regionale/fyn/anbragte-boern-kastet-rundt-langeland-kommune-ville-spare-penge

FynAnbragte børn kastet rundt: Langeland Kommune ville spare pengeUdvalgsformand erkender, at spareplan er gået ud over seks børn.
Sandra Damgaard spiller 500 på Baglandet i Vejle.
Hun kender alt for godt at blive sendt rundt i systemet lige som børnene fra Langeland.
Af Charlotte Flyvberg og Sine Skott Andersen14.
mar.
2019 kl.
18.
03Bemærk: artiklen er mere end 30 dage gammelLæs opFarvel venner, farvel skole og farvel pædagoger.
Anbragte børn fra de mest sårbare familier på Langeland er blevet hjemtaget af kommunen i forbindelse med en spareplan.
Børnene har måttet vinke farvel til deres nye liv på en institution eller hos en plejefamilie uden for kommunegrænsen, fordi de lokale politikere kunne spare penge på at sende dem retur til de biologiske forældre eller kommunens egen specialinstitution.
Det er kommet frem, efter DR Fyn har opdaget, at socialudvalget skrev følgende i en mødedagsorden:- Det har været en nødvendighed at genanbringe børn, som i første omgang var hjemtaget jf.
besparelsesplanen.
Anbragte børnOp imod 1.
500 danske børn fra socialt belastede familier er anbragt udenfor hjemmet.
Sparekniven skulle finde 19,5 millioner kroner blandt børnene i 2014-2019.
Kommunen ville derfor hive seks børn hjem til kommunen for at spare udgiften til blandt andet skolegang til de andre kommuner, hvor børnene var flyttet til.
- Forvaltningen har selvfølgelig arbejdet med at vælge de rigtige børn, som de kunne hjemtage, forklarer udvalgsformand Jan Ole Jakobsen (V).
Han mener, at hjemtagelsen var en god beslutning i over halvdelen af tilfældene.
Men flere af børnene har efter hjemtagelsen fungeret så dårligt, at det har været nødvendigt at genanbringe dem.
- Det har vist sig, at de nok var rigtigt anbragt (de steder, de var anbragt uden for kommunegrænsen, red.
), nu når vi har været nødt til at genanbringe nogle af dem, erkender han.
Sandra blev sendt rundt i systemetEn af dem, som har prøvet at være anbragt flere forskellige steder, er 23-årige Sandra Damgaard.
Hun kommer ikke selv fra Langeland, men ligesom de unge der har hun prøvet at blive flyttet frem og tilbage.
Som andre nuværende og tidligere anbragte børn fra Sydjylland og Fyn kommer hun jævnligt på mødestedet 'Baglandet' i Vejle.
Jeg har svært at finde tillid og stole på andre mennesker, og jeg har fået angst og ptsd.
Sandra Damgaard- Mine forældre var alkoholikere og stofmisbrugere.
Jeg fik ikke mad og rent tøj på, fortæller hun.
Hun blev anbragt første gang som syv-årig, da farmoren meldte forældrene for omsorgssvigt.
Siden har hun været anbragt både hos plejefamilier og institutioner, og de mange skift har haft store konsekvenser.
- Jeg har svært at finde tillid og stole på andre mennesker, og jeg har fået angst og PTSD.
På et tidspunkt sendte kommunen hende retur, så hun skulle bo ved sin far.
Men det gik så dårligt, at hun måtte flytte derfra efter tre måneder.
Hvad er Baglandet?
Baglandet Vejle er et mødested og rådgivningstilbud til børn og unge, som er eller har været anbragt uden for hjemmet.
Her kan man få støtte og mulighed for at udbygge sit netværk og møde mennesker med samme baggrund.
'Baglandet' findes også i Aarhus, Aalborg og København.
Svend Blatt er daglig leder på 'Baglandet' og advarer kraftigt imod, at kommunerne tænker på pengepungen frem for børnene.
- Det er super hårdt for alle børn, når der kommer store skift i deres liv.
Det er mega usundt, og det skal man forsøge at undgå for alt i verden, fortæller han.
Sandra Damgaard har altid tvivlet på folk: - Jeg var skeptisk, fordi jeg tænkte, at de får penge for at have mig, så kan de lide mig?
Eller er det på grund af pengene?
 Svend Blatt sidder og snakker med Sandra Damgaard i Baglandets fælleskøkken.
1 / 2Sandra Damgaard har altid tvivlet på folk: - Jeg var skeptisk, fordi jeg tænkte, at de får penge for at have mig, så kan de lide mig?
Eller er det på grund af pengene?
1 / 2Svend Blatt sidder og snakker med Sandra Damgaard i Baglandets fælleskøkken.
2 / 2Sandra Damgaard har fået en kæreste, som hun er flyttet sammen med, men mens hendes jævnaldrende snakker om drømmejobs, ser det ud til, at hun må nøjes med en fremtid som førtidspensionist.
- Jeg er startet på et ressourceforløb i kommunen, hvor de skal se, om jeg skal pensioneres eller skal have flexjob.
Jeg fik seks timer om ugen, og det var for meget for mig, forklarer hun.
Har andre kommuner gjort det samme?
Langelands spareøvelse med børnene blev opdaget, fordi den havde skrevet det ind i en mødedagsorden.
Men flere andre kommuner kan have gjort det samme, selv om det ikke står sort på hvidt, mener Sidse Bøgild, formand for Landsforeningen for tidligere og nuværende anbragte børn.
- Men vi kan jo ikke bevise det, så vi kan ikke sige det, vel?
, spørger hun, fordi hendes oplevelse er, at det ikke kun sker på Langeland.
Med samfundets svageste børn skal det ikke være økonomiske hensyn, der er øverst på dagsordenen.
Inge Bryderup, professorInge Bryderup er professor i socialt arbejde på Aalborg Universitet.
Hun vil ikke forholde sig til nogle konkreter sager eller kommuner, men hun anbefaler på det kraftigste, at lokalpolitikere har barnets tarv som førsteprioritet.
- Med samfundets svageste børn skal det ikke være økonomiske hensyn, der er øverst på dagsordenen.
Det skal simpelthen været at støtte barnet bedst muligt, forklarer hun og uddyber:- Hvis man så ovenikøbet vælger at genanbringe børnene, så har kommunen et ansvar for at pådrage børnene endnu mere svigt.
Læs også:Efter kritik af tvangsadoptioner i Lolland Kommune: 'Vi er stadig meget bekymrede'Spareplanen på Langeland skulle oprindeligt løbe til og med i år.
Men politikerne er nu i gang med at sløjfe den - blandt andet fordi det har vist sig, at flere af børnene efter hjemtagelsen fungerede så dårligt, at det har været nødvendigt at genanbringe dem.
FacebookTwitterKopier linkEmner:Langeland|Økonomi|Fyn|Langeland Kommune|Jan Ole Jakobsen (politiker)




https://www.dr.dk/nyheder/udland/live-tv-underhuset-stemmer-om-udskyde-brexit






https://www.dr.dk/sporten/cykling/simon-yates-vinder-enkeltart-i-paris-nice

CyklingSimon Yates vinder enkeltart i Paris-Nice26-årige Simon Yates vandt torsdagens enkeltstart i Paris-Nice.
Michal Kwiatkowski beholdt løbets førertrøje.
Simon Yates kom i mål efter 30,26 minutter på torsdagens enkeltstart.
14.
mar.
2019 kl.
17.
51Bemærk: artiklen er mere end 30 dage gammelLæs opTemporytteren Simon Yates slog til, da rytterne i etapeløbet Paris-Nice torsdag boltrede sig med en enkeltstart.
Her var den 26-årige Mitchelton-Scott-rytter for stærk for konkurrenterne, og han sejrede foran Nils Politt (Katusha) og Michal Kwiatkowski (Sky).
5.
etapes enkeltstart bød på 25,5 kilometer på en rundstrækning ved Barbentane i det sydlige Frankrig.
Den distance tilbagelagde Yates på 30,26 minutter, mens Politt og Kwiatkowski var henholdsvis 7 og 11 sekunder langsommere.
Magnus Cort vandt 4.
etape af Paris-Nice onsdag.
Tredjepladsen på etapen betød, at 28-årige Kwiatkowski beholdt løbets gule førertrøje, og polakken fører løbet med 19 sekunder ned til holdkammeraten Egan Bernal, mens Luis Léon Sanchez (Astana) i den samlede stilling er 28 sekunder efter Kwiatkowski.
Casper Pedersen (Sunweb) blev den bedst placerede dansker på etapen, da han var i mål et minut og 26 sekunder langsommere, hvilket rakte til en 35.
-plads.
Enkeltstarten kom dagen efter, at danske Magnus Cort (Astana) sejrede på 4.
etape, da han stak af efter at have siddet i et udbrud.
Paris-Nice slutter søndag, når rytterne når i mål i Nice.
/ritzau/FacebookTwitterKopier linkEmner:Astana Pro Team|Egan Bernal (cykelrytter)|Frankrig|Magnus Cort (cykelrytter)|Cykelsport




https://www.dr.dk/nyheder/udland/ekspert-om-facebook-nedbrud-det-er-meget-omfattende

UdlandEkspert om Facebook-nedbrud: 'Det er meget omfattende'Der er ikke tale om et cyberangreb mod virksomheden, mener it-sikkerhedsekspert.
Facebook er ramt af et stort nedbrud.
Torsdag er der stadg driftsforstyrrelser.
 Af Christina Nordvang Jensen14.
mar.
2019 kl.
17.
00Bemærk: artiklen er mere end 30 dage gammelLæs opMed milliarder af daglige brugere går det langt fra ubemærket hen, når Facebooks mange apps bliver ramt af et nedbrud.
I går var ikke en undtagelse.
På både Facebook, Instagram og Whatsapp havde brugerne blandt andet problemer med at lave opslag, opdatere sider og skrive kommentarer, og i dag er problemet fortsat ikke hundrede procent løst.
Peter Kruse, der er it-sikkerhedsekspert hos CSIS Security Group, kalder nedbruddet for et af de mest alvorlige, der har ramt virksomheden.
- Det er meget omfattende.
Jeg har ikke set Facebook være nede i så lang tid og have så mange problemer med at få funktionerne på plads.
Og det er BBC's teknologijournalist Dave Lee, der arbejder i Silicon Valley, enig i.
- Længden på nedbruddet og antallet af brugere, der er påvirket, gør det til det mest alvorlige nedbrud i Facebooks historie, skriver han på Twitter.
Problematisk for medierIfølge Peter Kruse er det en kritisk situation.
Specielt for de virksomheder og medier, der efterhånden er afhængige af at kommunikere med brugere og kunder via Facebook.
- Det er for eksempel ikke hensigtsmæssigt, at medier ikke kan slette brugeres kommentarer, så man sørger for en god tone.
Det er konsekvensen af, at man nogle gange kommunikerer ud på en platform, man ikke selv har kontrol over.
- Det er heldigvis et særsyn, at Facebook fejler, men man skal tænke over, at det er et scenarie, der kan forekomme, siger han.
Læs også:15 år med fjæsbogen: Derfor sidder Zuckerberg stadig på tronenDR er et af de medier, der har mærket nedbruddet.
Her har det betydet, at man ikke har kunnet udgive opslag og moderere debatten på de forskellige facebooksider.
- Og i dag er der fortsat nogle problemer, fortæller Christian Loiborg, der er strategisk redaktør for sociale medier i DR Medier og fortsætter:- Det er ret unikt, at en så stor platform er påvirket i så lang tid.
Det er et af de mest omfattende og længerevarende nedbrud, vi i DR har oplevet hos Facebook, fordi det er mange kerneområder på deres platforme, der er ramt.
Cyberangreb eller ej?
Ligesom ved andre nedbrud hos andre mastodont-virksomheder spekuleres der i, om virksomheden har været ramt af et cyberangreb.
Selv afviser Facebook, at der er tale om et angreb udefra.
Og det bakker Peter Kruse op om.
- Min umiddelbare konklusion er, at der har været nogle driftsforstyrrelser hos Facebook.
Det kan meget vel være en regulær menneskefejl.
Hvis det var et cyberangreb, skulle det have været så massivt, at vi som sikkerhedsfirma ville have set det ske.
Det ville have været tydeligt for os.
Så derfor tror jeg, at vi godt kan afvise, at det er et hackerangreb.
FacebookTwitterKopier linkEmner:Facebook|IT-kriminalitet|Erhverv|Californien|Peter Kruse (erhvervsleder)




https://www.dr.dk/nyheder/regionale/nordjylland/transportminister-forsvarer-377-mio-kroner-til-ny-omfartsvej-det-var

NordjyllandTransportminister forsvarer 377 mio.
kroner til ny omfartsvej: Det var et stærkt ønske fra Dansk Folkeparti Ole Birk Olesen (LA) har ikke selv besøgt Mariager, men forsvarer regeringens planer.
Transportminister Ole Birk Olesen (LA) med finansminister Kristian Jensen (V) og erhvervsminister Rasmus Jarlov (K) samt finansordfører René Christiansen og transportordfører Kim Christiansen fra Dansk Folkeparti.
Af Klaus Videbæk og Heidi Trillingsgaard14.
mar.
2019 kl.
17.
18Bemærk: artiklen er mere end 30 dage gammelLæs opI går præsenterede regeringen og Dansk Folkeparti sine planer for en ny og forbedret infrastruktur i Danmark.
I dag møder den del af planen, der omfatter 377 millioner kroner til en ny omfartsvej ved Mariager, imidlertid kritik fra flere toneangivende stemmer i det område, der ellers skulle have glæde af det.
Lokale folk sår tvivl om, hvorvidt det overhovedet er nødvendigt med en omfartsvej, da der i forvejen er en hovedvej, rute 555, fra Mariager mod Assens i øst.
- Vi synes simpelthen ikke, det giver mening, siger Anni Andersen, formand for byens handelsstandsforening.
Både transportminister Ole Birk Olesen (LA) og Dansk Folkepartis transportordfører, Kim Christiansen, holder dog fast i, at det er en god plan.
Kim Christiansen bor selv ved Fladbjerg, der ligger på den aktuelle rute 555, som vil blive aflastet af en ny omfartsvej til 377 millioner kroner.
Derfor har han også lokal interesse i projektet, der altså betales af staten.
Men det er der ikke noget problematisk i, mener han.
- Jeg synes, det er helt legitimt, at man, når man sidder i sådan nogle forhandlinger, også tænker på, at der har været nogle ønsker fra ens lokalområde i mange år, og så prøver at trække det i den rigtige retning.
Det kan jeg ikke se det store problem i, siger Kim Christiansen.
Der findes allerede en hovedvej mellem Mariager og Assens, hvor køreturen imellem de to byer tager ni minutter.
Ruten leder i forvejen biler, der skal passere byen uden om midtbyen.
Den nye omfartsvej skal gå syd om byen.
Brostensbelagte gaderTransportminister Ole Birk Olesen (LA) mener også fortsat, at projektet er værd at satse på.
- Der er meget tung trafik, der kører ind gennem Mariager i dag, henover de små brostensbelagte gader, og det er ikke den bedste måde at afvikle trafikken gennem byen på.
Derfor har vi i stedet valgt at lave en omfartsvej, så den her tunge trafik kan køre uden om Mariager, siger Ole Birk Olesen.
Rapport fra 2013Vejdirektoratet skrev i 2013, at ”det på baggrund af rapporten konkluderes, at der ikke er problemer på rute 555 med hverken kapacitet eller trafiksikkerhed.
Det lokale erhvervsliv fremfører, at en omfartsvej syd om Mariager ikke vil have betydning for erhvervslivets udvikling eller transporter.
Rute 555 på strækningen gennem Mariager, der forbinder Hobro og Hadsund, er opgraderet for cirka ti år siden og aflastes ikke væsentligt med en omfartsvej som foreslået, hvilket i øvrigt afspejles i at kun få biler vil benytte omfartsvejen.
”Kilde: Vejdirektoratet.
Kim Christiansen taler også om tung trafik gennem Mariager på toppede brosten.
Ved du, hvor de her toppede brosten ligger?
- Jeg har ikke selv været i Mariager.
Jeg har fået fortalt, at det er sådan, det forholder sig.
Jeg har også set billeder og læst i projekter fra Vejdirektoratet.
GPS kan lede på afvejeMen man kan kun ramme de toppede brosten, hvis man i dag drejer af rute 555 og kører ind i Mariager.
Hvorfor skulle man gøre det, medmindre man skal ind med varer til butikkerne?
- Det kan også være, at man skal det.
Det kan også være, at der en gang imellem er en chauffør, der forvilder sig ind med en lastbil, fordi man kunne forestille sig, at der var nogle af GPS-systemerne, der lokker chaufføren derind.
I hvert fald er det et projekt, der giver en hurtigere kørsel på strækningen, fordi man i stedet for at køre gennem Mariager kan køre med en omfartsvej.
Men der er ingen brosten på den eksisterende landevej (rute 555) i dag?
- Nej, men det er stadig en fordel at bruge den nye omfartsvej frem for at bruge den eksisterende landevej.
Fremme på ni minutter i dagDen eksisterende landevej er jo tosporet, der er cykelstier i begge retninger, og den er relativt ny.
Der kan man køre fra Mariager til Assens på ni minutter.
Er det ikke godt nok?
- Det er i hvert fald sådan, at der en gevinst for samfundet ved at have den omfartsvej, som vi planlægger.
Der er jo det, der hedder et samfundsøkonomisk afkast i den, det vil sige, at der en tidsbesparelse ved det.
Ellers ville der ikke være noget afkast.
Et stykke fra de brostensbelagte gader i Mariager ligger i dag en asfalteret hovedvej gennem byen.
Vejdirektoratet har jo lavet en forundersøgelse tilbage i 2013.
Den viser, at erhvervslivet ikke efterspørger den, og at kun en lille del af trafikken vil blive ført fra den eksisterende vej og hen på den nye omfartsvej.
Så hvorfor bruge 400 millioner kroner?
- Det er fordi, den har nogle positive effekter.
Så er det da heller ikke nogen hemmelighed, at det var et stærkt ønske fra det ene af partierne, der sad omkring bordet og forhandlede.
Dansk Folkeparti var optaget af det ene projekt sammen med andre projekter, og når man sidder og forhandler om en stor aftale, betyder det selvfølgelig noget, hvis et af partierne siger, at det her er vigtigt for os.
Vi har brug for 90 mandaterSamtidig viser forundersøgelsen også, at der kun har været seks mindre uheld på fem år.
Kan det begrunde en trafikinvestering på flere hundrede millioner kroner?
- Jamen, der er nogle positive effekter forbundet med den her omfartsvej, og eftersom det var et ønske fra et af partierne, blev ønsket imødekommet, ligesom der var andre ønsker, der blev imødekommet.
Sådan er det, når man sidder ved et forhandlingsbord, hvor man skal have 90 mandater for en plan.
Uden Dansk Folkeparti ville der ikke være flertal for en investeringsplan, og det er klart, at så lytter man omkring bordet til de ønsker.
Ole Birk Olesen (LA), TransportministerNår erhvervslivet ikke har efterspurgt det, og sikkerheden ikke er voldsomt truet, og der ikke bliver ført mange biler væk – er det så af de her hensyn, at man gør det, eller er det af hensyn til en politisk samarbejdspartner?
- Vi gør det, fordi Mariager Omfartsvej har nogle positive effekter for trafikken på strækningen.
Det kan vi se på tallene.
Og så gør vi det, fordi Dansk Folkeparti havde et ønske om at få det her projekt gennemført.
- Uden Dansk Folkeparti ville der ikke være flertal for en investeringsplan, og det er klart, at så lytter man omkring bordet til de ønsker.
Så hvad har været helt afgørende (for investeringen, red.
)?
- Jeg tror ikke, vi kommer det nærmere.
Nu er du vist begyndt at stille det samme spørgsmål mange gange.
Klart ønske fra Dansk FolkepartiTransportministeriet skriver selv, at projektet vedrører det kommunale vejnet, og at det ikke umiddelbart har forbindelse til statsvejnettet.
Både Aalborg og Vesthimmerlands Kommune har netop selv betalt for lignende vejprojekter.
Hvorfor skal det her tilgodeses i forhold til andre kommunale vejnet?
- Vi anlægger også en vej mellem Klippinge nede ved Stevns og Sydmotorvejen, som man kunne sige skulle være kommunalt anlagt.
Men det giver mening at gøre det, fordi den har så stor samfundsmæssig betydning dernede.
- Det gør vi så også her, og det er på grund af de gavnlige effekter, det har for lokalområdet, og det skal ikke være nogen hemmelighed, at Dansk Folkeparti havde et klart ønske om, at det her projekt skulle gennemføres.
Forsker: Vejen er ikke mere belastetTransport-, Bygnings-, og Boligministeriet skriver i sin egen præsentation af projektet, at der ”ikke er foretaget en samfundsøkonomisk beregning for projektet”.
Trafikforsker Harry Lahrmann mener ikke, at der er forhold, der gør, at strækningen skulle være mere belastet i dag i forhold til år 2013, hvor rapporten er skrevet, og at der dermed skulle være et større behov nu.
Arbejdet med omfartsvejen skal efter planen påbegyndes i år 2022.
FacebookTwitterKopier linkEmner:Mariager|Ole Birk Olesen (politiker)|Transportministeriet|Vejanlæg|Trafik




https://www.dr.dk/nyheder/penge/se-videoen-saadan-blev-skattevaesenet-advaret-om-svindelrisiko

PengeSe videoen: Sådan blev skattevæsenet advaret om svindelrisikoDen interne vagthund advarede flere gange om risiko for svindel med udbytteskat – uden at der blev reageret.
Af Jesper Knudsen14.
mar.
2019 kl.
17.
10Bemærk: artiklen er mere end 30 dage gammelLæs opUdenlandske svindlere lænsede statskassen for 12,7 milliarder kroner fra 2012 til 2015.
Bagmændene hævdede, de havde krav på at få tilbagebetalt udbytteskat i Danmark.
Men det hele var et stort fupnummer.
Svindlen lykkedes, selvom flere kritiske revisionsrapporter advarede om manglende kontrol med udbetaling af udbytteskat til udenlandske aktionærer.
Det var nemlig svært for Skatteministeriets egen interne revision at trænge igennem med de kritiske rapporter.
Sådan lød det fra to tidligere chefer for Skatteministeriets egen Intern Revision, da de onsdag blev afhørt af Undersøgelseskommissionen om Skat.
Det fortæller DR's erhvervskorrespondent Jakob Ussing, som har fulgt tre dages afhøringer.
Tirsdag fortsætter afhøringerne.
Her er det det ansatte i Skats administration af udbetalingen af udbytteskat, der skal vidne.
Klik på videoen i toppen af artiklen og hør Jakob Ussing fortælle, hvad der er kommet frem ved afhøringerne.
FacebookTwitterKopier linkEmner:Skat|Skatteministeriet|Skatter og afgifter|Økonomi|Økonomisk kriminalitet




https://www.dr.dk/nyheder/udland/norsk-politi-sigter-justitsministers-samlever-efter-bilbrand

UdlandNorsk politi sigter justitsministers samlever efter bilbrandEfter Norges justitsministers bil blev brændt af foran hans hjem natten til søndag, er samlever nu tiltalt.
Norges justitsminister, Tor Mikkel Wara, fik 10 marts brændt sin bil af.
14.
mar.
2019 kl.
16.
31 | opdateret 14.
mar.
2019 kl.
22.
38Bemærk: artiklen er mere end 30 dage gammelLæs opNorges sikkerhedspoliti, PST, sigter landets justitsministers samlever for at have stået bag en ildspåsættelse af deres bil natten til den 10.
marts.
Læs også:Norsk ministers bil sat i brand foran hans hjemDet skriver nyhedsbureauet NTB.
Natten til den 10.
marts blev justitsminister Tor Mikkel Waras bil brændt af foran hans hjem.
Ministeren, der er medlem af det indvandringskritiske Fremskridtspartiet, har flere gange været udsat for chikane.
På et pressemøde fortæller landets statsminister, Erna Solberg, fra partiet Høyre, at justitsministeren har søgt om orlov for at passe familien, efter at hans samlever er sigtet.
- Han er i chok.
Det er åbenbart, at dette påvirker ham stærkt.
Det er godt, at politiet gør sit arbejde.
I dag er jeg først og fremmest optaget af at vise omtanke for Tor Mikkel og hans familie, siger hun ifølge VG.
no på et pressemøde.
Posten som justitsminister bliver midlertidigt overtaget af Jon Georg Dale fra Fremskridtspartiet.
Flere hændelserI december blev Tor Mikkel Waras hjem og bil overmalet med hagekors og ordet racist.
Derfor blev bilafbrændingen taget meget alvorligt, og sagen overgivet til den norske pendant til det danske PET, PST.
I dag oplyser PST dog, at Tor Mikkel Waras samlever, en 54-årige kvinde, er sigtet for at have antændt deres fælles bil samt falsk vidneudsagn.
- Vi mistænker, at sigtede selv antændte branden og efterfølgende har givet indtryk af, at det var gjort af en eller flere ukendte gerningsmænd.
- Hun blev pågrebet torsdag og blev orienteret om vores mistanke.
Mistanken til hende er blevet styrket over det seneste døgn.
- Hun er ikke sigtet for tidligere hændelser, men det er naturligt at se disse i en sammenhæng, siger chef for PST Benedicte Bjørnland på et pressemøde ifølge NTB.
Politiet er ifølge VG.
no til stede ved justitsministerens hus, hvor der bliver foretaget tekniske undersøgelser.
- Oslo tingrett besluttede i dag, at sigtedes bolig kunne ransages.
Retten mener således, at der er grund til at kunne mistænke samleveren for forholdet, siger Benedicte Bjørnland ifølge VG.
no på samme pressemøde.
Brandbar væskeI februar blev der fundet brandbar væske ved ministerens bil, og i starten af marts blev der fundet et trusselsbrev i hans brevkasse.
Tor Mikkel Wara har tidligere udtalt, at truslerne mod ham er et angreb på demokratiet.
- Jeg må konstatere, at vi er nået til et punkt, hvor det er blevet meget ubehageligt.
- En ting er at rette verbale skyts mod en politiker, der gør sit job, noget helt andet er at gå efter hans familie, sagde han i december.
/ritzau/FacebookTwitterKopier linkEmner:Erna Solberg (politiker)|Parforhold|Norge|Fremskridtspartiet|Kriminalitet




https://www.dr.dk/nyheder/regionale/fyn/forsoegsordning-paa-vej-gravide-i-odense-faar-penge-stoppe-med-ryge

FynForsøgsordning på vej: Gravide i Odense får penge for at stoppe med at rygeGravide skal fremover belønnes med 1.
000 kroner, hvis de stopper med at ryge.
Sundhedsudvalget i Odense Kommune har netop besluttet at arbejde videre med, at rygende gravide i Odense fremover skal tilbydes 1.
000 kroner for at holde op med at ryge.
Af Carl Odorico og Lukas Bjerg14.
mar.
2019 kl.
15.
37Bemærk: artiklen er mere end 30 dage gammelLæs opNu skal gravide kvinder i Odense have en økonomisk gulerod på 1.
000 kroner for at stoppe med at ryge.
Det er konklusionen, efter at et flertal i Odense Kommunes sundhedsudvalg er blevet enige om at arbejde videre med et forslag, som vil afsætte 50.
000 kroner til en forsøgsordning.
Ordningen skal målrettes særligt udsatte kvinder i kommunen, fortæller formanden i sundhedsudvalget, Kasper Ejlertsen fra Socialdemokraterne.
- Vi vil rigtig gerne sikre, at de personer, der i forvejen har det lidt svært og har andre udfordringer, får mulighed for at stoppe, siger han.
Lad tvivlen komme til godeOdense Kommune har en vision om at blive en røgfri kommune i 2030, og her er forsøgsordningen en del af planen.
Rygning under graviditetHvis man ryger i graviditeten, har man større risiko for abort og fosterdød, for tidlig fødsel og dobbelt så stor risiko for lav fødselsvægt hos barnet.
Efter fødslen er risiko for vuggedød op til tre gange større, og barnets vækst kan blive hæmmet, hvis det udsættes for tobaksrøg.
Børn af rygere har også større risiko for luftvejsinfektioner, astma, bronkitis og mellemørebetændelser.
Kilde: Sundhed.
dkDer var enighed blandt Enhedslisten, SF, DF, De Radikale og Socialdemokraterne om at gennemføre forsøgsordningen, mens Venstre og De Konservative var imod.
- Jeg har normalt respekt for Sundhedsstyrelsens anbefalinger, men jeg synes, at forslaget om belønning er helt ude i skoven.
Det er en glidebane at belønne folk med 1.
000 kroner for at stoppe med at ryge, siger Søren Windell (K).
Det er nemlig Sundhedsstyrelsen, der anbefaler kommunerne, at man giver gravide en økonomisk belønning.
Dansk Folkeparti var først kritisk, men endte alligevel med at støtte forslaget.
- Selvom jeg ikke tror på det her, så håber jeg, at jeg tager fejl.
Fordi jeg synes, at min tvivl skal komme den rygende kvinde til gode, siger Christel Gall (DF).
Forslag sætter følelser i gangDa forslaget kom frem i sidste uge, gik DR på gaden i Odense for at høre borgernes reaktion.
Og det var ikke alle, der var lige positive over for forslaget.
- Da jeg var fik børn for 28 år siden, var der ikke noget med, at man kunne belønne folk ved at give dem penge, hvis de stoppede med at ryge.
Brug dog pengene på noget andet.
Kære samfund, tænk jer om, sagde Berit Hansen fra Odense i sidste uge, dag forslaget kom frem.
Læs også:Borgere i Odense siger nej tak: 'Dybt godnat' at belønne gravide rygereForslaget har sat gang i følelserne hos både borgere og politikere i Odense, og det forstår Brian Dybbro fra SF godt.
- Jeg er helt med på, at det sætter en masse følelser i gang, men hvad nu, hvis det rent faktisk virker, så vil vi jo hjælpe masse ufødte børn.
Nu skal forslaget formelt stemmes igennem ved et kommende udvalgsmøde, før forsøgsordningen kan starte.
FacebookTwitterKopier linkEmner:Christel Gall (politiker)|Dansk Folkeparti|Søren Windell (politiker)|Odense|Graviditet og fødsel




https://www.dr.dk/sporten/badminton/christinna-pedersen-faar-endnu-en-kamp-foer-landsholdspension

BadmintonChristinna Pedersen får endnu en kamp før landsholdspensionChristinna Pedersen og Mathias Christiansen missede fire matchbolde, før sejr over englændere kom i hus.
Christinna Pedersen stopper inden længe på landsholdet.
14.
mar.
2019 kl.
15.
17Bemærk: artiklen er mere end 30 dage gammelLæs opChristinna Pedersens badmintonpension blev torsdag atter udskudt.
Læs også:Badmintonchef bekymrer sig frem mod OL: 'Vi er pressede'Den 32-årige dansker vandt sin kamp i anden runde af World Tour-turneringen Swiss Open sammen med makkeren Mathias Christiansen.
De to danskere besejrede englænderne Ben Lane og Jessica Pugh med 18-21, 21-16, 24-22.
De to danskere missede hele fire matchbolde i tredje sæt, før den femte blev omsat til avancement.
Med sejren er det tredjeseedede danske par klar til kvartfinalen, hvor der venter kinesisk modstand i skikkelse af femteseedede Chen Lu og Lu Kai.
I første sæt af torsdagens kamp så det indledningsvist godt ud for den danske double, der kom foran 10-5 blot for at se englænderne vinde de følgende seks dueller og overtage føringen.
Siden fik Lane og Pugh slået et hul, som de danske favoritter ikke fik lukket.
Englænderne vandt sættet 21-18.
Missede fire matchboldeI andet sæt viste de to danskere, hvorfor de med en 15.
-plads på verdensranglisten er 15 placeringer bedre end Lane og Pugh.
Efter at være med til 9-9 opbyggede Pedersen og Christiansen et forspring på fire point, og det hul blev aldrig lukket igen.
Danskerne vandt sættet 21-16 og fremtvang dermed et afgørende tredje sæt.
Her nåede Christinna Pedersen at flirte med pensionen, da englænderne bragte sig på 14-11.
Det blev besvaret med seks vundne dueller i træk og et dansk forspring på tre point.
Forspringet blev sat over styr, men i slutfasen endte det alligevel lykkeligt for danskerne.
Godt nok blev fire matchbolde misset, men der kom aldrig et modsvar fra englænderne, som til sidst måtte kapitulere.
Læs også:Christinna Pedersen stopper på badmintonlandsholdetChristinna Pedersen har vundet fem VM-medaljer, to OL-medaljer samt store turneringer som All England og Denmark Open.
Denne uges Swiss Open er rangeret meget lavere på World Touren.
Privat danner hun par med Kamilla Rytter Juhl.
Det gjorde de også tidligere på banen, og de vandt sølv ved OL i Rio i 2016.
I juli meddelte Rytter Juhl, at hun var gravid og derfor stoppede karrieren med øjeblikkelig virkning.
I begyndelsen af januar blev parret forældre.
/ritzau/FacebookTwitterKopier linkEmner:Kamilla Rytter Juhl (badmintonspiller)|Christinna Pedersen (badmintonspiller)|Badminton




https://www.dr.dk/nyheder/kultur/hoer-sangene-allerede-nu-her-er-alle-danmarks-konkurrenter-i-eurovision-2019

Melodi Grand PrixBliv klar til årets Grand Prix-fest: Lyt til alle Danmarks konkurrenter i EurovisionSe hvilke sange, Danmark er oppe mod ved årets Eurovision Song Contest.
Sarah McTernan, Hatari og Kate Miller-Heidke repræsenterer henholdsvis Irland, Island og Australien i årets Eurovision, hvor i alt 41 lande skal dyste om sejren.
Af Christian Ellegaard og Jens Grønbech12.
maj 2019 kl.
10.
54Bemærk: artiklen er mere end 30 dage gammelLæs opDet er blevet den tid på året igen!
I den kommende uge mødes størstedelen af Europa samt Australien i det årlige, musikalske sammenskudsgilde kaldet Eurovision Song Contest.
I alt 41 lande skal kæmpe om sejren i konkurrencen, der afvikles med to semifinaler tirsdag og torsdag og endelig den store finale lørdag aften.
Læs også:DOWNLOAD Hent din stemmeseddel til Eurovision-semifinalerne 2019Fra hver semifinale går ti sange videre til finalen, hvor de slutter sig til dette års værtsland, Israel, samt de fem lande, der betaler mest for at deltage i showet og derfor er direkte kvalificeret til finalen; Tyskland, Italien, Spanien, Frankrig og Storbritannien.
Hør alle sangene i årets Eurovision Song Contest ved at klikke på sangtitlerne herunder.
Sangerinden Tamta stammer fra Georgien, bor i Grækenland - men repræsenterer Cypern i årets Eurovision med sangen 'Replay'.
 Gruppen D mol skal synge for Montenegro.
 90'er legenden Darude og sangeren Sebastian Rejman skal forsøge at synge Finland til sejr.
 Gruppen Tulia skal synge for Polen.
 Duoen Zala Kralj & Gasper Santl skal i år forsvare de slovenske farver.
 Den tjekkiske gruppe Lake Malawi skal repræsentere deres hjemland med sangen 'Friend of a Friend'.
 Joci Pápai fra Ungarn.
Han repræsenterede også landet i 2017.
 16-årige Zena skal synge 'Like It' for Hviderusland.
 Nevena Bozovic skal synge for Serbien.
Hun repræsenterede også landet i 2013.
(Foto: G.
Jovic & N.
Ristic / RTS) Sangeren Eliot skal dyste om trofæet for Belgien.
 Rocksangeren Oto Nemsadze vandt Grand Prix'et i Georgien og skal derfor repræsentere sit hjemland i Tel Aviv, Israel.
 Australien er med i popfesten igen i år, hvor de repræsenteres af Kate Miller-Heidke med nummeret 'Zero Gravity'.
 Der er fuldt smæk på årets islandske Eurovision-bidrag, der leveres af gruppen Hatari.
 Estland sender i år en svensker til konkurrencen, nemlig sangeren Victor Crone.
Han skal synge sangen 'Storm'.
 Conan Osíris skal synge sangen 'Telemóveis' for Portugal.
 Katerine Duska er årets græske repræsentant.
 Tyrkiske Serhart synger i år for miniputstaten San Marino - det gjorde han også i 2016.
1 / 17Sangerinden Tamta stammer fra Georgien, bor i Grækenland - men repræsenterer Cypern i årets Eurovision med sangen 'Replay'.
1 / 17Gruppen D mol skal synge for Montenegro.
2 / 1790'er legenden Darude og sangeren Sebastian Rejman skal forsøge at synge Finland til sejr.
3 / 17Gruppen Tulia skal synge for Polen.
4 / 17Duoen Zala Kralj & Gasper Santl skal i år forsvare de slovenske farver.
5 / 17Den tjekkiske gruppe Lake Malawi skal repræsentere deres hjemland med sangen 'Friend of a Friend'.
6 / 17Joci Pápai fra Ungarn.
Han repræsenterede også landet i 2017.
7 / 1716-årige Zena skal synge 'Like It' for Hviderusland.
8 / 17Nevena Bozovic skal synge for Serbien.
Hun repræsenterede også landet i 2013.
(Foto: G.
Jovic & N.
Ristic / RTS)9 / 17Sangeren Eliot skal dyste om trofæet for Belgien.
10 / 17Rocksangeren Oto Nemsadze vandt Grand Prix'et i Georgien og skal derfor repræsentere sit hjemland i Tel Aviv, Israel.
11 / 17Australien er med i popfesten igen i år, hvor de repræsenteres af Kate Miller-Heidke med nummeret 'Zero Gravity'.
12 / 17Der er fuldt smæk på årets islandske Eurovision-bidrag, der leveres af gruppen Hatari.
13 / 17Estland sender i år en svensker til konkurrencen, nemlig sangeren Victor Crone.
Han skal synge sangen 'Storm'.
14 / 17Conan Osíris skal synge sangen 'Telemóveis' for Portugal.
15 / 17Katerine Duska er årets græske repræsentant.
16 / 17Tyrkiske Serhart synger i år for miniputstaten San Marino - det gjorde han også i 2016.
17 / 17Semifinale 1•01 Cypern - Tamta - 'Replay'•02 Montenegro - D mol - 'Heaven'•03 Finland - Darude & Sebastian Rejman - 'Look Away'•04 Polen - Tulia - 'Fire of Love (Pali sie)'•05 Slovenien - Zala Kralj & Gasper Santl - 'Sebi'•06 Tjekkiet - Lake Malawi - 'Friend of a Friend'•07 Ungarn - Joci Pápai - 'Az Én Apám'•08 Hviderusland - Zena - 'Like It'•09 Serbien - Nevena Bozovic - 'Kruna'•10 Belgien - Eliot - 'Wake Up'•11 Georgien - Oto Nemsadze - 'Keep On Going'•12 Australien - Kate Miller-Heidke - 'Zero Gravity'•13 Island - Hatari - 'Hatrið mun sigra'•14 Estland - Victor Crone - 'Storm'•15 Portugal - Conan Osíris - 'Telemóveis'•16 Grækenland - Katerine Duska - 'Better Love'•17 San Marino - Serhat - 'Say Na Na Na' Sangerinden Sbruk skal synge for Armenien.
 '22' hedder den sang, som Sarah McTernan skal synge for sit hjemland, Irland.
 Anna Odobescu skal synge nummeret 'Stay' - der blandt andet er skrevet af de danske sangskrivere Thomas Reil og Jeppe Reil - for Moldova.
 Popcharmøren Luca Hänni skal synge for Schweiz.
 Letland satser i år på country-gruppen Carousel og deres sang 'That Night'.
 Rumænien har i år valgt at sende sangerinden Ester Penoy med nummeret 'On A Sunday'.
 20-årige Leonora skal synge for Danmark.
 John Lundvik skal synge gospelbaskeren 'Too Late for Love' for vores svenske naboer.
 Sangerinden Paenda skal synge 'Limits' for hjemlandet Østrig.
 Sangeren Roko vandt det kroatiske Grand Prix i år og skal derfor repræsentere landet med sangen 'The Dream'.
 Michela vandt årets udgave af maltesisk 'X Factor' og får derfor også æren af at repræsentere solskinsøen ved årets Eurovision.
 Sangeren Jurij Veklenko skal dyste om trofæet for Litauen.
 Han blev nummer to ved Eurovision Song Contest i 2016, og nu er Sergey Lazarev tilbage for at vinde sejren hjem for Rusland.
 Jonida Maliqi skal synge 'Ktheju tokës' for Albanien.
 Trioen Keiino skal synge for Norge.
 Duncan Laurence repræsenterer Holland.
 Nordmakedonien sætter sin lid til sangerinden Tamara Todevska, der skal synge sangen 'Proud'.
Hun repræsenterede også landet ved Eurovision i 2008.
(Foto: Goran V.
Popovski HLKV) Cingiz skal synge popnummeret 'Truth' for Aserbajdsjan.
1 / 18Sangerinden Sbruk skal synge for Armenien.
1 / 18'22' hedder den sang, som Sarah McTernan skal synge for sit hjemland, Irland.
2 / 18Anna Odobescu skal synge nummeret 'Stay' - der blandt andet er skrevet af de danske sangskrivere Thomas Reil og Jeppe Reil - for Moldova.
3 / 18Popcharmøren Luca Hänni skal synge for Schweiz.
4 / 18Letland satser i år på country-gruppen Carousel og deres sang 'That Night'.
5 / 18Rumænien har i år valgt at sende sangerinden Ester Penoy med nummeret 'On A Sunday'.
6 / 1820-årige Leonora skal synge for Danmark.
7 / 18John Lundvik skal synge gospelbaskeren 'Too Late for Love' for vores svenske naboer.
8 / 18Sangerinden Paenda skal synge 'Limits' for hjemlandet Østrig.
9 / 18Sangeren Roko vandt det kroatiske Grand Prix i år og skal derfor repræsentere landet med sangen 'The Dream'.
10 / 18Michela vandt årets udgave af maltesisk 'X Factor' og får derfor også æren af at repræsentere solskinsøen ved årets Eurovision.
11 / 18Sangeren Jurij Veklenko skal dyste om trofæet for Litauen.
12 / 18Han blev nummer to ved Eurovision Song Contest i 2016, og nu er Sergey Lazarev tilbage for at vinde sejren hjem for Rusland.
13 / 18Jonida Maliqi skal synge 'Ktheju tokës' for Albanien.
14 / 18Trioen Keiino skal synge for Norge.
15 / 18Duncan Laurence repræsenterer Holland.
16 / 18Nordmakedonien sætter sin lid til sangerinden Tamara Todevska, der skal synge sangen 'Proud'.
Hun repræsenterede også landet ved Eurovision i 2008.
(Foto: Goran V.
Popovski HLKV)17 / 18Cingiz skal synge popnummeret 'Truth' for Aserbajdsjan.
18 / 18Semifinale 2•01 Armenien - Sbruk - 'Walking Out'•02 Irland - Sarah McTernan - '22'•03 Moldova - Anna Odobescu - 'Stay'•04 Schweiz - Luca Hänni - 'She Got Me'•05 Letland - Carousel - 'That Night'•06 Rumænien - Ester Peony - 'On A Sunday'•07 Danmark - Leonora - 'Love Is Forever'•08 Sverige - Jonh Lundvik - 'Too Late for Love'•09 Østrig - Paenda - 'Limits'•10 Kroatien - Roko - 'The Dream'•11 Malta - Michela - 'Chameleon'•12 Litauen - Jurij Veklenko - 'Run with the Lions'•13 Rusland - Sergey Lazarev - 'Scream'•14 Albanien - Jonida Maliqi - 'Ktheju tokës'•15 Norge - Keiino - 'Spirit in the Sky'•16 Holland - Duncan Laurence - 'Arcade'•17 Nordmakedonien - Tamara Todevska - 'Proud'•18 Aserbajdsjan - Chingiz - 'Truth' 19-årige Bilal Hassani skal synge 'Roi' for Frankrig.
Årets værtsnation, Israel, sætter i år sin lid til sangeren Kobi Marimi.
Italien repræsenteres i år af rapperen Mahmood og hans sang 'Soldi'.
Sangeren Miki skal synge for Spanien.
 Michael Rice skal synge 'Bigger than Us' for Storbritannien.
Duoen S!
sters vandt det tyske Grand Prix med sangen 'Sister' - der er skrevet af blandt andre den danske sangskriver Thomas Stengaard.
1 / 619-årige Bilal Hassani skal synge 'Roi' for Frankrig.
1 / 6Årets værtsnation, Israel, sætter i år sin lid til sangeren Kobi Marimi.
2 / 6Italien repræsenteres i år af rapperen Mahmood og hans sang 'Soldi'.
3 / 6Sangeren Miki skal synge for Spanien.
4 / 6Michael Rice skal synge 'Bigger than Us' for Storbritannien.
5 / 6Duoen S!
sters vandt det tyske Grand Prix med sangen 'Sister' - der er skrevet af blandt andre den danske sangskriver Thomas Stengaard.
6 / 6Finale•Frankrig - Bilal Hassani - 'Roi'•Israel - Kobi Marimi - 'Home'•Italien - Mahmood - 'Soldi'•Spanien - Miki - 'La Venda'•Storbritannien - Michael Rice - 'Bigger than Us'•Tyskland - S!
sters - 'Sister'I år er det 20-årige Leonora, der skal forsvare de danske farver.
Det gør hun med sangen 'Love Is Forever', som du kan høre her.
Se Eurovision Song Contest tirsdag, torsdag og lørdag fra klokken 21 på DR1 og DRTV.
FacebookTwitterKopier linkEmner:Storbritannien|Spanien|Tyskland|Malta|Moldova




https://www.dr.dk/nyheder/indland/blogger-kan-miste-sit-plejebarn-efter-have-delt-drabsvideo-fra-marokko

Dansker og nordmand dræbt i MarokkoSe temaIndlandBlogger kan miste sit plejebarn efter at have delt drabsvideo fra MarokkoSocialtilsynet vil fratage Jaleh Tavakoli retten til at være forælder for sin 8-årige plejedatter.
Jaleh Tavakoli, forholder sig i sine blogindlæg ofte dybt kritisk til islam.
Af Sally Frydenlund Larsen14.
mar.
2019 kl.
15.
52Bemærk: artiklen er mere end 30 dage gammelLæs opMan kan ikke være en god plejemor, hvis man har delt den video, der viser drabet på en kvinde i Marokko.
Det har Socialtilsynet, som fører tilsyn med landets plejefamilier, vurderet over for bloggeren Jaleh Tavakoli, som er sigtet for at have delt videoen på det sociale medie Reddit.
Jaleh Tavakoli har sammen med sin mand en 8-årig plejedatter, men modtog i går et brev om, at Socialtilsynet agter at fratage parret retten til at være plejeforældre.
Blå bog:Jaleh Tavakoli er født i Iran i 1982.
Hun er blogger og debattør hos Berlingske.
Desuden er hun samfundsdebattør, cand.
scient.
soc.
og talskvinde for organisationen Frit Iran.
Jaleh Tavakoli er gift med en dansk-tyrkisk mand, og de er sammen forældre til to børn - en biologisk søn og en plejedatter.
Hun er samfundsdebattør, cand.
scient.
soc.
og talskvinde for Frit Iran.
Kilde: Berlingske Tidende.
Det sker med henvisning til bloggerens sigtelse efter straffelovens paragraf 264 D, stk.
2.
Jaleh Tavakoli er ikke dømt i sagen og har heller ikke været til afhøring hos politiet endnu, oplyser hun.
Derfor indkalder tilsynet Jaleh Tavakoli og hendes mand til et dialogmøde, hvor de kan fremføre deres argumenter.
Etisk og moralsk ansvarI brevet sætter Socialtilsynet spørgsmålstegn ved Jaleh Tavakolis dømmekraft og lægger desuden vægt på, at plejebørn har et særligt stort behov for tryghed og stabilitet.
- Som generelt godkendt plejefamilie påtager man sig en særlig opgave i forhold til at tage vare på børn med særlige behov, hvorfor der ikke i væsentlig grad må kunne stilles spørgsmålstegn ved familiens moral eller etik, står der i det brev, som Jaleh Tavakoli har vist til DR Nyheder.
Tilsynet skriver også i brevet, at man ikke vurderer, at Jaleh Tavakoli kan fungere "som den 'digitale rollemodel' en plejeforælder skal kunne være".
Men Jaleh Tavakoli mener, at Socialtilsynets vurdering strider imod barnets tarv.
Den 8-årige plejedatter har boet hos familien hele sit liv.
- Hvor meget kommer det til at skade hende, hvis hun finder ud af, at jeg har gjort noget ulovligt, i forhold til hvis hele hendes familie bliver taget fra hende?
Det er jo helt uproportionelt.
Der er masser af forældre, der træffer dumme beslutninger, men som vi ikke tager børnene fra.
Jaleh Tavakoli, blogger og debattør.
Skulle have sagt tilI brevet fra Socialtilsynet står der, at Jaleh Tavakoli burde have gjort tilsynet opmærksomt på, at hun var blevet sigtet.
- Denne manglende orientering af Socialtilsynet bliver yderligere forstærket af det forhold, at du, Jaleh, på din offentlige Facebook-profil har fortalt om sigtelsen allerede i sidste uge, men altså ikke har fundet anledning til at orientere Socialtilsynet, til trods for at denne forpligtelse fremgår eksplicit af jeres godkendelse.
Ifølge Jaleh Tavakoli dømmer tilsynet hende før retssysstemet og overser, at hun stadig kun er sigtet i sagen.
Men kan man være plejeforælder, når man er sigtet efter straffeloven?
- Der er masser af forældre, der træffer dumme beslutninger, men som vi ikke tager børnene fra.
Det her virker jo som en bananrepubliks måde at håndtere børneliv på, siger Jaleh Tavakoli.
Ud over den 8-årige plejedatter har Jaleh Tavakoli en biologisk søn med sin mand.
DR Nyheder har forsøgt at få en kommentar fra Socialtilsyn Øst, som er ansvarlig for tilsynet i den kommune, hvor Jaleh Tavakoli bor med sin familie.
FacebookTwitterKopier linkEmner:Børne- og Socialministeriet|Socialforhold|Kriminalitet|Marokko|Socialstyrelsen




https://www.dr.dk/nyheder/politik/eksperter-kritiserer-ny-billund-bane-giv-hellere-pengene-vaek

PolitikEksperter kritiserer ny Billund-bane: Giv hellere pengene vækDF-aftryk i trafikaftale destruerer simpelthen værdi for samfundet, siger ekspert.
Sådan kan den nye station ved Billund Lufthavn komme til at se ud.
Jernbanen - og resten af aftalen - bliver kun realiseret, hvis der fortsat er flertal for den efter et valg.
Visualisering fra Banedanmarks høringsmateriale.
Af Lasse Bastian Larsen og Peter Boier14.
mar.
2019 kl.
15.
30Bemærk: artiklen er mere end 30 dage gammelLæs op112,7 milliarder kroner bliver investeret i Danmarks infrastruktur frem mod 2030, hvis det står til regeringen og Dansk Folkeparti.
Læs også:Ny forbindelse over Limfjorden, 450 kilometer veje, tog og nye baner: Regeringen og DF indgår aftaleMen et af DF's aftryk i aftalen, en jernbane, der skal forbinde Vejle og Billund til 900 millioner kroner, får flere trafikeksperter til at spærre øjnene op.
For projektet er ikke blot en dårlig forretning for samfundet – det giver ligefrem underskud, pointerer eksperterne.
- Det er meget usædvanligt, at man gennemfører et projekt, som er så dårligt, siger Mogens Fosgerau, der er professor i transportøkonomi ved Københavns Universitet.
Læs også:Ny infrastrukturplan tager opgør med Togfondens timeplanProfessorens skepsis bunder i det, der kaldes den interne rente.
Det er myndighedernes mål for trafikinvesteringer, og ifølge Banedanmarks egen vurdering er den negativ for projektet.
- Samlet set destruerer man derved værdi for samfundet ved at bygge en bane som denne.
Man kunne simpelthen gøre borgere i Vejle og Billund gladere ved bare at forære dem nogle skattekroner i stedet for denne bane.
Hvis banen var helt gratis at bygge, ville det så give mening økonomisk?
- Nej.
Mogens Fosgerau mener, at den interne rente bør være udgangspunktet, når trafikprojekter skal prioriteres, da den er et mål for, om samfundet bliver rigere eller fattigere af en investering i infrastrukturen, forklarer han.
Man indregner blandt andet faktorer som miljø, penge, tid og trængsel.
Uanset hvad Fosgerau og andre kloge hoveder måtte mene, så har vi altså besluttet, at vi gerne vil have en jernbane til Billund.
Kim Christiansen, transportordfører, Dansk Folkeparti'Alt i alt en rigtig dårlig idé'Trafikforsker ved Aalborg Universitet Harry Larhmann ser den interne rente som en fin rettesnor for prioriteringer af infrastrukturprojekter.
Men tallet bør ikke stå alene, da det ifølge forskeren langt fra er alle forhold, som man kan regne på.
Han nævner et konkret eksempel:- I fremtiden skal vi nå nogle CO2-mål, som vi har forpligtet os til i en anden sammenhæng.
Transportsektoren skal være CO2-neutral i 2050.
- Det indgår overhovedet ikke i de økonomiske beregninger, at vi skal nå det mål, siger Harry Lahrmann og nævner påvirkning af lokalsamfund som et andet eksempel.
Læs også:Cepos: Drop jernbanerne til lufthavnene i Aalborg og BillundMen selv med et fokus på andet end blot økonomien, giver banen stadig absolut ingen mening, mener Harry Lahrmann.
- Alt i alt er det bare en rigtig dårlig idé.
Der er meget få passagerer, som kommer til at køre med den bane.
Den har heller ikke andre positive ting, siger trafikforskeren og nævner blandt andet uheldig linjeføring som et andet negativt afspekt af projektet.
Begge eksperter peger på, at for eksempel en udvidelse af S-tog-banen til Helsingør og Roskilde havde været en langt bedre forretning for samfundet.
Det projekt har ifølge beregninger fra 2011 en intern rente på 9,7 procent, viser beregninger på Transportministeriets hjemmeside.
Blandt andet Produktivitetskommissionen har tidligere slået fast, at afkastet bør ligge på mindst fire procent ved infrastrukturinvesteringer.
'Vigtigt at få betjent Billund Lufthavn med bane'Dansk Folkepartis transportordfører, Kim Christiansen, er dog glad for projektet, som hans parti har været drivende for at få igennem.
Som begrundelse for at bygge Billund-banen nævner han som det første, at Danmarks næststørste lufthavn nu vil blive betjent med tog ligesom den bane, som netop nu er under opførelse til Aalborg Lufthavn.
- Det er en ganske god idé at forsyne de største lufthavne med jernbanetrafik.
Så kan vi måske få nogle til at stille bilen og tage banen i stedet for, siger Kim Christiansen.
Dansk Folkepartis trafikordfører, Kim Christiansen, under præsentationen af trafikaftalen mellem hans parti og regeringen.
Transportordføreren giver heller ikke meget for de to trafikeksperters råd om at prioritere eksempelvis S-tog til Roskilde før en Billund-bane.
Det kan ifølge ordføreren ikke sammenlignes.
- Uanset hvad Fosgerau og andre kloge hoveder måtte mene, så har vi altså besluttet, at vi gerne vil have en jernbane til Billund, siger Kim Christiansen.
V: 'Banen er ikke groet i vores have'Hos Venstres transportordfører, Kristian Pihl Lorentzen, er begejstringen over den nye aftale helt i top, men han anerkender de to eksperters kritik af baneprojektet til Billund, som hans parti nu står bag.
- Jeg kan kun være enig i, at der er en meget lav samfundsøkonomisk forentning i en bane fra Vejle til Billund.
Det står klart.
Jeg tror heller ikke, at der kommer til at køre så mange med den.
Venstres transportordfører, Kristian Pihl Lorentzen, har været med til at forhandle den nye transportaftale for sit parti.
Kristian Pihl Lorentzen bakker alligevel op om Billund-banen, men lægger ikke skjul på, at 'den ikke er groet i vores have.
'- Sådan foregår det, når man laver politiske forhandlinger, og sådan må det være.
Vi er tilfredse med aftalen og ser frem til at realisere den i de kommende år.
Hvis der stadig er flertal for banen efter valget, skal arbejdet efter planen begynde i 2023.
Og den er ikke det første infrastrukturprojekt, som kritiseres for ikke at hænge sammen økonomisk.
Læs også:Prognose: Hovedstadens letbane bliver halvtomHovedstadens Letbane, som netop nu er under opførelse langs Københavns Ring 3, har ifølge en udredning også en negativ intern rente.
Prisen for projektet er 6,2 milliarder kroner.
FacebookTwitterKopier linkEmner:Billund|Kristian Pihl Lorentzen (politiker)|Trafik|Økonomi|Venstre




https://www.dr.dk/nyheder/udland/mafiaboss-likvideret-i-new-york

UdlandMafiaboss likvideret i New YorkFrancesco 'Franky Boy' Cali var leder af Gambinofamilien, der er kendt som en mafiaklan.
Af Sally Frydenlund Larsen14.
mar.
2019 kl.
15.
14Bemærk: artiklen er mere end 30 dage gammelLæs opSeks skud i brystet tog i går aftes lokal tid livet af den amerikanske mafiaboss Francesco Cali.
53-årige Cali, med tilnavnet 'Franky Boy', blev skudt uden for sit hjem på Staten Island i New York.
Francesco Cali var leder af Gambinofamilien, der engang var en af de største organiserede bander i USA.
Politiet i New York har endnu ikke arresteret nogen i sagen, men det frygtes, at mordet kan være symptom på en opblusning i krigen mellem USA's største mafiafamilier.
Ifølge CNN er mordet nemlig det første på en mafiaboss i New York i 34 år.
Mord og afpresningFrancesco Cali blev betragtet som bindeledet mellem Gambinofamilien og mafiaen på Sicilien, hvor begge hans forældre stammede fra.
Han havde afsonet en kortere fængselsdom for pengeafpresning, men i modsætning til hans forgængere havde han ry for at være diskret og holde sig ude af offentlighedens søgelys.
Gambinobossen Paul Castellano blev dræbt i 1985.
Mordet blev orkestreret af John Gotti, som også tilhørte Gambinoklanen, men ville have Castellanos plads som leder.
Den fik han efter mordet.
Hans tilbagetrukne lederstil har også skabt mindre opmærksomhed omkring Gambinoklanen i det hele taget.
Men sådan har det ikke altid været.
Klanen var på sit højeste og mest magtfulde i 1970'erne og 1980'erne, hvor Paul Castellano styrede klanen med sikker hånd.
I modsætning til tidligere, hvor Gambinofamilien var berygtet for sit voldsregime, ledte Paul Castellano gruppen ind i økonomisk kriminalitet.
I 1985 blev Castellano skudt på vej ud fra en bøfrestaurant på Manhattan.
John Gotti, som ledede Gambinoklanen fra 1985 til 2001.
Gotti var glad for mediernes opmærksomhed i modsætning til Francesco Cali.
Manden bag mordet var John Gotti, som også tilhørte Gambinofamilien og gik under navnet 'The Dapper Don'.
Historien viser altså, at Gambinofamilien kan være sin egen værste fjende.
Hvem der står bag mordet på Francesco Cali vides endnu ikke.
New Yorks politi siger til The New York Times, at de endnu ikke har anholdt nogen i sagen, men fortsætter efterforskningen.
FacebookTwitterKopier linkEmner:New York|USA|Kriminalitet|Mord|CNN




https://www.dr.dk/nyheder/indland/trafikraad-om-udlejer-af-el-loebehjul-fuldstaendig-uacceptabelt

IndlandTrafikråd om udlejer af el-løbehjul: 'Fuldstændig uacceptabelt'Direktør i Rådet for Sikker Trafik tvivler på, at Tier har den lovpligtige forsikring.
Brugere af el-løbehjul i København ved reelt ikke, om de er forsikrede eller ej, hvis de lejer hos firmaet Tier.
Af Theis Lange Olsen14.
mar.
2019 kl.
15.
30Bemærk: artiklen er mere end 30 dage gammelLæs opDe danske myndigheder må på banen og sikre, at det tyske el-løbehjulsfirma Tier overholder loven og gør det muligt for brugerne at fremvise dokumentation for, at de er forsikrede.
Sådan lyder det fra administrerende direktør Mogens Kjærgaard fra Rådet for Sikker Trafik, der slet ikke er sikker på, at firmaet overhovedet har tegnet den lovpligtige forsikring på nuværende tidspunkt.
Læs også:Ingen dokumentation for forsikring: Brugere af tysk el-løbehjul risikerer bødeDermed risikerer brugerne af Tier at få en bøde, fordi politiet til enhver tid kan afkræve dem dokumentation for en ansvarsforsikring, der dækker, hvis en bruger af el-løbehjulet skader andre personer eller deres ting i trafikken.
- Vi tror ikke, at Tier har forsikringen, og det er et kæmpe problem.
Formelt lever forbrugerne ikke op til de krav, der er i lovgivningen, siger Mogens Kjærgaard.
- Det er fuldstændig uacceptabelt.
Jeg synes, det er et anliggende for myndighederne, når der er så stor en kommerciel part inde i København, som har hundredevis af løbehjul, som bruges af tusindvis af mennesker hver evig eneste dag, siger han.
Tier svarer ikkeTyske Tier er det ene af to firmaer, der lejer el-løbehjul ud i København, efter at det blev lovligt at køre på dem i en forsøgsordning fra årsskiftet.
Det andet er svenske VOI.
På deres hjemmeside skriver de tydeligt, at brugerne er ansvarsforsikret igennem Købstædernes Forsikring.
I Vois app fremgår det tydeligt, at brugere er dækket af en ansvarsforsikring.
Tier skriver direkte modsat i deres app, at firmaet fralægger sig ethvert ansvar, hvis en tredjepart kommer til skade.
- I tilfælde af et uheld påtager brugeren sig ansvaret, såfremt denne bærer skylden herfor.
Dette ansvar omfatter under alle omstændigheder en forpligtelse til at udbedre skaderne og dække tab, som tredjeparter påføres, heddet det på Tiers hjemmeside.
Tier har oplyst til DR Nyheder, at de overholder alle forsikringslove, men firmaet vil ikke dokumentere det og svarer ikke på konkrete spørgsmål.
DR Nyheder har blandt andet spurgt om navnet på det forsikringsfirma, de påstår at bruge.
Og om årsagen til, at brugerne ikke kan finde oplysninger om en eventuel forsikring på hverken hjemmeside eller i app.
Ifølge Rådet for Sikker Trafik er det komplet uholdbart, at der vedbliver med at være uvished om brugernes forsikringsforhold.
- Som bruger kan du i realiteten stille dig op på et løbehjul i god tro, og så risikerer du at blive involveret i et uheld, og så er der ingen garanti for at være forsikret, som man ellers skal være, siger Mogens Kjærgaard.
Færdselsstyrelsen skrev 7.
marts til Tier og VOI og orienterede dem om den gældende lovgivning, herunder kravet om lovpligtig ansvarsforsikring.
Styrelsen agter foreløbig ikke at gøre mere i sagen.
DR Nyheder forsøger at få en kommentar fra Transportministeriet og transportordførerne.
•REGLER FOR EL-LØBEHJUL•El-løbehjul, der er tilladt i trafikken, må højst kunne køre 20 km/t med motorkraft alene.
•Der må ikke være noget sæde på løbehjulet.
•Løbehjulet skal være CE-mærket.
Det må højst veje 25 kg.
, være max 2 meter langt og 70 cm bredt.
•Løbehjulet skal være forsynet med en rød refleks bagpå, en hvid refleks foran og gule eller hvide reflekser på hver side.
Reflekserne skal være godkendte og opfylde samme krav som reflekser på cykler.
•Du skal køre med lys på hele døgnet.
Du skal have en hvid lygte foran og en rød lygte bagpå.
Lygterne skal sidde på løbehjulet og være tydeligt synligt på mindst 300 meters afstand.
•Du skal følge cykelreglerne, og du skal køre på cykelstien, hvor der er cykelsti.
•Du skal være fyldt 15 år.
•Du må ikke have passager med løbehjulet.
•Børn under 15 år må kun køre på elektrisk løbehjul i trafikken, hvis barnet er sammen med en voksen på 18 år eller derover, som har kontrol over barnets kørsel.
På lege- og opholdsområder er der dog ikke krav om, at børn, der kører på elektrisk løbehjul, skal være sammen med en voksen.
•Promillegrænsen er 0,5, og der er nulgrænse for ulovlige stoffer•Kilde: Rådet for Sikker TrafikFacebookTwitterKopier linkEmner:Fritidsaktiviteter|Rådet for Sikker Trafik|København|Forsikringsselskaber|Færdselsstyrelsen




https://www.dr.dk/sporten/formel1/magnussen-aergrer-sig-over-ny-regel-bevaeger-formel-1-i-den-forkerte-retning

Formel1Magnussen ærgrer sig over ny regel: 'Bevæger Formel 1 i den forkerte retning'Formel 1 har indført, at køreren med den hurtigste omgang i et grandprix får ét point til den samlede VM-stilling.
Af Niklas Brandt Pedersen14.
mar.
2019 kl.
16.
17Bemærk: artiklen er mere end 30 dage gammelLæs opDet skulle egentlig skabe mere spænding.
Men den nye regel om, at det giver ét point til VM-stillingen at sætte den hurtigste omgang i et løb, kommer kun til at gavne de allerhurtigste teams i feltet.
© ScanpixKevin Magnussens karriere i Formel 1Grandprix-starter: 82Bedste grandprix-placering: 2.
plads (Australien, 2014)Bedste samlet placering: 9.
plads (2018)Samlet antal point: 137Hurtigste omgang: 1 (Singapore, 2018.
Stadig banerekord)Det mener den danske Haas-kører, Kevin Magnussen, som i øjeblikket forbereder sig på at tage hul på årets første grandprix i australske Melbourne.
- Det er den forkerte retning i forhold til, at man prøver at gøre det fair for alle.
Lige præcis den hurtigste omgang har jo supermeget at gøre med, hvor hurtig en bil du har.
Så det er et point, der vil blive givet ud til et af de tre topteams, vurderer Magnussen.
Læs også:VIDEO Magnussen træt af Formel 1-cirkus: Vil bare køre ræs som i gamle dageDe tre hurtigste teams i feltet har de seneste år været Mercedes, Ferrari og Red Bull, og der er intet, der tyder på, at det vil blive lavet om i den kommende sæson.
Derfor ærgrer det Kevin Magnussen, at det ikke er muligt for Haas-holdet at tiltvinge sig det ene point.
- Vi har slet ikke muligheden for at score det point.
Hvis vi skal i top 10, så kommer vi ikke til at sætte hurtigste tid.
Det er stensikkert.
Vi kan godt sætte hurtigste tid i et løb, hvis vi er allersidst i løbet og sætter nye bløde dæk på og så forsøge at fyre en hurtig omgang af, men ellers kan det ikke lade sig gøre.
Så det kommer ikke til at betyde noget for os, siger Magnussen.
Det australske grandprix løber af stablen på søndag i Melbourne, hvor Kevin Magnussen tidligere har kørt meget imponerende løb.
Det var her, han i 2014 i sit allerførste Formel 1-løb kørte sin McLaren-racer ind på en 2.
plads i grandprixet.
En placering, som han ikke siden har kunne leve op til i sine efterfølgende 81 Formel 1-grandprixer.
FacebookTwitterKopier linkEmner:Kevin Magnussen (racerkører)|Formel 1|Melbourne|Ferrari|Red Bull




https://www.dr.dk/nyheder/penge/oedelaeggende-nedskaeringer-og-manglende-oerenlyd-hos-chefer-5-ting-vi-har-laert-om

Skat i kriseSe temaPengeØdelæggende nedskæringer og manglende ørenlyd hos chefer: 5 ting, vi har lært om skattesvindel for milliarderTo tidligere chefer for Skatteministeriets Interne Revision bringer nyt til forståelsen af skatteskandalen.
Skattekommissionen skal over de næste formentlig fem år kæmpe sig gennem hundredvis af afhøringer og bunkevis af materiale i Retten på Frederiksberg.
Af DR’s erhvervskorrespondent Jakob Ussing14.
mar.
2019 kl.
16.
31Bemærk: artiklen er mere end 30 dage gammelLæs opUndersøgelseskommissionen om Skat har nu brugt 15 timer på at afhøre ni vidner i kulegravningen af, hvordan statskassen kunne blive lænset for mindst 12,7 milliarder kroner i udbetaling af udbytteskat til udenlandske svindlere fra 2012 til 2015.
Især de to tidligere chefer for Skatteministeriets Interne Revision kastede nyt lys over sagen.
Her er de fem vigtigste ting, vi har lært af skattekommissionens to første uger.
1Blodrød advarsel i 2010Allerede i 2010 – altså to år før den formodede svindel begyndte – påpegede Skatteministeriets Interne Revision, at der var store huller i kontrollen med udbetalingen af dansk udbytteskat, som udenlandske investorer krævede tilbagebetalt, fordi de var skattepligtige i andre lande.
Revisorerne bag rapporten kaldte den en ”blodrød” advarsel, som kun ”en blind” kunne overse.
I rapporten peges der netop på de huller, som udenlandske svindlede sidenhen udnyttede ifølge efterforskningen.
Nemlig at der ingen kontrol var med, om de udenlandske investorer overhovedet var de reelle ejere af de aktier, der blev krævet udbytteskat refunderet fra, ligesom det heller ikke blev kontrolleret, om de krævede udbytteskatten betalt tilbage flere gange per aktie.
2Advarsel druknede i nedskæringerSkat var ved at drukne i problemer.
Kjeld Rasmussen, der var chef for Intern Revision frem til sommeren 2013, fortalte, at når der aldrig blev fulgt tilstrækkeligt op på advarslen, så skyldtes det især, at Skat var ved at drukne i store problemer på flere fronter.
© drDR’s erhvervskorrespondent Jakob UssingJakob Ussing er erhvervskorrespondent i DR Nyheder.
Han dækker alt fra danske virksomheder til globale giganter – og fra internationale begivenheder til de danske erhvervshistorier, der har størst betydning herhjemme.
Læs mereDer var blandt andet problemer med ejendomsvurderinger og gældsinddrivelse - samtidig med at der var en udpræget mangel på ressourcer efter mange års massive nedskæringer i Skat.
Intern Revision kom derfor med kritiske rapporter på en lang række områder, og der var ifølge Kjeld Rasmussen ganske enkelt ikke ressourcer til at følge op på alle advarslerne – og her druknede advarslen om hullerne i kontrollen med udbytteskat tilsyneladende.
I 2011 advarede han ligefrem om, at der var en risiko for, at arbejdsområder i Skat kunne blive decideret ”nødlidende” på grund af ressourcemangel.
I 2013 blev der i en ny revisionsrapport så igen advaret om, at der var ”behov for, at Skat sikrer sig bedre imod, at der ikke sker uretmæssig refusion af udbytteskat.
” Samtidig blev det påpeget, at der var sket en stor stigning i refusionen af udbytteskat i 2012.
Der var ganske vist ikke konkret mistanke om svindel, og 2013-rapporten var ikke helt så hård i kritikken som 2010-rapporten, men ifølge Kjeld Rasmussen kunne ingen, der læste rapporten fra Intern Revision være i tvivl om alvoren.
3Ledelsen i skudlinjenDepartementschef Jens Brøchner I 2012 tiltrådte Jens Brøchner så som øverste embedsmand i Skatteministeriet, kaldet departementschefen, og det fik stor betydning for vagthundene i Intern Revision.
I 2013 blev der gennemført en voldsom nedskæring i Intern Revision, der gik fra 45 til 23-24 ansatte – altså en halvering.
Og Kjeld Rasmussen mistede jobbet som chef for Intern Revision.
Ifølge Kjeld Rasmussen nåede han aldrig at have et direkte møde med Jens Brøchner, selv om han som revisionschef refererede til departementschefen, mens det under den tidligere departementschef Peter Loft havde været normen med et møde hvert halve år.
I stedet gik kommunikationen gennem Brøchners daværende afdelingschef Andreas Berggreen, der ifølge Kjeld Rasmussen ikke havde høje tanker om Intern Revision.
I februar 2014 tiltrådte Kurt Wagner så som ny chef for Intern Revision.
Han havde et bedre forhold til Jens Brøchner til at begynde med – de holdt møde ca.
en gang om måneden – men problemerne med den manglende opfølgning på Intern Revisions advarsler fortsatte.
Wagners første status viste, at ud af 107 anbefalinger fra Intern Revision på forskellige områder var der kun afsluttede tiltag i 50 tilfælde, mens flere end halvdelen af anbefalingerne ikke var gennemført.
Problemet var desuden, at det var svært at få klare svar fra Skat om, hvem der skulle gøre hvad.
I sommeren 2015 var problemerne med kontrollen af udbytteskat derfor stadig ikke løst, da en advokat udefra slog alarm om, at et stort svindelnummer var i gang mod statskassen.
Først i august 2015 stoppede Skat udbetalingerne.
Wagner fortalte, at Intern Revision så sidenhen blev skåret yderligere ned, og at Brøchner begyndte at blive irriteret over, at både Intern Revision og de eksterne vagthunde i Rigsrevisionen kom med kritiske rapporter om de samme emner.
Og Wagner oplevede, at han talte for døve ører, når han forsøgte at forklare vigtigheden af en intern revision, der hurtigere kunne påpege problemer, inden de udviklede sig.
Til sidst blev Intern Revision så lagt ind under Skatteministeriets økonomiafdeling, og ifølge Wagner er der i praksis ikke længere tale om en reel intern revision.
Både Rasmussen og Wagner rettede dermed skytset mod ledelsen i Skat og Skatteministeriet, hvor Brøchner stadig sidder som departementschef.
Først til efteråret skal Brøchner og Berggreen afhøres og fortælle deres udgave af forløbet.
4IT-kaosIT-systemerne kunne ikke lave en ordentlig kontrol.
Helt grundlæggende skyldtes den manglende kontrol, at IT-systemerne ganske enkelt ikke muliggjorde en ordentlig kontrol.
Der var både problemer med den måde, som data registreres på, og med at IT-systemerne ikke kunne tale sammen.
Og problemerne var ifølge Kurt Wagner stadig ikke løst, da han fratrådte ved udgangen af januar i år.
Wagner undrede sig også over, at en chef i Skat i marts 2015 fik afslag på at bruge 135.
000 kroner til en forundersøgelse af en IT-løsning.
Afslaget var ifølge Wagner ikke velbegrundet, fordi det var nødvendigt for at komme videre med en løsning.
5Det mangler vi stadig svar påDanske Bank, Nordea og SEB kunne søge refusion af udbytteskat på vegne af kunder.
Til allersidst blev Wagner spurgt, om der var andet, som undersøgelseskommissionen burde vide.
Og så sagde han, at der også kan have været problemer med den såkaldte bankordning, hvor de tre banker Danske Bank, Nordea og SEB kunne søge refusion af udbytteskat på vegne af kunder.
Ordningen blev erklæret ulovlig og stoppet i 2015, fordi det i ordningen var op til bankerne at kontrollere, om aktionærerne havde ret at få udbytteskat betalt tilbage, men det ansvar måtte Skat aldrig overlade til bankerne.
Ifølge Wagner har de undersøgte anmodninger via denne ordning - alene for 2015 - vist fejl for i omegnen af en kvart milliard kroner, og det rejser spørgsmålet, om der også er svindlet med bankordningen.
Tilbage i november bad skatteminister Karsten Lauritzen (V) Finanstilsynet om at granske, hvorvidt der også kan være sket svindel med bankordningen.
Et af de andre store spørgsmål, der udestår, er, hvem der modtog de løbende oplysninger om, at udbetalingerne af udbytteskat bare steg og steg igennem 2013, 2014 og ind i 2015.
For netop de opgørelser kunne have fået alarmklokkerne til at ringe langt tidligere end i sommeren 2015.
Det er også stadig uvist, hvem i ledelsen af Skatteministeriet som rent faktisk læste de kritiske revisionsrapporter.
Der mangler fortsat at blive afhørt 97 vidner om udbytteskatteskandalen, som undersøgelseskommissionen forventer at bruge hele året på at kulegrave.
FacebookTwitterKopier linkEmner:Jens Brøchner (embedsmand)|Karsten Lauritzen (politiker)|Skat|Skatteministeriet|Skatter og afgifter




https://www.dr.dk/nyheder/indland/skatteminister-vil-eftergive-syv-aars-skat-1200-boligejere

IndlandSkatteminister vil eftergive syv års skat for 1.
200 boligejereKarsten Lauritzen (V) vil ikke afkræve boligejere ti års ejendomsværdiskat, som de ikke har betalt efter fejl.
Skatteminister Karsten Lauritzen (V) er indstillet på at eftergive skattegæld til visse boligejere.
14.
mar.
2019 kl.
16.
32 | opdateret 14.
mar.
2019 kl.
17.
07Bemærk: artiklen er mere end 30 dage gammelLæs opDet er for meget at kræve, at boligejere fra omkring 1.
200 ejendomme skal betale ejendomsværdiskat tilbage for de seneste ti år.
Også selv om boligejerne på grund af en fejl hos det nu hedengangne Skat er sluppet for at betale skat, som de reelt skulle have betalt.
Det mener skatteminister Karsten Lauritzen (V).
Han vil lade boligejerne slippe med at betale tre års skat.
- Nu handler det om at få problemet løst så hurtigt som muligt, så vi kan få hjulpet de boligejere, der lige nu befinder sig i ingenmandsland.
- Min politiske holdning er, at en rimelig model kunne være at gå tre år tilbage, som er almindelig praksis i den slags genoptagelsessager, og det har jeg fremlagt for Folketingets partier, siger han i en pressemeddelelse.
Modsiger KammeradvokatenKammeradvokaten, som er statens primære advokat, har i en ny redegørelse meddelt, at boligejerne kan afkræves skat for alle ti år.
Men det duer ikke, siger skatteministeren.
- De ti år, som Kammeradvokaten kommer frem til efter gældende lov, kan jeg slet ikke se for mig.
- Der kan jo være tale om folk, der end ikke aner, at de ikke har betalt den skat, de skulle; og en myndighed, der i perioden ikke har været i stand til at løse problemet, siger Karsten Lauritzen.
Modellen med tre års efteropkrævning kræver dog lovgivning, inden sagerne kan blive genoptaget.
I december sidste år kom det frem, at 1.
200 boligejere ikke havde betalt ejendomsværdiskat i ti år.
Det skyldtes en fejl hos det daværende Skat, der sidste sommer blev lukket efter massive problemer og erstattet af syv nye specialiserede styrelser.
Fejlen skyldtes blandt andet forkerte registreringer, som knyttede sig til et fejlbehæftet vurderingssystem.
Blandt andet var ejendoms- og grundværdien registreret til nul kroner for nogle af ejendommene, mens andre var vurderet som ubebyggede grunde, selv om der lå et færdigt hus på grunden.
Efter sommerferien skal dele af et nyudviklet ejendomsvurderingssystem tages i brug.
Her vil 80.
000 boligejere blive tilbudt vejledende vurderinger af deres bolig.
/ritzau/FacebookTwitterKopier linkEmner:Karsten Lauritzen (politiker)|Venstre|Kammeradvokaturen|Bolig|Skatter og afgifter




https://www.dr.dk/nyheder/udland/stort-anklageskrift-saadan-snoed-rige-foraeldre-deres-boern-ind-paa

UdlandStort anklageskrift: Sådan snød rige forældre deres børn ind på eliteuniversiteterEn forælder fik sin datter optaget ved manipulere billeder, der fik hende til at ligne en vindende vandpolospiller.
Af Signe Mai Vilsbøll14.
mar.
2019 kl.
15.
01Bemærk: artiklen er mere end 30 dage gammelLæs opOp mod 50 velhavende amerikanske forældre er sigtet i en omfattende korruptionssag.
Ifølge FBI har forældrene betalt millioner af dollar for at sikre deres børn adgang til prestigefyldte amerikanske skoler, og blandt de sigtede er flere prominente erhvervsledere og verdenskendte skuespillere.
Felicity Huffman, der har en af hovedrollerne i tv-serien "Desperate Housewives", blev anholdt i sagen tirsdag.
Hun er i går blevet løsladt mod kaution på 250.
000 dollar.
I sagskompleksets anklageskrift står der ifølge avisen New York Times, at en person ved navn William Singer skabte sig selv en forretning ved at hjælpe de velhavende forældre med at få deres børn optaget på skolerne, og anklageskriftet beskriver også, hvordan han konstruerede en bagdør af bestikkelse og snyd.
Her er fire eksempler:1Der blev søgt om særlige eksamensforholdIfølge anklageskriftet, som New York Times er i besiddelse af, instruerede William Singer forældrene i at skaffe lægelig dokumentation for, at deres børn havde brug for ekstra hjælpemidler til de standardiserede tests, der er en del af optagelsesprocessen.
Med dokumentationen fik eleverne mulighed for at få ekstra tid, og i nogle tilfælde fik de også lov til at tage prøverne med en enkelt tilsynsførende.
Prøverne fandt for en sikkerheds skyld også sted på et af de to gymnasier, William Singer havde særlige kontakter hos.
- Jeg ejer to skoler.
Jeg kan få hende testet på en af mine skoler, og så kan jeg garantere hende en høj karakter, står der i en korrespondance, anklageskriftet citerer.
2Singer betalte tilsynsførende ved eksamenAf og til blev den tilsynsførende ved prøven betalt for at snyde med de standardiserede tests, lyder det i anklageskriftet.
Forældre gav gerne mellem 15-70.
000 dollar til William Singers virksomhed, og så sørgede han for, at der var en anden, der tog prøven for dem, at den tilsynsførende hjalp med korrekte svar ved prøven, eller at testresultaterne blev rettet af censorer, der var betalt af William Singer.
- Vi har gjort det her i lang tid.
Heldigvis er hun den eneste, der skal tage testen lørdag.
Nogle gange er der flere elever (.
.
.
) Igor sørger for sin del.
Han er tilsynsførende.
Der vil ikke være andre end jer, lød svaret til forældrene, der planlagde at snyde til en test med hjælp fra William Singer.
3Forældre fik børn til at ligne atleterNew York Times skriver, at forældre også har betalt for at bestikke ansatte på universiteterne.
Med pengegaver fik de blandt andet overtalt trænere på universiteters sportshold til at udvælge netop deres børn som nye atleter på universitetets sportshold.
En forælder, der ejer adskillige vingårde i Californien, manipulerede ifølge anklageskriftet billeder af sin datter, så hun lignede en vindende vandpolospiller, og en anden fik sin datter optaget gennem prominente universiteters fodboldhold.
Den unge kvinde blev beskrevet som "stjerneatlet", men hun havde ifølge anklageskriftet aldrig tidligere spillet fodbold.
- Forældrene indvilgede i at betale 500.
000 dollar for at få deres to døtre udpeget som nye rekrutter til holdet, så de var sikret en plads på universitetet, lyder et af eksemplerne på snyd i anklageskriftet.
4Betaling blev forklædt som donationerWilliam Singer var snu, og hans svindelnummer var gennemtænkt.
Når de velhavende og kendte forældres børn var blevet optaget på den udvalgte skole, udbetalte forældrene store summer til William Singers virksomhed, hvorefter beløbene blev forklædt som store donationer, inden de blev overført videre til skolerne.
Måden, pengene blev kanaliseret videre på, gav forældrene en skattefordel, lyder det i anklageskriftet, der henviser til en samtale mellem en forælder og virksomheden.
- Jeg fortæller ikke myndighederne noget som helst om, at du har betalt 300.
000 dollar for at få Donna optaget på skolen, selvom hun ikke var basketballspiller på det niveau, der er krævet.
Selvfølgelig siger jeg ikke det til myndighederne, står der i et samtaleuddrag.
FacebookTwitterKopier linkEmner:Kriminalitet|New York Times|Videregående uddannelser|Uddannelse|Californien




https://www.dr.dk/nyheder/politik/skatteminister-annullerer-prishop-paa-biler-ikke-sikkert-vi-har-regnet-rigtigt

PolitikSkatteminister annullerer prishop på biler: Ikke sikkert vi har regnet rigtigtDanskerne skal ikke have dyrere biler, mener skatteminister Karsten Lauritzen (V).
Skatteminister Karsten Lauritzen (V) mener, at regeringen og Dansk Folkeparti stiller sig på bilisternes side, når de udskyder indfasningen af de nye bilafgifter.
Af Thomas Klose Jensen og Nicolas S.
Nielsen14.
mar.
2019 kl.
14.
00Bemærk: artiklen er mere end 30 dage gammelLæs opBare små to uger før de nye bilafgifter skulle træde i kraft, har regeringen sammen med Dansk Folkeparti valgt at udskyde det til udgangen af 2020.
Ifølge skatteminister Karsten Lauritzen (V) skyldes beslutningen, at regeringen ikke er sikker på, hvorvidt registreringsafgiften vil stige på grund af de nye målinger.
Skatteministeriets egne beregninger har nemlig vist, at eksempelvis en Peugeot 208 ikke ville stige i pris, mens bilimportørernes beregninger viser, at den vil stige med 15.
000 kroner.
- Det er netop, fordi vi gerne vil have, at der skal regnes rigtigt, at vi vælger at udskyde det i stedet for bare at konkludere noget, forklarer Karsten Lauritzen.
- Jeg er ikke så overrasket over, at en bilimportør regner i bilimportørens favør, og at skattevæsenet regner i statskassens favør.
Sandheden er nok et sted midt i mellem, og den sandhed skal vi finde, men indtil da skal vi sørge for, at danskerne ikke får dyrere biler.
Så meget ville priserne på bilmodeller stigeEn række bilimportører har i de seneste uger varslet prisstigninger fra 1.
april.
Her er et udpluk af de varslede prisstigninger.
Peugeot 208: 15.
000 kroner.
VW Polo: 8.
000 kroner.
VW Golf: 10.
800 kroner.
Citroen C1: 14.
000 kronerPeugeot 308: 10.
000 kroner.
Kilde: Bilmærkernes prislister.
Ikke alle bilforhandlere har offentliggjort prisstigningerne fra 1.
april.
Læs også:Blå blok udskyder afgiftsstigninger på biler i 11.
timeBelønner ikke bilfabrikanterÅrsagen til afgiftshoppet skyldes, at der i EU indfases en ny og mere retvisende måling for bilers brændstofforbrug kaldet WLTP.
Og eftersom en del af den danske registreringsafgift er hængt op på bilens forbrug, vil det kunne føre til, at nogle biler stiger markant i pris, fordi de tidligere har oplyst et knap så retvisende forbrug.
Belønner I ikke bilfabrikker, der har opgivet et alt for positivt brændstofforbrug ved at udskyde den her indfasning?
- Det mener jeg ikke.
Man kan selvfølgelig godt have den holdning, men når regeringen gør det her sammen med DF, er det af hensyn til ro om bilbeskatningen, af hensyn til bilisterne og af hensyn til, at danskerne kan bruge de afgiftsnedsættelser, som jo gør, at man kan købe større og mere trafiksikre biler, siger Karsten Lauritzen.
Et bredt flertal i Folketinget besluttede i efteråret at regulere de nye afgifter, så bilerne gennemsnitsligt ikke ville stige i pris fra 1.
april.
Det skete med udgangspunkt i en omregningsfaktor fastlagt af EU-kommissionen.
FacebookTwitterKopier linkEmner:Karsten Lauritzen (politiker)|Venstre|Europa-Kommissionen|Biler|Skatter og afgifter




https://www.dr.dk/nyheder/indland/kraeftens-bekaempelse-alle-der-har-faaet-sjaelden-kraeft-af-asbest-boer-kompenseres

IndlandKræftens bekæmpelse: Alle, der har fået sjælden kræft af asbest, bør kompenseresVi har et ansvar som samfund, lyder det fra Kræftens Bekæmpelse.
Godtgørelsen for ægtefæller og samlevere med folk, der har arbejdet på Dansk Eternit Fabrik, er i dag på 170.
000 kroner.
Af Thea Deleuran Müller, Gitte Olsgaard og Karen Sigrid Jacobsen14.
mar.
2019 kl.
13.
35Bemærk: artiklen er mere end 30 dage gammelLæs opUanset hvordan du er blevet udsat for det kræftfremkaldende asbeststøv, skal du tilbydes en godtgørelse, hvis du får den livstruende og sjældne lungehindekræft.
Sådan lyder det fra Kræftens Bekæmpelse.
Hvad er lungehindekræft?
Lungehindekræft er en sjælden kræftsygdom, der i dag ikke kan kureres.
I Danmark skyldes sygdommen i langt de fleste tilfælde indånding af de kræftfremkaldende asbest-fibre.
Det tager typisk 40 år, fra du bliver udsat for asbest, til diagnosen lungehindekræft stilles.
Der er omkring 140 nye tilfælde om året i Danmark.
Kilder: sundhed.
dk og Kræftens Bekæmpelse- Det er et samfundsmæssigt ansvar, at vi har brugt asbest for længe.
Også længere end vi godt vidste, det var farligt, lyder det fra organisationens administrerende direktør, Jesper Fisker.
Meldingen kommer, efter forskere fra Aalborg Universitetshospital har fundet frem til, at børn født i perioden 1940-1970 og har gået i skole ved siden af Dansk Eternit Fabrik i Aalborg, har syv gange så stor risiko for at få den sjældne, men alvorlige lungehindekræft som andre.
Og det er fuldstændig urimeligt, mener direktøren, der også kalder asbestsagen for en national katastrofe:- Det, vi i det mindste kan gøre, er at være vores opgave voksen som samfund og give en kompensation til denne gruppe, siger Jesper Fisker.
Forsker bag undersøgelsen bakker opFabrikken levede op til gældende lovgivning på området, dengang de brugte asbest i produktionen, men Dansk Eternit Fabrik lå i et tætbefolket område.
Selvom forskerne har undersøgt risikoen hos tidligere skolebørn, er hovedresultatet, at alle, der har været nabo til fabrikken, mens produktionen med asbest stod på, har en øget risiko.
En af forskerne bag undersøgelsen er professor ved Arbejds- og Miljømedicinsk afdeling på Aalborg Universitetshospital Øyvind Omland.
Han er enig i, at alle, der får lungehindekræft, bør få tilbudt en godtgørelse.
- Denne undersøgelse og andre viser, at asbestfibrene ikke respekterer fabrikkernes afgrænsning, siger professoren og fortsætter:Hvad er Dansk Eternit Fabrik?
Dansk Eternit Fabrik A/S bliver etableret i 1927 som en nichevirksomhed af Cementfabrikken Danmark.
Eternit bruges til tag- og facadebeklædning og laves af cement og fibermateriale, som frem til 1980'erne var asbest.
Da produktionen i 1960'erne var på sit højeste, havde fabrikken omkring 1600 ansatte og var en af Aalborgs største virksomheder.
Op gennem 1970'erne producerer fabrikken knap 250.
000 tons eternit om året.
Dansk Eternit Fabrik er især kendt for tagbølgepap-pladerne, men producerede også eternit-rør til drikkevand og spildevand.
I sidste del af 1900-tallet havde fabrikken svært ved at opretholde sin produktion, og i 2004 ophørte fabrikkens produktion helt.
Kilde: Slots- og Kulturstyrelsen- Hvis man er så uheldig at være nabo til sådan en fabrik, er man i risiko for at blive udsat for fibrene, og dermed i risiko for at få denne sygdom.
Man er fuldstændig uforskyldt i at få en alvorlig og dødelig sygdom.
Det handler om at sende et signalEn godtgørelse betyder en økonomisk kompensation for et tab, der ikke kan måles i penge.
I dag kan du få en godtgørelse fra staten, hvis du selv har arbejdet med asbest, eller du har boet med nogen, som har.
Det kan for eksempel være, hvis du har været gift med en, der har arbejdet på for eksempel Dansk Eternit Fabrik, eller hvis en af dine forældre arbejdede der, mens du boede hos dem.
Godtgørelsen er på 170.
000 kroner, og det er denne ordning, Kræftens Bekæmpelse mener skal udvides.
En udvidelse, der ifølge organisationen vil koste seks millioner kroner, da kræftsygdommen er sjælden.
Selvom godtgørelsen er økonomisk, er det egentlig ikke pengene, det drejer sig om, understreger Kræftens Bekæmpelses administrerende direktør, Jesper Fisker:- Det er tragisk, hvis man får den her sygdom, og det kan vi desværre ikke lave om på efterfølgende, siger han og uddyber:- Det er signalet i, at vi anerkender, at vi har et samfundsmæssigt ansvar for, at nogen – heldigvis relativt få personer - udvikler kræft.
Hvad er asbest, og hvorfor kan det være farligt?
•Allerede i 1960 slog forskning fast, at der var en sammenhæng mellem asbest og lungehindekræft.
•I Danmark blev asbest gradvist forbudt fra 1972.
Virksomheder som Dansk Eternit Fabrik fik dispensation til at bruge asbest til fremstilling af tagplader op i 1980'erne.
•Da asbest ikke kan brænde og tåler temperaturer op til 900 °C, har det været brugt til armering, isolering og brandsikring, og det har været brugt i en lang række bygningsmaterialer op til midten af 1980'erne.
•Ved arbejde med asbest og asbestholdigt materiale kan der opstå støv.
Støvet indeholder fibre i form af meget tynde nåle.
På grund af asbestens struktur kan fibrene spaltes på langs og blive meget tynde.
Når diameteren er under tre mikrometer, kan fibrene trænge helt ud i de allermindste forgreninger i lungerne.
•Indånding af asbestfibre kan give anledning til følgende sygdomme:•Asbestose, som er en kronisk lungesygdom og viser sig typisk 10-20 år efter udsættelsen for asbest.
•Lungekræft, som typisk optræder 10-30 år efter udsættelse for asbest.
•Lungehindekræft, som typisk opstår 15-50 år efter udsættelse for asbest.
•Fortykkelse af lungehinden (pleura plaqes).
•I sjældnere tilfælde kan der opstå kræftsygdomme i mave og tarm, hvis man har været udsat for asbest.
•Asbest og tobaksrygning forstærker hinandens virkninger kraftigt og øger risikoen for lungekræft, men ikke for lungehindekræft.
Kilder: Arbejdsmiljø.
dk, Kræftens BekæmpelseFacebookTwitterKopier linkEmner:Kræftens Bekæmpelse|Sundhedsskadelige stoffer|Kræft|Cembrit|Aalborg




https://www.dr.dk/nyheder/udland/boeing-fly-paa-jorden-stigende-frygt-doedsulykker-skete-paa-samme-maade

UdlandBoeing-fly på jorden: Stigende frygt for, at to dødsulykker skete på samme mådeData tyder på, at to ulykker med Boeing 737 Max 8 ligner hinanden, siger eksperter.
Her er det et Boeing 737 Max 8 fløjet af Lion Air.
Et fly magen til styrtede ned i Indonesien i oktober.
Af Theis Lange Olsen14.
mar.
2019 kl.
14.
00Bemærk: artiklen er mere end 30 dage gammelLæs opDe to sorte bokse fra Ethiopian Airlines' ulykkesfly er nu kommet til Paris, hvor franske eksperter skal forsøge at blive klogere på, hvorfor 157 mennesker mistede livet i et styrt i weekenden.
Indtil resultatet af de undersøgelser ligger klar, er det mere end svært at drage endelige konklusioner, men flere og flere flyeksperter ser tegn på, at flystyrtet i Etiopien med Boeings 737 Max 8 ligner et styrt med samme flytype i Indonesien i oktober sidste år.
Flyproducenten fulgte onsdag aften i fodsporet på alverdens flyselskaber og myndigheder og udstedte flyveforbud for typen 737 Max 8 og Max 9.
Ifølge den amerikanske avis New York Times viser data fra satelitter, at de to ulykkesfly kan være blevet trukket nedad af den samme årsag - et automatiseret sikkerhedssystem, der tilsyneladende tvinger flyets næse ned, mens piloten forsøger at tvinge næsen op.
Her ser vi Boeing-flyet fra Indonesien, og hvordan det lige før styrtet bevægede sig op og ned.
Her ser vi Boeing-flyet fra Indonesien, og hvordan det lige før styrtet bevægede sig op og ned.
Her ser vi data om Boeing-flyet, der styrtede i weekenden.
Meget samme mønster som flyet i Indonesien.
Her ser vi data om Boeing-flyet, der styrtede i weekenden.
Meget samme mønster som flyet i Indonesien.
Den canadiske transportminister, Marc Garneau, udtalte også onsdag, at satellitbillederne viser, at Boeing-flyet fra Ethiopian Airlines bevægede sig op og ned på samme måde som Boeing-flyet fra Lion Air, der styrtede ned i Indonesien, hvor alle 189 passagerer og besætningsmedlemmer blev dræbt.
Afgørende med tidsintervalFlere eksperter vurderer, at de indonesiske piloter før styrtet i oktober simpelthen tabte kampen med det automatiserede sikkerhedssystem.
I grafikken oven for tyder det på, at de er lykkedes med at rette flyet op, men at det så har bevæget sig hurtigt nedad igen.
Data fra ulykken i Etiopien er ikke så detaljerede endnu, men viser et lignende mønster, hvor piloterne har kæmpet flere gange med at rette flyet op.
Hver gang med et interval på mellem 15 og 20 sekunder.
Lige præcis det tidsinterval peger i retning af, at det automatiserede sikkerhedssystem har været medvirkende årsag til styrtet, siger en professor til New York Times.
- Ud fra de data, vi allerede kan se, er der ligheder mellem de to flystyrt, når vi kigger specifikt på tidsintervallet mellem flyets nedstigen og opdrift.
Det i sig selv peger hen mod, at de to flystyrt kan have samme årsag, siger John Hansman Jr.
fra Massachusetts Institute of Technology, MIT.
Fejlmelding sidste årDet er tidligere kommet frem, at amerikanske piloter mindst to gange sidste år rapporterede om problemer med Boeing 737 Max 8 og 9-flytypen.
Problemerne opstod - i lighed med to nylige styrt - kort efter at flyene var lettet ifølge nyhedsmagasinet Time.
Det blev begge gange løst ved at koble autopiloten fra.
Piloterne drøftede forløbet senere, "men kan ikke komme i tanker om nogen grund til, at flyet pludselig skulle sænke næsen så aggressivt".
Boeing holder trods flyveforbuddet fast i, at der ikke er nogen indikationer på, at der er noget galt med typen 737 Max 8 og Max 9.
FacebookTwitterKopier linkEmner:Boeing|New York Times|Ulykker|Flyselskaber|Etiopien




https://www.dr.dk/nyheder/kultur/ghita-noerby-foeler-sig-udnyttet-i-kontroversielt-interview-jeg-vil-slet-ikke-have

KulturGhita Nørby føler sig udnyttet i kontroversielt interview: 'Jeg vil slet ikke have noget med det at gøre'Ghita Nørby er det seneste døgn blevet et stort samtaleemne efter et interview, hvor hun går i kødet på journalisten.
Interviewet med Ghita Nørby skal give journalister stof til eftertanke, siger medieforsker.
Af Rikke Bjerge og Kasper Madsbøll Christensen14.
mar.
2019 kl.
13.
16Bemærk: artiklen er mere end 30 dage gammelLæs opEn af Danmarks helt store skuespiller-legender Ghita Nørby har det seneste døgn ryddet forsiderne, og landets kulturskribenter har stået i kø med analyserne.
Årsagen er ikke en ny film med stjerneskuespilleren, men et noget anderledes interview, hvor Ghita Nørby går i kødet på Radio24syvs interviewer Iben Maria Zeuthen.
- Jeg kan ikke tage dig.
Jeg kan ikke svare på sådan nogle selvhøjtidelige, idiotiske spørgsmål.
- Du kan da ikke sidde med den modbydelige mikrofon oppe i mit ansigt og tro, at jeg vil tale med dig.
Gør du virkelig det?
Sådan lyder blot et par af de kommentarer, som Ghita Nørby råt for usødet kaster i retning af journalisten i dokumentaren 'Hele Danmarks Ghita'.
Du kan finde radiodokumentaren lige her.
Radiodokumentaren har det seneste døgn været et stort emne i kulturspalterne hos de danske medier.
På Facebook og Twitter koger debatten også, og interviewet har delt lytterne i to lejre: Team Ghita og Team 24syv.
Ghita Nørby har overfor dr.
dk kun få kommentarer til interviewet.
- Radio24syv udnytter denne her situation, så jeg tier bare stille, siger Ghita Nørby til dr.
dk.
Du mener, at Radio24syv udnytter det her?
- Ja, det er jo deres historie, og så kan jeg ikke gøre noget, siger hun.
Ghita Nørby føler sig fanget i situationen, som hun til filmmagasinet Ekko har kaldt 'den dummeste historie i hele verden'.
Det er jo deres historie.
Jeg vil slet ikke have noget med det at gøre.
Ghita Nørby, skuespiller- Det har ikke noget med mig at gøre.
Det er jo deres historie.
Jeg vil slet ikke have noget med det at gøre, slutter hun og ønsker ikke at udtale sig yderligere.
Radio24syv: Diskussion er bevis på succesPå Radio24syv har programchef Mads Brügger svært ved at forstå Ghita Nørbys følelse af at være blevet udnyttet.
- Hvis det er Ghita Nørbys oplevelse, kan jeg ikke gøre så meget ved det.
Vi har henvendt os, vi har bedt om et interview, og Ghita har været fuldt ud bevidst om det og er stillet op.
Alt er foregået efter bogen, siger han til dr.
dk.
Ghita Nørby har siden 50'erne været en af Danmarks mest populære skuespillerinder.
Aftalen omkring radiodokumentaren var, at journalisten skulle hjem i privaten og besøge Ghita Nørby i syv timer for at optage programmet 'Hele Danmarks Ghita'.
I stedet var de nødt til at afbryde efter et par timer, da interviewet gik i hårdknude.
Radio24syv har efterfølgende valgt at sende stort set hele interviewet uredigeret, hvilket også skaber en del debat på de sociale medier – for skulle interviewet overhovedet have været bragt, når det tydeligvis kører af sporet?
- Vi har bragt det, fordi det er en aldeles fremragende dokumentar, som føjer nogle nye facetter til kulturpersonligheden Ghita Nørby.
Og så er det korrekt, at det i starten kører af sporet.
Ghita overfuser Iben.
Men efterfølgende har de en snak om, hvordan Ghita selv blev verbalt misbrugt af sin egen mor.
Og det reproducerer Ghita i interviewet.
Sådan kan man i hvert fald læse det, siger Mads Brügger.
Mads Brügger er begejstret for, at interviewet er blevet et stort samtaleemne.
- Jeg vil gerne have, at en dokumentar giver anledning til diskussion og splid.
Jeg synes, det er godt, at denne her dokumentar på under et døgn er blevet downloadet mere end 100.
000 gange, og jeg sætter stor pris på den diskussion, der foregår lige nu, siger han og fortsætter:- Dokumentarer skal have flere niveauer og lag, og al den diskussion, der har været om denne her dokumentar, viser, at det er vi lykkedes med.
Lektor: Ghita Nørby bryder med vores forventningerEfter Radio24syv har udgivet interviewet, er Ghita Nørby er blandt andet blevet beskyldt for at være perfid og grænseoverskridende i sine angreb på Zeuthen.
Andre mener, at det er befriende og autentisk, at Ghita Nørby taler uden filter og siger fra over for journalisten i klar tale.
Filip Wallberg, journalistisk lektor på SDU og ekspert i sociale og digitale medier, mener, at interviewet har fået så meget fokus, fordi der med kendisportrætter og interviews er en klar forventning om, hvad der skal foregå.
- Og der kan man roligt sige, at Radio 24Syv-dokumentaren bryder fuldstændig med den dér klokkeklare forventning, der er mellem interviewer, interviewgæsten og så os brugere.
Forventningerne er helt anderledes end det, vi får, og derfor eksploderer det, siger Filip Wallberg.
Dokumentaren bryder med den forventning, der er mellem interviewer, interviewgæsten og så os brugere.
Derfor eksploderer det.
Filip Wallberg, journalistisk lektor på SDU- Ydermere er Ghita Nørby folkekær, og vi har næsten allesammen en relation til hende som en sød og rar kvinde i et væld af danske klassikere.
Og når hun så træder ud af den rolle og forvetning, vi har til hende, så er det bare benzin på bålet.
Søren Schultz Jørgensen, som er selvstændig medieforsker med en ph.
d.
i mediesociologi, er enig med Filip Wallberg.
- Hele Danmarks Ghita bliver udstillet.
Det er den simple, lad os kalde det fascinationskraft, der er i, når det sker for berømte mennesker.
Sagen er vigtig, fordi den her viser os, hvad der sker, når et medie møder et menneske.
Søren Schultz Jørgensen vælger ikke side, men han mener, at hele sagen skal give journalister stof til eftertanke.
- Det er en principiel og enormt vigtig sag og en enormt vigtig diskussion.
Ikke om Ghita Nørby, men om hvad der sker, når et medie med kæmpe optageudstyr træder ind i et rum med et menneske, siger han og fortsætter:- Så bliver vedkommende mødt med teknik, mikrofon, koncepter og skal stadig være et menneske inden for de her rammer, som nok er præsenteret så fint.
Men som helt tydeligt gør mennesket usikkert og utilpas.
Det er en enormt vigtig diskussion, for hvordan skal vi så møde mennesker og forvente, at deres liv skal lægges til skue?
FacebookTwitterKopier linkEmner:Ghita Nørby (skuespiller)|Iben Maria Zeuthen (studievært)|Radio24syv|Syddansk Universitet|Teater




https://www.dr.dk/nyheder/indland/havarikommission-flere-trailere-paa-ulykkestog-sad-loest

Togulykke på StorebæltsbroenSe temaIndlandHavarikommission: Flere trailere på ulykkestog sad løstVindforhold kan have været medvirkende til ulykken på Storebæltsbroen.
Togulykken ved Storebæltsbroen skete den 2.
januar 2019.
 Af Christina Nordvang Jensen og Emil Søndergård Ingvorsen14.
mar.
2019 kl.
13.
19Bemærk: artiklen er mere end 30 dage gammelLæs opFlere sættevognstrailere var ikke låst ordentlig fast, da et lyntog fra DSB blev ramt af en trailer fra et modkørende godstog 2.
januar.
Det fastslår Havarikommissionen i en foreløbig rapport om ulykken.
Ved ulykken mistede otte personer livet, og 16 blev kvæstet - heraf fire alvorligt.
Siden januar har Havarikommisionen undersøgt forholdene for at finde årsagen til ulykken.
Blandt andet viser kommissionens undersøgelse, at låsesystemet ikke virkede ordentligt på tre af sættevognstrailerne på godstoget.
Sættevognene fastgøres til lommevognene via en såkaldt kongetap, som skal låses i en såkaldt skammel.
Og det er dén funktion, der ikke har været god nok.
- Vi kan konkludere, at selvom man læsser vognen efter de instrukser, der er, og traileren faktisk ser ud til at være monteret korrekt, så er der ikke nogen sikkerhed for, at den er låst fast.
Vores undersøgelser har vist, at adskillige vogne i praksis kan være i ulåst, siger Bo Haaning, der er souschef for Havarikommissionen.
Vindforhold kan være årsagKommissionen skriver ligeledes, at lokale vindforhold kan have været medvirkende til, at sættevognstraileren fra selskabet DB Cargo rev sig løs og ramte det modkørende passagertog.
Beregninger har ifølge rapporten vist, at en vindstyrke på 21,8 meter i sekundet kunne være nok til, at en sættevogn kunne rive sig løs.
På broen blev der målt 21,6 meter i sekundet, da ulykken fandt sted.
- Vindforholdene var tilstrækkelige til at vælte traileren den dag.
Det underbygger blandt andet observationer af gnister og fund af dele fra før kollisionstidspunktet.
Og kombineret med den overvejende sandsynlighed for, at traileren ikke var låst, siger Bo Haaning.
I en skriftlig kommentar til DR Nyheder oplyser transport-, bygnings- og boligminister Ole Birk Olesen (LA), at flere undersøgelser vil afgøre, om der er grund til at ændre reglerne på området.
- Den igangværende undersøgelse fortsætter og er meget grundig, da det er vigtigt, at vi kommer til bunds og får klarlagt ulykkens årsag, så vi kan konkludere, om regler eller andre foranstaltninger skal ændres permanent, lyder det fra ministeren.
FacebookTwitterKopier linkEmner:Liberal Alliance|Ole Birk Olesen (politiker)|Ulykker|Vejret|Fyn




https://www.dr.dk/nyheder/udland/retssag-om-giftdrab-paa-kim-jong-uns-halvbror-fortsaetter

UdlandRetssag om giftdrab på Kim Jong-uns halvbror fortsætterEn kvinde er fortsat tiltalt for mordet og risikerer dødsstraf.
Doan Thi Huang græd, da malaysisk politi torsdag eskorterede hende ud af retten.
Af Oliver Fruergaard14.
mar.
2019 kl.
14.
14Bemærk: artiklen er mere end 30 dage gammelLæs opAnklagemyndigheden i Malaysia fortsætter retssagen mod den vietnamesiske kvinde, der er tiltalt for at slå halvbroren til Nordkoreas leder ihjel i Kuala Lumpurs lufthavn.
Det skriver nyhedsbureauet AP.
Beslutningen kommer, få dage efter at Malaysia valgte at løslade en indonesisk kvinde, der også var tiltalt for drabet.
Anklager Iskander Ahmad gav ingen forklaring på, hvorfor den ene kvinde blev løsladt, og hvorfor den anden fortsat er tiltalt.
Læs også:Kvinde tiltalt for giftdrab på diktators halvbror løsladtTroede de var med i skjult kameraKvinderne Siti Aishah og vietnamesiske Doan Thi Huong har siden sidste år været anklaget for at have smurt nervegiften VX i ansigtet på Kim Jong-Uns bror, Kim Jong Nam.
Han døde af giften 20 minutter senere.
Forsvarere mener, at det nordkoreanske styre har planlagt drabet på Kim Jong Nam, der var Kim Jong-Uns halvbror.
Begge kvinder har erklæret sig ikke-skyldige og sagt, at de troede, at de var med i en practical joke til tv, da de udførte giftangrebet, der angivelig er sket i ledtog med fire nordkoreanere.
Ifølge videoovervågning fra Kuala Lumpur var nordkoreanerne til stede i lufthavnen under angrebet.
På overvågningsbillederne kan man se dem skille sig af med deres ejendele, skifte tøj og senere forlade landet.
Mændene er nu efterlyst af Interpol.
Ekspertvidner har i retten forklaret, at der blev fundet spor af nervegiften på Kim Jong Nams ansigt og de to kvinders tøj samt Doan Thi Huongs negle.
Anklageren har argumenteret for, at kvinderne er trænede snigmordere, der godt var klar over, at de håndterede gift, fordi de var forsigtige og holdt deres hænder langt fra kroppen.
Kvindernes advokater mener derimod, at de er brikker i et politisk attentat orkestreret af Nordkorea.
Anklager, som Nordkorea afviser.
Kim Jong Nam har før sin død flere gange udtalt sig kritisk om sin families styre i Nordkorea og Kim Jong-un som leder.
Vietnam opfordrer til løsladelseVietnams ambassadør i Malaysia udtaler til AP, at han er "meget skuffet" over beslutningen om at fortsætte sagen mod Doan Thi Huong.
Vietnam har anmodet om at få kvinden udleveret, men det er blevet afvist af den malaysiske anklagemyndighed.
Huongs advokat Hisyam Teh Poh Teik kalder tiltalen mod sin klient "pervers" og unfair, eftersom hendes sag er helt magen til Siti Aisyahs.
- Der er åbenlys diskrimination.
Rigsadvokaten gav særbehandling til én person, siger han til AP.
Indonesiske Siti Aisyah, der også var tiltalt for drabet, blev mandag pludselig løsladt efter at have sidde fængslet i over et år.
Analytikere mener, at bevismaterialet mod Huong har været stærkere.
I retssagen er der blevet vist overvågningsbilleder fra lufthavnen, hvor Huong planter sine hænder i Kim Jong Nams ansigt.
Der ses dog kun slørede billede af en kvinde, anklageren vurderer til at være den nu løsladte Aisyah, løbe væk.
I en retshøring torsdag bad Huongs advokat om at udskyde sagen, eftersom hans klient var skidt tilpas.
- Jeg ved ikke, hvad der foregår, lød det ifølge AP fra en træt og bleg Huong, der græd, da hun snakkede med vietnamesiske diplomater efter høringen.
Retssagen mod hende fortsætter den 1.
april.
Hun risikerer dødsstraf, hvis hun bliver dømt.
FacebookTwitterKopier linkEmner:Kim Jong-un (politiker)|Nordkorea|Malaysia|Anklagemyndigheden|Retsvæsen




https://www.dr.dk/nyheder/udland/parlamentsformand-om-fascistiske-mussolini-han-gjorde-ogsaa-gode-ting

Valg til Europa-ParlamentetSe temaUdlandParlamentsformand om fascistiske Mussolini: Han gjorde også gode tingUdtalelsen fra Europa-Parlamentets formand bliver mødt med hård kritik.
Formanden for Europa-Parlamentet, Antonio Tajani, afviser på det kraftigste, at han skulle være fascist.
Af Per Bang Thomsen - Strasbourg14.
mar.
2019 kl.
12.
07Bemærk: artiklen er mere end 30 dage gammelLæs opFormanden for Europa-Parlamentet, italienske Antonio Tajani, er blevet mødt med hård kritik, efter at han har udtalt, at den fascistiske diktator Benito Mussolini også gjorde ”gode ting” for Italien.
- Indtil han erklærede krig mod hele verden ved at følge Hitler, indtil han begyndte at fremme racelove (mod jøderne, red.
) - og ser man bort fra den dramatiske hændelse med Matteotti (en politisk modstander, der blev dræbt af styret, red.
) – så gjorde han gode ting for at udbygge infrastrukturen i vores land, udtalte Antonio Tajani, der kommer fra det liberal-konservative parti Forza Italia, tidligere på ugen i et radiointerview.
Her understregede han, at selvom Mussolini gjorde ”utilgivelige ting”, så bliver man også ”nødt til at være objektiv”, når det kommer til diktatoren, der sad på magten i Italien fra 1922 til 1943.
- Jeg er ikke fascist, jeg har aldrig været fascist, og jeg deler ikke hans politiske tanker.
Men hvis vi skal være ærlige, så byggede han veje, broer og bygninger, og han genvandt mange dele af vores Italien, sagde han ifølge avisen La Stampa.
Benito Mussolini var leder af det fascistiske parti i Italien og landets leder fra 1922 til 1943.
'I burde skamme jer'Interviewet har vakt opsigt i EU-kredse, hvor formanden for den socialdemokratiske gruppe i Europa-Parlamentet, Udo Bullmann, har betegnet udtalelserne som ”ufattelige”.
- Hvordan kan det være, at formanden for Europa-Parlamentet ikke vil vedstå fascismens natur?
Vi har brug for en afklaring med det samme, skriver han på Twitter.
Lynn Boylan, der er europaparlamentariker for det irske Sinn Féin-parti, er også stærkt kritisk.
- Det kan godt være, at Mussolini er skyld i drabene på 430.
000+ personer, men hey, lad os da se på hans veje og broer, skriver hun med en vis sarkasme.
Kritikken har fået Antonio Tajani til at tage til genmæle.
- De burde skamme sig, dem der manipulerer med det, jeg angiveligt har sagt om fascisme, skriver han på Twitter:- Jeg har altid været en overbevist antifascist, og jeg vil ikke tillade, at nogen antyder noget andet.
Det fascistiske diktatur, racelovene og de dødsfald, der blev forårsaget af det, er det mørkeste kapitel i Italiens og Europas historie.
FacebookTwitterKopier linkEmner:Antonio Tajani (politiker)|Europa-Parlamentet|Italien|Twitter|EU-forhold




https://www.dr.dk/nyheder/regionale/nordjylland/lokale-undrer-sig-over-omfartsvej-til-377-millioner-kroner-det-giver

NordjyllandLokale undrer sig over omfartsvej til 377 millioner kroner: Det giver simpelthen ikke meningRegeringen og Dansk Folkeparti vil bruge flere hundrede millioner kroner på ny vej ved Mariager.
Transportordfører Kim Christiansen (DF) kunne i går glæde borgerne i sit eget hjemområde med planen om en ny omfartsvej ved Mariager.
Af Klaus Videbæk, Heidi Trillingsgaard, Bendt Godtberg og Søren K Nielsen14.
mar.
2019 kl.
12.
30Bemærk: artiklen er mere end 30 dage gammelLæs op- Så er vi kommet lidt til Mariager.
Der har man en by i dag, hvor der kører meget tung trafik ned igennem nogle brostensbelagte gader til stor gene for nogle beboere og de gamle huse, og det får vi løst her.
Sådan lød det i går, da Dansk Folkepartis transportordfører Kim Christiansen med flere ministre fra regeringen præsenterede planerne for ny infrastruktur i Danmark.
Heraf fremgår det, at der skal bruges 377 millioner kroner på at lave en otte kilometer lang omfartsvej ved Mariager i Nordjylland.
Det er ikke noget, der står eller har stået øverst på vores ønskeliste.
Franz Cuculiza, erhvervsdrivende i MariagerMen hvor Venstre-borgmester Mogens Jespersen glæder sig over, at der måske kommer en ny vej til kommunen, ryster flere lokale på hovedet over den mange millioner kroner dyre investering.
- Vi synes simpelthen ikke, det giver mening, at vi får en omfartsvej uden om byen, lyder det fra Anni Andersen, formand for byens handelsstandsforening.
Læs også:Transportminister forsvarer 377 mio.
kroner til ny omfartsvej: Det var et stærkt ønske fra Dansk FolkepartiAllerede i dag er der en hovedvej gennem den del af byen, hvor der ikke er brosten, og den tager langt størstedelen af trafikken gennem Mariager.
Derfor er det kun den helt nødvendige trafik, der i dag ledes gennem de små gader i den gamle del af byen, siger Anni Andersen.
- Vi mener faktisk, at 90 procent af de lastbiler, der kommer her, har et ærinde i byen.
Bageren skal have mel, værtshuset skal have øl, og jeg har selv har en blomsterforretning.
De kommer med lastbiler, fortæller Anni Andersen.
Ikke noget vi har efterspurgtSamme melding kommer fra andre dele af erhvervslivet.
- Det er ikke noget, der står eller har stået øverst på vores ønskeliste, siger Franz Cuculiza, direktør i virksomheden Aage Vestergaard Larsen i Mariager.
- Det er ikke noget, vi har efterspurgt.
Det, vi har efterspurgt og efterspørger, er bedre forbindelser fra de omkringliggende byer, siger han.
Skitse af regeringen og Dansk Folkepartis planer for en omfartsvej ved Mariager mod Assens.
Skitse af regeringen og Dansk Folkepartis planer for en omfartsvej ved Mariager mod Assens.
Også Leif Nielsen, direktør ved importfirmaet Denrex, undrer sig.
- Er der virkelig så meget trafik omkring Mariager i forhold til andre steder i landet, hvor man kunne bruge beløb af den størrelse?
Jeg synes måske nok, at det er en lille smule skudt forkert, siger han.
Ekspert: Behovet er ’ikke eksisterende’I 2013 undersøgte Vejdirektoratet konsekvenserne af at lave en omfartsvej syd for byen, som kunne aflaste hovedvej 555.
Her lød konklusionen fra Vejdirektoratet, at det må ” konkluderes at der ikke er problemer på rute 555 med hverken kapacitet eller trafiksikkerhed.
”Det er ret usædvanligt, at man lige hælder statspenge i her.
Harry Lahrmann, trafikforskerVejdirektoratet skriver desuden, at en omfartsvej kun vil flytte omkring 2.
700 biler dagligt fra de eksisterende veje.
På baggrund af rapporten kalder Harry Lahrmann, lektor ved trafikforskningsgruppen på Aalborg Universitet, behovet for en ny omfartsvej for ”ikke eksisterende”.
Den foreslåede omfartsvej vil blive overdraget til kommunen, når projektet er gennemført.
Almindeligvis betaler staten dog kun for statsveje og ikke for kommuneveje.
- Det er ret usædvanligt, at man lige hælder statspenge i her, siger Harry Lahrmann.
- Den eneste logik i den er, hvis man ser på folketingsmedlemmernes adresse.
Kim Christiansen bor jo på de kanter, så mon ikke det er ham, der har fået listet den med, siger han og tilføjer, at personlige politiske interesser før er set i vejprojekter.
Der er flere ældre huse og brostensgader i Mariager.
Der er dog også en asfalteret hovedvej gennem byen.
Vi kunne nøjes med mindreMens borgmester Mogens Jespersen (V) kalder det fantastisk, at staten vil bruge penge på projektet og fremhæver, at der faktisk har været henvendelser fra borgere i Mariager til Christiansborg omkring en ny vej gennem flere år, er byrådsmedlem fra SF Peter Larsen mere skeptisk.
- Selvfølgelig vil vi gerne have en omfartsvej - det er slet ikke det.
Men jeg tror, at vi alle her i byen, eller i hvert fald et flertal, tænker, at vi godt kunne nøjes med lidt mindre.
- Jeg må jo tage hatten af for Kim Christiansen og Pia Adelsten (folketingsmedlem for DF og hustru til Kim Christiansen, red.
), at de har fået den her vej gennemført, men jeg synes nok, når vi ser på vores økonomi både i kommunen og generelt i landet, at det er lidt et overkill med 400 millioner, siger han.
Kim Christiansen står fastTrods kritikken står Kim Christiansen fast på, at det er en god ide, at staten investerer penge i en omfartsvej.
- Det her er ikke et spørgsmål om, om erhvervslivet efterspørger den.
Det er spørgsmålet om, om borgerne efterspørger den, og at vi kan gøre noget godt for borgerne i Mariager, så de ikke hver dag bliver generet af tung lastbiltrafik.
Det får vi nu ført uden om Mariager, og det er godt.
Det er en glædens dag for Mariager og så må erhvervslivet mene, hvad de vil om det.
Men er det ikke meget at bruge 400 millioner kroner på at flytte cirka 2.
500 biler?
- Det er der nogen, der kan mene.
Men det er det, vi er blevet enige om i den her aftale, og de andre partier var enige med mig i, at det var en god ide at lave sådan en omfartsvej.
Skal forhindre uheld i fremtidenHan peger på, at den tunge trafik, der i dag skal i retning af landsbyen Havndal med 874 indbyggere er tvunget til at køre gennem de små gader i Mariager eller over landsbyen Hou, og at man er nødt til at tage hensyn til folk de to steder.
Der findes allerede en hovedvej mellem Mariager og Assens, hvor køreturen imellem de to byer tager ni minutter.
Ruten leder i forvejen biler, der skal passere byen uden om midtbyen.
Den nye omfartsvej skal gå syd om byen.
Ifølge Vejdirektoratet er der dog ikke nogen udfordringer med trafiksikkerheden i området.
Ved den større hovedvej 555 har der kun været seks mindre uheld på fem år.
Men man sikrer sig mod ulykker i fremtiden, påpeger Kim Christiansen.
- Vi skal netop have lavet den her løsning, inden der sker de her mange uheld, og at et barn bliver kørt ned eller andre ting.
Der har været en voldsom stigning i trafikken, siden den her undersøgelse blev lavet.
Alene godstransporten er steget med 17 procent de seneste tre år.
Man kan altid diskutere pengeneKim Christiansen ser desuden ikke noget problem i, at 377 millioner kroner fra staten kommer til at gavne det område, hvor han selv bor.
I hans øjne er det en vej, som Mariagerfjord Kommune ikke kan lave på egen hånd.
- Det er et projekt, som kommunen aldrig nogensinde ville kunne løfte økonomisk.
Det går vi også ind og kigger på, når vi sidder i en så stor en aftale og vælger projekter ud.
- Man kan altid diskutere, om det er mange penge at bruge på det ene eller det andet.
Vi skal bruge næsten syv milliarder på en ny tredje Limfjordsforbindelse.
Der er måske nogle, der også synes, det er rigtig mange penge at bruge på det, siger han.
I både Aalborg og Vesthimmerlands Kommuner har man for nylig selv måttet betale for lignede vejprojekter.
FacebookTwitterKopier linkEmner:Mariager|Mogens Jespersen (politiker)|Vejanlæg|Vejdirektoratet|Dansk Folkeparti




https://www.dr.dk/nyheder/udland/bildsoee-selv-med-en-aftale-vil-may-blive-husket-som-en-elendig-premierminister

BrexitSe temaUdlandBildsøe: 'Selv med en aftale vil May blive husket som en elendig premierminister'Udfordringerne med brexit har slået skår i premierministerens drøm om en glorværdig karriere.
© ScanpixAf Christina Nordvang Jensen14.
mar.
2019 kl.
14.
53Læs opMed hæs stemme trådte Theresa May på talerstolen i det britiske parlament tirsdag aften for at indlede en debat, der mundede ud i endnu et nej til den brexit-aftale, hun har forhandlet på plads med EU.
Men Theresa May er indtil videre blevet stående som den stærke, stædige, besværlige, pligtopfyldende og autoritære politiker, hun er blevet beskrevet som.
Blå bog - Theresa May62 år gammel - født den 1.
oktober 1956 i Sussex, EnglandStorbritanniens premierminister siden 11.
juli 2016Indenrigsminister fra 2010-2016Minister for kvinder og ligestilling fra 2010-2012Medlem af statsrådet fra 2002-2003Parlamentsmedlem for Maidenhead-valgkredsen siden 1997Uddannet fra St.
Hughs College og Oxford UniversityGift med Philip May siden 1980I modstandernes øjne er stædigheden negativ.
Ifølge flere burde den 62-årige premierminister for længst have trukket sig.
Men for andre ses det som en imponerende indsats, at hun har holdt ud så længe.
I flere måneder har hun været udsat for pres fra både modstandere, bagland og befolkning.
Men hun har kæmpet videre for sin politiske mærkesag - at Storbritannien skal forlade EU.
- Hun har følt et kald og forpligtigelse til at blive ved med at levere det, hun lovede, da hun blev premierminister.
Nemlig at levere den brexit-aftale.
Jeg tror, at det har været en stor drivkraft for hende, siger DR's korrespondent i Storbritannien, Kim Bildsøe Lassen, og fortsætter:- Der er ingen tvivl om, at alene det, at hun kan stå op hver morgen og tage på arbejde, et eller andet sted er imponerende, når hun bliver bombarderet med så meget kritik, som hun gør.
Redde ærenAt være en pligtopfyldende, arbejdsom og seriøs politiker har været Theresa Mays mantra i sin lange politiske karriere.
Både i sin rolle som indenrigsminister under David Cameron og som parlamentsmedlem i sine yngre dage, er hun blevet kendt som en hård negl, der ikke har været bleg for at sige sandheden.
Hun havde da drømt om en glorværdig karriere som en stor konservativ premierminister.
Og sådan kommer det ikke til at gå.
Kim Bildsøe, DR's korrespondent i StorbritannienI den tale, hvor hun annoncerede sit kandidatur til premierministerposten tilbage i juni 2016, lagde hun vægt på, at hun ikke var nogen udskejende politiker.
- Jeg turnerer ikke rundt i tv-studierne.
Jeg sladrer ikke om folk over frokosten.
Jeg går ikke ud for at drikke på barerne omkring parlamentet.
Jeg bærer for det meste ikke følelserne uden på tøjet.
Jeg løser bare opgaverne foran mig, lød det.
Opgaven med brexit må siges at være en af de helt store for præstedatteren Theresa May.
Og nu er hendes opgave at komme sikkert i land, så hun kan sikre sit eftermæle.
- Det er den eneste måde, hun føler, hun kan redde nogen som helst ære i det, der er foregået, for ellers vil hun blive husket som en katastrofal premierminister, der slæbte landet igennem et valg, der var håbløst håndteret og skabte alle de her problemer, der smed brexit på gulvet, forklarer Kim Bildsøe Lassen.
Et par hop ud af skallenMen med Mays meget alvorlige side er der også fulgt drillerier og kritik.
I et tv-interview tilbage i 2017 blev Theresa May spurgt, om hun som den alvorlige dame nogensinde havde gjort noget rigtig uartigt.
Efter lidt betænkningstid kom hun frem til, at hun som barn havde løbet igennem hvedemarker med sin veninde, uden bondemanden havde givet tilladelse til det.
Den fortælling har efterfølgende ført mange grin med sig, fortæller Kim Bildsøe.
- Det er blevet en stående joke.
At hvis man virkelig skal gøre noget vildt, skal man "run through the fields of wheat".
Det er ikke første gang, at der er blevet prikket til premierministerens alvorlige skal, der har fået nogle til at kalde hende isdronningen.
Og enkelte gange har Theresa May også selv forsøgt at bryde med det billede.
For eksempel da hun ved det Konservative Partis årlige konference i oktober sidste år, trådte dansende på scenen til Abba-nummeret 'Dancing Queen' med reference til en video, der forinden havde floreret af hende på nettet, hvor hun danser i Sydafrika.
Og så sent som tirsdag ved afstemningen i det britiske parlament var hun heller ikke bleg for en bemærkning, efter at der havde været grin og kommentarer til hendes hæse stemme.
- Så skulle I bare høre Jean-Claude Juncker, sagde hun om EU’s kommissionsformanden, som hun havde forhandlet med aftenen forinden i Strasbourg.
Men ifølge Kim Bildsøe Lassen er de små hop ud af den seriøse skal ikke noget, der får flertallet til at betegne hende som en sjov person.
Drømmen om en glorværdig karriereDe seneste to år på posten som premierminister har øjensynligt været langt fra det, den unge Theresa May havde forestillet sig, da hun på Oxford University over for venner og familie begyndte at lufte sine drømme om en stor politisk karriere.
Ifølge en ven fra universitetet har May altid haft politiske ambitioner og gjorde sig allerede fra en ung alder drømme om at blive Storbritanniens premierminister.
- Jeg husker tydeligt, hvordan hun dengang (i universitetsårene, red.
) ville være den første kvindelige premierminister, og at hun blev rimelig irriteret, da Margaret Thatcher kom hende i forkøbet, fortalte Pat Frankland, en universitetskammerat, til BBC i 2011.
Hun mødte sin kommende mand, Philip May, på universitetet.
Han var formand for Oxford Union, en studentergruppe, der ifølge BBC har fostret flere politiske ledere.
Theresa May har altid været meget privat.
Også når det angik ægteskabet med Philip May.
Men i flere interview har hun omtalt ham som sin klippe.
Men at Mays karriere som politisk leder skulle udfolde sig på den måde, havde ingen kunne tænke sig til.
Og selvom det i går blev vedtaget i det britiske parlament, at et farvel til EU uden en aftale om et fremtidigt forhold er udelukket, så har hele sagen allerede påvirket hendes eftermæle.
- Hun havde da drømt om en glorværdig karriere som en stor konservativ premierminister.
Og sådan kommer det ikke til at gå.
For det kan godt være, at historien vil bedømme hende mildere, hvis hun får en brexit-aftale på plads, men hun vil stadig blive husket som en elendig premierminister, siger Kim Bildsøe Lassen.
FacebookTwitterKopier linkEmner:David Cameron (politiker)|Jean-Claude Juncker (politiker)|Storbritannien|EU|EU-forhold




https://www.dr.dk/nyheder/regionale/nordjylland/59-aarige-joergen-har-faaet-frikort-til-et-job-i-rema-1000-men-han-er

Nordjylland59-årige Jørgen har fået frikort til et job i Rema 1000 – men han er en af de få socialt udsatteKun ganske få har indtil videre fået et socialt frikort, viser aktindsigt blandt landets kommuner.
Jørgen Lund får nu råd til ny dyne og pude, efter at han har fået et job med socialt frikort i Rema 1000.
(© (c) privatfoto)Af Magnus Munk Kristiansen, Frederik Holst, Monica Jørgensen og Klaus Videbæk14.
mar.
2019 kl.
12.
37Bemærk: artiklen er mere end 30 dage gammelLæs opJørgen Lund er 59 år gammel og beskriver sig selv som en skæv eksistens, der også har bokset med misbrug.
Han har været på kontanthjælp i omkring ti år – men med det sociale frikort har han nu fået mulighed for at tjene lidt ekstra penge på egen hånd.
Frikortet giver socialt udsatte, der er langt fra arbejdsmarkedet, mulighed for at tjene op til 20.
000 kroner om året, uden at man bliver trukket i andre offentlige ydelser.
Det er helt fantastisk, man har fundet på det.
Nu får jeg råd til en ny pude og en ny dyne.
Jørgen Lund, kontanthjælpsmodtagerOg det kan Jørgen Lund bruge i Rema 1000, hvor han nu bidrager flere gange om ugen.
- Det er helt fantastisk, man har fundet på det.
Nu får jeg råd til en ny pude og en ny dyne, siger han.
Hænger i starthullerneDet er imidlertid kun ganske få, der har samme mulighed som Jørgen Lund.
Da Folketinget sidste sommer besluttede at indføre det sociale frikort, blev det anslået, at det ville blive anvendt af knap 4.
000 personer årligt.
Men siden 1.
januar, hvor kortet blev taget i brug, har man kun fået 137 ansøgninger i de 81 af landets 98 kommuner, som har svaret på en aktindsigt foretaget af DR Nordjylland.
Selvom ordningen er relativt ny, er det for få, mener formanden for Rådet for Socialt Udsatte, Jann Sjursen.
- Jeg tror, man må sige, at kommunerne generelt ikke har været hurtige nok ude af starthullerne i forhold til de borgere, der skal visiteres til frikortet og i forhold til de virksomheder, som har småjobs, de gerne vil have klaret, siger han.
Hus Forbi-sælgere er det gode eksempelDet er kommunerne selv, der skal finde ud af, hvem det vil være relevant at få til at søge om et frikort.
Og her er kommunerne nødt til at være mere skarpe, mener Jann Sjursen.
Man kan nemlig ikke regne med, at de socialt udsatte kommer af sig selv.
- Det er udsatte borgere, der ofte lever et kaotisk liv.
Men det er ikke det samme som, at socialt udsatte ikke gider arbejde.
Tænk bare på de Hus Forbi-sælgere, der stiller op friskt og frejdigt og sælger deres gode avis.
Det er jo et klokkeklart eksempel på, at udsatte også gerne vil tage småjobs, når det er muligt, siger han.
- Man bliver værdsatFor Jørgen Lund var det den mulighed, han havde ventet på.
Han har været i fleksjobforløb, men uden at det rigtigt kom til at fungere.
Jobbet med socialt frikort i Rema 1000 passer ham til gengæld rigtig godt.
- Man bliver værdsat.
Går vi 20 år tilbage, har jeg selv haft 20 ansatte, så jeg kender godt det her og ved, hvordan man skal opføre sig og afslutte sit arbejde på pæn vis, inden man går, fortæller han.
Faktisk var Jørgen Lund efter eget udsagn den første i Viborg Kommune til at få et socialt frikort.
Viborg Kommune er sammen med Kolding Kommune nogle af de få kommuner, der på nuværende tidspunkt har fået gode resultater ud af ordningen.
I Viborg Kommune har man allerede bevilget 30 sociale frikort, og yderligere fem ansøgninger er på vej til at blive godkendt.
Det praktiske skal være i ordenSuccesen kommer ikke bag på arbejdsmarkedschef i Viborg Kommune, Charlotte Burvil.
Her har man arbejdet målrettet med at finde frem til de rette brugere af ordningen og har for eksempel valgt at forankre det sociale frikort i arbejdsmarkedsafdelingen og ikke i socialforvaltningen, som måske ville være oplagt.
- Her har vi en kæmpe kontaktflade med alle kontanthjælpsmodtagerne, så derfor har vi nok også den bedste evne til at spotte, hvem der vil være omfattet af ordningen, siger hun.
I det hele taget handler det om at få gjort det så smidigt som muligt for både kommuner, virksomheder og socialt udsatte, hvis man vi have ordningen til at virke, mener Jann Sjursen.
Langsommere end troet og håbetHos Kommunernes Landsforening (KL) er man ikke enig i, at kommunerne generelt har været sløje til at få de sociale frikort ud at virke.
Vi skal gøre det samtidig med, at vi gør alt muligt andet, og det er det, der gør, at det desværre går langsommere, end vi havde troet og håbet på.
Joy Mogensen (S), Roskilde KommuneBorgmester i Roskilde Kommune og formand for KL's Socialudvalg Joy Mogensen (S) hæfter sig ved, at kommunerne ikke har fået penge til at sætte ordningen i gang, som det ellers var ønsket.
- Det, som vi rejste over for Folketinget, da de vedtog den her rigtig gode ordning, som vi fuldt støtter, var, at vi for at kunne klæde vores sagsbehandlere ordentligt på og lave det opsøgende arbejde i forhold til virksomheder, organisationer og borgere, havde brug for ressourcer til det.
- Det har Folketinget ikke givet os.
Det vil sige, at vi skal gøre det, samtidig med at vi gør alt muligt andet, og det er det, der gør, at det desværre går langsommere, end vi havde troet og håbet på, siger hun.
Ingen skal piskes i jobJoy Mogensen forsikrer desuden om, at ingen socialt udsatte skal frygte at blive pisket i beskæftigelse, hvis det viser sig, at de kan tage nogle småjobs.
- Hvis man får det bedre, så man kan få et mere almindeligt arbejde, så tror jeg da, at alle vil være interesserede i det.
Det vil jo bare være en succeshistorie.
Men for kommunerne er det ikke noget med, at vi skal ud og svinge pisken.
- Tanken med det her frikort er netop at give dem, der ellers ikke passer ind i nogen andre ordninger, en mulighed for at komme ind og blive en del af et fællesskab.
Læs også:Kommuner vil gå endnu længere for at fange sociale bedragereFacebookTwitterKopier linkEmner:Jann Sjursen (politiker)|Joy Mogensen (politiker)|Socialdemokraterne|Skatter og afgifter|Jylland




https://www.dr.dk/nyheder/udland/briterne-frustrerede-efter-afgoerende-no-deal-afstemning

BrexitSe temaUdlandBriterne frustrerede efter afgørende 'No deal'-afstemningBåde EU-tilhængere og -skeptikere er bekymrede efter No deal-afstemning.
Af Casper Helweg Christiansen14.
mar.
2019 kl.
14.
02Bemærk: artiklen er mere end 30 dage gammelLæs opMed stemmerne 321 mod 278 afviste et flertal i Underhuset onsdag at forlade EU uden en aftale.
Altså et nej til No deal-brexit.
Parlamentet havde kort inden selve No deal-afstemningen med kun fire stemmers margin vedtaget et ændringsforslag til premierminister Theresa Mays oprindelige udspil.
Derfor blev budskabet i det endelige forslag, at det udelukkes, at briterne vil forlade EU uden en aftale under nogen omstændigheder.
Selvom det blev et nej til en No deal-brexit, var det ikke kun EU-modstanderne, der stod tilbage med en følelse af frustration og uvished.
- Det bekymrer mig, at ændringsforslaget blev vedtaget med sølle fire stemmer.
At så mange af vores parlamentsmedlemmer synes, at No deal er fint, det bekymrer mig virkelig.
- Det er sindssygt.
Det er helt vildt, lyder det fra EU-tilhængeren Gareth Owen, der er bosiddende i Schweiz, men har taget turen til London for at bakke op om premierminister Theresa May og hendes skilsmisseaftale.
Tvivler på EU-godkendelseBlandt EU-modstanderne skyldtes frustrationen primært afvisningen af No deal-brexit.
Her frygter man, at det lykkes for May at få en udskydelse igennem, så der købes mere tid end til den oprindelige dato for udtrædelsen 29.
marts.
Tiltroen til, at det skulle lykkes at få en aftale igennem inden en eventuel senere dato, er også stærkt begrænset på No deal-siden.
- Jeg er ikke sikker på, at EU vil være med til at give en udskydelse.
Hvis der kun bliver bedt om en udskydelse til den 30.
juni, så tror jeg, at de vil stille spørgsmål til, hvad der skulle kunne nå at ske i det tidsrum.
- Hvis det bliver en afstemning om en længere udskydelse, så skal vi også afholde Europa-parlamentsvalg.
Mon EU er interesseret i en masse britiske EU-modstandere i deres parlament?
- Og hvis det bliver en kortere udskydelse, så kan jeg virkelig ikke se pointen med det hele, lyder vurderingen fra EU-modstander og No deal-fortaler Michelle Megan fra London.
I aften venter der parlamentarikerne i Underhuset endnu en afstemning om Storbritanniens skilsmisse med EU.
Denne gang omhandler det den planlagte dato for udtrædelsen af EU, og om denne skal udskydes til senere end 29.
marts.
FacebookTwitterKopier linkEmner:EU|Storbritannien|Theresa May (politiker)|EU-forhold|Europa-Parlamentet




https://www.dr.dk/sporten/tennis/tauson-leverer-stort-comeback-mod-tidligere-top-50-spiller

TennisTauson leverer stort comeback mod tidligere top-50-spillerClara Tauson havde kurs mod nederlag, men fik vendt opgøret mod Jana Cepelova i kinesisk turnering.
Clara Tauson har allerede vundet en turnering i marts.
14.
mar.
2019 kl.
12.
27Bemærk: artiklen er mere end 30 dage gammelLæs opDen danske tennisspiller Clara Tauson viste nye prøver på sit kæmpe talent torsdag formiddag dansk tid.
Tauson leverede et stort comeback mod den 25-årige slovak Jana Cepelova, der var oppe som nummer 50 på kvindernes verdensrangliste i 2014 og blandt andet slog Serena Williams.
Den ni år yngre dansker var bagud 5-7, 0-3, før hun vendte opgøret og spillede sig videre til kvartfinalerne i ITF-seniorturneringen Pingshan Open med cifrene 5-7, 7-6, 6-1.
Læs også:Dansk succes: Clara Tauson snupper årets første senior-turneringMuligheden for at vinde to turneringssejre i marts er derfor stadig til stede for Tauson, som i begyndelsen af måneden vandt en ITF-turnering i tunesiske Monastir.
Viste høj moralSlovakken, der er dumpet ned som nummer 232 i verden, så ellers ud til at være en lidt for stor mundfuld midtvejs i andet sæt.
Men Tauson kæmpede bravt og brød flere gange tilbage på kritiske tidspunkter.
Det tvang Cepelova ud i tiebreak i andet sæt, hvor slovakken førte 3-0, før Tauson igen viste høj moral.
Cepelova slog flere gange uden for stregerne på det kinesiske hardcourt-underlag, og det banede vejen for en dansk sætsejr.
I tredje sæt var danskeren suveræn.
Blot 37 minutter tog det at feje slovakken af banen.
Læs også:Federer runder fantastisk milepæl: Vinder titel nummer 100På danskerens første matchbold skød den tidligere top-50-spiller i nettet, og danskerens avancement var en realitet.
Clara Tauson er i gang med at optjene sine første point til WTA-ranglisten i turneringen, der har en samlet præmiesum på knap 400.
000 kroner.
I januar vandt danskeren juniorernes Australian Open.
/ritzau/FacebookTwitterKopier linkEmner:Clara Tauson (tennisspiller)|Serena Williams (tennisspiller)|Tennis|Australian Open|Australien




https://www.dr.dk/sporten/boksning/danske-boksere-dropper-promotor-og-manager-efter-voldtaegtsafsloeringer

BoksningDanske boksere dropper promotor og manager efter voldtægtsafsløringerTo danske boksere stopper samarbejdet med Peder Forsman, efter det er kommet frem, at han er voldtægtsdømt.
Peder Forsman har fungeret i forskellige roller for Dina Thorslund og Abdul Khattab.
Af Malte Nørgaard14.
mar.
2019 kl.
12.
08 | opdateret 14.
mar.
2019 kl.
15.
01Bemærk: artiklen er mere end 30 dage gammelLæs opDe danske boksere Dina Thorslund og Abdul Khattab samarbejder ikke længere med boksepromotoren Peder Forsman, efter Ekstra Bladet torsdag kunne afsløre, at han er dømt for otte voldtægter.
Jeg tror på, at vi alle kan forandre os.
Undtagen pædofile.
Patrick Nielsen, bokserDina Thorslund har tidligere brugt Forsman som manager, mens Khattab har haft Forsman som promoter.
Forsman har siden 2015 været en del af det danske boksemiljø, og han har tidligere sikret lukrative kontrakter til blandt andet Rudy Markussen og Patrick Nielsen.
Sidstnævnte gør fortsat brug af den voldtægtsdømte promotor, og han har i første omgang valgt ikke at opsige samarbejdet.
- Jeg tror på, at vi alle kan forandre os.
Undtagen pædofile.
Der sætter jeg grænsen, siger Patrick Nielsen til Ekstra Bladet.
Bokseforbund overvejer konsekvenserJesper D.
Jensen er formand i Dansk Professionelt Bokse-Forbund.
De vil nu overveje, om sagen skal have konsekvenser for Peder Forsman, Hos Dansk Professionelt Bokse-Forbund er de rystede over de afsløringer, som Ekstra Bladet fortæller om i torsdagens avis.
For Peder Forsman har på intet tidspunkt nævnt sin fortid for forbundet, hverken da han blev tildelt manager- eller promotorlicens.
Da forbundet har regler om, at ansøgere til de to licenser skal være uberygtede, vil de nu overveje, om Forsman fortsat kan beholde sine licenser på det næste bestyrelsesmøde.
Det siger Jesper D.
Jensen, der er formand i Dansk Professionelt Bokse-Forbund.
- Vi vil naturligvis drøfte sagen på vores møde.
Hvilke konsekvenser sagen får, det skal bestyrelsen beslutte, siger han til Ekstra Bladet.
Samtidig fortæller han, at Dansk Professionelt Bokse-Forbund ikke har skrevet i deres reglement, at der skal fremlægges en ren straffeattest i forbindelse med udstedelsen af en promotorlicens.
Peder Forsman arrangerede sit første boksestævne i februar.
Det næste stævne er planlagt i Aarhus den 25.
maj.
Promotoren blev i 2005 idømt syv års fængsel i Højesteret.
Dengang hed han Peder Hougaard Knudsen.
DR Sporten har talt med Peder Forsman.
Han ønsker ikke at kommentere sagen yderligere.
FacebookTwitterKopier linkEmner:Dina Thorslund (bokser)|Ekstra Bladet|Boksning|Patrick Nielsen (bokser)|Aarhus




https://www.dr.dk/nyheder/udland/eu-praesident-vi-skal-vaere-aabne-en-lang-brexit-udskydelse

BrexitSe temaUdlandEU-præsident: Vi skal være åbne for en lang brexit-udskydelseI aften skal de britiske politikere stemme om, hvorvidt de skal udskyde brexit-udtrædelsen.
EU-præsident Donald Tusk mener, at EU-landene skal være åbne for en lang forlængelse af brexit, hvis de britiske politikere beder om det.
Af Per Bang Thomsen - Strasbourg14.
mar.
2019 kl.
13.
48Bemærk: artiklen er mere end 30 dage gammelLæs opHvis briterne får brug for mere tid til at håndtere brexit, bør Danmark og de resterende EU-lande være åbne for at forlænge udtrædelsesdatoen i lang tid.
Det er meldingen fra EU-præsident Donald Tusk, som er formand for Det Europæiske Råd, hvor unionens stats- og regeringschefer sidder.
Ifølge planen skal briterne forlade EU den 29.
marts i år, men i aften skal de britiske politikere dog stemme om, hvorvidt de vil udskyde udtrædelsesdatoen.
Stemmer de ja, skal det først enstemmigt godkendes af alle stats- og regeringscheferne i Det Europæiske Råd, før det kan træde i kraft.
Det vil i givet fald ske på EU-topmødet i næste uge, hvor brexit endnu en gang er på dagsordenen.
- Hvis Storbritannien finder det nødvendigt at gentænke sin brexit-strategi og skabe konsensus omkring den, vil jeg under mine samtaler forud for topmødet appellere til de 27 EU-lande om at være åbne for en lang forlængelse, lyder det fra Donald Tusk i et tweet.
Den britiske premierminister, Theresa May, kæmper fortsat for sin skilsmisseaftale med EU.
Den er nu blevet nedstemt to gange.
Skal komme med god forklaringEt flertal i det britiske underhus stemte i går for, at Storbritannien ikke skal forlade EU uden en aftale.
EU har dog gentagne gange understreget, at den nuværende aftale, som premierminister Theresa May har indgået med EU, og som to gange er blevet nedstemt i det britiske parlament, er den eneste mulige aftale.
- Der kommer ikke flere forsikringer eller fortolkninger.
Vi kan ikke gå længere, lød det i går fra EU's brexit-chefforhandler, Michel Barnier.
Både Michel Barnier og en række af gruppeformændene i Europa-Parlamentet understregede ligeledes, at briterne skal komme med en god og velbegrundet forklaring, hvis de skal udskyde brexit til efter den 29.
marts.
- Jeg er imod enhver form for forlængelse, hvis ikke det er baseret på en klar stillingtagen fra Underhuset, så vi er klar over, hvad de ønsker, lød det blandt andet fra den liberale gruppeformand Guy Verhofstadt, der har været Europa-Parlamentets koordinator under brexitforhandlingerne.
Farage kæmper for veto mod forlængelseVælger briterne at udskyde brexit til efter den 22.
maj, skal de dog afholde valg til Europa-Parlamentet.
Det finder sted i alle EU-landene fra den 23.
til den 26.
maj i år.
Den britiske generaladvokat ved EU-domstolen, Eleanor Sharpton, nævner dog ifølge The Guardian, at der kan være andre muligheder, hvis udtrædelsen bliver senere end den 22.
maj.
Enten kan man forlænge de nuværende britiske europaparlamentarikeres mandater eller lade britiske parlamentarikere deltage som repræsentanter i Europa-Parlamentet.
Den EU-kritiske europaparlamentariker Nigel Farage, der var en af bannerførerne for det britiske farvel til EU, udtalte i går til BBC, at han vil prøve at få overbevist en eller flere af de europæiske regeringer om at nedlægge veto mod en forlængelse af brexit, hvis det skulle komme så vidt.
FacebookTwitterKopier linkEmner:Donald Tusk (politiker)|EU|EU-forhold|Europa-Parlamentet|Storbritannien




https://www.dr.dk/nyheder/udland/kinesisk-flirteforbud-skole-forbyder-drenge-og-piger-spise-sammen

UdlandKinesisk 'flirteforbud': Skole forbyder drenge og piger at spise sammenDet er ikke første gang, en kinesisk skole laver kønsopdeling.
På en skole i Kina må eleverne kun spise i kønsopdelte kantiner, når de har frikvarter.
Af Sofie Dyjak14.
mar.
2019 kl.
11.
23Bemærk: artiklen er mere end 30 dage gammelLæs opUnge drenge og piger, der hænger ud sammen i frikvartererne, er en saga blot på en skole i Henan-provinsen i det centrale Kina.
Skolen vil nemlig skue ned for romancerne mellem eleverne, som er i teenage-alderen, og tillader derfor ikke længere, at drenge og piger spiser i samme kantine.
Det skal nu gøres kønsopdelt.
Og det er ikke første gang, at en skole forsøger at styre elevernes adfærd i Kina.
I 2016 vakte et gymnasium i Ruyang i Henan-provinsen opsigt, efter skolen valgte at kønsopdele kantinen.
Det skete ifølge rektoren for at stoppe flirtende studerende i at fodre hinanden med mad.
Det skriver South China Morning Post.
Og ifølge mediet har kønsopdeling på skoler vundet indpas mange steder.
Er spirende romancer forkerte?
Skolen i det centrale Kina har taget flere forskellige tiltag i brug for at have kontrol med, at der ikke udvikler sig flirten i skoletiden.
Det glæder blandt andet et forbud mod at holde i hånd og tilbringe tid alene med hinanden på skolens område.
Ifølge South China Morning Post har skolen udarbejdet lister med beskrivelser af, hvad god og dårlig opførsel er, og ud fra disse lister vurderer de eleverne med point.
Har eleverne fået 25 minuspoint kan det ifølge en af skolens elever betyde bortvisning.
- Hvis eleverne har fysisk kontakt, eller to studerende går sammen, vil det blive betragtet som at have et romantisk forhold, lyder det.
Listen for god og dårlig opførsel har været gældende siden sidste måned.
Og det gav anledning til kritik på de kinesiske sociale medier:- Er det forkert at have spirende romancer?
skrev en på Weibo, Kinas Twitter-lignende platform.
- Skal et normalt barn ikke have følelser under sin opvækst?
Man bør tale med de unge og give dem råd og ikke ødelægge den menneskelige natur med så ekstreme tiltag, skrev en anden.
South China Morning Post har forsøgt at få en kommentar fra skolen uden held.
Pointsystem for opførsel er ikke uvantEt pointsystem til at bedømme god og dårlig opførsel er ikke helt uvant i Kina.
Kinas kommunistiske parti er nemlig i gang med at udrulle et enormt kreditsystem, som forventes at være klar i 2020.
Flere steder er der allerede nu pilotprojekter i gang.
Planen med systemet er, at det med hjælp af blandt andet overvågningskameraer skal holde styr på borgernes og virksomhedernes sociale- og økonomiske adfærd.
I byen Rongcheng har indbyggerne allerede fået en konto med 1.
000 point tilknyttet deres nationale ID-nummer.
Det skriver Berlingske.
Hvis en indbygger hjælper en slægtning i nød, vil det betyde pluspoint på kontoen, mens de får minuspoint, hvis de for eksempel kører for stærkt i trafikken.
Får man en bøde og nægter at betale den, ryger man på en landsdækkende sort liste og får sit navn offentliggjort i medierne og online.
Mønsterborgeren med mange point vil for eksempel blive belønnet ved at få adgang til billige lån og nedslag i varmeregningen.
FacebookTwitterKopier linkEmner:Kina|Uddannelse|Twitter|Berlingske Media




https://www.dr.dk/nyheder/regionale/midtvest/forurening-langt-vaerre-end-forventet-graensevaerdi-overskredet-1000

Midt- og VestjyllandForurening langt værre end forventet: Grænseværdi overskredet 1.
000 gange 15 ton pesticider og 6 ton kviksølv.
Den gamle fabriksgrund ved Cheminova er dybt forurenet.
Grænseværdien på den gamle fabriksgrund ved Cheminova overskrider nogle steder grænsen med 1.
000 gange.
Af Mads Kruse Juhl og Mona Aaberg14.
mar.
2019 kl.
11.
33 | opdateret 14.
mar.
2019 kl.
15.
05Bemærk: artiklen er mere end 30 dage gammelLæs opEn gammel fabriksgrund, der ligger ud til Limfjorden og med Vesterhavet på den anden side, er langt værre forurenet end forventet.
I alt ligger der 15 ton pesticider og 6 ton kviksølv gemt i jorden ved den gamle fabriksgrund ved Cheminova.
Nogle steder er der målt 4.
000 milligram kviksølv per kilo jord.
Det er mere end 1.
000 gange grænseværdien på 3 milligram.
Det er ikke en tryg situation for borgerne.
Når vi er så tæt på havet og mulighed for udsivning, skal vi være ekstra opmærksomme på de her store forureninger.
Anders Kühnau (S), formand, Region Midtjylland- Det er bekymrende, og det betyder, at vi bliver nødt til at sige meget tydeligt til staten, at man bliver nødt til at afsætte flere penge til generationsforureningerne, siger Anders Kühnau (S), der er formand for Region Midtjylland.
Region Midtjylland har netop undersøgt grunden, og det viser sig, at forureningen er lige så slem som den omtalte generationsforurening ved Høfde 42, der blot ligger et par kilometer fra Cheminova.
- Vi står over for en meget omfattende oprensningsopgave, som bliver meget dyr, siger Anders Kühnau og anslår, at oprensningen af de to grunde tilsammen vil koste omkring en halv milliard kroner.
Finansminister Kristian Jensen (V) anerkender, at der er en potentiel risiko for, at generationsforureningerne kan få konsekvenser for miljøet.
- Vi må erkende, at den måde, man behandlede affaldsstofferne på i sin tid, var helt håbløs.
Derfor har vi behov for at rydde op, siger han.
Læs også:Minister lover at rydde op på giftgrunde: 'Det skylder vi fremtidige generationer'De fem regioner råder i øjeblikket over 434 millioner kroner til jordforureninger, og hvis Venstre sidder i regering efter valget, vil partiet afsætte yderligere en halv milliard målrettet de i alt ni generationsforureninger.
- Med en halv milliard oven i den indsats, der er i forvejen til at rense op, kan vi både klare Cheminovagrunden og de andre indsatser, der er.
På den måde kan vi få renset op én gang for alle, siger finansministeren.
Den udlænging er Anders Kuhnau dog ikke enig i, da den anslåede regning alene for de to generations ved Cheminova løber op i en halv milliard kroner.
- Alle kan se, at det ikke er nok penge, som er afsat.
Regionen kan selvfølgelig bidrage med noget, men vi har langt fra penge nok til at løfte den her opgave selv.
Der er vi nødt til at have staten med ind over, siger Anders Kühnau.
Afhængig af CheminovaDe seneste 40 år har Cheminova frivilligt pumpet 80.
000 kubikmeter grundvand op fra den gamle fabriksgrund og renset vandet, så de holder forureningen i skak.
Og den hjælp er man dybt afhængig af, lyder det fra biolog og kontorchef ved Region Midtjylland, Morten Bondgaard.
- Det er fuldstændig afgørende, at Cheminova foretager deres oppumpning af grundvand på den gamle fabriksgrund.
Ellers ville foruenignen sprede sig til både fjord og enge, forklarer han.
Selvom virksomheden selv er skyld i forureningen, er den ikke forpligtet til at rense grundvandet, og derfor sker oppumpningen helt på Cheminovas eget initiativ.
FAKTADen forurenede grund er på cirka 50.
000 kvadratmeter lige syd for Cheminovas nuværende fabriksgrund.
Cheminova begyndte sin produktion af midler til blandet andet insektbekæmpelse i 1953 og flyttede grunden lidt nordpå til den nuværende grund.
Kilde: Region MidtjyllandSelvom Morten Bondgaard understreger, at intet tyder på, at Cheminova vil stoppe med deres frivillige rensning af vand, så lurer risikoen i baghovedet.
- I det øjeblik den frivillige indsats måtte ophøre – det tror jeg ikke, den gør – men skulle den ophøre, så har vi et problem, siger Morten Bondgaard.
Der skal handles nuHan påpeger, at begge forureninger ligger helt ned til henholdsvis Limfjorden og Vesterhavet.
Derfor er der frygt for, at forureningerne siver ud i vandet.
Især i forbindelse med store vandstigninger i forbindelse med klimaforandringer.
- Det er ikke en tryg situation for borgerne.
Når vi er så tæt på havet og mulighed for udsivning, skal vi være ekstra opmærksomme på de her store forureninger, siger Anders Kühnau.
Der er i øjeblikket to projekter i gang med oprensning af jorden, som begge viser gode testresultater.
- Det vil formentligt gøre det mere effektivt at fjerne forureningen og dermed også mere realistisk at komme helt af med forureningen én gang for alle.
Det er det eneste rigtige at gøre, siger Anders Kühnau.
I Danmark findes der ni kendte generationsforureninger:•Grindstedværket, Grindsted: Forurening med giftigt spildevand.
•Kærgård Klitplantage nord for Esbjerg: Forurening med giftigt spildevand fra blandt andet Grindstedværket.
•Gammel fabriksgrund ved Cheminova, Harboøre Tange: Forurening fra produktion af pesticider.
•Cheminovas nuværende fabriksgrund, Harboøre Tange: Forurening fra produktion af pesticider.
•Høfde 42 ved Cheminova, Harboøre Tange: Forurening fra produktion af pesticider.
•Skuldelev, Frederikssund: Forurening ved byen Skuldelev med klorerede opløsningsmidler fra metal-virksomhed.
•Naverland ved Albertslund: Forurening med klorerede opløsningsmidler.
•Den tidligere Collstrup-grund ved Esrum Sø: Arsenforurening fra virksomheden Collstrup.
•Lundtoftevej 150 og 160, Lyngby: Forurening med klorerede opløsningsmidler fra tidligere køleskabsfabrik.
•Kilde: Miljø- og fødevareministerietOpdateret klokken 15.
05 med kommentar fra finansminister Kristian Jensen (V).
FacebookTwitterKopier linkEmner:Anders Kühnau (politiker)|Forurening|Kristian Jensen (politiker)|Miljø- og Fødevareministeriet|Jylland




https://www.dr.dk/nyheder/udland/ungarns-leder-stikker-eu-faeller-en-undskyldning

Valg til Europa-ParlamentetSe temaUdlandUngarns leder stikker EU-fæller en undskyldningUngarns premierminister, Viktor Orbán, undskylder nu for at have fornærmet kolleger i EU.
Ungarns Fidesz har angrebet kommissionsformand Juncker med plakater, der insinuerer, at han skulle være del af en konspiration (Arkivfoto).
14.
mar.
2019 kl.
11.
02Bemærk: artiklen er mere end 30 dage gammelLæs opUngarns højrenationale premierminister, Viktor Orbán, undskylder over for andre konservative i EU, at han har fornærmet dem.
Det skriver Reuters.
Undskyldningen kommer, efter at den konservative gruppe i Europa-Parlamentet, EPP, har påbegyndt en proces med at smide Orbans parti, Fidesz, ud af gruppen.
Hvad er en gruppe i Europa-Parlamentet?
Langt størstedelen af europaparlamentarikerne sidder i politiske grupper, der på mange måder minder om partierne i Folketinget.
Inden der skal stemmes, diskuterer medlemmerne forslagene i grupperne.
De kan dog ikke tvinges til at stemme det samme.
Det kræver minimum 25 medlemmer fra mindst en fjerdedel af EU's medlemsstater for at oprette en gruppe.
De Konservatives gruppe - Det Europæiske Folkeparti (EPP) - er i dag Europa-Parlamentets største med 217 mandater, heriblandt den konservative Bendt Bendtsen.
Derudover sidder den tyske kansler, Angela Merkels, parti også med, og det samme gør Moderaterne fra Sverige.
Ifølge Reuters, der har set brevet, undskylder Viktor Orbán for sit "offensive sprogbrug".
Han skriver yderligere, at han ikke ser det som en løsning at smide hans parti ud af gruppen.
Plakater om komplotUngarn og i særdeleshed Viktor Orbáns Fidesz er raget voldsomt uklar med den konservative gruppe i Europa-Parlamentet.
Fidesz har blandt andet opsat plakater, hvor formanden for Europa-Kommissionen, Jean-Claude Juncker, er afbilledet med finansmanden George Soros.
Plakaterne postulerer, at de to skulle være del af et komplot, der skal tvinge Ungarn til at tage imod flygtninge.
- Den ungarske regerings kampagne slår os med forundring, sagde Jean-Claude Junckers talsmand, Margaritis Schinas, efterfølgende.
- Det er chokerende, at så vanvittige konspirationsteorier er blevet mainstream i den grad, som de er.
Der er ingen konspiration.
Ungarerne fortjener fakta, ikke fiktion.
Kritik for at undergrave demokratietJean-Claude Juncker er også del af den konservative gruppe i EU.
Viktor Orbans regering, der trods Ungarns meget lave antal flygtninge og indvandrere er stærkt indvandringskritisk, har ad flere omgange postuleret, at EU vil tvinge landet til masseindvandring og har en gedulgt dagsorden om at svække Ungarns suverænitet.
EU har - fraset indvandringsspørgsmålet - kritiseret Viktor Orbán og Fidesz for at undergrave landets demokrati, ytringsfrihed og den frie presse.
/ritzau/FacebookTwitterKopier linkEmner:Europa-Parlamentet|George Soros (erhvervsleder)|Jean-Claude Juncker (politiker)|Ungarn|EU-forhold




https://www.dr.dk/nyheder/kultur/omstridt-michael-jackson-er-uskyldig-kampagne-fjernes-fra-busser-i-london

KulturOmstridt 'Michael Jackson er uskyldig'-kampagne fjernes fra busser i LondonKampagnen kan afskrække ofre for seksuelt misbrug fra at stå frem, mener forening.
Det er billedet øverst i højre hjørne af Michael Jackson med ordet 'uskyldig' over munden, der har prydet busser i London.
Af Morten Bjerregaard14.
mar.
2019 kl.
12.
04Bemærk: artiklen er mere end 30 dage gammelLæs opTransportmyndighederne i London har besluttet at fjerne en reklamekampagne på byens busser, som hævder, at Michael Jackson er uskyldig i anklagerne mod ham om seksuelt misbrug af børn.
Det skriver BBC.
Buskampagnen er kommet i kølvandet på den kontroversielle dokumentar 'Leaving Neverland', hvor James Safechuck og Wade Robson hævder, at de som børn blev seksuelt misbrugt af Michael Jackson.
Læs også:Michael Jackson-fans kalder ny dokumentar for karaktermord: 'DR bryder samtlige presseetiske regler'Transportmyndighederne i London har blandt andet besluttet at fjerne busreklamerne, efter en forening for ofre for seksuelt misbrug har givet udtryk for 'bekymring' over busreklamerne.
- Vi har gennemgået vores holdning og besluttet at fjerne disse annoncer.
Årsagen er, at de har været genstand for bekymring i offentligheden over indholdet, lyder det i en udtalelse fra Transport for London.
Michael Jackson-fans protesterede foran tv-stationen Channel 4 i London forud for visningen af den kontroversielle dokumentar 'Leaving Neverland'.
Foreningen 'The Survivors Trust' mener, at kampagnen kan afskrække ofre for seksuel misbrug fra at stå frem.
- Beslutningen, om at prioritere penge over muligheden for at være neutral i sådant et følsom emne, er skuffende.
En kampagne som denne er med til forstærke frygten for at stå frem blandt ofrene og er malplaceret, lyder det i en udtalelse fra foreningen 'The Survivors Trust'.
'Fakta lyver ikke.
Mennesker gør'Buskampagnen blev en realitet via en crowdfunding-kampagne med sloganet 'Fakta lyver ikke.
Mennesker gør' på hjemmesiden mjinnocent.
com, efter kampagnen havde indsamlet små 200.
000 kroner.
- Ligesom utallige andre inden for MJ-fællesskabet og i samfundet generelt ville vi ikke tænke to gange over at vende ryggen til hans arv, hvis vi i ét sekund følte, at der var et gran af sandhed i disse hæslige beskyldninger.
.
.
Der er en stor gruppe i samfundet, som tror og ved, at han er uskyldig, står der på hjemmesiden bag buskampagnen.
Ifølge BBC er det en tidligere Big Brother-deltager og Michael Jackson-superfanen Seany O'Kane, som står bag crowdfunding-kampagnen.
FacebookTwitterKopier linkEmner:Michael Jackson (musiker)|London|BBC




https://www.dr.dk/nyheder/indland/robotterne-skal-tale-bedre-dansk-regeringen-saetter-30-millioner-af-til-sprogbank

IndlandRobotterne skal tale bedre dansk: Regeringen sætter 30 millioner af til sprogbankHvis Danmark skal udvikle sig digitalt, skal robotterne blive bedre til at forstå og tale dansk.
GPS-stemmer kan have svært ved at udtale kringlede danske vejnavne.
Det skal den nye sprogbank ændre på (arkivfoto).
Af Sally Frydenlund Larsen14.
mar.
2019 kl.
10.
47Bemærk: artiklen er mere end 30 dage gammelLæs op"Næste stop Oehlenschlægersgade.
"Har du oplevet, at stemmen i bussen, gps'en eller på mobiltelefonen ikke udtaler ordene helt, som du selv ville have gjort?
At det endda kan være svært at regne ud, hvad den prøver at sige?
Det skal der nu laves om på.
Regeringen afsætter nemlig 30 millioner kroner til at udvikle en sprogbank, der skal klæde de digitale stemmer i vores hverdag på til bedre at forstå og tale dansk.
Sprogbanken skal være en database fyldt med korrekt udtale af danske ord, for eksempel vejnavne, og skal være frit tilgængelig for alle, der udvikler kunstig intelligens.
Det digitale DanmarkSprogbanken er en del af regeringens National strategi for kunstig intelligens.
Der er sat 30 millioner af til at oprette sprogbanken og fylde den med eksempler på korrekt dansk.
Strategien indeholder i alt 24 konkrete initiativer, som går på tværs af den offentlige og den private sektor.
Der er afsat 60 millioner kroner til nye initiativer i strategien.
Derudover har regeringen som ambition, at der sammen med kommunerne og regionerne afsættes 200 millioner kroner til at etablere en investeringsfond til afprøvning og udbredelse af nye teknologier.
Kilde: National strategi for kunstig intelligens.
Databasen kan eksempelvis bruges til at udvikle services, hvor svagtseende kan få læst kommunens hjemmeside højt eller til at udvikle bedre journalredskaber til lægerne, så de kan diktere direkte til en robot.
Dansk er sværtIfølge innovationsminister, Sophie Løhde (V), er det helt centralt, at robotterne lærer dansk, hvis vi skal bevare vores position som et digitalt fremmeligt land.
- Udviklingen går enormt hurtigt de her år, og hvis vi ikke skal sakke bagud i forhold til andre lande, så skal vi oppe os og fjerne en af de barrierer, der er i dag for at komme ud over stepperne - og det handler om, at vi har behov for en fælles dansk sprogressource, siger hun.
Dansk er svært at lære - også for en robot.
Vi har både stød, stumme bogstaver og en trykfordeling, der ikke altid er til at regne ud.
Derfor halter danske digitale stemmer efter de større sprog som spansk, kinesisk eller engelsk.
Det fortæller Anders Kofod-Petersen, der er professor i kunstig intelligens.
Udviklingen går enormt hurtigt de her år, og hvis vi ikke skal sakke bagud i forhold til andre lande, så skal vi oppe osInnovationsminister Sophie Løhde.
- Vi kan sende skatteblanketter og bestille busbilletter digitalt, men ret hurtigt når vi et punkt, hvor systemerne skal kunne forstå det danske sprog, og det er de mildest talt ikke særligt gode til i dag.
Som at træne et barnAt lære en robot eller en digital stemme dansk, er ikke så anderledes fra, hvordan det er, når vi selv skal lære et nyt sprog, fortæller Anders Kofod-Petersen.
Det handler om at øve sig og gentage de samme sætninger igen og igen.
- Det er på en måde lidt som at træne børn – uden sammenligning i øvrigt.
Hvis vi eksponerer de her lidt smartere robotter for store mængder dansk, så kan de her robotter lære mønstrene, fortæller professoren.
Han tror dog ikke, at de 30 millioner kommer til at række særlig langt.
- Dansk holder jo aldrig op med at udvikle sig, og derfor må sprogressourcerne også udvikle sig over tid.
Ting, som betød én ting for tyve år siden, betyder noget andet i dag.
Sprogbanken bliver præsenteret på 'Digitalt Topmøde', som regeringen afholder for første gang i dag.
FacebookTwitterKopier linkEmner:Sophie Løhde (politiker)|Venstre|Teknologi|Sprog




https://www.dr.dk/sporten/formel1/video-magnussen-traet-af-formel-1-cirkus-vil-bare-koere-raes-som-i-gamle-dage

Formel1VIDEO Magnussen træt af Formel 1-cirkus: Vil bare køre ræs som i gamle dageKevin Magnussen tager denne weekend hul på den nye Formel 1-sæson i Australiens Grand Prix.
Af Niklas Brandt Pedersen og interview: Tina Müller14.
mar.
2019 kl.
10.
37Bemærk: artiklen er mere end 30 dage gammelLæs opNår Kevin Magnussen søndag morgen dansk tid klapper speederen i bund og tager hul på Australiens Grand Prix, så er Haas-køreren præcis der, hvor han gerne vil være.
Inden og efter løbet kan danskeren til gengæld se frem til masser af interviews, sponsorarrangementer, autografskrivning og en lang række andre ting, der forventes af en feteret og højt betalt Formel 1-stjerne.
© ScanpixKevin Magnussens karriere i Formel 1Grandprix-starter: 82Bedste grandprix-placering: 2.
plads (Australien, 2014)Bedste samlet placering: 9.
plads (2018)Samlet antal point: 137Hurtigste omgang: 1 (Singapore, 2018.
Stadig banerekord)Men stod det til Magnussen, så var han egentlig helst fri for alt andet end at køre ræs.
- Jeg ville ønske, det stadig var sådan, at man rent faktisk udelukkende var racerkører, og der ikke var noget andet.
Men sådan fungerer det ikke længere, siger Kevin Magnussen til DR Sporten.
Derfor drømmer danskeren sig tilbage til Formel 1's spæde begyndelse for knap 60 år siden, hvor tingene forholdt sig meget anderledes.
- Verden har ændret sig meget siden 60'erne og 70'erne, hvor jeg gerne ville have kørt.
Det er gået fra bare at være en sport til at være en forretning, og med det følger en masse ting, som ikke nødvendigvis er spændende for en racerkører.
Specielt i Formel 1 er det rigtig slemt.
Der er det meget kommercielt og én stor forretning.
Meget mere, end det egentlig er en sport, siger Magnussen.
Sammenligning af Haas-raceren 2018 vs.
2019 Specielt én kører ligger Magnussens Formel 1-hjerte nært, når snakken falder på grandprixerne i 60'erne og 70'erne.
Den 16-dobbelte grandprix-vinder Stirling Moss fra England er nemlig en af de helt store helte fra den tid, og hans karriere bestod ikke blot af Formel 1, men også Formel 2, Le Mans og sågar også rally.
- Han kørte bare alt, hvad der kunne køres, og han er et af mine idoler i sporten.
Jeg synes, han er sindssygt sej.
Han er stadig i live, og nu har jeg mødt ham, og du kan bare mærke, at han stadig er fuldstændig 100 procent lige så meget racerkører, som han var dengang, siger Magnussen.
Den danske Haas-kører tager hul på den nye Formel 1-sæson i denne weekend, hvor det gælder Australiens Grand Prix i Melbourne.
Du kan se meget mere om Kevin Magnussens forelskelse i Formel 1 anno 1960'erne og 70'erne i videoen øverst i artiklen.
FacebookTwitterKopier linkEmner:Kevin Magnussen (racerkører)|Motorsport|Australien|Formel 1|England




https://www.dr.dk/nyheder/politik/blaa-blok-udskyder-afgiftsstigninger-paa-biler-i-11-time

PolitikBlå blok udskyder afgiftsstigninger på biler i 11.
timeKnap to uger før en skæringsdato udskyder regeringen og DF prisstigninger på biler.
Regeringen og DF har besluttet at udskyde prisstigninger på biler fra 1.
april, da en lang række populære modeller ellers ville stige i pris.
Af Nicolas S.
Nielsen og Thomas Klose Jensen14.
mar.
2019 kl.
10.
13 | opdateret 14.
mar.
2019 kl.
10.
38Bemærk: artiklen er mere end 30 dage gammelLæs op10.
000 kroner mere for en Volkswagen Golf og 15.
000 kroner mere for en Peugeot 208, der er to af de mest sælgende biler på det danske marked.
Det er blot to eksempler på de afgiftsstigninger, som danske bilkøbere havde udsigt til fra 1.
april, når en ny målemetode til brændstofforbruget kaldet WLTP træder i kraft.
Men regeringen og Dansk Folkeparti har besluttet at udskyde indfasningen af de nye afgifter frem til slutningen af 2020 for at undgå prisstigningerne, oplyser Dansk Folkepartis skatteordfører Dennis Flydtkjær til DR Nyheder.
- Der har været en kæmpe usikkerhed her fra 1.
april om, at bilerne kommer til at stige ret kraftigt og den usikkerhed ønsker vi fra Dansk Folkepartis side ikke.
Derfor har vi valgt at udskyde ikrafttrædelsen af den her nye målemetode til udgangen af 2020.
Det gør, at man som bilist eller forhandler kan have ro i maven om, at der ikke kommer nogen voldsomme stigninger her fra 1.
april, siger han.
Læs også:FDM roser Løkkes bil-vision: Men det kræver enighed i EU - og nyt afgiftssystemEU's nye målemetode er hård kost for dansk bilflådeDen nu udskudte omlægning skulle ellers regulere afgifterne på bilerne efter den nye og mere realistiske målemetode, som i disse uger ellers indfases i hele Europa.
Den nye målemetode har dog ramt flere af de mest populære biler på det danske marked ekstra hårdt.
Registeringsafgiften er delvist betinget af bilernes brændstofforbrug.
- De biler, som ser ud til at få den største prismæssige stigning, er faktisk dem, som før har vist mest forkert, siger Dennis Flydtkjær og fortsætter:- Det er så et sammenfald, at de også er de mest populære biler i Danmark, men det er bare ikke det, som gør, at de stiger.
Det er fordi, de har haft en misvisende opgørelse af brændstofforbruget, siger han.
Omregningsfaktor ikke tilstrækkeligEt bredt flertal i Folketinget besluttede i efteråret at regulere afgifterne, således at bilerne gennemsnitsligt ikke ville stige i pris fra 1.
april.
Det skete med udgangspunkt i en omregningsfaktor fastlagt af EU-kommissionen.
Omregningsfaktoren har dog ikke taget højde for, at bilerne på det danske marked gennemsnitsligt er mindre og af en anden type end bilerne på det resterende europæiske marked.
Derfor han den vist sig at underkompensere for ændringerne.
Beslutningen vækker glæde i bilbranchen.
Blandt andet hos Hanne Langsig Sørensen, der er pressechef for Peugeot i Danmark.
- Vi er rigtigt glade for, at man har besluttet at udskyde konsekvenserne af WLTP.
Det betyder rigtig meget for vores kunder.
Vores beregninger har vist, at det ellers ville betyde en prisstigning på op til 25.
000 for nogle af vores kunder, så det er en rigtig vigtig beslutning, siger hun og fortsætter:- Det giver ro på i bilbranchen, og det synes jeg ærlig talt, vi trænger til.
FacebookTwitterKopier linkEmner:Dennis Flydtkjær (politiker)|Europa-Kommissionen|Dansk Folkeparti|Biler|Autobranchen




https://www.dr.dk/nyheder/regionale/oestjylland/ellen-blev-foedt-med-hjertefejl-mange-stressende-koereture-fra-randers

ØstjyllandEllen blev født med hjertefejl: Mange stressende køreture fra Randers til RigshospitaletVilkårene for hjertesyge børn er blevet ulige, mener Hjerteforeningen.
© Dr ØstjyllandAf Flemming Nielsen og Emma Lichscheidt14.
mar.
2019 kl.
09.
45Læs opDer er stor forskel på vilkårene for hjertesyge børn og deres familier, efter at børnehjertekirurgien blev nedlagt på Aarhus Universitetshospital og samlet på Rigshospitalet tilbage i 2017.
Det mener Hjerteforeningen, der peger på, at familier til børn, der skal rejse fra hele landet til Rigshospitalet for at få en hjerteoperation, har vidt forskellige betingelser.
Det kan have alvorlige konsekvenser, mener direktør Anne Kaltoft.
- Vi kan risikere, at man redder barnet, men at familien efterfølgende falder fra hinanden, siger hun.
Familierne står i en stor krise med et hjertesygt barn, mener Hjerteforeningens direktør.
For familier, der skal føde et barn med hjertefejl, eller som har et barn med hjertefejl, er pressede og har masser af bekymringer i forvejen.
- Når man så også rejser langt fra den ene ende af landet til den anden, kan det godt betyde, at det bliver endnu mere presset det hele.
Flere af de familier, vi har talt med, fortæller, at der ikke altid er så gode muligheder for at bo sammen eller være til stede hele familien i de rammer, der er på Rigshospitalet, siger hun.
I dag har Ellen det godt, og operationen af hendes hjerte var så vellykket, at hun formentlig slipper for flere indgreb.
Måtte rejse til København for at fødeAnna Sofie Højmark fra Randers kender godt til, hvor hårdt det er, når ens barn er sygt.
Hun er mor til Ellen på et halvt år, som i dag har det godt, men som havde en svær start på livet.
For undervejs i graviditeten fik de et kæmpe chok: Lægerne fortalte dem, at Ellen havde et hul i hjertet, og at der muligvis også var andre komplikationer.
Det betød, at hun skulle fødes på Rigshospitalet, selvom familien er fra Randers.
For hjerteoperationer på børn blev i 2016 fjernet fra Aarhus Universitetshospital og samlet på Rigshospitalet efter lang tids kamp mellem de to hospitaler om, hvem der i fremtiden skulle stå for hjertebørnene.
Læs også:Regionsrådsformand: Uskøn rivalisering om hjertecenterDet var en hård tid, og det gjorde det ikke nemmere at skulle indlægges i den anden ende af landet, forklarer Ellens mor.
- Det var langt væk hjemmefra, så det hele skulle jo planlægges i forhold til hus, familie og venner.
Så der var mange ting, der pludselig skulle tages hensyn til, siger Anna Sofie Højmark.
Samtidig var det dog en positiv oplevelse, at specialisterne var samlet ét sted.
- Så hvis der blev et eller andet, vidste vi, at hjælpen var nær, og at lægerne kunne hjælpe hinanden, siger hun.
Her fortæller Anna Sofie Højmark om oplevelsen med at være indlagt på Rigshospitalet med Ellen.
Køreture frem og tilbage var hårdeEllens hjerteproblemer betød, at hun skulle fødes i København, og planen var, at hun skulle opereres med det samme efter fødslen.
Men heldigvis var Ellens tilstand bedre end ventet, og derfor kunne operationen udsættes, så hun kunne samle kræfter.
Tre måneder senere blev det så tid til den store operation.
Men køreturene fra Randers til København med et hjertesygt spædbarn var en barsk affære, siger Anna Sofie Højmark.
- Med sådan en lille én, som ikke forstod, hvad der skete, var det vanvittigt hårdt, og vi var stressede, og det kunne hun jo mærke.
Her ses lille Ellen efter sin hjerteoperation.
(© PRIVATFOTO) Familien derhjemme måtte ofte følge Ellens udvikling på billeder.
(© PRIVATFOTO)1 / 2Her ses lille Ellen efter sin hjerteoperation.
(© PRIVATFOTO)1 / 2Familien derhjemme måtte ofte følge Ellens udvikling på billeder.
(© PRIVATFOTO)2 / 2Dertil kom en ekstra regning på op mod 300 kroner i døgnet at parkere ved Rigshospitalet, og faktisk kan det kræve god privatøkonomi at samle familien om det hjertesyge barn, forklarer Hjerteforeningens direktør.
For når mødre som Anna Sofie Højmark skal føde barnet eller være indlagt inden fødslen, tæller hun som patient og faderen til barnet som pårørende.
Men så snart barnet er født, er barnet patienten, og så må kun én pårørende få overnatningsmuligheder.
- Så er der ikke længere plads eller rum til faderen, så nogle af familierne bliver yderligere stressede, fordi der så ikke er mulighed for, at hele familien kan være sammen, med mindre man har økonomi til selv at kompensere for at være væk fra arbejde og leje sig ind på hotel og betale for parkering, siger Anne Kalktoft.
Sundhedsordfører: Vi må se på detDer bliver født 450 børn med hjertefejl om året, og at samle specialiseret behandling på ét sted stiller krav til politikerne, mener Anne Kaltoft.
- Jeg mener, at vi i det her land bør sikre os, at der er lige vilkår på tværs af regioner og kommuner.
Så vi må gøre, hvad vi kan for økonomisk og logistisk at sikre de familier, der rejser langt, siger hun.
Formanden for Folketingets sundhedsudvalg, Liselott Blixt (DF), er enig, og derfor bør Folketinget se på sagen, mener hun.
- Jeg synes, vi i Folketinget skal lave nogle nationale retningslinjer, så vi sikrer os, at vilkårene bliver ens for alle, siger hun.
Hvis regionerne skal støtte forældrene mere økonomisk, så bliver det dyrest for de vestdanske.
Men det må regionerne klare mellem sig, mener Liselott Blixt.
- Jeg kunne da håbe på, at Danske Regioner kan finde ud af det, når de laver en økonomiaftale, men ellers må vi se på det fra Folketinget.
Hjemme hos Anna Sofie Højmark er lettelsen stor, for operationen af datterens hjerte er gået så godt, at hun formentligt slipper for flere indgreb og dermed flere ture til Rigshospitalet.
Men samtidig slår hun fast:- Jeg vil rejse land og rige rundt, for at jeg ved, at det er de bedste læger, der tager sig af min datter.
FacebookTwitterKopier linkEmner:Dansk Folkeparti|Liselott Blixt (politiker)|Rigshospitalet|Hjertekarsygdomme|København




https://www.dr.dk/nyheder/politik/traeder-tilbage-efter-10-ar-frederiksberg-skal-have-ny-borgmester

PolitikTræder tilbage efter 10 år: Frederiksberg skal have ny borgmesterJørgen Glenthøj stopper som borgmester på Frederiksberg.
Han vil overlade posten til 31-årige Simon Aggesen.
Han har været borgmester på Frederiksberg siden 2010, men nu er det slut.
Jørgen Glenthøj træder tilbage.
Af Kristoffer Poulsen14.
mar.
2019 kl.
09.
48 | opdateret 14.
mar.
2019 kl.
13.
46Bemærk: artiklen er mere end 30 dage gammelLæs opNår kommunalbestyrelsen på Frederiksberg træder sammen mandag, skal den vælge en ny borgmester.
Den nuværende, Jørgen Glenthøj (K), ønsker nemlig at stoppe.
Det oplyser kommunen i en pressemeddelelse.
Glenthøjs exit er aftalt med partierne bag hans konstituering, hvilket dækker over Socialdemokratiet, De Radikale, Venstre og Liberal Alliance.
Jørgen Glenthøj fortsætter i kommunalbestyrelsen valgperioden ud, men han stiller ikke op til genvalg ved næste kommunalvalg.
På mandag mødes kommunalbestyrelsen på Frederiksberg rådhus, hvor man forventer, at de vælger den 31-årige Simon Aggesen, som også er Konservativ, som ny borgmester.
Det sker, fordi den brede konstitueringsaftale, der blev indgået ved det seneste kommunalvalg, tildeler borgmesterposten til Det Konservative Folkeparti i den nuværende valgperiode.
Simon Aggesen (K) står til at blive ny borgmester i Frederiksberg Kommune.
 DR)Simon Aggesen har været medlem af Kommunalbestyrelsen siden 2009 og er lige nu rådmand og formand for Kultur- og Fritidsudvalget.
- Jeg er først og fremmest utrolig glad og stolt over, at en enstemmig Konservativ gruppe har valgt at pege på mig som deres mand, siger Simon Aggesen.
Selvom Simon Aggesen er halvt så gammel som sin forgænger, så understreger han, at der ikke kommer til at ske et kursskifte i politikken i Frederiksberg Kommune.
- Lige som næsten alle andre, der bor her, er jeg stolt og glad for vores by, så det bliver ikke et kursskifte - det bliver et generationsskifte, siger Simon Aggesen og fortsætter:- Fordi jeg er 31 år, griber jeg måske tingene an på en anden måde, men politikken er den samme.
Det vigtigste for den måske kommende borgmester bliver da også at sikre, at de, der bor på Frederiksberg, fortsat kan være glade og tilfredse med deres by.
- Jeg er gået til valg på en række kerneområder, men frem for alt bliver det at drive en velfungerende by, siger Simon Aggesen.
FacebookTwitterKopier linkEmner:Det Konservative Folkeparti|Jørgen Glenthøj (politiker)|Simon Aggesen (politiker)|Lokalpolitik|Frederiksberg




https://www.dr.dk/nyheder/politik/professor-om-hemmelig-donation-til-v-ordfoerer-imod-lovens-intention

PolitikProfessor om hemmelig donation til V-ordfører: Imod lovens intentionMetoden bryder med intentionen i loven om partistøtte, mener juraprofessor.
De fem donationer blev givet til Venstres Faurskov-kreds i 2015, hvor Britt Bager dengang var opstillet.
I dag er hun opstillet i Djurs-kredsen.
Af Thomas Klose Jensen14.
mar.
2019 kl.
08.
55Bemærk: artiklen er mere end 30 dage gammelLæs opFem virksomheder donerede til sammen 100.
000 kroner til Venstres Faurskov-kreds, hvor Venstres politiske ordfører, Britt Bager, var opstillet, i forbindelse med den seneste valgkamp til Folketinget.
Fordi ingen af virksomhedernes bidrag overskred grænsen på 20.
000 kroner, var der intet krav om at afsløre deres identitet.
Men de fem virksomheder var ejet af samme person, skriver Politiken.
Donationen kom gennem Britt Bagers kontakter, forklarer formanden for kredsbestyrelsen i Favrskov, Gunnar Vinge Hansen, til avisen.
Juraprofessor Jørgen Albæk Jensen fra Aarhus Universitet mener ikke, at der er tale om et brud på loven.
- Der er ikke noget galt ved det rent juridisk.
For så vidt jeg har forstået, kommer pengene jo fra fem forskellige firmaer, som er selvstændige firmaer, siger han.
- Man kan sige, at det er imod intentionerne i loven, men det kan jo altså godt være lovligt alligevel.
Minder om erhvervsklubberneIfølge Jørgen Albæk Jensen minder donationsmetoden meget om de såkaldte erhvervsklubber, som flere partier har.
Her betaler medlemmer eksempelvis et beløb på 15.
000 kroner for at være medlem, og så kan klubben donere det samlede medlemskontingent til partiet.
- Der slipper man så ikke for at oplyse, at man har fået et beløb over 20.
000.
Men det er klubben, der står som giver, mens de, som reelt har givet pengene, får man ikke at vide, hvem er.
Det er jo også en måde at omgå - om ikke loven - så intentionerne i loven, siger han.
DR Nyheder har forsøgt at få en kommentar fra Britt Bager, der siden har skiftet opstillingskreds, men det er endnu ikke lykkedes.
Historien kommer, efter det tidligere på ugen blev afsløret, at Venstre i Region Midtjylland ikke indberettede mindst 16 beløb over 20.
000 kroner til myndighederne.
Det kostede partiet en bøde på 10.
000 kroner.
FacebookTwitterKopier linkEmner:Britt Bager (politiker)|Venstre|Erhverv|Folketinget|Jylland




https://www.dr.dk/nyheder/indland/skjulte-asbest-trussel-i-aarevis-hvordan-kunne-det-gaa-saa-galt

IndlandSkjulte asbest-trussel i årevis: Hvordan kunne det gå så galt?
Selvom asbest ikke har været brugt på 'Eternitten' i årevis, gør det stadig folk syge i dag.
Af Thea Deleuran Müller, Karen Sigrid Jacobsen og Mads Rafte Hein (grafik)14.
mar.
2019 kl.
10.
20Læs opOmkring 292 dage om året kommer vinden fra sydvest og blæser ind over Aalborgs tage.
Med en gennemsnitshastighed på lige over seks meter i sekundet fejer vinden blade, sand og støv med sig.
I byens nordvestlige del ligger den 365.
000 kvadratmeter store eternitgrund, der i sin tid var omdrejningspunktet for en af Aalborgs største virksomheder - Dansk Eternit fabrik A/S - der var ejet af cementgiganten F.
L.
Smidth.
P1 DokumentarDu kan høre mere om Dansk Eternit Fabrik og asbestsygdommene i P1-dokumentaren "Asbestlaboratoriet Aalborg" her.
I et halvt århundrede spyttede fabrikken millioner af tagplader ud, der indeholdt det brandhæmmende, men også stærkt sundhedsskadelige asbest.
Selvom det i dag står klart for alle, at asbestfibre er yderst skadelige for mennesker, har det ikke altid været været sådan.
I dag ved man, at tidligere arbejdere på fabrikken og deres familier har en større risiko for at udvikle den sjældne, men meget alvorlige lungehindekræft, fordi de har indåndet støv fra fabrikken.
Et billede fra arkivet: Indgangen til Dansk Eternit Fabrik tilbage i 70'erne.
Nu viser et nyt studie, at også de, der har boet i nærheden af Dansk Eternit Fabrik i Aalborg, da fabrikken stadig brugte asbest, har syv gange større risiko for at udvikle sygdommen end resten af befolkningen.
Fabrikkens sundhedsskadelige støvskyerFørhen sendte 'Eternitten', som den kaldes i daglig tale i Aalborg, skyer af gråhvidt støv ud over de gule og røde murstensblokke, der i dag ligger som tanger i et sirligt mønster mellem to store veje, der omkranser det område, hvor fabrikken dengang lå.
Arbejderne fra fabrikken kom hjem - hvide af støvet fra dagens produktion, og børn legede i støvet i fabrikkens baghave.
Fabrikken levede op til gældende lovgivning, dengang der blev brugt asbest i produktionen.
Men hvor længe har de daværende ejere - cementvirksomheden F.
L.
Smidth - egentlig vidst, at brugen af asbest var farlig?
Dansk Eternit Fabrik blev grundlagt i Aalborg i 1927, og allerede i 1930'erne begynder Arbejdstilsynet at tage billeder af arbejdernes lunger, som viser de første tegn på sygdommen asbestose.
En kronisk sygdom, der også kaldes jernlunger og blandt andet giver åndenød.
Asbestose skyldes indånding af asbestfibre.
Ingen besked til arbejderneDe resultater bliver sendt videre til fabrikkens tekniske direktør William Johnsen.
Alt efter hvor fremskreden sygdommen var, blev arbejderne flyttet til mindre støvfyldte dele af fabrikken.
Uden at arbejderne fik at vide hvorfor.
Det viser dokumenter fra den retssag, der senere blev rejst mod eternitfabrikken.
Et billede fra arkivet: Dansk Eternit Fabrik i Aalborg, december 1980.
Produktion af eternitplader med asbest.
En del arbejdere har tidligere fortalt, at den samme William Johnsen på nogenlunde samme tidspunkt selv holder op med at komme i de mest støvede dele af fabrikken.
- Siden 1960'erne har man i hvert fald vidst, at man havde det, der hed et omegnsproblem.
Det vil sige, at det ikke bare var folk, der arbejder på fabrikker, som beskæftiger sig med asbest og derfor blev udsat for den her støvpåvirkning, der udviklede lungehindekræft.
Det var også de, der boede i omegnen, fortæller Kurt Jakobsen.
Han er professer i virksomhedshistorie ved CBS og har skrevet flere bøger om asbest og virksomheden bag 'Eternitten'.
- Undersøgelser fra England og New York viser blandt andet, at der var en højere forekomst af ikke bare lungehindekræft, men også andre asbestrelaterede sygdomme i nærheden af de her fabrikker.
'Asbest bør forbydes'I 1968 rejste både en overlæge fra Arbejdstilsynet og den tekniske direktør til en internationale lungekongres i Dresden i Tyskland.
- Fra den dag har man vidst i Danmark, både hos sundhedsmyndighederne og på selve fabrikken, at det ikke alene var en trussel mod medarbejderne, men også for den omkringliggende bebyggelse, for børn og familier, alle risikerede sådan set at få den her sygdom, som man jo kun får, hvis man har været i kontakt med asbest, fortæller Kurt Jacobsen og uddyber:- Direktøren lagde det frem i bestyrelsen og sagde, at det var til fare for sundhedstilstanden i befolkningen - altså det omkringliggende samfund - så det var man dengang udmærket klar over.
Men det var slet ikke på tale at indstille produktionen eller ophøre med at bruge asbest.
I Arbejdstilsynet skriver overlægen, der har deltaget i kongressen, til direktøren for Arbejdstilsynet, at hvis det er rigtigt, at én asbestfiber er nok til at udvikle lungehindekræft, så bør stoffet forbydes.
Asbest og 'Eternitten' har været diskuteret i årtier.
Her kan du se et indslag fra TV Avisen fra 1986, hvor brugen af asbest og de sygdomme, det kunne føre med sig, også blev diskuteret:Produktionen kørte videre - med asbestDet fik dog ikke den tekniske direktør til at skifte mening, siger professor Kurt Jacobsen:- Han ræsonnerede, at det er meget få, der bliver syge, og at det har en lang udviklingstid.
Det tager typisk 30 til 40 år fra en person udsættes for støv, der indeholder asbest, til sygdommen viser sig.
Selvom direktøren understregede, at det både stadig er sørgeligt og ej trøstende for den enkelte, der rammes, måtte samfundsøkonomiske omkostninger afvejes, fortæller professoren:- Derfor sagde direktøren for fabrikken, at hvis vi skal beskytte mod den her sygdom, så skal vi forbyde anvendelsen af asbest, men det kan vi selvfølgelig ikke af tekniske og økonomiske grunde.
Derfor blev deres viden indkapslet.
Medarbejderne fik ikke noget at vide, borgerne i Aalborg fik ikke noget at vide, og så kørte produktionen videre som hidtil.
F.
L.
Smidth har ikke ønsket at stille op til interview, men skriver i et skriftligt svar til DR, at alle i virksomheden er dybt berørte af denne sag.
Men fordi det er over 30 år siden, at nogen medarbejdere hos F.
L.
Smidth har beskæftiget sig med asbest,'har vi ikke forudsætningerne for at svare oplyst og respektfuldt på nøjagtigt, hvad hvem vidste hvornår - og hvad der i givet fald blev kommunikeret eller ikke kommunikeret', lyder det i svaret.
Professor: 'Et stort laboratorium for asbestsygdomme'Af de 960.
000 tons asbest, der blev importeret til Danmark fra slutningen af 1920'erne til midten af 1980'erne, blev 90 procent af asbesten brugt på 'Eternitten'.
Hvilke sygdomme kan få ved indånding af asbestfibre?
Asbestose, som er en kronisk lungesygdom, og sygdommen viser sig typisk 10-20 år efter udsættelsen for asbest.
Lungekræft, som typisk optræder 10-30 år efter udsættelse for asbest.
Lungehindekræft, som typisk opstår 15-50 år efter udsættelse for asbest.
Fortykkelse af lungehinden (pleura plaqes).
I sjældnere tilfælde kan der opstå kræftsygdomme i mave og tarm, hvis man har været udsat for asbest.
Asbest og tobaksrygning forstærker hinandens virkninger kraftigt og øger risikoen for lungekræft, men ikke ved lungehindekræft.
- Både for kvinder og mænd er forekomsten af sygdommen i Aalborg højere end i resten af Danmark, fortæller professor ved arbejds- og miljømedicinsk afdeling på Aalborg Universitetshospital Øyvind Omland.
Han har netop udgivet ny forskning, der viser, at det ikke bare er arbejderne og deres nærmeste familier, der er i risiko for at udvikle den sjældne, men aggressive sygdom lungehindekræft.
Personer, der har boet i området omkring Eternitfabrikken har syv gange større risiko for at udvikle sygdommen end andre danskere.
- På mange måder kan man betragte Aalborg by som et stort laboratorium for asbestsygdomme.
Ikke bare lungehindekræft, men også andre sygdomme, som er relateret til asbestudsættelse, siger Øyvind Omland.
- Det særlige ved lungehindekræft er, at der ikke er en anden kendt årsag til udviklingen af sygdommen end asbestudsættelse - og derfor er Aalborg interessant.
Næsten al den asbest, der er blevet brugt i produktionen, har været brugt på Dansk Eternit Fabrik.
En sjælden og dominerende asbestkildeVed at undersøge fire skoler, der lå i vindretningen fra fabrikken, har det været muligt at følge flere end 12.
000 elever født mellem 1940 og 1970.
Af dem har 38 udviklet den sjældne lungehindekræft.
Det er tidligere elever fra de her fire skoler, som forskerne har brugt i undersøgelsen.
Det er tidligere elever fra de her fire skoler, som forskerne har brugt i undersøgelsen.
En kræftsygdom, der skyldes udsættelse for asbest, og som i dag ikke kan kureres.
- For det første er det den eneste by i landet - og en af de få byer i Skandinavien - hvor der er en så dominerende asbestkilde, som eternitfabrikken har været i Aalborg, lyder det fra Øyvind Omland.
- For det andet har fabrikken ligget tæt på almindelig boligbebyggelse, og for det tredje har man i en årrække fragtet asbestsække på åbne lad fra havnen og op til fabrikken, med betydelig udsættelse fra asbest alene grundet transporten.
'Tusindvis er døde'Lungehindekræft er en sjælden kræftsygdom, som rammer cirka 140 mennesker om året.
Nu mistænker forskerne, at indånding af asbestfibre også kan være årsag til mange andre sygdomme.
- Det er vi ved at undersøge, og det gør vi, fordi vi tror det.
Både de kendte kræftforekomster, som er kræft i lungerne, kræft i svælget, forskellige former for kræft i mavehulens forskellige organer.
Og endelig om man kan få mere end en kræftsygdom alene ved at være udsat for asbest.
I virkeligheden kan mange flere være blevet syge?
- Ja, årsagen til at læger og epidemiologer er så interesserede i lungehindekræft er, fordi den er uafhængig af tobak, og derfor er den meget nem at undersøge.
Hvis du skulle give et estimat på, hvor mange der er døde af sygdommen heroppe, hvad skulle det så være?
- Alt i alt?
Det er tusindvis.
Jeg kan ikke komme det nærmere, men det er tusindvis, siger professor Øyvind Omland.
Vil du gerne høre mere om 'Asbestlaboratoriet Aalborg'?
Klik her og lyt til P1 Dokumentar, der har netop den titel.
Hvad er asbest, og hvorfor kan det være farligt?
•Allerede i 1960 slog forskning fast, at der var en sammenhæng mellem asbest og lungehindekræft.
•I Danmark blev asbest gradvist forbudt fra 1972, men nogle virksomheder som for eksempel Dansk Eternit Fabrik fik dispensation til at bruge asbest til eksempelvis fremstilling af tagplader op i 1980'erne.
•Da asbest ikke kan brænde og tåler temperaturer op til 900 °C, har det været brugt til armering, isolering og brandsikring, og det har været brugt i en lang række bygningsmaterialer op til midten af 1980'erne.
Asbest er stadig lovlig at anvende i nogle få produkter.
•Ved arbejde med asbest og asbestholdigt materiale kan der opstå støv.
Støvet indeholder fibre i form af meget tynde nåle.
På grund af asbestens struktur kan fibrene spaltes på langs og blive meget tynde.
Når diameteren er under 3 mikrometer, kan fibrene trænge helt ud i de allermindste forgreninger i lungerne.
Kilder: Arbejdsmiljø.
dk, Kræftens BekæmpelseFacebookTwitterKopier linkEmner:Aalborg|Industri|Sundhedsskadelige stoffer|FLSmidth & Co|Kræftens Bekæmpelse




https://www.dr.dk/nyheder/penge/foerste-gang-i-syv-aar-nu-klipper-politiet-plader-paa-biler-med-motorgaeld

Skat i kriseSe temaPengeFor første gang i syv år: Nu klipper politiet plader på biler med motorgældIt-kludder betyder, at omkring 200.
000 danske bilejere mangler at få klippet nummerpladen.
Bilister, der ikke har betalt motorafgifter, kan godt forberede sig på dette syn, lyder det fra skatteminister Karsten Lauritzen (V).
Allerede fra denne uge er de første nummerplader blevet inddraget af politiet på anmodning fra Skattestyrelsen.
Af Mathias Sommer14.
mar.
2019 kl.
09.
00Bemærk: artiklen er mere end 30 dage gammelLæs opSiden Skat i 2012 stoppede med at sende ubetalte motorafgifter til nummerpladeklipning hos politiet, er antallet af bilister, som kører rundt i en bil uden at betale vægtafgift og grøn ejerafgift, eksploderet.
I alt mangler omkring 400.
000 bilejere at afregne motorafgifter med det offentlige, og knap 200.
000 bilister kører ifølge Skattestyrelsen uden konsekvenser rundt i en bil med en nummerplade, som skulle være sendt til klipning hos politiet.
Men det skal være slut nu.
Tirsdag aften lød det første 'klip', efter politiet mandag modtog den første bunke registreringsnumre fra Skattestyrelsen.
Styrelsen har været på hårdt arbejde, siden DR Nyheder i februar bragte historien om de tusindvis af bilister, der ikke har betalt motorafgifter.
- Skatteforvaltningen har modtaget berettiget kritik for, at man i årevis ikke har klippet nummerplader, og derfor har jeg lagt kræfter i at få løst det problem hurtigst muligt.
Derfor er der nu lavet en midlertidig løsning, hvor man er begyndt at klippe nummerplader, siger skatteminister Karsten Lauritzen (V).
Han forventer, at der allerede inden sommerferien vil være 'en fuldt automatiseret løsning', som vil betyde, at Skattestyrelsens systemer igen kan tale med politiets.
Grøn ejerafgift eller vægtafgiftDu betaler vægtafgift, hvis din personbil er registreret før 1.
juli 1997, eller din varebil er registreret før 18.
marts 2009.
For køretøjer registreret senere, betaler du grøn ejerafgift.
Grøn ejerafgift betyder, at du betaler afgift efter bilens brændstofforbrug (km/l).
Den grønne ejerafgift spænder mellem 130 kr - 16.
000 kroner per halvår afhængig af, hvor langt din bil kører på literen.
- Alle os, der har betalt det, de skulle, får krænket vores retsfølelse.
Derfor har vi også besluttet ikke bare at vente på en løsning, der er klar om nogle måneder, men vi er nu gået i gang manuelt med at klippe plader, og det er altså sket allerede i denne uge i samarbejde med politiet, siger han.
Skylder over 50.
000 kronerKonkret sendte Skattestyrelsen for et par uger siden varslingsbrev ud til godt hundrede danskere, der hver især skylder over 50.
000 kroner i motorafgifter.
Omkring en femtedel har efterfølgende betalt deres gæld.
De resterende registreringsnumre blev mandag oversendt til politiet.
- Vi har startet med at fokusere på dem, som skylder meget.
Nu er det sat i gang, hvor vi i lille skala har fået systemerne til at tale sammen.
Det centrale er, at der nu er risiko for at få inddraget sin nummerplade, hvis man ikke betaler.
Derfor vil jeg også opfordre folk til at betale deres motorafgifter, siger Peter Thorgaard, der er underdirektør hos Skattestyrelsen.
I februar kunne samme Thorgaard fortælle til DR Nyheder, at de første nummerplader ville blive sendt til klipning inden sommerferien.
Men den dato er altså nu blevet rykket markant frem, efter skatteministeren har blandet sig i sagen.
- Beskeden er ikke til at misforstå.
De bilejere, der har fået inddraget deres nummerplader, skylder typisk store beløb i ubetalte motorafgifter.
De har ikke overset bare én, men mange rykkere.
Derfor gør vi nu i samarbejde med politiet noget ved sagen, siger Peter Thorgaard.
Flere tusinde danskereDet var med indførslen af det stort anlagte digitale motorregister, DMR, i 2012, at skattevæsenets systemer ophørte med at kunne kommunikere med politiets it-systemer.
Bristen i samtalen mellem de to systemer har i over syv år været et vilkår for den danske skatteforvaltning og vil fortsat være det, ind til problemet efter planen skal være løst inden sommerferien.
- Vi skulle have klippet de plader for lang tid siden, og det er jeg dybt utilfreds med ikke er sket.
Derfor har skatteforvaltningen oppet sig, så det her kan blive sat i kraft, siger Karsten Lauritzen.
Han forventer, at 'flere tusinde danskere' det næste stykke tid vil modtage varslingsbreve med trusler om nummerpladeinddragelse, hvis ikke de betaler, hvad de skylder.
Med det nye system, der træder i kraft før sommerferien, vil de ubetalte bøder ryge direkte til nummerpladeinddragelse - typisk et par måneder efter overskridelsen af sidste rykkerfrist.
Bliver ens nummerplade inddraget, kan man først få en ny, når Skattestyrelsen har registreret betaling af ens gæld.
70.
000 risikerer nummerpladeklipI alt risikerer 70.
000 danske bilejere at få deres nummerplader klippet, fordi deres motorafgifter ligger til opkrævning hos Skattestyrelsen.
De øvrige over 100.
000 registeringsnumre ligger til inddrivelse hos Gældsstyrelsen, som ikke har hjemmel til at anmode politiet om at inddrage nummerplader.
Gældsstyrelsen afventer i øjeblikket det nye it-system PSRM, der automatisk skal kunne inddrive gælden til det offentlige blandt andet ved lønindeholdelse og beslaglæggelse af værdier.
Men systemet er langt fra på skinner og skal efter planen være endeligt indfaset i 2021.
Karsten Lauritzen oplyser til DR Nyheder, at han agter at fremsætte et lovforslag, så Gældsstyrelsen også får lovhjemmel til at anmode politiet om at inddrage nummerplader.
Problemet med manglende inddrivelse af bilafgifter har stået på i så lang tid, at de strafrenter, der er lagt oven i de ubetalte afgifter, er begyndt at blive forældede.
Sagen kompliceres yderligere af, at man politisk har valgt at afskrive omkring tre millioner rentefordringer på bilafgifter til en samlet værdi af 75-90 millioner kroner.
Ifølge Rigsrevisionen mangler staten 1,3 milliarder kroner i ubetalte motorafgifter.
FacebookTwitterKopier linkEmner:Karsten Lauritzen (politiker)|Skattestyrelsen|Venstre|Biler|Politi




https://www.dr.dk/nyheder/udland/ole-ryborg-may-har-35-dage-efter-skaertorsdag-er-det-sent

BrexitSe temaAf DR's EU-korrespondentOle Ryborg - DR's EU-korrespondentUdlandOle Ryborg: May har 35 dage.
Efter skærtorsdag er det for sentDet kommende valg til Europa-Parlamentet betyder, at Theresa May ikke kan udskyde brexit uendeligt.
Den britiske premierminister, Theresa May, har mere travlt end ventet.
14.
mar.
2019 kl.
10.
30Bemærk: artiklen er mere end 30 dage gammelLæs opEfter endnu en kaotisk brexit-aften i det britiske parlament er luften tæt med spekulationer om nye afgørende brexit-datoer, som venter forude.
Kan Storbritannien stadig forlade EU den 29.
marts - altså om bare 15 dage - som planlagt?
Bliver brexit nu udskudt - og i givet fald i hvor lang tid?
Kommer brexit først til at ske om et år?
Eller to?
Skal brexit være gennemført den 22.
maj, dagen inden valget til Europa-Parlamentet begynder.
Eller bliver den 1.
juli den nye brexit-dato?
Det er dagen inden, det nyvalgte Europa-Parlament træder i kraft, og dermed også den sidste mulige brexit-dato, hvis Storbritannien skal undgå at blive tvunget til at afholde valg til Europa-Parlamentet.
Dato-spekulationerne er mange, og de vil uden tvivl køre for fuld skrue, frem til det britiske underhus i aften får stemt om netop en forlængelse af fristen for den britiske EU-exit.
Men ser man lidt nærmere på EU-kalenderen, så er der en anden dato, der kan vise sig at være mindst lige så afgørende for, hvordan den britiske premierminister, Theresa May, skal håndtere den britiske EU-udmeldelse i den kommende tid.
Et flertal i det britiske underhus stemte i går for, at Storbritannien ikke må forlade EU uden en aftale.
Mere travlt end ventetDatoen er den 18.
april.
Skærtorsdag.
Det er den sidste mødedag for medlemmerne af Europa-Parlamentet, som også skal godkende skilsmisseaftalen mellem EU og Storbritannien, ligesom medlemmerne af det britiske underhus skal.
Hvis ikke EU-politikerne stemmer for aftalen, så kan den ikke træde i kraft.
Men når de 751 medlemmer af Europa-Parlamentet skærtorsdag ved frokosttid har gennemført de sidste afstemninger, så lukker Europa-Parlamentet ned.
Derefter begynder valgkampen, og næste møde i Europa-Parlamentet vil være den 2.
juli.
Og på det tidspunkt er det de nyvalgte EU-parlamentarikere, som mødes.
Kan føre til kaotisk EU-farvelValget til Europa-Parlamentet og den kommende valgkamp betyder, at medlemmerne af det britiske parlament skal have godkendt en aftale med EU inden skærtorsdag.
Hvis ikke det er sket, skal brexit enten udskydes så lang tid, at Storbritannien skal afholde valg til Europa-Parlamentet i maj måned, eller også bliver der tale om et kaotisk EU-farvel til Storbritannien uden en aftale.
Europa-Kommissionens formand, Jean-Claude Juncker, gjorde det tidligere på ugen klart, at Storbritannien kun kan udskyde landets EU-farvel frem til den 23.
maj.
Den dag åbner valgstederne til europaparlamentsvalget.
Hvis Storbritannien stadig er medlem efter den dag, så skal de også afholde EU-valg.
Ellers vil flere end fire millioner europæiske vælgere være frataget en af deres demokratiske rettigheder – nemlig stemmeretten – og det vil være i strid med EU-traktaterne.
Brexit bliver ved med at vække store følelser i Storbritannien.
Tid til teknisk arbejdeSelv om Theresa May har 35 dage til at få en brexit-aftale godkendt, så kan det sagtens være, at hun ender med at bede om at få brexit udskudt frem til EP-valget i maj eller endda frem til den 1.
juli.
For både Theresa May og EU ved, at selv hvis hun skulle få sin EU-aftale godkendt i det britiske parlament og Europa-Parlamentet senest skærtorsdag, så er det ikke nok til at gennemføre brexit i Storbritannien.
Forude venter en række følgelove, som skal vedtages, og både Underhuset og Overhuset i London skal bruge tid til at få det vedtaget.
Derfor vil det give god mening, hvis Theresa May eksempelvis beder om at udskyde brexit til den 1.
juli.
Det giver tid til det tekniske arbejde.
Men en udskydelse til 1.
juli vil ikke betyde, at Theresa May og Underhuset har frem til 1.
juli til at enes om et kompromis.
Deres deadline er betydeligt kortere.
Det er skærtorsdag.
Hvis der ikke er en afklaring på det tidspunkt, så vil Europa-Parlamentet ikke kunne vedtage brexit inden valget, og dermed vil Storbritannien være tvunget til også at deltage i valget til Europa-Parlamentet.
Ekstramøde i StrasbourgDet er selvfølgelig muligt at operere med den ekstra mulighed at forsøge at tvinge medlemmerne af Europa-Parlamentet til at afbryde deres valgkamp for at samles i Strasbourg for at afholde et ekstra møde – med det eneste formål at stemme om - og godkende – brexit-aftalen mellem EU og UK.
Teoretisk er muligheden til stede.
Men det er en model, som ingen ønsker.
Og da der ikke er nogen sikkerhed for, at May nogensinde kan få sin brexit-aftale igennem det britiske parlament, så er er det usandsynligt, at EU-lederne skulle acceptere en sådan tidsplan, hvis Theresa May skulle bede om det.
Hvis Theresa May møder op til EU-topmødet i Bruxelles på torsdag i næste uge og beder EU om at udskyde brexit, så vil EU-landene kræve et svar på, hvor længe den britiske EU-exit skal udskydes, og hvad formålet med udskydelsen er.
Det skal Theresa May kunne svare på.
Kort eller lang udskydelse.
En lang udskydelse skal være for at kunne afholde en ny folkeafstemning eller måske et valg.
En kort udskydelse skal enten være for at få ekstra tid til at forberede et exit uden en aftale eller for at ordne noget teknisk i forbindelse med gennemførelsen af den aftale, EU og Storbritannien har forhandlet på plads.
Kommissionsformand Jean-Claude Juncker (th.
) har flere gange sagt, at skilsmisseaftalen ikke er til genforhandling.
Ryger ud med et bragEn ny forhandling om en ny aftale vil formentlig være udelukket.
Tiden er gået, og EU-landene mener, at de allerede har strakt sig meget langt for at imødekomme britiske ønsker.
Den britiske premierminister har nu to gange indgået en aftale med EU, som hun efterfølgende er løbet fra.
Et tredje forsøg betragtes hverken som meningsfuldt eller realistisk.
Og derfor vil det blive afvist af EU.
Meget kan ske i brexit, og mange planer er blevet ændret undervejs.
Men hvis man skal følge dagsnoteringen, så siger den, at Theresa May i dag har præcis 35 dage til at få løst sine brexit-problemer hjemme i Storbritannien.
Efter skærtorsdag er det for sent.
Så ryger briterne ud med et brag.
Og det på trods af, at et flertal i det britiske parlament onsdag aften traf beslutning om det modsatte.
FacebookTwitterKopier linkEmner:EU|EU-forhold|Europa-Parlamentet|Jean-Claude Juncker (politiker)|Storbritannien




https://www.dr.dk/sporten/basketball/store-atletiske-tyskere-venter-bakken-i-kvartfinalen-de-er-kaempe-favoritter

BasketballStore, atletiske tyskere venter Bakken i kvartfinalen: ’De er kæmpe favoritter’Basketholdet Bakken Bears er klar til kvartfinalen i FIBA Europe Cup for andet år i træk.
Bakken Bears nåede helt frem til semifinalen i FIBA Europe Cup sidste år.
Af Malte Nørgaard14.
mar.
2019 kl.
08.
47Bemærk: artiklen er mere end 30 dage gammelLæs opBasketbjørnene fra Aarhus er for andet år i træk klar til at spille kvartfinale i FIBA Europe Cup, efter holdet onsdag aften slog israelske Ironi Ness Ziona med 81-76 på udebane.
De er megagode.
Og de spiller på en måde, der ikke passer os specielt godt.
Steffen Wich, træner for bakken bearsMed en sejr på 17 point i de første opgør smuttede Bakken Bears derfor sikkert videre til næste runde.
Her venter det tyske hold s.
Oliver Würzburg, der til dagligt spiller i den tyske Bundesliga.
Læs også:Bakken Bears sikrer sig kvartfinaleplads i europæisk turneringFørste kamp i kvartfinalen spilles allerede onsdag i næste uge, og derfor skal det gå hurtigt med at forberede sig på tyskerne.
Det fortæller Steffen Wich, der er træner i Bakken Bears.
- Det er et virkelig, virkelig stærkt hold, og det bliver overhovedet ikke nemt.
De er kæmpe favoritter, men vi har heldigvis også fem mand på banen, som de har, siger han.
Semifinale bliver sværtI sidste års udgave af FIBA Europe Cup formåede Bakken Bears også at spille sig videre fra kvartfinalen.
s.
Oliver WürzburgStiftet: 2007Hjemby: WürzburgArena: s.
Oliver ArenaKapacitet: 3140Derudover kendt for at være Dirk Nowitzkis første klubMen hos aarhusianerne indrømmer de gerne, at det kan blive svært at gentage det eventyr mod de stærke tyskere.
- De er megagode.
Og de spiller på en måde, der ikke passer os specielt godt, siger han og supplerer.
- De er meget atletiske og store, og så spiller de bolden helt ud i hjørnerne.
På den måde kan de eliminere nogle af vores styrker.
Så vi bliver nødt til at få set noget video, så vi kan blive lidt klogere på, hvordan vi driller dem.
Læs også:Danmark spiller sig længere væk fra basket-EMTyske s.
Oliver Würzburg er i øjeblikket placeret på 9.
pladsen i den tyske Bundesliga, hvor 18 hold deltager, mens Bakken Bears fører den danske liga.
Første kamp spilles i Aarhus onsdag 20.
marts.
FacebookTwitterKopier linkEmner:Bakken Bears|Aarhus




https://www.dr.dk/nyheder/indland/syv-anholdt-i-stor-razzia-provede-smugle-16-millioner-kopicigaretter

IndlandSyv anholdt i stor razzia: Prøvede at smugle 16 millioner kopicigaretter De syv personer er anholdt for at ville indsmugle 16 millioner kopicigaretter til Danmark fra Polen.
Den danske stat ville have tabt mellem 15 og 20 millioner kroner, hvis kopicigaretterne var solgt i Danmark.
Arkivfoto.
14.
mar.
2019 kl.
08.
04 | opdateret 14.
mar.
2019 kl.
09.
28Bemærk: artiklen er mere end 30 dage gammelLæs opEt internationalt smuglernetværk har forsøgt at indsmugle 16 millioner kopicigaretter fra Polen til Danmark, mener politiet.
I dag bliver seks mænd stillet for en dommer i Aarhus med krav om varetægtsfængsling i sagen, fortæller efterforskningsleder Brian Voss Olsen fra Særlig Efterforskning Vest.
- Vi har haft en længerevarende efterforskning i forhold til et internationalt netværk, som vi mistænker for både at have produceret, men også at have indsmuglet store mængder kopicigaretter til Danmark.
Ifølge ham er de mange kopicigaretter blevet distribueret og videresolgt til forskellige aftagere i Danmark.
Sagen er blevet efterforsket i længere tid.
Og natten mellem tirsdag og onsdag anholdt politiet i Polen to personer.
For retten i dag- De bliver fundet i besiddelse af tre millioner kopicigaretter, som vi mistænker er på vej til Danmark, fortæller Brian Voss Olsen.
Politiet i Danmark fulgte i går op med anholdelser og ransagninger forskellige steder.
Syv blev anholdt, og anklagemyndigheden har vurderet, at seks af dem bør varetægtsfængsles.
Den afgørelse skal træffes af en dommer ved Retten i Aarhus, hvor de seks i dag bliver fremstillet i grundlovsforhør.
Her får de mulighed for at forklare og forsvare sig.
Brian Voss Olsen oplyser, at de anholdte, der er mellem 42 og 54 år, bliver sigtet for medvirken til indsmugling af ikke under 16 millioner kopicigaretter.
- Og herunder medvirken til, at den danske stat har haft et afgiftstab på 15 til 20 millioner kroner, lyder det fra efterforskningslederen.
/ritzau/FacebookTwitterKopier linkEmner:Kriminalitet|Polen|Smuglerier|Aarhus|Retten i Århus




https://www.dr.dk/nyheder/regionale/sjaelland/kommuner-smaekker-doeren-folketingspolitikere-her-er-i-ikke-velkomne

SjællandKommuner smækker døren for folketingspolitikere: Her er I ikke velkomne under valgkampenFlere kommuner tillader besøg af lokalpolitikere men ikke folketingspolitikere.
(arkivfoto) Morten Østergaard (R) har eksempelvis tidligere besøgt en idræts-vuggestue på Vesterbro.
I flere kommuner er folketingspolitikere ikke velkomne i institutioner op mod et valg.
Af Anne Katrine Stengaard og Thor Bill14.
mar.
2019 kl.
07.
30Bemærk: artiklen er mere end 30 dage gammelLæs opHidtil har flere kommuner valgt at forbyde politikerbesøg i de kommunale institutioner op til valg.
Det er sket for at undgå, at institutionerne blev brugt som led i politikernes personlige valgkampagner.
Nu har en række kommuner atter valgt at ændre reglerne, så lokale byrådspolitikere igen er velkomne i valgperioder.
Det gælder blandt andre kommunerne Kalundborg, Mariager og Faaborg-Midtfyn.
Ændringerne sker, fordi Ankestyrelsen i november kritiserede de daværende regler i Kalundborg Kommune.
På det tidspunkt stod der i kommunens regelsæt, at politikere ikke måtte besøge kommunens børnehaver, skoler og andre institutioner de sidste fem måneder op til et valg.
Afgørelse fra Ankerstyrelsen"Efter Ankestyrelsens opfattelse kan der ikke fastsættes regler, der afskærer kommunalbestyrelsesmedlemmer fra at besøge kommunens institutioner som led i deres hverv i en periode op et valg".
Kilde: Afgørelse fra AnkerstyrelsenMen ifølge Ankestyrelsen har kommunalpolitikere ret til at besøge institutionerne som en del af deres arbejde, og derfor må kommunen altså ikke lave regler, der afskærer dem fra det.
Folketingspolitikere er stadig ikke velkomneSelvom byrådspolitikerne igen er velkomne i institutionerne i flere kommuner, må udefrakommende politikere skyde en hvid pind efter institutionsbesøg, når der nærmer sig et valg.
I Kalundborg gælder det i en periode på fire måneder op mod eksempelvis folketingsvalg og europaparlamentsvalg.
- Til gengæld er man meget velkommen lige bagefter, hvis man har interesse for Kalundborg Kommune, siger borgmester Martin Damm (V).
Kalundborg Kommunes nye regelset Særligt omkring valg for eksterne politikere:"Besøg kan ikke finde sted de sidste fire måneder op til et kommunalvalg, regionsrådsvalg, europaparlamentsvalg og når der er udskrevet valg til Folketinget.
Kommunens medarbejdere deltager heller ikke med oplæg på kommunens vegne i denne periode".
Kilde: Kalundborg KommuneOg det er vigtigt, at kommunen fastholder de regler af hensyn til borgerne, mener Martin Damm.
- Man skal huske på, at alle de borgere, vi betjener, er der i en helt anden anledning.
Og dem skal vi beskytte, så de kan have ret til det.
Vi er her for at servicere dem og ikke servicere nogle politikere, siger han.
Politikerne skal kunne blive klogere på vores hverdagIfølge kommunalforsker ved Danmarks Medie- og Journalisthøjskole Roger Buch er det dog paradoksalt, at folketingspolitikerne ikke må komme på besøg og blive klogere på borgernes hverdag.
Jeg kan ikke se, hvordan jeg kan passe mit arbejde, hvis ikke jeg kan få lov til at komme ud og møde vores uddannelsesinstitutioner og få input.
Rasmus Horn Langhoff (A), folketingspolitiker- Vi hører tit kritik af, at politikerne lever i en osteklokke, og at de er for dårlige til at sætte sig ind i, hvordan almindelige mennesker lever deres liv.
Så er det jo paradoksalt, at når man rent faktisk har nogle politikere, der gerne vil ud og se på forholdene, så får de at vide, at de ikke er velkomne, siger han.
Og det problem genkender også folketingspolitiker Rasmus Horn Langhoff (A), der er formand for uddannelses- og forskningsudvalget i Folketinget.
- Jeg kan ikke se, hvordan jeg kan passe mit arbejde, hvis ikke jeg kan få lov til at komme ud og møde vores uddannelsesinstitutioner og få input, siger han.
Derfor tror kommunalforsker Roger Buch også, at der kan komme en reaktion fra folketingspolitikerne på længere sigt.
- Hvis det her breder sig til mange kommuner, og reglerne bliver meget restriktive, så kunne jeg sagtens forestille mig, at Folketinget stopper det her ved at lave en lov, der forbyder kommunerne at udelukke folketingspolitikere fra at komme på institutionerne, siger han.
Er der overhovedet behov for regler?
Der burde dog slet ikke være regler for politikerbesøg.
Det mener byrådsmedlem for Enhedslisten i Kalundborg, Niels Erik Danielsen.
De enkelte institutioner kan nemlig sagtens selv styre politikernes interesse i at komme på besøg.
- Generelt har vi jo et fint samarbejde med personalet, og det synes jeg, vi skulle have fortsat uden at have så stramme regler, som der nu er vedtaget, siger han.
Vi er her for at servicere dem (borgerne, red.
) og ikke servicere nogle politikere.
Martin Damm (V), borgmesterMen det er borgmester Martin Damm dog ikke enig i.
Han mener, at nogle politikere ville udnytte det, hvis der ikke var regler for besøg.
- Når der er valg, er der lige pludselig rigtig mange politikere, der er interesserede i at komme ud og blive fotograferet sammen med børn i en børnehave eller ældre mennesker, der bliver passet, som led i deres markedsføring op til et valg.
Og det, synes vi ikke, er rimeligt.
Vi vil gerne beskytte de ansatte og vores brugere mod at blive udnyttet i den sammenhæng.
FacebookTwitterKopier linkEmner:Martin Damm (politiker)|Rasmus Horn Langhoff (politiker)|Venstre|Lokalpolitik|Kalundborg




https://www.dr.dk/nyheder/regionale/hovedstadsomraadet/trods-kommunale-klimaambitioner-byroedder-flyver-til-topmoede-i

KøbenhavnTrods kommunale klimaambitioner: Byrødder flyver til topmøde i AalborgI 26 ud af 32 kommuner i hovedstadsområdet flyver byrådspolitikerne til KL’s topmøde i Aalborg i næste uge.
Alle 18 deltagere fra Frederiksberg Kommune har booket flybilletter, selvom kommunen har fokus på klimaet ved at kompensere for den CO2, som flyrejser udleder, med 50.
000 om året de næste tre år.
Af Line Gudnitz Baun14.
mar.
2019 kl.
06.
01Bemærk: artiklen er mere end 30 dage gammelLæs opPå trods af grønne visioner og ambitioner om at passe bedre på klimaet, så har langt de fleste politikere fra hovedstadsområdets byråd planer om at flyve frem og tilbage til Kommunernes Landsforenings topmøde i Aalborg, som afholdes 21.
-22.
marts.
Det viser en rundringning, som P4 København har lavet blandt 32 kommuner i hovedstadsområdet, hvoraf størstedelen af deltagerne i 26 kommuner sætter sig i flysædet.
I Fredensborg Kommune skal 11 deltage i topmødet, og her har alle deltagere på nær én, valgt at flyve frem og tilbage.
Flybilletterne er booket, selvom borgmesteren Thomas Lykke Pedersen (S) for et par uger siden udtalte:- Når vi flyver, så udleder vi rigtig meget CO2, og det er vigtigt for os at arbejde bæredygtigt i Fredensborg, så derfor diskuterer vi nu, at vi også skal være bæredygtige, når vi rejser.
Borgmesteren i Fredensborg, Thomas Lykke Pedersen (S), har ikke ønsket at stille op til interview.
Læs også:Kommune vedtog klimapolitik: Fløj derefter til Dublin for at kigge på letbanerI flyet mod Aalborg kan byrådspolitikerne fra Fredensborg møde deltagere fra blandt andet Frederiksberg Kommune.
Alle 18 deltagere fra Frederiksberg har booket flybilletter, selvom kommunen har fokus på klimaet ved at kompensere for den CO2, som flyrejser udleder, med 50.
000 kr.
om året de næste tre år.
Klimakompensationen er blevet besluttet i kommunens by- og miljøudvalg, hvor 1.
viceborgmester Jan E.
Jørgensen (V) er formand.
Han påpeger, at Aalborg er langt væk fra København og derfor flyver han:- Jeg håber, at de (kommunerne red.
) generelt følger en mere klimavenlig kurs i tråd med det, som de har meldt ud, og at det her måske er en slags undtagelse.
Henrik Gudmundsson, seniorkonsulent i Danmarks Grønne Tænketank - Concito.
- Kommunalpolitik er noget, som vi laver i vores fritid.
At forestille sig, at folk skulle tage afsted aftenen før og være en nat væk på hotel, det synes vi, er store veksler at trække på folk, når man har muligheden for at flyve og spare en masse tid, siger Jan E.
Jørgensen.
Concito: Ikke den optimale løsningHos Danmarks Grønne Tænketank, Concito, håber seniorkonsulent Henrik Gudmundsson, at kommunerne har tænkt grundigt sig om, før de bookede flybilletterne.
- Jeg håber, at det er noget, som de har gjort efter nøje overvejelser, hvor de har sagt, at indsatsen ved at tage et alternativ til fly, ikke står mål med det, vi kan opnå, siger Henrik Gudmundsson.
Han mener, at klimakompensation i forbindelse med flyrejser kan være en god idé.
- Det er ikke den optimale løsning, men det er væsentligt bedre at gøre dét, hvis man flyver, end ikke at klimakompensere, siger Henrik Gudmundsson og fortsætter:- Jeg håber, at de generelt følger en mere klimavenlig kurs i tråd med det, som de har meldt ud, og at det her måske er en slags undtagelse.
Gribskov har valgt samkørselI modsætning til mange deltagere fra hovedstadsområdet, så har deltagerne i Gribskov Kommune valgt en anden transportform end fly.
Kommunaldirektøren flyver til og fra topmødet, men de resterende ti deltagere har valgt at køre sammen i bil, forklarer borgmester Anders Gerner Frost fra Nyt Gribskov.
- Det her med at tænke miljøvenligt, også når vi transporterer os, det skal vi selvfølgelig have med.
Derfor ønsker vi, at man som udgangspunkt har samkørsel, når vi skal steder hen, siger han.
Men selvom kommunen har klimaet med i overvejelserne, så vil Anders Gerner Frost ikke have faste regler på området.
- Selvfølgelig kan det give mening for en medarbejder eller byrådspolitiker at flyve til for eksempel Aalborg.
Men vi har en holdning til, at der hvor det giver mening, der skal vi selvfølgelig gøre det, der er bedst for miljøet, siger Anders Gerner Frost.
FacebookTwitterKopier linkEmner:Anders Gerner Frost (politiker)|Concito|Jan E.
Jørgensen (politiker)|Aalborg|Lokalpolitik




https://www.dr.dk/nyheder/politik/bla-blok-lad-lastbiler-kore-hurtigere

PolitikBlå blok: Lad lastbiler køre hurtigereØget hastighed for lastbiler vil have en negativ effekt på trafiksikkerhed, mener organisation og universitet.
Skal lastbiler have lov at køre hurtigere?
Det mener regeringen og DF.
14.
mar.
2019 kl.
05.
57Bemærk: artiklen er mere end 30 dage gammelLæs opLastbilchauffører skal have lov til at trykke ekstra på speederen, når de kører uden for tæt bebygget område eller på motortrafikveje.
Det mener regeringen og Dansk Folkeparti.
Torsdag skal Folketinget behandle et lovforslag.
Det er fremsat af transportminister Ole Birk Olesen (LA).
Lastbiler og tunge samt lette vogntog, som er lastbiler med en ekstra vogn spændt bagpå, skal kunne køre 80 kilometer i timen på veje uden for tættere bebygget område og på motortrafikveje.
I dag er grænsen 70 kilometer i timen.
Gevinst for erhvervslivetHurtigere transport vil være med til at understøtte væksten i erhvervslivet.
Det skyldes, at det vil medføre en tidsmæssig gevinst, lyder det i forslaget.
Derudover vil ens hastighed mellem lastbiler og vogntog være til gavn for trafiksikkerheden, da det mindsker antallet af farlige overhalinger.
Transportminister Ole Birk Olesen mener, at det er vigtigt, at forhøjelsen af hastighedsgrænsen sker på en forsvarlig måde.
Det skriver han i en mail til Ritzau.
- Derfor er der blandt andet afsat 31,5 millioner kroner på finansloven til at sætte hastighedsgrænsen ned på de strækninger, hvor det ikke vil være færdselssikkerhedsmæssigt forsvarligt at hæve hastighedsgrænsen, skriver han.
Pengene skal bruges på skiltning.
30 millioner kommer i en pulje, som kommuner kan søge.
Forslaget møder kritik fra flere sider.
Det gælder blandt andet Rigspolitiet, Rådet for Sikker Trafik og DTU Transport.
Her lyder det, at højere hastigheder generelt giver flere ulykker.
Kan give flere ulykkerDirektør i Rådet for Sikker Trafik Mogens Kjærgaard Møller anerkender, at forslaget vil give færre farlige overhalinger.
Han vurderer dog, at forslaget vil have en samlet negativ effekt på trafiksikkerheden.
- Det er et problem, når man øger hastigheden, som er den væsentligste faktor i forhold til ulykker, siger Mogens Kjærgaard Møller.
- Lader du så et stort og tungt køretøj som en lastbil øge hastigheden helt generelt på en lang række strækninger, så er risikoen for ulykker alt andet lige selvfølgelig større.
Det er helt åbenlyst, siger han.
Vejdirektoratet har vurderet, at den erhvervsøkonomiske gevinst ved den højere hastighed vil være i omegnen af 560 millioner kroner årligt.
Mogens Kjærgaard Møller mener, at det havde været "klædeligt", at lovforslaget også kiggede på omkostningerne i forbindelse med flere ulykker.
- Forestiller man sig, at man får et øget antal dræbte og tilskadekomne, så påvirkes samfundsøkonomien selvfølgelig i negativ retning, siger han.
/ritzau/FacebookTwitterKopier linkEmner:Liberal Alliance|Mogens Kjærgaard Møller (jurist)|Ole Birk Olesen (politiker)|Rådet for Sikker Trafik|Ulykker




https://www.dr.dk/nyheder/indland/ny-forskning-stoerre-risiko-sjaelden-kraeftform-naboer-til-eternitfabrik-i-aalborg

IndlandNy forskning: Større risiko for sjælden kræftform for naboer til eternitfabrik i AalborgForskere fra Aalborg Universitetshospital har undersøgt tidligere skoleelever fra fire skoler.
Af Thea Deleuran Müller, Karen Sigrid Jacobsen og Gitte Olsgaard14.
mar.
2019 kl.
06.
00Bemærk: artiklen er mere end 30 dage gammelLæs opHvis du som barn har leget på en skole ved siden af Dansk Eternit Fabrik i Aalborg, er der syv gange så stor risiko for at få lungehindekræft som resten af befolkningen, fordi du måske har indåndet asbeststøv fra fabrikken.
Det viser ny forskning fra Aalborg Universitetshospital, som har undersøgt, hvordan det er gået med lidt mere end 12.
000 personer født i perioden 1940-1970, som har gået på en af de fire skoler, der lå tæt på eternitfabrikken.
P1 DokumentarDu kan høre mere om Dansk Eternit Fabrik og asbestsygdommene i P1-dokumentaren "Asbestlaboratoriet" her.
Resultatet kommer bag på Øyvind Omland, der er professor på Arbejds- og Miljømedicinsk afdeling og en af forskerne bag undersøgelsen.
- Jeg var i tvivl om, om man ville kunne se en forskel, men at risikoen var så stor, det havde jeg ikke forestillet mig, fortæller Øyvind Omland.
Hvad er lungehindekræft?
Lungehindekræft er en sjælden kræftsygdom, der i dag ikke kan kureres.
I Danmark skyldes sygdommen i langt de fleste tilfælde indånding af de kræftfremkaldende asbest-fibre.
Det tager typisk 40 år, fra du bliver udsat for asbest, til diagnosen lungehindekræft stilles.
Der er omkring 140 nye tilfælde om året i Danmark.
Kilder: sundhed.
dk og Kræftens Bekæmpelse- Det er lidt forfærdeligt, for det er ikke meningen, at man skal have en opvækst og gå på en skole, hvor der er en øget risiko for en så alvorlig sygdom.
Tidligere skoleelever undersøgtI dag er det forbudt at bruge asbest i produktionen.
Dansk Eternit Fabrik har heller ikke brugt det siden midten af 1980erme.
Skoleeleverne har gået på enten Alléskolen, Sønderbroskolen, Vejgaard Vestre Skole eller Østermarken Skole i Aalborg.
Alle fire skoler ligger inden for 100 til 750 meter fra, hvor fabrikken lå.
Det er tidligere elever fra de her fire skoler, som forskerne har brugt i undersøgelsen.
Det er tidligere elever fra de her fire skoler, som forskerne har brugt i undersøgelsen.
- Højst sandsynligt har disse børn leget i det område, der ligger mellem der, hvor de bor, hvor skolerne har ligget, og hvor de har fået deres undervisning.
Ved hjælp af Cancerregistret, der registrerer alle nye kræfttilfælde, har forskerne så undersøgt, om de tidligere skoleelever har udviklet den sjældne lungehindekræft.
Her fandt de, at risikoen for at få lungehindekræft var syv gange større hos denne gruppe mennesker, end hvis man havde gået på en hvilken som helst anden skole i Danmark.
Tove Michaelsen gik på Sønderbroskolen som barn.
Hør hende fortælle om det her:Ikke kun øget risiko hos skoleeleverneSelvom Dansk Eternit Fabrik levede op til gældende lovgivning på området, dengang de brugte asbest i produktionen, lå fabrikken i et tæt bebygget område i Aalborg.
Hvad er Dansk Eternit Fabrik?
Dansk Eternit Fabrik A/S bliver etableret i 1927 som en nichevirksomhed af Cementfabrikken Danmark.
Eternit bruges til tag- og facadebeklædning og laves af cement og fibermateriale, som frem til 1980'erne var asbest.
Da produktionen i 1960'erne var på sit højeste, havde fabrikken omkring 1600 ansatte og var en af Aalborgs største virksomheder.
Op gennem 1970'erne producerer fabrikken knap 250.
000 tons eternit om året.
Dansk Eternit Fabrik er især kendt for tagbølgepap-pladerne, men producerede også eternit-rør til drikkevand og spildevand.
I sidste del af 1900-tallet havde fabrikken svært ved at opretholde sin produktion, og i 2004 ophørte fabrikkens produktion helt.
Kilde: Slots- og KulturstyrelsenDet har derfor været af praktiske årsager, at det lige netop er skoleelever, man har undersøgt, påpeger Øyvind Omland:- Hovedresultatet i undersøgelsen er, at man kan blive syg med en alvorlig sygdom som lungehindekræft ved alene at være nabo til en fabrik som eternit-fabrikken i Aalborg.
Selvom brugen af asbest har været forbudt i årtier, gør det stadig folk syge i dag, da en sygdom som lungehindekræft ofte først bliver konstateret, 40 år efter en person har været udsat for asbest.
Nordjylland er det sted i Danmark, hvor flest får kræftdiagnosen.
Professor: Man skal ikke være nervøsLungehindekræft er en sjælden, men alvorlig kræftform, da den i dag ikke kan kureres.
I Danmark er der omkring 140 nye tilfælde om året.
Hør DR's sundhedskorrespondent Peter Qvortrup Geisling forklare:Derfor understreger professoren, at man ikke behøver at være nervøs, hvis man har gået på en af de fire skoler som barn eller har boet tæt på fabrikken.
- Der er en risiko, og den er måske mere end bare teoretisk, men den er mindre end risikoen for trafikdød.
Man skal ikke gå og være bange, siger Øyvind Omland.
- Hvis man får åndedrætsbesvær, ondt i brystet, eventuelt ledsaget af vægttab og feber, og man ved, man har været asbest-udsat, så skal man overveje at kontakte sin læge.
Dansk Eternit Fabrik var ejet af F.
L.
Smidth.
Derfra har ingen ønsket at stille op til interview, men Carsten Riisberg Lund, der er ansvarlig for F.
L.
Smidths forretning i Danmark, skriver blandt andet i en mail til DR:- Alle i F.
L.
Smidth – inklusiv mig selv – er dybt berørte af denne sag og også de nye oplysninger.
Denne sag handler om mennesker, som har lidt og det gør os ondt.
Det er en helt og aldeles ulykkelig sag.
Vil du gerne høre mere om 'Asbestlaboratoriet Aalborg'?
Klik her og lyt til P1 Dokumentar, der har netop den titel.
Hvad er asbest, og hvorfor kan det være farligt?
•Allerede i 1960 slog forskning fast, at der var en sammenhæng mellem asbest og lungehindekræft.
•I Danmark blev asbest gradvist forbudt fra 1972.
Dansk Eternit Fabrik fik dispensation til at bruge asbest til fremstilling af tagplader op i 1980'erne.
•Da asbest ikke kan brænde og tåler temperaturer op til 900 °C, har det været brugt til armering, isolering og brandsikring, og det har været brugt i en lang række bygningsmaterialer op til midten af 1980'erne.
Asbest er stadig lovlig at anvende i nogle få produkter.
•Ved arbejde med asbest og asbestholdigt materiale kan der opstå støv.
Støvet indeholder fibre i form af meget tynde nåle.
På grund af asbestens struktur kan fibrene spaltes på langs og blive meget tynde.
Når diameteren er under 3 mikrometer, kan fibrene trænge helt ud i de allermindste forgreninger i lungerne.
•Indånding af asbestfibre kan give anledning til følgende sygdomme:•Asbestose, som er en kronisk lungesygdom, og sygdommen viser sig typisk 10-20 år efter udsættelsen for asbest.
•Lungekræft, som typisk optræder 10-30 år efter udsættelse for asbest.
•Lungehindekræft, som typisk opstår 15-50 år efter udsættelse for asbest.
•Fortykkelse af lungehinden (pleura plaqes).
•I sjældnere tilfælde kan der opstå kræftsygdomme i mave og tarm, hvis man har været udsat for asbest.
•Asbest og tobaksrygning forstærker hinandens virkninger kraftigt og øger risikoen for lungekræft, men ikke lungehindekræft.
Kilder: Arbejdsmiljø.
dk, Kræftens BekæmpelseFacebookTwitterKopier linkEmner:Aalborg|Cembrit|Kræft|Sundhedsskadelige stoffer|Aalborg Universitetshospital




https://www.dr.dk/nyheder/udland/theresa-may-har-ingen-kontrol-over-parlamentet-regeringen-eller-brexit-processen

BrexitSe temaUdland'Theresa May har ingen kontrol over parlamentet, regeringen eller brexit-processen'For tredje dag i træk skal parlamentarikerne stemme om brexit.
Selvom Theresa May kæmper med næb og kløer for at få parlamentets opbakning, så var onsdagens afstemning et tegn på, at hun har mistet kontrollen, mener Kim Bildsøe Lassen.
Af Sofie Dyjak14.
mar.
2019 kl.
08.
48Bemærk: artiklen er mere end 30 dage gammelLæs opDer har de seneste dage været godt gang i det britiske underhus, og i aften er bestemt ingen undtagelse.
Senere venter der parlamentarikerne endnu en afstemning om Storbritanniens skilsmisse med EU.
Denne gang om den planlagte dato for Storbritanniens udtrædelse af EU skal udskydes til senere end den 29.
marts.
Det fortæller DR's korrespondent i Storbritannien, Kim Bildsøe Lassen:- Hvis parlamentarikerne senere stemmer ja til at rykke datoen for skilsmissen, skal de i første omgang blive enige med EU om udskydelsen, og så skal parlamentet jo altså bagefter nå til enighed om en eller anden form for aftale.
- Stemmer parlamentet nej til en udskydelse, træder Storbritannien ud af EU uden en aftale den 29.
marts, med mindre man er i stand til at blive enige om en aftale, siger Kim Bildsøe Lassen.
Læs også:Britisk parlament vil ikke forlade EU uden en aftale 'under nogen omstændigheder'Den britiske regeringen bekræftede aftenens afstemning, efter at et flertal i parlamentet onsdag vedtog et forslag om helt at udelukke muligheden for et britisk farvel til EU uden en skilsmisseaftale om det fremtidige forhold.
Tirsdag blev den skilsmisseaftale premierminister Theresa May har forhandlet på plads med EU for anden gang stemt ned i Underhuset.
May vil formentlig prøve igenDen britiske regering foreslår at udskyde brexit til 30.
juni, hvis altså parlamentet senest 20.
marts er blevet enige om en skilsmisseaftale.
Og det forlyder, at Theresa May igen vil fremlægge den aftale, som parlamentet allerede har sagt nej til.
Hvad har parlamentet stemt om?
Tirsdag stemte det britiske parlament om den skilsmisseaftale, May har indgået med EU.
Aftalen blev stemt ned.
Onsdag skulle de beslutte, om de vil forlade EU med eller uden en aftale.
Et flertal stemte nej til at forlade EU uden en aftale.
Torsdag skal parlamentarikerne beslutte, om de vil udskyde Brexitdatoen - der lige nu er den 29.
marts.
Det vil kræve opbakning fra EU at udskyde datoen.
- May vil formentlig allerede i næste uge forsøge at bringe sin aftale til afstemning igen.
Hun håber, at truslen om en lang udsættelse og det kaos, parlamentet lige nu er kastet ud i, vil få nogle af hendes kritikerne til at sige, at de hellere vil have hendes aftale, end at forlade EU uden en aftale, siger Kim Bildsøe Lassen.
Læs også:Mays plan forbliver uklar efter spørgetimeMen selvom May kæmper med næb og kløer for at få parlamentets opbakning, så var onsdagens afstemning et tegn på, at hun har mistet kontrollen.
- May har ingen kontrol over parlamentet, regeringen eller brexit-processen længere.
Onsdag stemte en masse ministre direkte mod Mays instruktion, og det er et tydeligt bevis på, hvor lidt magt hun har tilbage, siger Kim Bildsøe Lassen.
EU har afvist at genforhandle aftalenDet er især grænseudfordringerne mellem EU-medlemslandet Irland og Nordirland, der er en del af Storbritannien, som har skabt splittelse i parlamentet og internt i Mays regering.
Mandag blev Theresa May og EU's kommissionsformand Jean-Claude Juncker enige om en række "juridisk bindende tilføjelser" til aftalen, som blandt andet handlede om lige netop grænseudfordringen.
Men de juridiske tilføjelser til aftalen var ikke nok til at stille de kritiske parlamentarikere tilfredse.
En eventuel udsættelse af brexit skal først godkendes af EU's 27 medlemslande, før den kan blive en realitet.
Det vil ske på et topmøde i næste uge, hvis parlamentet stemmer ja til at udskyde skilsmissen i aften.
EU har på forhånd afvist at genforhandle brexit-aftalen.
FacebookTwitterKopier linkEmner:EU|Jean-Claude Juncker (politiker)|Storbritannien|Theresa May (politiker)|EU-forhold




https://www.dr.dk/nyheder/kultur/boeger/hvorfor-myrdede-20-aarige-elizabeth-sine-foraeldre-ny-bog-undersoeger-blodigt

BøgerHvorfor myrdede 20-årige Elizabeth sine forældre?
Ny bog undersøger blodigt dobbeltdrabNy roman bygger på et dobbeltmord, der blev begået i USA i 1985.
20-årige Elizabeth Haysom og hendes 18-årige kæreste Jens Söring havde kun kendt hinanden i få måneder, da hendes forældre blev myrdet.
Hvem af de to, der førte kniven, er stadig uopklaret.
(© Associated Press/Filmperspektive GmbH)Af Michelle From Hoxer14.
mar.
2019 kl.
06.
31Bemærk: artiklen er mere end 30 dage gammelLæs opHvad får en veluddannet, smuk ung kvinde til at planlægge drabet på sine egne forældre?
Det spørgsmål rungede i hovedet på forfatter Christina Hesselholdt, efter hun havde set en dokumentarfilm om det blodige dobbeltmord på ægteparret Derek og Nancy Haysom, der fandt sted i 1985 i deres hjem i den amerikanske delstat Virginia.
- Jeg så et klip med hende fra den første retssag i 1987, hvor hun påtager sig skylden for at have orkestreret dobbeltmordet på sine forældre, fortæller Christina Hesselholdt om ægteparrets datter, Elizabeth Haysom, som sammen med sin tyskfødte kæreste blev anholdt og dømt for mordene.
At en datter kan stå bag mordet på sine egne forældre, er svært at forstå.
Men med Elizabeth Haysom er det endnu mere utroligt på grund af den måde, hun talte og opførte sig på, siger Christina Hesselholdt.
- Jeg blev umiddelbart meget optaget af hende, allerede da hun åbnede munden dér i retsbygningen i Virginia, fordi hun talte så smukt et engelsk.
- Hun virkede så tilbageholdt og dannet, og jeg kom til at spørge mig selv, hvad i al verden et så dannet menneske kunne have at gøre med det bestialske mord; hvordan hun havde ødelagt sit liv i en alder af 20 år.
Den nysgerrighed førte til, at hun skrev romanen 'Virginia is for lovers', som er en fiktiv historie, der bygger på det virkelig dobbeltmord.
Den makabre og mystiske sag har gennem årene inspireret til flere film, dokumentarudsendelser og bøger.
© RosinanteOm Christina HesselholdtChristina Hesselholdt (f.
1962) debuterede som forfatter i 1991.
Hun har udgivet en række romaner og novellesamlinger.
Romanen 'Vivian' fra 2016 bygger ligesom 'Virginia is for lovers' på en virkelig historie.
For 'Vivian' vandt Christina Hesselholdt DR Romanprisen 2017.
I 2018 modtog hun Det Danske Akademis Store Pris.
To outsidereSelvom Elizabeth Haysoms kæreste, Jens Söring, først tilstod mordene, så ændrede han forklaring i løbet af retssagen.
I stedet pegede han på Elizabeth Haysom som den virkelig gerningsmand bag mordene.
Men hun fastholdt sin forklaring om, at det var Jens der udførte mordet, men hende, der fik ham til det.
Jens Söring påstår i dag, at han påtog sig skylden, fordi han troede, at han som søn af en tysk diplomat ville få en lettere straf end Elizabeth, og at han straks ville blive overflyttet til Tyskland.
Han blev dog idømt livsvarigt fængsel, mens Elizabeth fik 90 år for medvirken til mord.
Elizabeth er hovedpersonen i 'Virginia is for lovers', der foregår i tiden op til mordene, og som har det intense kærlighedsforhold mellem de to unge studerende som omdrejningspunkt.
- En ting, der var fælles for dem, var, at de kom udefra.
Elizabeth havde gået på kostskole i England i ti år, Jens kom fra Tyskland.
Ingen af dem følte sig angiveligt rigtigt hjemme, siger Christina Hesselholdt.
Misbrugt af sin morAt 20-årige Elizabeth, som var en eftertragtet pige på University of Virginia, faldt for den to år yngre og seksuelt uerfarne Jens, er noget, der efterfølgende er spekuleret en del i.
Måske udså hun ham simpelthen som et nemt offer, hun kunne involvere i den forbrydelse, hun allerede havde planlagt skulle ske?
Det mener Christina Hesselholdt dog ikke.
Hun tror på, at de to var oprigtigt forelskede.
- Måske var det nødvendigt for Elizabeth at finde en partner, som var umoden.
På en måde gentog hun den relation, hendes mor havde til hende.
Altså, hvor moren var den dominerende og voldsomme.
Det kom Elizabeth til at repetere over for Jens, siger Christina Hesselholdt og henviser til det besværlige forhold mellem Elizabeth og hendes mor, som også fylder en del i bogen.
Under retssagen i 1987 kom det nemlig frem, at Elizabeth Haysom muligvis var blevet seksuelt misbrugt af sin mor.
Der blev blandt andet fremlagt et nøgenfoto af Elizabeth, som moren havde taget - men Elizabeth Haysom afviste misbruget.
- Først i 2016 var hun klar til i et interview at sige, at hendes mor misbrugte hende seksuelt, og at det var motivet for drabet.
I min fremstilling er det ikke særligt eksplicit, det der foregår mellem Elizabeth og hendes mor.
Jeg har lagt mere vægt på en slags følelsesmæssig udnyttelse og skrevet om alt for stor tæthed og afhængighed mellem dem, siger Christina Hesselholdt.
Lyt til Christina HesselholdtDu kan høre Christina Hesselholdt fortælle om sin nye roman 'Virginia is for lovers' i podcasten Bogselskabet - og i Skønlitteratur på P1.
Hun fortæller, at det tætte forhold mellem mor og datter også gjorde det svært for Elizabeth at have kærester - Nancy accepterede heller ikke Jens.
Alt sat på spidsenMor-datter-forholdet var den mest ubehagelige del af bogen at skrive, fortæller Christina Hesselholdt, som til gengæld bedre kunne lide at skrive om forholdet mellem Elizabeth og Jens.
- Jeg synes, det var interessant, at de i virkeligheden kun havde kendt hinanden i to-tre måneder, da drabene blev begået.
Når man har kendt nogen så kort tid og er meget forelsket, er alt jo sat på spidsen.
Og når der så er stoffer og meget alkohol involveret - i hvert fald for Elizabeths vedkommende - så begynder man at forstå, at det kunne ske, siger hun.
Selvom Christina Hesselholdt ikke har været interesseret i at opklare Haysom-mordene, så har hun svært ved at tro, at Elizabeth selv var i stand til at myrde sin mor.
- Jeg tror, det er rigtigt, at hun fik Jens til det.
Jeg tror, det er rigtigt, som jeg citerer hende for at have sagt; 'min mor havde så stor magt over mig, at jeg aldrig kunne lægge hånd på hende'.
Læs også:Morten forsøgte at skrive som en morder: Det var overraskende rartFacebookTwitterKopier linkEmner:Christina Hesselholdt (forfatter)|Mord|Litteratur|Tyskland|University of Virginia




https://www.dr.dk/nyheder/udland/efter-seks-dages-morke-er-strommen-pa-vej-tilbage-i-venezuela

UdlandEfter seks dages mørke er strømmen på vej tilbage i VenezuelaDer er igen elektricitet i Caracas, men andre dele af Venezuela er fortsat mørkelagt, og det udnytter tyve.
Masse af butikker er blevet plyndret under den seks dage lange strømafbrydelse i Venezuela.
Og strømmen er endnu ikke tilbage i alle landsdele.
(Photo by JUAN BARRETO / AFP) 14.
mar.
2019 kl.
03.
14 | opdateret 14.
mar.
2019 kl.
03.
25Bemærk: artiklen er mere end 30 dage gammelLæs opEfter en uge med strømafbrydelser i Venezuela er der nu atter ved at være hul igennem i stikkontakterne.
Det betyder, at offentligt ansatte vender tilbage til arbejdet torsdag, meddeler landets kommunikationsminister, Jorge Rodriguez.
Statslige skoler holder dog fortsat lukket frem til fredag, tilføjer ministeren.
Læs også:Venezuela går i sort: Maduro anklager USA for cyberangreb på kraftværkerMad rådnede og folk måtte drikke vand fra kloakkerVenezuelas regering besluttede at sende offentligt ansatte hjem fredag i sidste uge.
Dagen inden var elforsyningen brudt sammen i 22 af landets 23 delstater.
Det betød blandt andet, at transportsystemet kollapsede, at mad rådnede op i frysere og køleskabe - og det tvang nogle af indbyggerne i hovedstaden Caracas til at tage vand fra kloakkerne, fordi der ikke længere kom noget ud af deres vandhaner.
Onsdag var der atter liv i elledningerne i Caracas og andre regioner.
Vestlige Venezuela stadig mørklagtMen i store dele af det vestlige Venezuela er der stadig ikke el.
Blandt andet i byen Maracaibo melder en lokal handelsforening om plyndringer i over 500 butikker.
Den omfattende strømafbrydelse, som er den værste i landets historie, har forværret en i forvejen slem økonomisk krise.
Ifølge analyseinstituttet Ecoanalitica har det omfattende elnedbrud kostet Venezuela et beløb svarende til omkring 5,8 milliarder kroner.
Præsident Nicolás Maduro beskylder USA for at have foretaget "elektromagnetiske" angreb mod det kraftværk, der forsyner Venezuela med 80 procent af den strøm, landet bruger.
Oppositionen beskylder derimod Maduros regering for ikke at have vedligeholdt landets vigtige infrastruktur i mange år.
/ritzau/AFPFacebookTwitterKopier linkEmner:Venezuela|Caracas|Elsektoren|USA




https://www.dr.dk/nyheder/indland/dansk-badminton-ramt-af-matchfixing-sag

BadmintonDansk badminton ramt af matchfixing-sag: Tidligere topspiller suspenderetDen tidligere badmintonspiller Joachim Persson har fået 18 måneders karantæne for sag om matchfixing af Det Internationale Badmintonforbund.
Joachim Persson har været involveret i matchfixing og har fået karantæne i 18 måneder.
Af Rasmus Dalgaard21.
mar.
2019 kl.
08.
24 | opdateret 21.
mar.
2019 kl.
10.
22Bemærk: artiklen er mere end 30 dage gammelLæs opDansk badminton er blevet ramt af en matchfixing-sag.
Den tidligere badmintonspiller Joachim Persson er af Det Internationale Badmintonforbund (BWF) fundet skyldig i at have deltaget i en sag omhandlende matchfixing.
Det skriver forbundet i en pressemeddelelse.
Den 35-årige dansker er af BWF fundet skyldig i fire overtrædelser, og han er suspenderet fra alle turneringer samt involvering i badminton de næste 18 måneder.
I sin afgørelse skriver BWF, at man allerede i 2016 fik en henvendelse om, at det var værd at kigge nærmere på Joachim Persson.
Det fremgår, at der har været løbende kontakt mellem Persson og BWF siden 2016.
Der er tale om to episoder mellem 2014 og 2017, som BWF har fundet særligt interessante.
Ifølge afgørelsen er der ikke beviser for, at kampe er blevet manipuleret.
Bøde og udelukkelseBWF har efterspurgt Perssons bankopgørelser, men de er ikke blevet fremlagt på tilfredsstillende vis, mener forbundet, der også har kigget på adskillige af den tidligere badmintonspillers bettingkontoer.
Ud over udelukkelse fra alle turneringer og alle roller inden for badminton, er Joachim Persson idømt en bøde på cirka 30.
000 kroner.
Sagen er nu afgjort i BWF-regi, og Danmarks Idrætsforbund skal nu afgøre, om de også vil køre sagen.
DIF har under sagen assisteret BWF.
Persson er ikke længere aktiv på banen, men har tidligere været nummer seks på verdensranglisten.
Han er dog stadig involveret i sporten, da han er træner og sportschef for klubben Langhøj, og i starten af året var han træner for det indiske hold Pune 7 Aces, som blandt andre havde Mathias Boe og Line Kjærsfeldt på holdet.
FacebookTwitterKopier linkEmner:Det Internationale Badmintonforbund|Danmarks Idrætsforbund|Badminton|Økonomisk kriminalitet|Spillevirksomhed




https://www.dr.dk/nyheder/udland/demokratisk-stjernefro-vil-vaelte-trump-i-2020

UdlandDemokratisk stjernefrø vil vælte Trump i 2020Tidligere kongresmedlem og senatskandidat Beto O'Rourke vil være Demokraternes kandidat ved præsidentvalget.
Beto O'Rourke har bekræftet, at han stiller op mod Donald Trump ved næste præsidentvalg i 2020.
Fotoet er fra et interview, som Oprah Winfrey stod for i New York City, d.
5.
februar, 2019.
REUTERS/Carlo Allegri 14.
mar.
2019 kl.
01.
56 | opdateret 14.
mar.
2019 kl.
02.
16Bemærk: artiklen er mere end 30 dage gammelLæs opEfter flere måneders spekulationer bekræfter det tidligere demokratiske kongresmedlem Beto O'Rourke, at han stiller op til præsidentvalget i 2020.
Det skriver tv-stationen KTSM, der har base i 46-årige O'Rourkes hjemby, El Paso, i staten Texas.
Til tv-stationen skriver han i en række sms'er, at han er "stolt af sin hjemby", og at han vil bruge sin baggrund og opvækst i Texas i sin kampagne.
Han ventes officielt at erklære sit kandidatur torsdag amerikansk tid.
Se her de 15 kandidater, der håber på at blive Demokraternes præsidentkandidat: Tulsi Gabbard.
Blev valgt ind i Repræsentanternes Hus i 2012 for Hawaii.
Har gjort tjeneste i Irak og været imod USA's militære interventioner.
Til mærkesager hører en reform af kriminallovgivningen, klimaindsats og sundhedsreform.
 Kirsten Gillibrand.
Senator fra New York.
Er kendt for sin kamp mod upassende seksuel adfærd, aktiv i MeToo-bevægelsen, har kritiseret både præsidenten og kollega i Senatet Al Franken, som hun opfordrede til at gå af efter en række anklager om upassende opførsel.
 Andrew Yang.
Entrepenør og privat investor.
Har omfavnet sin rolle som outsider og kaldt sine odds for at vinde 200-1.
Går blandt andet ind for borgerløn, der grundlæggende sikrer 1.
000 dollars til alle borgere over 18 år.
 John Delaney.
Tidligere medlem af Repræsentanternes Hus.
Fortaler for en bred sundhedsreform, der skal sikre sundhedsforsikring til alle.
 Cory Booker.
Senator for New Jersey og tidligere.
borgmester i Newark.
Har advokeret for frit skolevalg - også alternativer til det offentlige skolesystem og kæmper med opfattelsen af, at han er for tæt forbundet til Wall Street.
 Kamala Harris.
Senator fra Californien.
Den tidligere anklager tiltrak sig opmærksomhed for sine spørgsmål til justitsminister Jeff Sessions i en høring om hans forbindelser og møder med repræsentanter for Rusland.
Forkæmper for immigranters rettigheder og legalisering af marihuana.
 Amy Klobuchar.
Minnesota-senatoren sælger sig selv på at kunne arbejde på tværs af det politiske skel.
Er kendt for at ville slå hårdt ned på store it-giganter og beskytte brugernes datasikkerhed.
 Elizabeth Warren.
Senatoren fra Massachusetts er blandt andet kendt for sine opgør med Donald Trump.
Har slået sig op som progressiv og vil beskatte de rigeste amerikaneres millionformuer og har kritiseret Trumps Nafta-forhandlinger.
 Marianne Williamson (tv.
) Aktivist, forfatter og kendt som talkshow-værten Oprah Winfreys “sprituelle” vejleder.
Forsøgte i 2014 at stille op til Kongressen - uden succes.
 Julian Castro.
Tidligere minister i Barack Obamas administration, og den første latinokandidat.
Vil gerne styrke forholdet mellem USA og en række latinamerikanske lande og har lidt utraditionelt lagt ud med at besøge Puerto Rico.
 Peter Buttigieg.
Borgmester i South Bend i delstaten Indiana.
Med sine 37 år er han feltets yngste og lægger sig på linje med de progressive demokrater i forhold til højere indkomstskatter for de rigeste, stærkere tiltag for miljøet som "The Green New Deal" og bredere sundhedsforsikring.
 Bernie Sanders.
Den 77-årige Sanders er senator fra delstaten Vermont og kalder sig selv demokratisk socialist.
Han tabte i 2016 til Hillary Clinton, men mener at mange af hans ideer fra dengang har vundet støtte og vil derfor bygge videre på samme fundament: Sundhedsforsikring til alle, gratis offentlige uddannelser og en minimumsløn på omkring 100 kroner.
 Jay Inslee.
Guvernøren for delstaten Washington taget kampen op for at blive Demokraternes kandidat med en prioritet om at bekæmpe klimaforandringer.
Derudover vil han hæve minimumslønnen, legalisere marijuana, forsvare netneutralitet og arbejde for strengere våbenkontrol.
 John Hickenlooper meldte sig som den 14.
i rækken på banen den 4.
marts.
Den politisk midtsøgende, tidligere brewpub-ejer har været guvernør i Colorado, hvor flere både masseskyderiet på Colombine-skolen og i Aurora fandt sted og er tilhænger af strengere våbenkontrol.
Derudover er han kendt som en "pro-business"-mand, der støtter frihandelsaftaler som blandt andet Nafta og ser gerne udvidet sundhedsforsikring til alle - men har afvist at eliminere private forsikringsfirmaer, som Sanders og Kamala Harris har foreslået.
 Ved hjælp af en græsrodskampagne fik Beto O'Rourke i efteråret mobilseret så stor støtte, at han var forbløffende tæt på at slå en republikansk kandidat i kampen om en senatsplads i det stærkt republikanske Texas.
Siden har mange ventet på, at den 46-årige populære texaner meldte sig ind i primærvalget.
I sin tid i Kongressen faldt hans stemmer mere konservativt end flere af sine partikolleger, og han har udmærket sig som stærk modstander af Trumps grænsemur mod Mexico, støtter DREAM-programmet og er for en omfattende immigrationsreform.
Derudover har han talt for en kriminalretsreform, udvidelse af sundhedsforsikringer og nægtet at tage imod penge fra de såkaldte PACs (Political Action Commitee), organisationer der arbejder for og samler penge ind til fordel for en særlig politisk dagsorden.
 Wayne Messam.
Borgmester i byen Miramar i delstaten Florida hører til blandt de ukendte kandidater i feltet.
Søn af immigranter fra Jamaica har han lagt væk på at skabe mulighederne for at udleve "den amerikanske drøm".
Han støttede Hillary Clinton i 2016 og hører til blandt de progressive kandidater med fokus på våbenlovgivning, immigration og miljøpolitik, hvor han blandt andet har underskrevet et krav om at præsidenten igen melder USA ind i Paris-aftalen fra 2015.
 Tim Ryan.
Medlem af Kongressen.
Ryan er fra den midtvestlige delstat Ohio, som Trump sikkert vandt tilbage i 2016.
Han har blandt andet slået sig op på at ville kæmpe for jobs i produktionsvirksomheder og bilindustrien.
Den 45-årige demokrat er også kendt som en af dem, der forsøgte at stå i vejen for, at Nancy Pelosi blev valgt som formand for Repræsentanternes Hus, da Demokraterne overtog efter midtvejsvalget.
Ligesom flere andre kandidater har han også sundhedspolitik samt uddannelse som nogle af sine mærkesager.
1 / 17Tulsi Gabbard.
Blev valgt ind i Repræsentanternes Hus i 2012 for Hawaii.
Har gjort tjeneste i Irak og været imod USA's militære interventioner.
Til mærkesager hører en reform af kriminallovgivningen, klimaindsats og sundhedsreform.
1 / 17Kirsten Gillibrand.
Senator fra New York.
Er kendt for sin kamp mod upassende seksuel adfærd, aktiv i MeToo-bevægelsen, har kritiseret både præsidenten og kollega i Senatet Al Franken, som hun opfordrede til at gå af efter en række anklager om upassende opførsel.
2 / 17Andrew Yang.
Entrepenør og privat investor.
Har omfavnet sin rolle som outsider og kaldt sine odds for at vinde 200-1.
Går blandt andet ind for borgerløn, der grundlæggende sikrer 1.
000 dollars til alle borgere over 18 år.
3 / 17John Delaney.
Tidligere medlem af Repræsentanternes Hus.
Fortaler for en bred sundhedsreform, der skal sikre sundhedsforsikring til alle.
4 / 17Cory Booker.
Senator for New Jersey og tidligere.
borgmester i Newark.
Har advokeret for frit skolevalg - også alternativer til det offentlige skolesystem og kæmper med opfattelsen af, at han er for tæt forbundet til Wall Street.
5 / 17Kamala Harris.
Senator fra Californien.
Den tidligere anklager tiltrak sig opmærksomhed for sine spørgsmål til justitsminister Jeff Sessions i en høring om hans forbindelser og møder med repræsentanter for Rusland.
Forkæmper for immigranters rettigheder og legalisering af marihuana.
6 / 17Amy Klobuchar.
Minnesota-senatoren sælger sig selv på at kunne arbejde på tværs af det politiske skel.
Er kendt for at ville slå hårdt ned på store it-giganter og beskytte brugernes datasikkerhed.
7 / 17Elizabeth Warren.
Senatoren fra Massachusetts er blandt andet kendt for sine opgør med Donald Trump.
Har slået sig op som progressiv og vil beskatte de rigeste amerikaneres millionformuer og har kritiseret Trumps Nafta-forhandlinger.
8 / 17Marianne Williamson (tv.
) Aktivist, forfatter og kendt som talkshow-værten Oprah Winfreys “sprituelle” vejleder.
Forsøgte i 2014 at stille op til Kongressen - uden succes.
9 / 17Julian Castro.
Tidligere minister i Barack Obamas administration, og den første latinokandidat.
Vil gerne styrke forholdet mellem USA og en række latinamerikanske lande og har lidt utraditionelt lagt ud med at besøge Puerto Rico.
10 / 17Peter Buttigieg.
Borgmester i South Bend i delstaten Indiana.
Med sine 37 år er han feltets yngste og lægger sig på linje med de progressive demokrater i forhold til højere indkomstskatter for de rigeste, stærkere tiltag for miljøet som "The Green New Deal" og bredere sundhedsforsikring.
11 / 17Bernie Sanders.
Den 77-årige Sanders er senator fra delstaten Vermont og kalder sig selv demokratisk socialist.
Han tabte i 2016 til Hillary Clinton, men mener at mange af hans ideer fra dengang har vundet støtte og vil derfor bygge videre på samme fundament: Sundhedsforsikring til alle, gratis offentlige uddannelser og en minimumsløn på omkring 100 kroner.
12 / 17Jay Inslee.
Guvernøren for delstaten Washington taget kampen op for at blive Demokraternes kandidat med en prioritet om at bekæmpe klimaforandringer.
Derudover vil han hæve minimumslønnen, legalisere marijuana, forsvare netneutralitet og arbejde for strengere våbenkontrol.
13 / 17John Hickenlooper meldte sig som den 14.
i rækken på banen den 4.
marts.
Den politisk midtsøgende, tidligere brewpub-ejer har været guvernør i Colorado, hvor flere både masseskyderiet på Colombine-skolen og i Aurora fandt sted og er tilhænger af strengere våbenkontrol.
Derudover er han kendt som en "pro-business"-mand, der støtter frihandelsaftaler som blandt andet Nafta og ser gerne udvidet sundhedsforsikring til alle - men har afvist at eliminere private forsikringsfirmaer, som Sanders og Kamala Harris har foreslået.
14 / 17Ved hjælp af en græsrodskampagne fik Beto O'Rourke i efteråret mobilseret så stor støtte, at han var forbløffende tæt på at slå en republikansk kandidat i kampen om en senatsplads i det stærkt republikanske Texas.
Siden har mange ventet på, at den 46-årige populære texaner meldte sig ind i primærvalget.
I sin tid i Kongressen faldt hans stemmer mere konservativt end flere af sine partikolleger, og han har udmærket sig som stærk modstander af Trumps grænsemur mod Mexico, støtter DREAM-programmet og er for en omfattende immigrationsreform.
Derudover har han talt for en kriminalretsreform, udvidelse af sundhedsforsikringer og nægtet at tage imod penge fra de såkaldte PACs (Political Action Commitee), organisationer der arbejder for og samler penge ind til fordel for en særlig politisk dagsorden.
15 / 17Wayne Messam.
Borgmester i byen Miramar i delstaten Florida hører til blandt de ukendte kandidater i feltet.
Søn af immigranter fra Jamaica har han lagt væk på at skabe mulighederne for at udleve "den amerikanske drøm".
Han støttede Hillary Clinton i 2016 og hører til blandt de progressive kandidater med fokus på våbenlovgivning, immigration og miljøpolitik, hvor han blandt andet har underskrevet et krav om at præsidenten igen melder USA ind i Paris-aftalen fra 2015.
16 / 17Tim Ryan.
Medlem af Kongressen.
Ryan er fra den midtvestlige delstat Ohio, som Trump sikkert vandt tilbage i 2016.
Han har blandt andet slået sig op på at ville kæmpe for jobs i produktionsvirksomheder og bilindustrien.
Den 45-årige demokrat er også kendt som en af dem, der forsøgte at stå i vejen for, at Nancy Pelosi blev valgt som formand for Repræsentanternes Hus, da Demokraterne overtog efter midtvejsvalget.
Ligesom flere andre kandidater har han også sundhedspolitik samt uddannelse som nogle af sine mærkesager.
17 / 17Slog næsten Ted CruzO'Rourke blev landskendt, da han ved midtvejsvalget sidste år udfordrede senator Ted Cruz ved senatsvalget i Texas.
Han tabte valget, men var bare få procentpoint fra at slå Cruz, der var republikansk præsidentkandidat i 2016.
Læs også:Republikanerne fastholder Texas: Ted Cruz vinder efter tæt løbTexas er samtidig én af de mest konservative stater i USA.
Beto O'Rourkes kampagne tiltrak sig stor opmærksomhed, og han formåede at indsamle millioner af dollar uden støtte fra store virksomheder eller lobbyister.
Siden senatsvalget har han gjort sig bemærket som en skarp kritiker af præsident Donald Trumps planer om at bygge en mur langs grænsen til Mexico.
Da præsidenten i februar besøgte grænsen ved El Paso, holdt O'Rourke et stort vælgermøde og beskyldte Trump for at skabe "falske rygter" om migranter og El Pasos ry som en by præget af kriminalitet.
O'Rourke har samtidig opnået stor popularitet på sociale medier, og bruger flittigt sin Instagram-konto til at komme med politiske budskaber.
/ritzau/FacebookTwitterKopier linkEmner:Beto O'Rourke (politiker)|Donald Trump (politiker)|Texas|USA|Valg og folkeafstemninger




https://www.dr.dk/nyheder/udland/mulig-britisk-valgdeltagelse-irriterer-danske-parlamentarikere

BrexitSe temaUdlandMulig britisk valgdeltagelse irriterer danske parlamentarikereAnders Vistisen og Morten Løkkegaard tvivler på britisk deltagelse i EP-valget.
Men risikoen irriterer.
- Jeg synes ikke, det giver mening at holde folk i et dårligt ægteskab, siger Anders Vistisen (DF) om Storbritannien i EU.
(Arkivfoto) 14.
mar.
2019 kl.
05.
47Bemærk: artiklen er mere end 30 dage gammelLæs opDet ville være ærgerligt, hvis det ender med, at Storbritannien skal tage del i valget til Europa-Parlamentet i maj.
Det mener de danske europaparlamentarikere Anders Vistisen fra Dansk Folkeparti og Morten Løkkegaard fra Venstre.
Siden et flertal af briterne i juni 2016 satte deres kryds ved, at Storbritannien skulle forlade EU, har forhandlingerne om skilsmisseaftalen trukket ud.
Ingen havde dengang regnet med, at Storbritannien skulle deltage i valget, der finder sted fra 23.
maj til 26.
maj.
Men det scenarie er nu ikke længere så usandsynligt.
Mandag understregede kommissionsformand Jean-Claude Juncker, at Storbritannien vil være lovmæssigt forpligtet til at afholde EU-parlamentsvalg, hvis ikke det har forladt EU inden 23.
maj.
Danmark kan miste mandatMorten Løkkegaard kalder det en "ærgerlig situation".
- Der er jo en reel mulighed for, at de kommer til at deltage i valget.
Det vil kun virke forplumrende og ødelæggende.
- Men lad os nu se.
Jeg tror stadig ikke på det, tilføjer Morten Løkkegaard.
Hvis en britisk deltagelse bliver en realitet, kan det reelt betyde, at de valgte ved et eventuelt EU-parlamentsvalg i Storbritannien kun kommer til at sidde på taburetten en mindre del af næste valgperiode.
I den oprindelige planlægning af valget har en reform betydet, at Danmark er blevet tildelt et ekstra mandat i parlamentet, fordi de britiske pladser skulle fordeles.
Men også det kan gå op i røg.
'Dårligt ægteskab'Anders Vistisen fra Dansk Folkeparti tror som Morten Løkkegaard heller ikke, at det kommer så vidt.
- Jeg synes ikke, det giver mening at holde folk i et dårligt ægteskab.
Det ville ikke være lykkeligt, hvis det skulle ende med, at briterne deltog i valget og skulle sidde i parlamentet i en udefineret periode.
Hvis det alligevel skulle ske, kan Vistisen godt finde noget positivt i situationen.
- Det vil jo betyde, at vi stadig har vores gode venner "torierne" (det konservative parti, red.
), og det er som udgangspunkt positivt, siger han.
Om Storbritannien deltager i valget, afhænger af, på hvilke betingelser briterne forlader unionen.
Som det ser ud nu, sker skilsmissen 29.
marts, og så bliver Storbritannien naturligvis ikke en del af valget.
Premierminister Theresa Mays regering foreslår at udskyde brexit til 30.
juni, hvis det britiske parlament senest 20.
marts har godkendt skilsmisseaftalen med EU.
/ritzau/FacebookTwitterKopier linkEmner:Anders Primdahl Vistisen (politiker)|Jean-Claude Juncker (politiker)|Storbritannien|EU|Valg og folkeafstemninger




