https://www.dr.dk/nyheder/politik/folketingsvalg/venstre-jubler-over-fordobling-gejsten-skal-baere-os-gennem-de-naeste

FolketingsvalgVenstre jubler over fordobling: 'Gejsten skal bære os gennem de næste 10 dage'Det vakte jubel i Venstre, da ny prognose gjorde dem til det største parti i parlamentet.
Af Emil Søndergård Ingvorsen26.
maj 2019 kl.
23.
52Bemærk: artiklen er mere end 30 dage gammelLæs opDer udbrød spontan jubel til Venstres valgfest, da den første prognose på det endelige valgresultat til EU-Parlamentsvalget blev frigivet kort efter klokken 23.
Med mere end 95 procent af stemmerne optalt, står Venstre til at fordoble deres mandattal fra to til fire.
Hermed står partiet til at få flest stemmer af alle og overgår hermed Socialdemokratiet, som står til tre pladser.
- Vi har nogle fantastiske kandidater.
Og vi har en god politik - også på klimaområdet.
Det tror folk på, for det her er også et klimavalg, siger uddannelsesminister Tommy Ahlers.
Og med et folketingsvalg om blot 10 dage, giver det Venstre fornyet vind i sejlene, mener miljø- og fødevareminister Jakob Ellemann-Jensen.
- Det betyder, at når vi kommer tilbage til vores kampagner i morgen, så er det med en fornyet gejst og en fornyet styrke til hele kampagnen.
Den her gejst skal bære os de næste 10 dage.
Læs også:Prognose: Venstre fordoblet i Europa-ParlamentetOg uddannelsesminister Tommy Ahlers kunne svare helt kort, da han blev spurgt, hvad det vigtigste budskab er i aften.
- Det er, at vi vinder, siger han grinende.
Prognosen viser også, at Dansk Folkeparti bliver reduceret til et enkelt mandat.
Socialdemokratiet får tre mandater og lander ifølge prognosen på samme resultat som ved europaparlamentsvalget i 2014.
Både SF og Radikale går et mandat frem i forhold til sidste valg og lander på to mandater hver.
Konservative og Enhedslisten får begge et mandat, viser prognosen.
Det betyder også, at Alternativet, Liberal Alliance og Folkebevægelsen mod EU ikke kommer ind.
Det er første gang nogensinde, at Folkebevægelsen mod EU ikke kommer ind i parlamentet, hvis prognosen holder stik.
FacebookTwitterKopier linkEmner:Jakob Ellemann-Jensen (politiker)|Tommy Ahlers (politiker)|Venstre|Socialdemokraterne|Valg og folkeafstemninger




https://www.dr.dk/nyheder/politik/ep-valg/forstaa-valgforbundene-derfor-kan-din-stemme-hjaelpe-et-andet-parti

EP-valgForstå valgforbundene: Derfor kan din stemme hjælpe et andet partiFlere partier er i valgforbund med hinanden.
De kan bruge hinandens overskydende stemmer til at få et mandat.
En stemme på ét parti kan faktisk hjælpe et helt andet på grund af valgforbund.
Af Emil Eller26.
maj 2019 kl.
23.
36 | opdateret 27.
maj 2019 kl.
05.
25Bemærk: artiklen er mere end 30 dage gammelLæs opDin stemme til europaparlamentsvalget kan faktisk have hjulpet et helt andet parti end det, du satte dit kryds ved.
For ved valgene til Europa-Parlamentet indgår partierne såkaldte valgforbund.
Det betyder, at partier kan få mandater, som de egentlig ikke selv har stemmer nok til.
Valgforbundene betyder nemlig, at overskydende stemmer, der ikke giver et parti et helt mandat, kan gå til et andet parti i valgforbundet.
- Man kan se det lidt sådan, at partierne vælger at spille på hold sammen, fordi de har lidt samme tilgang til europapolitikken.
- Det sikrer, at langt færre stemmer går til spilde, og det kan ofte hjælpe mindre partier med at blive repræsenteret, siger valgforsker og professor ved Københavns Universitet Kasper Møller Hansen.
Gevinst for De RadikaleEt godt eksempel er De Radikale og Alternativet, der er i valgforbund sammen ved dette valg.
De Radikale får få to mandater i parlamentet, mens Alternativet ikke får et mandat.
Men hvis de to partier ikke var i valgforbund sammen, havde De Radikale ikke fået mandat nummer to, fordi de har for få stemmer til det.
Alternativet ville heller ikke have fået et mandat, så på den måde sikrer valgforbundet, at stemmerne på Alternativet ikke bliver spildt, men går til et parti, som Alternativet altså opfatter som det næstbedste.
Alternativt ville stemmerne altså gå til spilde.
På den måde er det demokratisk fornuftigt og en god idé at have demValgforsker Kasper Møller Hansen- Hvis ikke ville stemmerne være gået til spilde.
På den måde er det demokratisk fornuftigt og en god idé at have dem, siger Kasper Møller Hansen.
Dansk Folkeparti er de eneste, der ikke er i valgforbund med andre partier ved dette valg.
Partiet fik kun et enkelt mandat, og kunne derfor - måske - have fået et andet resultat med stemmer fra et valgforbund.
Faktisk fik Dansk Folkeparti flere stemmer end De Radikale, men ender alligevel kun med et "dyrt" mandat, mens De Radikale får to - netop på grund af valgforbundet.
- Det kan jo altid være en fordel at have et lille parti med i valgforbundet, som ikke er store nok til at blive valgt, siger Kasper Møller Hansen.
Opdatering: Opdateret med endeligt valgresultat.
FacebookTwitterKopier linkEmner:Radikale Venstre|Europa-Parlamentet|Valg og folkeafstemninger|Alternativet (parti)|Dansk Folkeparti




https://www.dr.dk/nyheder/udland/daarligt-eu-valg-graesk-regeringsparti-premierminister-vil-udskrive-valg

UdlandDårligt EU-valg for græsk regeringsparti: Premierminister vil udskrive valgDen græske premierminister vil udskrive valg efter dårligt resultat for hans parti til Europa-Parlamentet.
Af Anna Sol Jørgensen26.
maj 2019 kl.
23.
10 | opdateret 26.
maj 2019 kl.
23.
45Bemærk: artiklen er mere end 30 dage gammelLæs opGrækenlands premierminister, Alexis Tsipras, vil udskrive valg efter et dårligt resultat for hans parti, Syriza, til Europa-Parlamentsvalget.
Det siger han ifølge nyhedsbureauet Reuters.
De foreløbige resultater af Europa-Parlamentsvalget viser, at Syriza står til at komme bagud i forhold til det græske parti Nyt Demokrati.
Ifølge de seneste målinger vil Syriza få seks mandater i Europa-Parlamentet, mens Nyt Demokrati står til ni mandater.
I en tale siger premierministeren, at han vil mødes med den græske præsident og diskutere udskrivelse af valg umiddelbart efter resultatet af anden runde af de lokale græske valg, der bliver afholdt i næste uge, skriver Reuters.
Den nuværende valgperiode med Alexis Tsipras som premierminister ville udløbe til oktober, hvis han ikke havde udskrevet valg inden.
FacebookTwitterKopier linkEmner:Alexis Tsipras (politiker)|Europa-Parlamentet|Grækenland|Valg og folkeafstemninger|EU




https://www.dr.dk/nyheder/politik/folketingsvalg/video-kan-blive-valgt-til-baade-eu-og-folketinget-hvad-vil-du-helst

FolketingsvalgVIDEO Kan blive valgt til både EU og Folketinget: Hvad vil du helst, Karsten Hønge?
SF'eren ønsker ikke at fortælle, om han helst vil til Bruxelles eller blive på Christiansborg.
Af Emil Søndergård Ingvorsen26.
maj 2019 kl.
22.
43Bemærk: artiklen er mere end 30 dage gammelLæs opHan havde på ingen måde troet, at det nogen sinde ville komme på tale.
Men nu viser det sig alligevel at være meget sandsynligt, at SF's nummer to til EU-valget, Karsten Hønge, får en plads i parlamentet.
Partiet står nemlig til at få to pladser, viser DR's exitpoll klokken 21.
Og så kan der meget vel vente lidt af et hovedbrud for SF'eren, som også kan blive genvalgt til Folketinget om 10 dage.
Karsten Hønge ønsker dog på ingen måde at delagtiggøre befolkningen i, om han foretrækker Bruxelles frem for København - eller omvendt.
Læs også:Exitpoll: DF står til mere end en halvering - Folkebevægelsen står til at ryge ud- Det er det samme spørgsmål, som bliver stillet på forskellige måder.
Banker dit hjerte for Folketinget?
Banker dit hjerte for Bruxelles?
Og ved du, hvad det banker for?
Det banker for SF, siger Karsten Hønge.
Min mor, som jeg talte med på vej herover, vil gerne vide, hvad du gerne vil.
Hvis det nu var udelukkende dig, der bestemte.
Jeg ved, at dit hjerte banker for SF, men hvis du selv skulle bestemme - hvad så?
- Lige pludselig banker mit hjerte også lidt for din mor.
Så du sender de varmeste hilsner til din mor.
Du kan sige til din mor, at hun får et rigtigt godt svar en af dagene, når SF's ledelse har sat sig sammen og jublet over den valgsejr, som både SF og den danske venstrefløj har fået.
Det her handler ikke om mig, siger Karsten Hønge.
Herunder kan du se resultaterne fra den seneste exitpoll klokken 21.
FacebookTwitterKopier linkEmner:Karsten Hønge (politiker)|Socialistisk Folkeparti|Folketinget|Valg og folkeafstemninger|Bruxelles




https://www.dr.dk/nyheder/politik/ep-valg/dansker-stiller-op-brexit-parti-godt-valg-vil-vaere-et-spark-i-roeven-til

EP-valgDansker stiller op for brexit-parti: 'Godt valg vil være et spark i røven til Westminster'Danske Henrik Overgaard-Nielsen kan være på vej i Europa-Parlamentet for det britiske Brexit Party.
Af Sean Coogan26.
maj 2019 kl.
22.
39Bemærk: artiklen er mere end 30 dage gammelLæs opDet unge Brexit Party spås et fantastisk debutvalg ved briternes valg til europaparlamentet.
Ifølge adskillige målinger foretaget i dagene op til valget har partiet kurs mod at brage ind i Europa-Parlamentet med i omegnen af en tredjedel af stemmerne - dobbelt så meget som De Liberale Demokrater på andenpladsen.
Og det er der en dansker, der kan glæde sig særligt over.
Henrik Overgaard-Nielsen er nemlig nummer to på listen hos The Brexit Party.
- Det væsentligste, hvis vi får et godt valg, det er, at det vil været et spark i røven til parlamentarikerne i Westminster, siger den danske tandlæge, der kan være på vej til Bruxelles.
Briterne er vrede over, at brexit ikke er blevet leveret af de britiske politikere - og med god grund, siger han.
- Der var 17,4 millioner briter, der stemte for, at vi skulle forlade EU i 2016, og tre år senere er det ikke sket, og politikerne laver alle mulige krumspring for at undgå det, lyder kritikken fra danskeren, som tidligere har været med det danske EU-skeptiske parti Juni-bevægelsen.
Ind fra sidelinjenDet unge Brexit Party blev stiftet for et halvt år siden.
I december forlod brexit-kongen Nigel Farage det EU-skeptiske og indvandringskritiske parti Ukip og blev for blot to måneder siden formand for Brexit Party.
Han har på kort tid bygget en stærk udfordrer op.
Læs også:Brexitkongen Nigel Farage: Jeg vil smadre britisk politikPartiet har i øjeblikket 14 pladser i EU-Parlamentet, som de har fået ved, at parlamentarikere har forladt det Ukip sammen med Farage.
I meningsmålingerne har de kurs mod at få endnu flere parlamentarikere i EU.
Nigel Farage har erklæret politikerne i Westminster som fjenden og varsler, at han vil smadre britisk politik.
Ifølge The Guardian er det på mindre end to måneder lykkedes Farages parti at få 100.
000 personer til at betale de krævede 210 kroner for at lade sig registere som støtter af partiet.
Lykkes det Henrik Overgaard-Nielsen at blive valgt ind, har han i udgangspunktet udsigt til et kort visit i Europa-Parlamentet.
De britiske parlamentarikere skal nemlig kun sidde i parlamentet, indtil Storbritannien forlader EU.
Det skal landet efter planen senest gøre 31.
oktober.
FacebookTwitterKopier linkEmner:EU|Europa-Parlamentet|Storbritannien|EU-forhold|Nigel Farage (politiker)




https://www.dr.dk/sporten/fodbold/superliga/randers-helt-efter-vild-afslutning-i-aarhus-jeg-vil-huske-det-her-maal

SuperligaRanders-helt efter vild afslutning i Aarhus: 'Jeg vil huske det her mål længe'Randers FC's Marvin Egho sparkede søndag Europa playoff-billetterne ud af hænderne på AGF i absolut sidste sekund.
Randers FC's Marvin Egho til venstre blev den store helt i opgøret mod AGF.
Af Michael Sten Jensen i Lyon og Morten Hausborg26.
maj 2019 kl.
22.
33Bemærk: artiklen er mere end 30 dage gammelLæs opFodbold kan være et modbydeligt spil, og den gamle sandhed måtte AGF-fans, for gud ved hvilken gang, sande igen søndag aften.
For tiende gang i streg lykkedes det nemlig ikke aarhusianerne at få skovlen under Randers FC.
Kampens dommer, Jens Maae, var så småt begyndt at suge luft ind for at blæse en sidste salut ud over Ceres Park, men inden han nåede så langt, i det 93.
minut, dukkede gæsternes Marvin Egho op med en afslutning fra kanten af feltet, der akkurat sneg sig forbi en storspillende Kamil Grabara i AGF's mål.
Dermed var Tobias Sanas føringsmål midt i anden halvleg ligegyldigt, for med en 2-1 sejr i bagagen fra det omvendte opgør, kunne jublen bryde ud i Randers FC's lejr.
På den måde kan fodbold også være et fortryllende spil, og det var også til at høre på Randers-helten Marvin Egho efter kampen.
- Jeg vil huske det her mål længe.
Det var en hård kamp, og det har været en lang sæson, så vi var trætte, men jeg håbede bare på, at jeg ville få bolden og muligheden, og da den så gik ind, var det vildt, siger Marvin EghoRanders FC's Marvin Egho jubler efter målet til 1-1.
- Jeg ville lyve, hvis jeg sagde jeg var sikker på, at vi ville klare det.
Men jeg tænkte, kunne vi bare få én chance mere, så kunne det ske.
Heldigvis gik den ind, selv om deres målmand havde mange utrolige redninger i løbet af kampen, siger Marvin Egho.
Utroligt nådesløstMens Randers FC på euforisk vis fejrede det uafgjorte resultat, der altså sender holdet en tur til Brøndby for at spille playoff, stod en lettere apatisk cheftræner fra AGF måbende tilbage.
AGF's cheftræner David Nielsen.
At slutte sæsonen på den måde var en smertefuld oplevelse, siger David Nielsen.
- At se det hele blive revet fra os i absolut sidste sekund var en decideret nådesløs oplevelse.
Vi havde kampen præcis, hvor vi gerne ville have den, så det gjorde virkelig ondt, at vi smed resultatet til sidst.
Mens AGF nu kan holde sommerferie, så skal Randers altså fredag dyste mod Brøndby.
FacebookTwitterKopier linkEmner:Randers FC|AGF|Randers|Aarhus|Fodbold




https://www.dr.dk/nyheder/politik/ep-valg/hvem-mange-kendte-ikke-kandidaterne-paa-stemmesedlen

EP-valgHvem?
Mange kendte ikke kandidaterne på stemmesedlen Valgforsker mener, at folketingsvalget har taget fokus.
Af Marie Allerslev Eriksen26.
maj 2019 kl.
22.
13Bemærk: artiklen er mere end 30 dage gammelLæs opAnsigterne har hængt rundt omkring på lygtepæle i tre uger, men i dag på valgdagen var ikke alle vælgere helt sikre på, hvem kandidaterne på stemmesedlen egentlig er.
Nogle mener, at folketingsvalget har fyldt for meget i debatten, andre kigger indad og mener ikke, de har engageret sig nok i valget - og så er der også nogle som mener, at kandidaterne til Europa-Parlamentet ikke har været dygtige nok til at møde vælgerne i det offentlige rum.
I videoen kan du se vælgere, lige inden de skal ind og stemme.
FacebookTwitterKopier linkEmner:Europa-Parlamentet|Valg og folkeafstemninger|Folketinget




https://www.dr.dk/nyheder/udland/video-doedstallet-stiger-efter-uge-hvor-tornadoer-har-haerget-i-usa

UdlandVIDEO Dødstallet stiger efter uge, hvor tornadoer har hærget i USAYderligere to personer er blevet dræbt af voldsomt vejr natten til søndag.
Mindst 11 amerikanere har mistet livet på grund af tornadoer og oversvømmelser i en række amerikanske delstater.
Af Kasper Duncan Gram (Video)26.
maj 2019 kl.
22.
39Bemærk: artiklen er mere end 30 dage gammelLæs opEn tornado er formentlig skyld i, at et motel og en trailerpark er blevet fuldstændig raseret.
Mindst to personer er omkommet ved hændelsen nær byen El Reno i delstaten Oklahoma natten til søndag, bekræfter byens borgmester, Mike White.
De voldsomme skader sker oven på en uge, hvor flere amerikanske stater er blevet hærget af tornadoer, kraftig regn og oversvømmelser.
- Det har været svært for os og vores samfund, konstaterer Mike White med en opfordring til at bede for El Renos indbygger.
Med dødsfaldene i Oklahoma har mindst 11 personer mistet livet på grund af vejrets hærgen.
FacebookTwitterKopier linkEmner:USA|Vejret|Orkaner




https://www.dr.dk/nyheder/politik/folketingsvalg/loekke-med-soen-og-en-afdaempet-thulesen-dahl-se-hoejdepunkter-fra

FolketingsvalgLøkke med søn og en afdæmpet Thulesen Dahl - se højdepunkter fra valgkampens dag 20Valgkampens dag 20 bød på valg til Europa-Parlamentet.
Af Marie Louise Hagemeister26.
maj 2019 kl.
21.
44Bemærk: artiklen er mere end 30 dage gammelLæs opI dag blev valget til Folketinget sat på standby.
Søndagen stod nemlig i Europa-Parlamentets tegn.
Fra klokken 9 i morges og frem til klokken 20 kunne danskerne sætte deres kryds og være med til beslutte, hvem der skal sendes af sted til Europa-Parlamentet.
Og de danske politikere var selvfølgelig også klar til at afgive deres stemmer.
På Nyboder Skole i København var statsminister Lars Løkke Rasmussen (V) af sted med sin søn, EP-kandidat for Venstre Bergur Løkke Rasmussen.
Og selvom Lars Løkke Rasmussen pointerede, at det er en hemmelig valghandling, afslørede han alligevel, at han nok ikke kunne komme uden om at stemme på sit afkom.
- Jeg tror da, jeg får ballade derhjemme, hvis der ikke er fem stemmer på Bergur her på dette valgsted, sagde han grinende.
DF: Det har været op ad bakkeSocialdemokratiets formand og statsministerkandidat, Mette Frederiksen, var også i højt humør, da hun blev fanget på cykel på vej hen for at sætte sit kryds.
- Man skal altid passe på med at sige noget, før stemmerne er talt op.
Men jeg tror ikke, at man kan tage resultatet af det her valg, som et udtryk for hvordan folketingsvalget kommer til at gå.
Hos Dansk Folkeparti var der knap så meget optimisme at spore.
Det var en afdæmpet formand for Dansk Folkeparti, Kristian Thulsen Dahl, som DR mødte uden for valgstedet.
- Det sidste nærmest halve år har vi jo ikke kunnet sætte en fod rigtig, ifølge den måde man har kritiseret Dansk Folkeparti.
Så det har jo været op ad bakke for os.
Det sker i morgen:•I morgen vil der også stadig være fokus på europaparlamentsvalget.
Stemmerne er blevet talt op i løbet af natten, og i løbet af dagen vil det være muligt at se, hvilke kandidater der skal mod Bruxelles.
•Spidskandidaterne vil også være at finde på flere DR-flader i morgen tidlig.
FacebookTwitterKopier linkEmner:Europa-Parlamentet|Kristian Thulesen Dahl (politiker)|Lars Løkke Rasmussen (politiker)|Valg og folkeafstemninger|København




https://www.dr.dk/nyheder/politik/pia-kjaersgaard-skaelder-ud-pa-eu-pressens-spydige-smil-og-klimatosser

PolitikPia Kjærsgaard skælder ud på EU, pressens spydige smil og 'klimatosser'Dansk Folkepartis tidligere formand og formand for Folketinget Pia Kjærsgaard har hårde ord efter målinger.
Pia Kjærsgaard, tidligere formand for DF og formand for Folketinget skød mod pressen, mod EU of vælgernes interesse for klimaet.
26.
maj 2019 kl.
22.
27Bemærk: artiklen er mere end 30 dage gammelLæs opDansk Folkepartis tidligere formand og nuværende formand for Folketinget, Pia Kjærsgaard, retter skytset mange steder hen i sin tale oven på de første exitpolls til Europa-Parlamentsvalget.
Der blev både skudt mod EU, pressen og interessen for klimaet.
- Vi har været en del igennem.
Vi har haft en Meld- og Feld-sag, som endnu ikke er afsluttet.
- Det er over tre år siden, den er begyndt.
Vi sidder med r-ø-v-e-n på kogepladen.
Det er ganske urimeligt, at sådan noget ikke er afgjort, at holde os hen på den måde.
Og det er typisk EU-systemet bare at vente, siger Pia Kjærsgaard.
Pressefolk med spydige smilDen tidligere formand og skaber af Dansk Folkeparti fortsætter derefter med en opsang til pressen, der også er til stede ved festen.
- Frem for alt: Lad os stå sammen, også når vores partiformand kommer, som vil være mødt med spydige smil.
- Jeg kender jer jo, I pressefolk, spydige smil.
Man fryder sig sådan en lille bitte smule, man kan se det på jer, og det kan I faktisk ikke være bekendt.
- I burde være langt mere saglige.
Og nogen af jer er det også, men der er også nogen, der er nogen stride kanoner.
Det må vi så bare bære, og det kan vi også.
I er velkomne uanset hvad, sagde Pia Kjærsgaard.
'Klimatosser'Den tidligere partiformand forsatte derefter med andre forklaringer på, at Dansk Folkeparti står til at få halveret sit mandatantal eller endda miste tre ud af fire.
- Måske er det alle de - hvad er det nu man kalder dem - klimatosser.
Nej alle dem, der alene går op i klima.
- Det gør man også i Dansk Folkeparti, men det er jo ikke det, vi alene går op i.
Jeg tror faktisk måske, det kan være det, der har gjort det.
- Men fred være med det, fordi man siger ikke imod, hvad den danske befolkning stemmer, befolkningen har altid ret, sådan er det, sagde Pia Kjærsgaard.
/ritzau/FacebookTwitterKopier linkEmner:Dansk Folkeparti|Pia Kjærsgaard (politiker)|EU|EU-forhold|Valg og folkeafstemninger




https://www.dr.dk/nyheder/politik/ep-valg/mette-bock-jeg-er-helt-ude-af-dansk-politik-nu

EP-valgMette Bock: Jeg er helt ude af dansk politik nuLiberal Alliance får ikke plads i Europa-Parlamentet, hvis exitpoll holder stik.
- Mit liv ændrer sig selvfølgelig, for jeg er helt ude af dansk politik nu, siger Mette Bock.
Af Emma Toft26.
maj 2019 kl.
21.
25Bemærk: artiklen er mere end 30 dage gammelLæs opKultur- og kirkeminister Mette Bock fra Liberal Alliance gør klar til at åbne et nyt kapitel i sit liv.
For ifølge DR's exitpoll står Liberal Alliance ikke til blive valgt til Europa-Parlamentet ved dagens valg, og dermed kommer spidskandidat Mette Bock ikke til at få en plads i parlamentet.
Og så er hendes tid i politik forbi for nu, lyder det fra den 61-årige politiker.
- Mit liv ændrer sig selvfølgelig, for jeg er helt ude af dansk politik nu, siger hun til DR Nyheder.
Mette Bock tager ansvaret for valgresultatet, hvis ellers DR's exitpoll lavet af Epinion holder stik, og Liberal Alliance får nul mandater.
- Jeg har et personligt ansvar for det her, for jeg har været spidskandidat og har fremført Liberal Alliances politik, siger hun.
Nu vil hun bruge tiden frem til 5.
juni på at hjælpe Liberal Alliances kandidater ved det kommende folketingsvalg med at få et godt valg.
- Det kan godt være, at jeg lige bruger nogle dage på at støtte mine gode kolleger, for jeg tror, der er flere rigtige liberale i det her land, end det kommer til udtryk her, siger hun.
- Men når de dage er gået frem mod 5.
juni, så skal jeg åbne et nyt kapitel, siger hun.
Liberal Alliance stillede også op til europaparlamentsvalget i 2014, men fik ikke valgt nogen ind i parlamentet dengang.
FacebookTwitterKopier linkEmner:Europa-Parlamentet|Liberal Alliance|Mette Bock (politiker)|Valg og folkeafstemninger|Epinion




https://www.dr.dk/nyheder/politik/ep-valg/folkebevaegelsen-mod-eu-kan-ryge-ud-foerste-gang-nogensinde-aergerligt-eu

EP-valgFolkebevægelsen mod EU kan ryge ud for første gang nogensinde: 'Ærgerligt for EU-modstanden, hvis det er slut'Bevægelsen med Rina Ronja Kari i spidsen har været repræsenteret i Europa-Parlamentet i 40 år.
Af Emil Eller26.
maj 2019 kl.
21.
06Bemærk: artiklen er mere end 30 dage gammelLæs opFolkebevægelsen mod EU står til at miste sit ene mandat i Europa-Parlamentet.
Det viser en netop offentliggjort exitpoll fra valgstederne, som Epinion har lavet for DR.
Folkebevægelsen mod EU står ifølge exitpollen, der altså ikke er et endeligt resultat, til at få 3,1 procent af stemmerne, hvilket ikke bliver nok til et mandat.
Læs også:Exitpoll: DF står til mere end en halvering - Folkebevægelsen står til at ryge udVed det seneste valg i 2014 fik de 8,1 procent, og holder exitpollen stik, går Folkebevægelsen mod EU med Rina Ronja Kari i spidsen altså tilbage med hele fem procentpoint.
- Det er klart, at det er en kedelig måling at starte på.
Vi er fortrøstningsfulde, for der er forskelle på de forskellige målinger lige nu.
Så vi håber, resultaterne retter sig, siger spidskandidaten.
40 år i parlamentetHun erkender, at hun vil være meget ærgerlig over at miste sin plads i parlamentet.
- Jeg synes, det er utroligt ærgerligt for EU-modstanden, hvis det er slut.
Der er brug for EU-modstand i Danmark.
Det vil være et demokratisk tab, hvis det ender sådan, siger Rina Ronja Kari.
Partiet har haft plads i Europa-Parlamentet, siden det blev oprettet tilbage i 1979.
Det vil altså være første gang i 40 år, at Folkebevægelsen mod EU ikke er repræsenteret.
Rina Ronja Kari mener, at de har været ramt af svære betingelser i valgkampen, der kan have spillet ind på resultatet.
- Vi har altid en del af ansvaret, men der er også nogle ydre omstændigheder, vi ikke kan gøre noget ved.
Vi har lavet en flot valgkamp, men der har været noget modvind.
Det har været svært at komme igennem i pressen, siger hun.
Man kan dog på ingen måde sige, at exitpollen er identisk med det endelige resultat.
Det skyldes blandt andet, at der er en stor statistisk usikkerhed.
Exitpollen er baseret på 2.
345 personer, der har afgivet svar om, hvad de har stemt.
Enhedslisten tager mandatResultatet kan altså i sidste ende rette sig op for Folkebevægelsen mod EU, således at de redder sig et mandat.
Folkebevægelsen har tidligere under valgene til Europa-Parlamentet haft tæt samarbejde med Enhedslisten, der ikke tidligere har stillet op selv.
Men ved valget i år stiller Enhedslisten for første gang op selv og ser i exitpollen ud til at tage et mandat.
De to partier er i et såkaldt valgforbund sammen, og kan på den måde bruge hinandens overskydende stemmer i kampen om et mandat.
- Intet er sikkert, før vi har det endelige resultat.
Jeg håber, at når stemmerne er talt op, så har vores valgforbund nok stemmer til, at både vi og Folkebevægelsen mod EU kan få et mandat, siger Enhedslistens spidskandidat, Nikolai Villumsen.
FacebookTwitterKopier linkEmner:Europa-Parlamentet|Folkebevægelsen mod EU|Rina Ronja Kari (politiker)|Valg og folkeafstemninger|EU-forhold




https://www.dr.dk/nyheder/politik/ep-valg/reaktioner-paa-exitpollen-jeg-var-bange-det-gik-amok-herinde

EP-valgReaktioner på exitpollen: 'Jeg var bange for, at det gik amok herinde'Se reaktionerne på den første store måling efter europaparlamentsvalget her.
Af Emil Eller og Victor Schrøder Friis (video)26.
maj 2019 kl.
22.
02Bemærk: artiklen er mere end 30 dage gammelLæs opValgstederne til europaparlamentsvalget er lukket, og den første exitpoll er landet.
Se i videoen, hvordan politikerne reagerer på målingen.
Læs også:Exitpoll: DF står til mere end en halvering - Folkebevægelsen står til at ryge ud- Jeg var helt bange for, at det gik amok herinde, siger en begejstret Sofie Carsten Nielsen fra De Radikale, der til lyden af jubelråb fra partiets valgfest kommenterer nyheden om, at partiet står til to mandater.
I Venstre er der også glæde.
- Jeg håber, målingen holder stik.
Så går vi et mandat frem, siger partiets politiske ordfører, Britt Bager.
Til gengæld var der ikke meget at juble over hos Dansk Folkeparti, hvor tidligere formand Pia Kjærsgaard sagde følgende om, at partiet står til et enkelt mandat:- Det er da ærgerligt, men det er ikke noget, der kommer som et chok for os, for det har ligget sådan hele valgkampen, siger hun.
Exitpollen er kun foreløbig, og det endelige resultat kan give andre udfald på grund af den statistiske usikkerhed.
FacebookTwitterKopier linkEmner:Britt Bager (politiker)|Pia Kjærsgaard (politiker)|Valg og folkeafstemninger|Europa-Parlamentet|Dansk Folkeparti




https://www.dr.dk/sporten/fodbold/avis-bookmaker-bekraefter-mistaenkelige-spil-paa-roskilde

FodboldAvis: Bookmaker bekræfter mistænkelige spil på RoskildeI tyske kiosker er der placeret mistænkelige spil på mindst to af FC Roskildes kampe, skriver Politiken.
Det var på et spillermøde efter nederlaget på 1-2 til Lyngby 12.
maj, at Christian Lønstrup sagde, at han havde beviser på matchfixing, men han fremlagde dem ikke.
26.
maj 2019 kl.
21.
03Bemærk: artiklen er mere end 30 dage gammelLæs op14.
maj suspenderede 1.
divisionsklubben FC Roskilde sin daværende træner, Christian Lønstrup, fordi han efter et nederlag beskyldte nogle af sine spillere for at være involveret i matchfixing.
Danmarks Idrætsforbund (DIF) er i gang med at undersøge påstanden, og nu viser det sig, at sporene i sagen fører ud over Danmarks grænser og kan skabe frygt for tråde til den kriminelle verden.
Det skriver Politiken søndag.
Således er der i tyske spilkiosker væddet så mistænkelige beløb på mindst to af FC Roskildes kampe i denne sæson, at spilselskabet Tipico har slået alarm.
Det bekræfter tre kilder uafhængigt af hinanden over for Politiken.
Christian Lønstrup er suspenderet af FC Roskilde.
- I sådanne sager henviser vi til Sportradar, som vi rapporterer mistænkelige spilmønstre til, og som undersøger mistænkelige kampe detaljeret, skriver Tipico i en mail til avisen.
I Roskildes tilfælde handlede væddemålene angiveligt om, at der skulle falde mere end 2,5 mål i kampene.
Ifølge Politikens oplysninger gik alarmen hos Tipico i forbindelse med Roskildes seneste kamp mod Næstved, der endte 4-1 til Næstved.
Desuden skulle endnu et af klubbens opgør i 1.
division have fået spilselskabet til at spærre øjnene op.
De mistænkelige spil skulle være afgivet inden for et snævert geografisk område i Tyskland.
I DIF overvejer man aktuelt, om man skal indlede en decideret sag.
I så fald er der tale om et omfattende og kompliceret efterforskningsarbejde, siger matchfixingsekretariatets leder, Poul Broberg.
FC Roskildes ejer, Carsten Salomonsson.
Han finder det bekymrende, at Tipico har slået alarm over Roskilde-kampe.
- Det kan nemlig tyde på en anden alvorlighed, når der er internationale spor, og når der er en forbindelse til mistænkeligt spil på kampen.
Der bliver vi for alvor bekymrede, siger Poul Broberg.
Det var på et spillermøde efter nederlaget på 1-2 til Lyngby 12.
maj, at Christian Lønstrup sagde, at han havde beviser på matchfixing, men han fremlagde dem ikke.
Efterfølgende tog spillerne skarpt afstand fra matchfixing i en pressemeddelelse fra Spillerforeningen, og Lønstrup blev kort efter suspenderet.
/ritzau/FacebookTwitterKopier linkEmner:Christian Lønstrup (fodboldtræner)|Danmarks Idrætsforbund|Roskilde|Tipico|Spillevirksomhed




https://www.dr.dk/nyheder/politik/ep-valg/pia-kjaersgaard-vi-har-haft-daarlige-tider-det-kan-vi-lige-saa-godt

EP-valgPia Kjærsgaard: Vi har haft dårlige tider - det kan vi lige så godt indrømmeDansk Folkeparti står til at gå fra fire til et mandat i Europa-Parlamentet, ifølge DR's exitpoll.
Af Emma Toft26.
maj 2019 kl.
20.
47Bemærk: artiklen er mere end 30 dage gammelLæs opDet er ikke tilfredsstillende, hvis Dansk Folkeparti kun får ét mandat ved europaparlamentsvalget i dag.
Så klar er meldingen fra den tidligere partileder Pia Kjærsgaard og folketingsmedlem Søren Espersen fra Dansk Folkeparti, efter at DR's exitpoll viser, at Dansk Folkeparti står til at gå fra fire til ét mandat ved dagens valg til Europa-Parlamentet.
- Det er da ærgerligt, men det kommer ikke som et chok.
Vi har ligget sådan i hele valgkampen, siger Pia Kjærsgaard.
Hun mener, at der er helt naturlige forklaringer på, at partiet ser ud til at blive mere end halveret, som det ser ud ifølge DR's exitpoll.
For det første fik partiets spidskandidat ved valget for fem år siden, Morten Messerschmidt, rekordmange stemmer.
Den effekt er væk ved dette valg, lyder det fra Pia Kjærsgaard.
For det andet har en sag om muligt misbrug af EU-midler, den såkaldte Meld- og Feld-sag, klæbet til partiet i tre år, uden at være blevet afgjort.
- Vi har haft nogle dårlige tider.
Det kan vi ligeså godt indrømme, men det tager ikke humøret fra os, lyder det fra Pia Kjærsgaard.
Nu handler det om at kæmpe for et godt resultat ved det kommende folketingsvalg 5.
juni, lyder det.
Håber på at resultatet retter sigSøren Espersen håber på, at resultatet vil rette sig i løbet af aftenen i takt med, at resultaterne bliver talt op og offentliggjort fra klokken 23 og frem.
- Det er ikke tilfredsstillende, hvis vi ender på ét mandat, siger Søren Espersen.
Han hæfter sig ved, at der er forskel på DR's og TV 2's exitpolls.
Hos TV 2 står Dansk Folkeparti til at få to mandater, som tingene ser ud nu.
Hos Dansk Folkeparti har man ved dette valg sat næsen op efter at få to mandater.
DR Nyheder mødte tidligere på aftenen en vælger i det sønderjyske, der stemte Dansk Folkeparti ved europaparlamentsvalget i 2014, men i år har tænkt mere på klima, klima og klima:FacebookTwitterKopier linkEmner:Dansk Folkeparti|Europa-Parlamentet|Morten Messerschmidt (politiker)|Pia Kjærsgaard (politiker)|Valg og folkeafstemninger




https://www.dr.dk/nyheder/politik/ep-valg/exitpolls-le-pen-slaar-macron-i-frankrig

EP-valgExitpolls: Le Pen slår Macron i FrankrigDR's korrespondent Stéphanie Surrugue kalder det en fiasko for Macron.
Nationalisten Marine Le Pen har kurs mod et godt valg i Frankrig.
Af Sune Gudmann Christiani26.
maj 2019 kl.
20.
17Bemærk: artiklen er mere end 30 dage gammelLæs opDen 50-årige nationalist Marine Le Pen fra National Samling, tidligere Front National, står til at få flere stemmer ved europaparlamentsvalget end præsident Emmanuel Macrons parti En Marche!
Det viser exitpolls fra analyseinstitutterne IFOP og Elabe.
Ifølge analyseinstituttet IFOP får Le Pens parti 24 procent og 24 mandater.
Macrons parti står til 22,5 procent og 23 mandater.
Stéphanie Surrugue: Fiasko for MacronDen franske valgkamp til Europa-Parlamentet har i høj grad været set som en duel mellem præsidenten Emmanuel Macron, der er EU-fortaler, og Marine Le Pen, der er EU-skeptiker.
- Der har været dødt løb mellem de to partier i lang tid, så det er ikke så overraskende.
Noget andet er, at det er en fiasko for Macron og hans EU-begejstrede, at de ikke kan slå EU-kritiske Le Pen i deres egen baghave, siger Stéphanie Surrugue, DR's internationale korrespondent, der dækker den franske del af EU-valget.
Præsident Macron selv har ikke lagt skjul på valgets betydning.
Han kalder det for det vigtigste europaparlamentsvalg de seneste fire årtier.
Hans helt store modstander, Marine Le Pen, har droppet sine planer om et såkaldt frexit - et fransk farvel til det europæiske samarbejde.
I stedet vil hun ifølge nyhedsbureauet AFP indefra pille EU fra hinanden og gøre det til en "union af nationer", der handler uafhængigt af hinanden.
Spansk socialistparti har kurs mod sejrHos nabolandet Spanien tyder det på et godt valg for regeringspartiet.
Ifølge en måling fra Celeste-Tel står det socialistiske PSOE-parti til at vokse fra 14 til 18 mandater og blive Spaniens største.
Dermed kan partiet glæde sig over endnu et godt valg, efter partiet for under en måned siden vandt det spanske parlamentsvalg.
Det konservative Partido Popular (PP) har kurs mod at miste hele fem mandater og krympe fra 16 til 11 mandater.
Størst fremgang er der hos det højreorienterede Ciudandanos-parti, som går hele syv mandater frem fra to til ni sæder i parlamentet.
Det unge højrenationale VOX-parti har kurs til at komme ind i Europa-Parlamentet for første gang med fire mandater.
Ved det spanske valg i sidste måned kom partiet ligeledes ind for første gang, hvor de fik hver tiende stemme.
Også den catalanske separatistleder Carles Puigdemont ser ud til at have fået stemmer nok til en plads i parlamentet.
Det vides dog ikke, om han kan få lov til at indtage sin plads, hvis han altså bliver valgt ind.
Puigdemont lever nemlig i selvvalgt eksil i Belgien, efter han i 2017 flygtede fra Spanien i kølvandet på, at han havde stået i spidsen for et forsøg på at løsrive Catalonien fra resten af Spanien.
FacebookTwitterKopier linkEmner:Carles Puigdemont (politiker)|Emmanuel Macron (politiker)|EU|Frankrig|Valg og folkeafstemninger




https://www.dr.dk/nyheder/indland/valg-om-nyt-bynavn-beboere-vil-hellere-bo-i-hou-end-hov

IndlandValg om nyt bynavn: Beboere vil hellere bo i Hou end HovBorgere i Hov skulle stemme om byens navn.
Et stort flertal ville have den gamle stavemåde, Hou, tilbage.
Byskiltene til byen skal ændres, efter at borgerne i dag har stemt for, at byen skal hedde "Hou" og ikke "Hov".
26.
maj 2019 kl.
21.
22Bemærk: artiklen er mere end 30 dage gammelLæs opMens borgere i EU tog stilling til, hvilke parlamentarikere de vil have i Europa-Parlamentet, stod en lille gruppe borgere over for endnu et valg.
På Hou Skole, hvor man kan stemme til EU-valget, skulle borgerne også give deres besyv med om, hvorvidt byen skal hedde "Hou" eller "Hov".
Et klart flertal af borgerne i Hov ser helst, at den gamle måde at stave bynavnet på, kommer tilbage, således at byen staves Hou.
Det fortæller Jon Jensen, der er formand for "Hou Fællesforum - Lokalråd for Hou og Omegn", som har taget initiativet til afstemningen.
844 borgere satte kryds ved "Hou", mens 49 satte kryds ved "Hov".
Omkring 1.
500 vælgere havde mulighed for at stemme.
Læs også:Et lille ekstra lokalt kryds i by i Jylland på søndag: Skal byen hedde 'Hov' eller 'Hou'?
Nok havde formanden regnet med, at udfaldet ville blive sådan, men han er overrasket over fordelingen af stemmer.
- Vi havde en klar fornemmelse af, at folk helst ville have det stavet sådan, og derfor ville vi lave denne her afstemning, siger han.
Byen, der ligger i Odder Kommune, staves officielt "Hov", men flere steder er der skilte, hvor der står "Hou".
Afstemningen er vejledende og skal give en indikation på, hvad borgerne helst ser, at byen hedder.
/ritzau/FacebookTwitterKopier linkEmner:Europa-Parlamentet|EU|Valg og folkeafstemninger|Odder Kommune|EU-forhold




https://www.dr.dk/nyheder/politik/ep-valg/stephanie-surrugue-viser-rundt-paa-fransk-valgsted-snup-en-reklame-og-laeg

EP-valgStéphanie Surrugue viser rundt på fransk valgsted: Snup en reklame - og læg den i kuvertI Frankrig foregår tingene lidt anderledes, når der skal stemmes.
Af Stig Haaning Thøgersen26.
maj 2019 kl.
19.
34Bemærk: artiklen er mere end 30 dage gammelLæs opDet er store valgdag i Europa, hvor borgerne fra mange af de 28 EU-lande kan stemme til europaparlamentsvalget.
I Danmark kender de fleste vælgere rutinen.
Man modtager et valgkort med posten, bytter det til en stemmeseddel på sit lokale valgsted, sætter krydset bag et forhæng, hvorefter papiret puttes i stemmeboksen.
I Frankrig foregår processen på valgstederne stort set på samme måde - men dog er tingene en lille smule anderledes.
I videoen herover kan du se DR’s internationale korrespondent Stéphanie Surrugue vise rundt på et valgsted i Paris, mens hun forklarer om det franske valgs finurligheder.
FacebookTwitterKopier linkEmner:Stéphanie Surrugue (journalist)|Valg og folkeafstemninger|Frankrig|EU|EU-forhold




https://www.dr.dk/sporten/formel1/magnussen-aergrer-sig-efter-skuffende-dag-i-monaco-alt-koerte-paa-skinner-indtil

Formel1Magnussen ærgrer sig efter skuffende dag i Monaco: 'Alt kørte på skinner indtil løbet'Kevin Magnussen ville ikke pege fingre af sit Haas-team efter nedturen i Monaco.
Haas-garagens beslutning om at kalde Kevin Magnussen tidligt i pit blev dyr for danskeren i Monacos Formel 1-grandprix.
26.
maj 2019 kl.
19.
01 | opdateret 26.
maj 2019 kl.
21.
44Bemærk: artiklen er mere end 30 dage gammelLæs opKevin Magnussen forsøgte at holde humøret højt efter sin store nedtur i Monaco, men skuffelsen kunne han ikke skjule.
Her vekslede danskeren en startplacering som nummer fem til en pointløs 12.
-plads efter et dårlig pitstop-beslutning fra Haas-garagen tidligt i Formel 1-grandprixet.
Senere søndag blev danskeren så tildelt en tidsstraf på fem sekunder af Den Internationale Motorsportsunion (FIA).
Straffen kom efter en duel med Racing Point-køreren Sergio Perez, og den betød, at Kevin Magnussen dumpede ned som nummer 14 i den endelige stilling.
Kevin Magnussen lå fanget bag Renaults Daniel Ricciardo.
- Jeg ved ikke rigtig, hvad der gik galt.
Teamet har gjort det fantastisk og leveret en virkelig flot præstation hele weekenden.
Alt har kørt på skinner.
.
.
indtil løbet.
- Det er det positive, vi må tage med.
Bilen har været god, så det er super ærgerligt, at det gik sådan i løbet.
Vi må se på hvorfor, siger Kevin Magnussen til TV3+Under starten i de smalle gader røg han ned på sjettepladsen, hvor han lå fanget bag den langsommere Daniel Ricciardo i Renault.
På 12.
omgang blev danskeren kaldt i pit for at skifte fra softdæk til mediumdæk, og det kostede dyrt.
De fire førende kørere pittede, og både Renault og Haas tog den forkerte beslutning ved hive deres kørere ind efter dem.
Hele midterfeltet blev ude, og som sådan blev Magnussen fanget bag langsommere og taktisk kørende biler, han ikke kunne slippe forbi.
Dermed fik han aldrig gavn af de nye dæk, og fra han kom ud fra pit på 14.
-pladsen, nåede han aldrig tilbage, hvor det for alvor var sjovt.
- Jeg fik en meget normal start, men kom i lidt trafik bag Vettel, som kørte langsomt ind i svinget, og det gjorde, at Ricciardo kunne få lov at komme op på siden af mig ind i svinget, så jeg mistede en placering.
Haas' Romain Grosjean sluttede på tiendepladsen.
- Havde vi ikke kørt i pit under safety car, havde vi nok fået den tilbage, siger Kevin Magnussen til TV3+.
Siden viste det sig, at Magnussens hurtige pitstop også rent slitagemæssigt var en skidt beslutning.
Hans teamkollega Romain Grosjean kørte nemlig de første 50 af de 78 omgange på de softdæk, som både han og Magnussen startede på, og som Haas altså valgte at hive Magnussen ind for at skifte på 12.
omgang.
Romain Grosjean kørte sig fra 13.
startposition op til en slutplacering som nummer ni, men blev efter en tidsstraf noteret for en endelig tiendeplads med ét medfølgende VM-point til kontoen, der nu tæller to af slagsen.
Magnussen har 14.
/ritzau/FacebookTwitterKopier linkEmner:Daniel Ricciardo (racerkører)|Kevin Magnussen (racerkører)|Monaco|Renault|Motorsport




https://www.dr.dk/nyheder/politik/ep-valg/tysk-exitpoll-stor-fremgang-til-de-groenne-og-nedtur-socialdemokraterne

EP-valgTysk exitpoll: Stor fremgang til De Grønne og nedtur for socialdemokraterneMen konservative CDU/CSU bliver størst ifølge exitpollen.
Der var stor glæde ved De Grønnes valgfest, da exitpollen blev offentliggjort.
Af Sune Gudmann Christiani26.
maj 2019 kl.
19.
13Bemærk: artiklen er mere end 30 dage gammelLæs opDe Grønne var spået stor fremgang før valget til Europa-Parlamentet, og ifølge en tysk exitpoll ser det ud til, at de får den.
Dog står kansler Angela Merkels parti CDU sammen med søsterpartiet CSU til at blive største tyske parti i Europa-Parlamentet ifølge det tyske medie ARD’s exitpoll.
Næststørst bliver De Grønne.
De Grønne står til at fordoble deres stemmeandel fra knap 11 procent sidste gang til 22 procent i dag.
Læs også:Grøn bølge rammer Irland: 'De grønne' vil få en central rolle i Europa-Parlamentet'Helt anderledes ser det ifølge exitpollen ud til at gå socialdemokraterne i SPD, der står til 15,5 procent og en tilbagegang på 11,8 procent af stemmerne.
Det ligner altså en stor nedtur for SPD.
Selvom CDU/CSU bliver størst med 28 procent, så vil det alligevel være en tilbagegang på 7,3 procent.
Det højrenationale AfD går ifølge exitpollen en smule frem og står til 10,5 procent.
Klimadagsorden giver De Grønne rygvindMålinger har vist, at klimaforandringer har overhalet indvandring som de tyske vælgeres største bekymring.
Og det ses som en af forklaringerne på, at De Grønne blev spået et godt valg.
- Det er første gang, at klimaforandringer har spillet en så stor rolle ved et valg, sagde De Grønnes partileder, Robert Habeck, tidligere på valgdagen.
FacebookTwitterKopier linkEmner:Angela Merkel (politiker)|Europa-Parlamentet|Valg og folkeafstemninger|Socialdemokraterne|Tyskland




https://www.dr.dk/nyheder/politik/ep-valg/exitpoll-df-staar-til-mere-end-en-halvering-folkebevaegelsen-staar-til-ryge

Det nye Europa-ParlamentSe temaEP-valgExitpoll: DF står til mere end en halvering - Folkebevægelsen står til at ryge udSocialdemokratiet står til at blive det største parti i parlamentet.
Af Emil Søndergård Ingvorsen26.
maj 2019 kl.
20.
00Bemærk: artiklen er mere end 30 dage gammelLæs opDansk Folkeparti står til at gå markant tilbage ved EU-parlamentsvalget.
Det viser den første exitpoll, efter at valgstederne er lukket her klokken 20.
Partiet, der ved seneste valg fik fire pladser, står ifølge exitpollen til at gå tre mandater tilbage og dermed at komme ind med bare et mandat.
Der er dog tæt kamp om det 14.
mandat, som lige nu står til at gå til Socialdemokratiet.
Der er desuden mindre gode nyheder til Folkebevægelsen mod EU, der står til at ryge helt ud af parlamentet.
Socialdemokratiet står til fire mandater og bliver hermed det parti, som får flest mandater i parlamentet.
Venstre går et mandat frem i forhold til sidste valg og står til at få tre pladser.
Enhedslisten, der er stillet op for første gang, ser ud til at blive valgt ind i parlamentet med ét mandat.
Konservative står til at bevare deres ene plads i parlamentet.
Desuden er der fremgang til både SF og Radikale, der begge står til at fordoble antallet af mandater fra et til to.
Hverken Liberal Alliance eller Alternativet står til at komme ind i parlamentet.
Man kan dog på ingen måde sige, at exitpollen er identisk med det endelige resultat.
Det skyldes blandt andet, at der er en stor statistisk usikkerhed.
2.
345 har afgivet svar om partivalg i exitpollen.
Markante ændringer i parlamentetHvis exitpollen holder stik, vil vi se nogle markante ændringer i den danske repræsentation i EU-Parlamentet.
I 2014 blev Dansk Folkeparti det største parti og kom ind med fire mandater.
Det skyldtes blandt andet, at Morten Messerschmidt fik flere end 465.
000 stemmer.
Næststørste parti blev Socialdemokratiet med tre mandater, mens Venstre kom ind med to pladser.
De sidste fire mandater gik til SF, De Konservative, Folkebevægelsen mod EU og Radikale Venstre med en plads hver.
Seneste måling: Flere partier på vippenI forhold den seneste måling, som Epinion foretog for DR Nyheder i går,Ifølge gårsdagens måling lå både De Konservative og Folkebevægelsen mod EU på vippen til at få et enkelt mandat til Europa-Parlamentet.
Det har dog ændret sig i den første exitpoll, hvor Folkebevægelsen mod EU står til at ryge helt ud.
Derimod lå hverken Liberal Alliance, Enhedslisten eller Alternativet til at få en plads i Europa-Parlamentet.
Enhedslisten kan dog glæde sig over, at den første exitpoll viser, at partiet kommer ind med et mandat.
Socialdemokratiet og Venstre lå i går til tre mandater, mens Dansk Folkeparti stod til at gå to mandater tilbage og hermed ville få to pladser i parlamentet.
Også her er der en ændring sammenlignet med exitpollen, da Socialdemokratiet har taget et mandat fra DF.
Det er dog uhyggeligt tæt om, hvem der ender med dette mandat.
Læs også:Måling: Flere partier på vippen dagen før EP-valgetEt anderledes godt valg stod både SF og Radikale Venstre til i målingen.
Begge partier stod til to mandater, hvilket de fastholder i exitpollen.
Det er nemlig også værd at bemærke, at tidligere målinger de seneste uger blandt andet har vist, at både Socialdemokratiet og Venstre kommer ind med fire mandater.
Desuden har flere målinger vist, at De Konservative ikke ville beholde deres ene mandat.
Danmark skal i alt vælge 14 politikere til det 751 personer store parlament.
Det 14.
mandat kommer dog først i spil, når briterne forlader EU.
DR Nyheder følger situationen løbende i både ind- og udland, og den første prognose ventes at komme omkring klokken 23.
Du kan følge med de næste mange timer på DR1 eller dr.
dkFacebookTwitterKopier linkEmner:Det Konservative Folkeparti|Europa-Parlamentet|Morten Messerschmidt (politiker)|Valg og folkeafstemninger|Storbritannien




https://www.dr.dk/sporten/haandbold/herreligaen/aalborg-slaar-bsv-i-taet-kamp-og-er-klar-til-dm-finale

HerreligaenAalborg slår BSV i tæt kamp og er klar til DM-finaleBjerringbro-Silkeborg var ved at levere et stort comeback, men Aalborg vandt også den anden DM-semifinale.
Henrik Mølgaard og Aalborg Håndbold er klar til årets DM-finale.
Af Kasper Aleksander Thrane26.
maj 2019 kl.
18.
14Bemærk: artiklen er mere end 30 dage gammelLæs opAalborg Håndbold er som det første hold klar til herrernes DM-finale.
Det blev en kendsgerning, da holdet vandt den anden semifinale med 34-32 på udebane mod Bjerringbro-Silkeborg (BSV).
Dermed ender finaleserien 2-0, da Aalborg også vandt den første semifinale på hjemmebane.
Finalepladsen må siges at være fortjent.
Den nordjyske klub, der senest vandt DM i 2017, vandt først grundspillet og siden sin gruppe i slutspillet.
Og over to semifinaler overmatchede man BSV, der dog kæmpede godt.
Kampen var jævnbyrdig i begyndelsen, og BSV fulgte med indtil stillingen 10-11, men så kom ni svære minutter for BSV, der tabte denne periode med 1-5, så stillingen lød 11-16.
Stærkt BSV-comebackFem minutter senere var Aalborgs pauseforspring også på fem mål ved 18-13.
Føringen var også på seks mål flere gange i begyndelsen af anden halvleg, men fra 15-21 iværksatte BSV et seriøst forsøg på et comeback.
Særligt landsholdsbacken Nikolaj Øris fik gang i sine skud, og med sit sjette mål reducerede han til 24-26.
Da fløjen Johan Hansen kort efter scorede til 25-26, var alt åbent med 14 minutter tilbage.
Aalborg tog timeout, men da holdet satte næste angreb i gang, stjal Johan Hansen bolden og udlignede til 26-26.
Aalborg stærkest til sidstBSV angreb også for at bringe sig foran, men det lykkedes ikke.
I stedet fik hjemmeholdets Klaus Thomsen direkte rødt kort for en hård tackling øjeblikke efter.
I samme angreb bragte Henrik Møllgaard igen Aalborg foran, og da Janus Smarason med sit syvende mål gjorde det til 28-26, så det igen ud til at gå Aalborgs vej.
Men den slovenske keeper Aljoša Rezar sørgede med en række store redninger for at holde BSV inde i opgøret.
Med knap tre minutter tilbage udlignede Sebastian Skube til 30-30.
Men i de efterfølgende angreb gik intet BSV's vej.
Aalborg kom foran med 32-30, og da BSV skulle vinde kampen for at fremtvinge en tredje semifinale, var spændingen punkteret.
I finalen skal Aalborg møde enten GOG eller Skjern.
De to sidstnævnte klubber skal på torsdag mødes i en tredje og afgørende semifinale i Gudme, efter at Skjern søndag vandt den anden semifinale.
/ritzau/FacebookTwitterKopier linkEmner:Aalborg|Bjerringbro-Silkeborg Elitehåndbold|Henrik Møllgaard (håndboldspiller)|Nikolaj Øris (håndboldspiller)|Håndbold




https://www.dr.dk/nyheder/politik/ep-valg/europa-gaar-til-valg-men-hvad-optager-europaeerne

EP-valgEuropa går til valg: Men hvad optager europæerne?
400 millioner europæere skal stemme om, hvem der skal besætte parlamentets 751 pladser.
Af Benjamin Schildknecht Kodboel26.
maj 2019 kl.
18.
14Bemærk: artiklen er mere end 30 dage gammelLæs opI den danske valgkamp fylder klima både blandt politikere og danskerne.
Men sådan er det nødvendigvis ikke i hele EU.
Europa-Parlamentet har nemlig indflydelse på, hvilken politik der føres på store emner som miljø- og klimapolitik, skattely, international krimimalitet, grænsekontrol og migration, men hvilke emner er de vigtigste for vores europæiske naboer?
Her kan du møde et par europæere, der i dag går til valgurnerne.
FacebookTwitterKopier linkEmner:Europa-Parlamentet|EU|Valg og folkeafstemninger|EU-forhold




https://www.dr.dk/sporten/fodbold/superliga/randers-sender-agf-paa-sommerferie-med-scoring-i-sidste-sekund

SuperligaRanders sender AGF på sommerferie med scoring i sidste sekundRanders FC udlignede til 1-1 i tillægstiden mod AGF og skal møde Brøndby om en Europa League-billet.
26.
maj 2019 kl.
20.
10Bemærk: artiklen er mere end 30 dage gammelLæs opRanders FC sikrede sig søndag billetten til at møde Brøndby om en plads i kvalifikationen til Europa League.
Det skete på dramatisk vis tre minutter inde i overtiden i opgøret ude mod AGF i Aarhus.
AGF var få sekunder fra at sende Randers-spillerne på sommerferie med en 1-0-føring, der samlet ville betyde 2-2 og AGF videre på reglen om udebanemål.
Så dukkede østrigeren Marvin Egho fra Randers pludselig op og udlignede til 1-1, som også blev kampens resultat.
Randers FC's cheftræner, Thomas Thomasberg, takker de medrejsende fans.
 AGF's Casper Højer efter slutfløjtet.
1 / 2Randers FC's cheftræner, Thomas Thomasberg, takker de medrejsende fans.
1 / 2AGF's Casper Højer efter slutfløjtet.
2 / 2Da Randers vandt det første opgør med 2-1 på hjemmebane, så betød målet, at kronjyderne samlet vandt 3-2 og er klar til det direkte opgør om en plads i europæisk fodbold mod Brøndby.
AGF var efter sidste weekends nederlag i Randers tvunget til at komme frem på banen, men kampen blev indledt i et afventende tempo fra begge mandskaber.
Som halvlegen skred frem, kom der chancer i begge ender, og efter 31 minutter fik Randers en stor chance for at bringe sig i front.
Marvin Egho fik en hovedstødsmulighed tæt under mål, men AGF-målmand Kamil Grabara leverede en flot redning.
Trods flere chancer i begge ender forblev første halvleg målløs.
AGF skulle derfor jage en scoring i anden halvleg, mens Randers kunne forsvare føringen fra det første møde.
AGF's Tobias Sana bankede hjemmeholdet foran efter 65 minutter.
 Men det blev Marvin Egho, til venstre, der med kampens sidste spark blev den store helt for Randers FC, der nu skal spille Europa playoff mod Brøndby.
1 / 2AGF's Tobias Sana bankede hjemmeholdet foran efter 65 minutter.
1 / 2Men det blev Marvin Egho, til venstre, der med kampens sidste spark blev den store helt for Randers FC, der nu skal spille Europa playoff mod Brøndby.
2 / 2Alligevel var det udeholdet, som var mest angrebsivrig fra anden halvlegs begyndelse, og gæsternes Benjamin Stokke brændte en oplagt mulighed få meter fra mål efter 51 minutter.
Den store afbrænder var tæt på at koste Randers dyrt, da AGF fik tilkendt et straffespark 20 minutter inde i anden halvleg.
Straffesparket tog indskiftede Tobias Sana sig sikkert af, og han bragte dermed hjemmeholdet på 1-0.
Dermed var det AGF, der nu var videre til mødet med Brøndby, og Randers der pludselig skulle frem og score.
Det lignede en aarhusiansk sejr, men tre minutter inde i overtiden slukkede Marvin Egho håbet for aarhusianerne, da han sendte bolden i nettet til slutresultatet 1-1.
Slutresultatet betyder, at AGF nu kan gå på sommerferie, mens Randers fredag spiller den afgørende kamp mod Brøndby.
/ritzau/FacebookTwitterKopier linkEmner:AGF|Randers|Brøndby|Europa League|Fodbold




https://www.dr.dk/sporten/golf/oestriger-vinder-made-denmark-efter-taet-duel

GolfØstriger vinder Made in Denmark efter tæt duelBernd Wiesberger vandt den sjette udgave af Made in Denmark.
Jeff Winther sluttede som bedste dansker.
Bernd Wiesberger tog søndag sin femte European Tour-sejr, da han vandt Made in Denmark.
(Arkiv) 26.
maj 2019 kl.
17.
43Bemærk: artiklen er mere end 30 dage gammelLæs opBernd Wiesberger hentede søndag karrierens femte sejr på European Tour, da østrigeren strøg til tops i Made in Denmark i Himmerland.
Den 33-årige vinder kan rejse hjem med en præmiecheck på 3,75 millioner kroner.
Wiesberger indledte søndagen på førstepladsen, men sidstedagen bød på spænding og skiftende føringer.
Især det 22-årige skotske stortalent Robert MacIntyre pressede østrigeren.
Bernd Wiesberger sluttede samlet i 270 slag for hele turneringen - 14 slag under par, hvilket var et enkelt slag bedre end skotten.
Wiesberger og MacIntyre lå side om side før hul 11, hvor østrigeren trak to slag fra med en eagle.
Jeff Winther spillede uden den store risiko i vinden og endte på 18.
-pladsen i Made in Denmark.
Efter hul 13 lå de to førende igen side om side efter en bogey til Wiesberger og en birdie til MacIntyre.
Den østrigske vinder slog tilbage på hul 16 ved det ikoniske Himmerland Hill med den birdie, der meget vel kunne afgøre det hele.
Og da MacIntyre kort efter dummede sig med en bogey på hul 17, tydede alt på, at topduellen var afgjort med et østrigsk forspring på to slag.
Men spændingen fortsatte på hul 18, hvor Wiesberger kom helt skidt afsted, da han ramte en vandgrav med sit tee-slag.
Det lykkedes dog at afværge den helt store katastrofe, da østrigeren kæmpede en bogey hjem, mens MacIntyre fejlede med et birdiesats, der kunne have sendt duellen i omspil.
Wiesberger skriver sig dermed ind i historien som den sjette vinder af Made in Denmark, der er blevet spillet siden 2014.
Lasse Jensen faldt en smule tilbage søndag.
Turneringen blev ikke nogen dansk succes, da kun 5 af de 16 deltagende danskere kvalificerede sig til weekendens finalerunder.
Bedst blev Jeff Winther, der sluttede som nummer 18 efter en fremragende runde søndag i 66 slag - fem under banens par.
Der var dog hele ni slag op til Weisberger på førstepladsen.
Lasse Jensen sluttede som nummer 33 med 11 slag op til sejren.
De største danske hjemmebanehåb, Lucas Bjerregaard og Thorbjørn Olesen, måtte allerede forlade turneringen i Himmerland fredag, da de missede cuttet.
/ritzau/FacebookTwitterKopier linkEmner:Golf|Jylland|Lucas Bjerregaard (golfspiller)|Thorbjørn Olesen (golfspiller)




https://www.dr.dk/nyheder/kultur/boeger/lines-tegninger-har-skabt-stor-debat-jeg-vil-gerne-udfordre-ideen-om-det

BøgerLines tegninger har skabt stor debat: 'Jeg vil gerne udfordre ideen om det perfekte'Line Kjeldsen Jensen har både mødt kritik og forståelse, når hun deler sit 'uperfekte' liv på Instagram.
I 2016 begyndte Line Kjeldsen Jensen at dele tegninger af sit liv på Instagram.
Af Michelle From Hoxer26.
maj 2019 kl.
18.
30Bemærk: artiklen er mere end 30 dage gammelLæs opToiletbesøg, usikkerhed, syge børn og hverdagsskænderier.
Der skal være plads til det hele, for sådan er livet, mener tegner og illustrator Line Kjeldsen Jensen.
- Mine tegninger står i kontrast til det perfekte billede af det perfekte liv.
Men det er det begreb, 'det perfekte', jeg gerne vil udvide med den her bog.
Jeg vil gerne prøve at pege på, at alt det kaos, som er i en familie, også er okay, siger hun.
Om Line Kjeldsen JensenLine Kjeldsen Jensen (f.
1976) er uddannet grafisk designer og har været selvstændig med egen virksomhed i mange år.
I 2016 begyndte hun at dele daglige tegninger fra sit liv på Instagram som @linejensen_illuI 2017 udgav hun bogen ’Hver dag starter det forfra’, som hun vandt tegnernes debutantpris Ping-prisen for.
'Det store regnestykke' er hendes anden bog.
Hun er gift, har tre børn og bor pt.
på Møn.
Bogen 'Det store regnestykke', som lige er udkommet, er nummer to fra Line Kjeldsen Jensens hånd.
Den er ligesom debuten fra 2017, 'Hver dag starter det forfra', fyldt med bundærlige snapshots fra et familieliv med to små børn, en teenager og en mand, der ofte er på farten som musiker.
Hendes første bog handlede om at være frustreret over at gå derhjemme på barsel for tredje gang.
Dengang fortalte hun blandt andet i Aftenshowet, at de daglige tegninger, som hun lagde ud på Instagram, blev en slags redning.
I starten havde jeg bare lille følgerskare på Instagram, og det var lidt hemmeligt og for sjov.
Line Kjeldsen JensenEkstremt spidsbelastet periodeDet nye bog starter, hvor den første slap.
Nu er Line færdig med at være på barsel og skal tilbage på arbejdet og 'finde et sted at lande', som hun kalder det.
- Det var en ekstremt spidsbelastet periode i vores liv.
Og jeg tror, der er mange, der kan genkende den balancegang: Er det hans tur, er det min tur?
Skal jeg være noget for mig selv eller for mit arbejde?
fortæller hun.
(© Line Kjeldsen Jensen)De lavpraktiske skænderier dækkede ifølge Line Kjeldsen Jensen i virkeligheden over nogle mere grundlæggende spørgsmål om, hvornår og hvem der skal have sine behov dækket i en småbørnsfamilie.
Men udover dagligdagsproblemer og karriereovervejelser mistede Line Kjeldsen Jensens ældste datter også sin far, Lines eksmand, i samme periode – og det kom efter aftale med datteren også med i bogen.
- Det var voldsomt at gennemleve, og i forhold til, hvor meget det har fyldt i vores liv, så fylder det ret lidt i bogen.
Jeg har det med, og jeg nævner det, men jeg går ikke i detaljer med det, og hvilke konsekvenser det har haft for min datter.
Jeg har forsøgt at holde det på min banehalvdel og nedtone hendes historie, for den er hendes.
Lidt hemmeligt og for sjovLine Kjeldsen Jensen overvejer hele tiden konsekvenserne af at inddrage sin familie, og det er især datteren, som i dag er 16 år, hun er mest optaget af at skåne.
- I starten havde jeg bare en lille følgerskare på Instagram, og det var lidt hemmeligt og for sjov.
Men jo større det er blevet, er jeg blevet nødt til at tage en hel masse hensyn i forhold til mine børn – og særligt min store pige, som jo er teenager og helt anderledes eksponeret end de små.
(© Line Kjeldsen Jensen)At hendes tegninger blev så populære på Instagram, at hun fik flere tusinde følgere, og at det indtil videre har resulteret i to bogudgivelser, havde hun på ingen måde regnet med.
- Den respons, jeg fik på Instagram, var en kæmpestor motivation for at blive ved med at tegne og gav mig en ny selvforståelse af, at jeg kunne noget her, fortæller Line Kjeldsen Jensen, som er uddannet grafisk designer, men i dag udelukkende arbejder med at tegne og lave illustrationer.
Slippe skammenHun bliver især glad, når hendes følgere og læsere kan genkende sig selv i hendes tegninger.
- Det kan jo være en utroligt befriende følelse at se, at man ikke er alene.
Og måske kan det også frigive en smule af den skam, der er forbundet med ikke at have 'det perfekte liv'.
Mine tegninger handler i høj grad om den splittelse, at man elsker sine børn, men samtidig også har nogle ambitioner.
Line Kjeldsen JensenLine Kjeldsen Jensen har selv kæmpet med ideen om, at moderskabet burde være ren lykke, og den forestilling vil hun gerne være med til at rykke ved.
- Mine tegninger handler i høj grad om den splittelse, at man elsker sine børn, men samtidig også har nogle ambitioner.
Jeg vil gerne medvirke til, at vi kan slippe skammen over den kamp, som man godt kan føle sig ret alene med.
Det fællesskab og den opbakning, som Line Kjeldsen Jensen har fået på Instagram fra kvinder, der også kender til den splittelse, hun taler om, har været en øjenåbner for hende.
De daglige tegninger startede med hendes egne ord som et rent 'egoprojekt', men at hun har formået at nå ud til en hel del læsere, har fået hende til at se det i et andet lys.
- I starten følte jeg mig som det omvendte af en feminist, fordi jeg gik hjemme og passede børn alene fire dage om ugen og havde sat min egen karriere på standby.
Men bare det, at jeg kunne tegne frustrationen og splittetheden, føltes ret frigørende, siger Line Kjeldsen Jensen, som i dag ser sine tegninger som et feministisk projekt:- At det kan blive et feministisk projekt, siger noget helt vildt om, hvilke forventninger vi har til kvinderollen og moderrollen.
Det er jo ikke, fordi jeg er helt vildt militant feministisk.
Jeg tror nærmere, det er, fordi rollerne for at være mødre i dag er så sindssygt snævre, at der skal meget lidt til, før det bliver provokerende.
(© Line Kjeldsen Jensen)Klar til noget andetDet vakte en hel del debat på Facebook, da hun medvirkede i Aftenshowet i 2017.
Her mente flere ligefrem, at hun slet ikke burde være mor.
- Hvis nogle kan genkende og bruge noget i mine tegninger, er det mega dejligt.
Og hvis ikke, så er det også helt fint.
Men jeg synes, det siger noget om, at der stadig er nogle ret fastlåste holdninger til, hvad en mor må være.
Nu, hvor hun i tre år har foreviget sit familieliv i daglige tegninger, er Line Kjeldsen Jensen klar til at give lidt slip på den del og komme videre i sin karriere:- Jeg skal ikke tegne mit liv som småbørnsmor for evigt.
Jeg vil gerne fortælle andre historier også, og jeg håber, at min næste bog kan handle om noget andetFacebookTwitterKopier linkEmner:Instagram|Litteratur|Facebook|Samliv og børn




https://www.dr.dk/nyheder/politik/ep-valg/kampen-om-det-14-mandat-uhyggeligt-taet-mellem-s-og-df

EP-valgKampen om det 14.
mandat: 'Uhyggeligt tæt mellem S og DF'Ifølge exitpoll er det kun 1.
700 stemmer, der skiller DF fra to mandater i parlamentet.
Af Emil Søndergård Ingvorsen26.
maj 2019 kl.
21.
02Bemærk: artiklen er mere end 30 dage gammelLæs opDer tegner sig en meget tæt kamp om det 14.
og sidste danske mandat i EU-Parlamentet.
Det viser den seneste DR-exitpoll klokken 21, hvor 2.
540 personer har svaret, hvad de har stemt.
For ifølge exitpollen er det meget tæt, om det er Socialdemokratiet eller Dansk Folkeparti, der tager den sidste stol i Bruxelles.
Pollen viser, at Socialdemokratiet tager fire mandater og hermed den sidste plads, mens Dansk Folkeparti går markant tilbage og kommer ind med bare én plads.
14.
mandat må vente på brexitDen kandidat fra enten DF eller Socialdemokratiet, som får det 14.
og sidste danske mandat i EU-parlamentet må vente lidt, før vedkommende får en stol i det 751 personer store parlament.
Det skyldes nemlig, at Storbritannien endnu ikke har forladt EU.
Og når de gør det, så rykker den sidste danske parlamentariker til Bruxelles.
Men hvorfor er det lige netop det 14.
og for eksempel ikke det syvende mandat, de to partier kæmper om?
Det lægger der et større regnestykke bag, hvor der både tages højde for partiernes stemmetal, men også hvordan de respektive partiers valgforbund klarer sig.
Og her viser det sig altså, at det er netop DF og Socialdemokratiet, der skal kæmpe om den yderste plads.
Der skal dog ikke store ændringer til i det endelige resultat, før Dansk Folkeparti kan få fingre i mandatet.
Læs også:Exitpoll: DF står til mere end en halvering - Folkebevægelsen står til at ryge udDet fortæller valgforsker og professor Kasper Møller Hansen.
- Det er uhyggeligt tæt.
Der skal blot flyttes 1.
700 stemmer.
Vi kan faktisk ikke sige entydigt, om mandatet går til Socialdemokratiet eller Dansk Folkeparti, fordi den statistiske usikkerhed er høj i exitpollen, siger valgforskeren.
Det kan dog også godt gå hen at blive tæt for De Konservative, der står til en enkelt plads.
De er ifølge exitpollen ikke langt fra at miste deres mandat til Venstre.
- Ifølge exitpollen skal der blot flyttes cirka 3.
200 stemmer fra K til V ved det endelige valgresultat, før De Konservative mister deres mandat, siger Kasper Møller Hansen.
Tyder på rekordstor valgdeltagelseHvis Socialdemokratiet beholder det 14.
mandat, så ser det ud til, at de bliver det største danske parti i parlamentet.
Med fire mandater overgår de nemlig Venstre, som står til tre pladser.
Exitpollen er dog behæftet med en stor statistisk usikkerhed.
- Det skyldes blandt andet, at det tyder på, at der kommer en rekordstor valgdeltagelse, så det svært at forudsige, hvem der stemmer denne gang i forhold til tidligere valg.
Enhedslisten, der er stillet op for første gang, ser ud til at blive valgt ind i parlamentet med ét mandat.
Konservative står til at bevare deres ene plads i parlamentet.
Desuden er der fremgang til både SF og Radikale, der begge står til at fordoble antallet af mandater fra et til to.
Anderledes skidt ser det ud for Folkebevægelsen mod EU, som står til at ryge helt ud af parlamentet for første gang.
Hverken Liberal Alliance eller Alternativet står til at komme ind i parlamentet.
Man kan dog på ingen måde sige, at exitpollen er identisk med det endelige resultat.
Det skyldes blandt andet, at der er en stor statistisk usikkerhed.
2.
345 har afgivet svar om partivalg i exitpollen.
FacebookTwitterKopier linkEmner:Det Konservative Folkeparti|Valg og folkeafstemninger|Dansk Folkeparti|EU-forhold|Bruxelles




https://www.dr.dk/sporten/fodbold/superliga/minut-minut-randers-banker-udligningen-ind-i-overtiden-og-skal-spille

SuperligaMINUT FOR MINUT Randers banker udligningen ind i overtiden og skal spille playoffAGF og Randers mødes i Aarhus.
Randers vandt første opgør 2-1.
26.
maj 2019 kl.
17.
52 | opdateret 26.
maj 2019 kl.
18.
22Bemærk: artiklen er mere end 30 dage gammelLæs opFacebookTwitterKopier linkEmner:Randers|AGF|Aarhus




https://www.dr.dk/nyheder/politik/ep-valg/dansk-vaelger-paa-ep-valgdagen-har-vidst-hvem-jeg-vil-stemme-paa-siden-1974

EP-valgDansk vælger på EP-valgdagen: ’Har vidst, hvem jeg vil stemme på, siden 1974’Danske EU-borgere fortæller, hvorfor de i dag har stemt til Europa-Parlamentet.
Af Lasse Bastian Larsen og Tobias Sydradal (video)26.
maj 2019 kl.
16.
59Bemærk: artiklen er mere end 30 dage gammelLæs opMillioner af vælgere i 21 lande sætter i dag kryds, når der afholdes valg til Europa-Parlamentet.
DR Nyheder har talt med tre vælgere på Gerbrandskolen i København, som er med til at bestemme, hvilke 14 danskere der skal sendes til Bruxuelles.
Marianne Winther Andersen, Joalane Mohapeloa og Niels Christian Balling Andersen mener alle, at det er vigtigt at vise opbakning til demokratiet ved at stemme.
FacebookTwitterKopier linkEmner:Europa-Parlamentet|København|EU|Valg og folkeafstemninger|EU-forhold




https://www.dr.dk/nyheder/vejret/hoejtryk-fra-letland-bringer-sommervejret-til-danmark-i-starten-af-juni

VejretHøjtryk fra Letland bringer sommervejret til Danmark i starten af juniEfter en lang ustadig periode peger mange prognoser på sommervejr den 3.
juni.
I starten af juni bliver det sommervejr med dagtemperaturer op mod de 25 grader, viser prognoserne.
Af Søren Vallentin Jacobsen26.
maj 2019 kl.
16.
45Bemærk: artiklen er mere end 30 dage gammelLæs opHvem har ikke haft en paraply med til Sankt Hans?
Ræk en hånd i vejret.
Jeg tænker, der er stille i rækkerne.
Vejret arbejder ikke med datoer, og tit og ofte har vi en ustadig periode i juni måned.
Og det kan vi for såvidt sagtens nå endnu.
Sommermånederne er juni, juli og august, og dermed starter sommeren per definition den 1.
juni, men mange prognosepile peger på, at i starten af juni bliver det sommervejr med dagtemperaturer op mod de 25 grader, og jeg har jo allerede sat dato på:Sommeren starter den 3.
juni.
Højtryk af den rette støbningI starten af juni ligger højtrykket over Letland, og det er en perfekt støbeform for sommervejr i Danmark med transport af varme fra kontinentet.
Højtryk er stabiliserende for vejret og undertrykker dannelsen af byger, men det er ikke ligegyldigt, hvor de ligger i vores nærhed.
Et højtryk har både en varm og en kølig side, og dette højtryk kan blive en fin indledning på sommervejret.
Sommervejr d.
3.
juni  DR)I sync med DMI sommerprognoseDMI udgav sin sommerprognose midt i maj, og i den skulle juni måned også komme ud med ganske lunt og stabilt sommervejr.
Læs også:Sådan bliver sommerens vejrPrognosen for sommervejrets start ser ud til at være nogenlunde sikker; de to største prognosesæt er begge meget enige i, at det ustadige vejr får en ende netop denne dato, så derfor satser vi alle jetonerne på, at det kommer i mål.
Sker det, så er DMIs sommerprognose kommet rigtig godt fra start.
FacebookTwitterKopier linkEmner:Vejret|Danmarks Meteorologiske Institut|Letland




https://www.dr.dk/nyheder/politik/ep-valg/eus-ledere-har-vaeret-i-stemmeboksen-hver-stemme-taeller

EP-valgEU's ledere har været i stemmeboksen: Hver stemme tællerEmmanuel Macron, Lars Løkke Rasmussen, Viktor Orban og flere andre europæiske ledere har været i stemmeboksen.
Af Louise Brodthagen Jensen26.
maj 2019 kl.
16.
17Bemærk: artiklen er mere end 30 dage gammelLæs opHver stemme tæller.
Sådan lyder budskabet fra EU-Kommissionens formand, Jean Claude Juncker, der tidligere i dag stemte til europaparlamentsvalget ved et valgsted i Luxembourg.
Og foreløbigt tyder noget på, at mange stemmeberettigede europæere har gjort præcis som Juncker og adskillige politikere rundt om i Europa og afgivet deres stemme.
For foreløbige målinger fra adskillige EU-lande viser en fremgang i valgdeltagelsen, heriblandt i Ungarn, hvor premierminster Viktor Orban i dag afgav sin stemme i Budapest.
- Jeg håber, der vil være et skifte i Europa til fordel for de politiske partier, der vil stoppe migration.
Rundt om i Europa ser vi helst ledere, der vil sætte en stopper for migrantstrømmen frem for dem, der forsøger at håndtere den, lød det fra Orban.
"Jeg håber på et skift i Europa til fordel for de partier, der vil stoppe migration," lød det fra Ungarns premierminister, Viktor Orban, der afgav sin stemme i hovedstaden Budapest.
1 / 12Tidligere premierminister og leder af det italienske parti Forza Italia, Silvio Berlusconi, forklarede, at han havde valgt at stemme i Milano, da det var her, han tidligere kom med sin mor for at stemme.
2 / 12Den stærkt EU-kritiske Marine Le Pen, som er i front for det nationalkonservative parti Rassemblement National (RN), afgav sin stemme i Henin Beaumont i det nordlige Frankrig.
3 / 12Manges øjne er rettet mod valgresultatet i Italien, hvor Lega står til at vinde stort, og det kan få betydning for vicepremierminister og leder af Femstjernebevægelsen, Luigi Di Maio, der i dag stemte.
4 / 12Foreløbige målinger indikerer, at det EU-skeptiske parti Lega med Matteo Salvini i spidsen står til at få over 30 procent af stemmerne ved dagens valg.
På Twitter understreger Salvini i dag, at han er manden, der vil sætte italienernes interesse foran alt andet.
" I dag er det op til dig at vælge Italiens skæbne," skriver partilederen, der selv har stemt i Milano.
5 / 12Statsminister Lars Løkke Rasmussen og Bergur Løkke Rasmussen fra Venstre afgav deres stemmer i København.
Statsministeren lagde ikke skjul på, at hans stemme gik til sønnen.
"Ellers tror jeg, jeg får ballade," lød det fra statsministeren.
6 / 12Han er udskældt for tiden, men det er ikke alle franskmænd, der er lige skeptiske over for præsident Emmanuel Macron, der blev modtaget med et stort kram af en mand, da han var nede og afgive sin stemme i Le Touquet tidligere i dag.
7 / 12I Spanien er der både valg lokal- og regionalvalg samt valg til Europa-Parlamentet, og her var den spanske premierminister Pedro Sanchez mødt op ved et valgsted i Pozuelo de Alorcon nær hovedstaden Madrid.
8 / 12Den græske premierminister Alexis Tsipras stemte i hovedstaden Athen.
9 / 12EU-præsident Donald Tusk havde sin hustru, Malgorzata, med, da han afgav sin stemme i Sopot i Polen tidligere i dag.
10 / 12Det tyske parti Alternative für Deutschlands  topkandidat til Europa-Parlamentet, Joerg Meuthen, havde sin kone med, da han tidligere i dag stemte i Gamshurst i Tyskland.
11 / 12Også den tyske præsident, Frank-Walter Steinmeier, var forbi et valgsted i Tysklands hovedsted Berlin for at afgive sin stemme.
12 / 12FacebookTwitterKopier linkEmner:Emmanuel Macron (politiker)|Jean-Claude Juncker (politiker)|Europa-Kommissionen|Ungarn|Valg og folkeafstemninger




https://www.dr.dk/sporten/formel1/nedtur-magnussen-slutter-som-nummer-14-i-monaco

Formel1Nedtur for Magnussen: Slutter som nummer 14 i MonacoKevin Magnussen kunne ikke følge op på en flot kvalifikation og sluttede som nummer 14 i Monacos grandprix.
Lewis Hamilton vandt løbet.
Kevin Magnussen startede i femte position, men endte med ikke at få VM-point søndag.
26.
maj 2019 kl.
17.
13 | opdateret 26.
maj 2019 kl.
21.
43Bemærk: artiklen er mere end 30 dage gammelLæs opEt tidligt pitstop ødelagde det for Kevin Magnussen, da der søndag blev kørt Formel 1 i Monaco.
Danskeren startede det prestigefyldte løb i de smalle gader i femte position, men endte med at køre over målstregen som nummer 12 efter at have ligget i den tunge ende af feltet det meste af dagen.
Senere søndag blev danskeren så tildelt en tidsstraf på fem sekunder af Den Internationale Motorsportsunion (FIA).
Straffen kom efter en duel med Racing Point-køreren Sergio Perez og betød, at Kevin Magnussen dumpede ned som nummer 14 i den endelige stilling.
Danskerens holdkammerat, Romain Grosjean, blev nummer ti efter at have startet som nummer 13.
Lewis Hamilton (Mercedes) var forrest, da løbet startede, og var det også, da det sluttede, selv om han måtte kæmpe med sine dæk hen mod slutningen.
Det er britens fjerde sejr i år.
Han vandt foran Sebastian Vettel og holdkammerat Valtteri Bottas.
Mercedes Lewis Hamilton efter løbet.
Med søndagens placering har Kevin Magnussen ligesom før løbet 14 VM-point.
Romain Grosjean har to.
Lewis Hamilton udbygger med sin sejr føringen i VM-stillingen til 17 point ned til teamkollega Bottas.
Det så inden løbet ud til, at Kevin Magnussen ville kunne få et flot resultat med sig hjem.
Danskeren startede langt fremme, og løbet i Monaco er kendt for at byde på få overhalingsmuligheder.
Allerede i første sving gik det dog galt for danskeren, da han måtte opgive sin position til Daniel Ricciardo.
I et par omgange lå Magnussen bag den langsommere Renault og ærgrede sig via teamradioen over, at han følte sig et sekund hurtigere per omgang end konkurrenten.
På 12.
omgang valgte Haas at kalde Magnussen i pit under en periode med safety car for at få nye dæk på, men det sats gav ikke pote.
Tværtimod.
Magnussen kom ud fra pitten som nummer 14, og både danskeren og Ricciardo blev fanget i et taktisk spil bag McLarens Lando Norris, som bremsede alle de bagvedliggende kørere for at skaffe sin teamkollega Carlos Sainz luft foran dem.
Det lykkedes til fulde - og som salt i såret kunne Magnussen konstatere, at Romain Grosjean først skiftede sine softdæk ud på 51.
omgang af de 78.
Havde Haas valgt samme strategi for danskeren, havde det formentlig været en helt anden historie for Magnussen i Monaco, hvor han stadig ikke er blevet bedre placeret end en tiendeplads i Formel 1.
/ritzau/FacebookTwitterKopier linkEmner:Daniel Ricciardo (racerkører)|Kevin Magnussen (racerkører)|Monaco|Motorsport|Renault




https://www.dr.dk/sporten/haandbold/herreligaen/skjern-fremtvinger-tredje-semifinale-i-drama-mod-gog

HerreligaenSkjern fremtvinger tredje semifinale i drama mod GOGSkjern vandt den anden semifinale efter en tæt kamp og får nu en afgørende DM-semifinale ude mod GOG.
26.
maj 2019 kl.
16.
23Bemærk: artiklen er mere end 30 dage gammelLæs opDM-semifinalen i herrehåndbold mellem GOG og Skjern skal afgøres i en tredje og afgørende kamp i Gudme på torsdag.
Det blev en kendsgerning, da Skjern i den anden semifinale på hjemmebane vandt med 31-30 efter et stort drama.
GOG kunne bane sig vej til sin første DM-finale i 11 år i tilfælde af mindst uafgjort, men selv om det så godt ud kort før tid, tabte fynboerne altså med bare et mål.
Tæt og målrigtKampen begyndte i et hæsblæsende tempo, hvor holdene skiftedes til at score.
Kampens vigtighed taget i betragtning var det samtidig håndbold af en fornem kaliber, som begge mandskaber diskede op med.
Begge hold måtte slide for de knebne føringer.
I første halvleg førte Skjern kun med to mål ved stillingen 5-3, mens GOG gjorde det samme ved 11-9 og 12-10.
Skjern sluttede dog bedst af, og veteranen Anders Eggert sørgede for Skjerns pauseføring, da han i sidste sekund omsatte et straffekast til 15-14.
Det var Eggerts syvende scoring på lige så mange forsøg i halvlegen - seks af dem var på straffekast.
I den anden ende stod keeper Emil Nielsen på et højt niveau.
Fredag var han ikke blandt de fire målmænd, som landstræner Nikolaj Jacobsen udtog sin bruttotrup.
Jacobsen begrundede fravalget med, at Nielsen ikke tager karrieren seriøst nok.
Søndag lignede den kommende Nantes-målmand en spiller, der ville modbevise landstræneren.
Han nappede i første halvleg 11 skud og havde en redningsprocent på 44.
Spændende til det sidsteDen kunne Emil Nielsen ikke matche i anden halvleg.
Særligt backerne Lasse Møller og Niclas Kirkeløkke viste skudstyrke.
Med sit sjette mål bragte Møller GOG på 24-23 præcis midtvejs i anden halvleg.
Derfra fulgtes holdene ad, og dramaet var uundgåeligt.
GOG havde overhånden med bolden ved 29-29 og en mand i overtal, da der manglede knap fire minutter, men så stjal Anders Eggert bolden og scorede til 30-29.
I det efterfølgende angreb havde Emil Nielsen en vital redning, og sekunder efter scorede Thomas Mogensen så til 31-29.
Alligevel blev det et drama til sidste sekund.
Skjern havde bolden med et minut tilbage, men missede chancen, og så havde GOG 15 sekunder til at score det udlignende mål.
Det skete dog ikke, da Lasse Møller i sidste sekund skød på stolpen.
/ritzau/FacebookTwitterKopier linkEmner:Anders Eggert (håndboldspiller)|GOG Håndbold|Niclas Kirkeløkke (håndboldspiller)|Skjern|Håndbold




https://www.dr.dk/nyheder/kultur/en-verden-af-lak-og-laeder-unge-dansere-provokerer-med-sex-og-liderlighed

KulturEn verden af lak og læder: Unge dansere provokerer med sex og liderlighed Forestillingen har både fremtvunget debat og fået positiv opmærksomhed i udlandet.
’No sex – en verden af køn’ laves af dansekompagniet Black Box.
Forestillingen har blandt andet spillet i Sydafrika, hvor 'den delte vandene', fortæller instruktørassistent.
Af Marie Ravn Nielsen26.
maj 2019 kl.
15.
05Bemærk: artiklen er mere end 30 dage gammelLæs opAfklædte mænd og kvinder, der vrider sig tæt om hinanden.
Sort lak og læder.
Mænd i passionerede omfavnelser og smidige kvinder i vilde stillinger.
Det lyder måske som en fræk film, men faktisk er der tale om den danske ungdomsforestilling 'No sex – en verden af køn', der allerede har både provokeret og fået positiv opmærksomhed i udlandet, heriblandt Sydafrika.
Og ja, det er moderne dans, men det skal du ikke lade dig skræmme af.
- Man behøver på ingen måde at vide noget om moderne dans, når man ser forestillingen.
Man skal bare nyde skønheden i at se de her fire mennesker, der svæver ind og ud af køn og seksualitet, siger kreativ producent David Price, der har været med til at udvikle forestillingen.
I næste uge optræder de fire dansere – to mænd og to kvinder – med den pikante forestilling i København under festivalen CPH Stage.
Og til efteråret taget dansetruppen Black Box Dance Company fra Holstebro videre til danske byer som Aarhus og Horsens samt en udlandsturne til Polen, Rwanda og Ungarn.
- Vi vil ikke vise, at sådan her skal du gøre, hvis du skal være en supersexet mand eller kvinde.
Vi vil gerne vise, at man selv bestemmer, hvordan man vil være, siger David Price om forestillingen.
Håbet er, at den frække fortælling får publikum til at droppe eventuelle fordomme, de måtte have, og give dem mod på at være præcis, som de er – 'uden at skulle forklare sig selv', som David Price formulerer det.
- Jeg håber, at publikum bare lader sig forføre og fornøje for en stund – og at forestillingen får dem til at se det sexede i mangfoldighed, siger han.
Frygt for at polsk festival skaber tumultOg mens vi måske kan gå og føle os fordomsfri herhjemme, så er billedet ofte et andet i udlandet.
Det har David Price og holdet fra Black Box Dance Company i hvert fald mærket flere gange.
- Nogle bliver meget provokeret, andre synes, det er da fint nok, og så er der dem, der er gået hjem med en følelse af, at det var skidefrækt og flot, fortæller David Price om reaktionerne, han har fået.
Forestillingen har fået gymnasieelever til at tale om køn og seksualitet ude i klasselokalerne.
Når dansetruppen tager til en ungdomsfestival i Polen senere i år, er der dog allerede taget højde for, hvad danseholdet gør, hvis det eksperimenterende blik på seksualitet resulterer i en lettere aggressiv stemning i salen.
- Kuratoren i Polen har netop købt forestillingen, fordi han tænker, at vi kan provokere lidt, og for første gang har der faktisk været snak om at have en plan b, hvis vi for eksempel skal hurtigt derfra, fortæller David Price overrasket.
Vi hører tit fra lærere, at eleverne har talt videre om køn og seksualitet i klasselokalet, og at de der kunne tale åbent om det uden selv at blive udstillet.
David Price, Black Box Dance CompanyGymnasielærer ramt af egne fordommeEn sådan modtagelse har der slet ikke været noget af herhjemme, når 'No sex – en verden af køn' har spillet for danske gymnasieelever.
Tværtimod.
Ofte har dansernes fortolkning af sex og liderlighed gjort de unge forlegne.
- Det fede har været, at vi nogle steder har oplevet et tavst publikum, når de har kunnet spørge os om ting efter forestillingen, men at vi så bagefter kan se, at de tagger os og roser os på sociale medier.
Moderne dans i popkulturenDu har uden tvivl oplevet moderne dans – også selvom det ikke er en genre, du aktivt opsøger.
Her anbefaler David Price tre steder, hvor moderne dans markerer sig:Sias energiske musikvideo til kæmpehittet 'Chandelier', der gjorde pigen Maggie Ziegler kendt for sin ekspressive dans.
One Republics nye musikvideo 'Rescue Me', hvor drengen Cody Bingham danser sig fra en flok ældre bøller.
Moderne dans kan også være dansegulvet, når du er ude med dine venner, og I alle kender sangen og danser, som om det var sidste gang, I så hinanden.
- Og vi hører tit fra lærere, at eleverne har talt videre om køn og seksualitet i klasselokalet, og at de der kunne tale åbent om det uden selv at blive udstillet, fordi de kunne tage udgangspunkt i vores forestilling, fortsætter David Price.
Og selv lærerne kan blive ramt på deres egne fordomme.
Da holdet optrådte på et gymnasie i det nordlige Vestjylland, måtte en mandlig lærer i 30’erne krybe til korset.
- Han fortalte os bagefter, at han faktisk blev lidt forarget på sine elevers vegne, da de to mænd dansede meget intimt med hinanden, og at han blev konfronteret med sine egne fordomme.
Det er vigtigt, at folk tør være ærlige om det, siger David Price.
'No sex – en verden af køn' kan opleves 28.
og 29.
maj under CPH Stage.
Til efteråret spiller forestillingen blandt andet i Aarhus og Horsens.
FacebookTwitterKopier linkEmner:Seksualitet|Polen|Uddannelse|Aarhus|Horsens




https://www.dr.dk/sporten/tennis/dobbelt-grand-slam-vinder-er-sensationelt-ude-af-french-open

TennisDobbelt Grand Slam-vinder er sensationelt ude af French OpenDen tyske tennisspiller Angelique Kerber tabte allerede i første runde.
Angelique Kerber er ude af French Open efter nederlag i første runde.
26.
maj 2019 kl.
15.
11Bemærk: artiklen er mere end 30 dage gammelLæs opAngelique Kerber er færdig i dette års French Open efter blot en enkelt tenniskamp.
Wimbledon-mesteren mødte søndag i første runde russeren Anastasia Potapova, som på imponerende vis vandt 6-4, 6-2.
Dermed er useedede Potapova videre til anden runde, mens Kerber må forlade grand slam-turneringen trods en seedning som nummer fem.
Potapova, der er nummer 81 i verden, viste fra kampens start, at hun var opsat på at give Kerber hård modstand og brød straks tyskerens serv og kom foran 2-0.
Kerber svarede indledningsvist flot igen og udlignede til 2-2, men russeren gentog bedriften og var lidt senere foran 4-2.
Mislykket comebackDet er sjældent, at Kerber giver sig uden fight, og det lykkedes tyskeren at udligne endnu en gang til 4-4.
Anastasia Potapova fik en overraskende god start på French Open.
Potapova blev ved med at finde vinderslagene frem og for tredje gang snuppede hun to partier i træk og denne gang sættet.
Kerber sled med at finde rytme i spillet og virkede et stykke fra den form, der sidste sommer sendte hende til tops ved Wimbledon.
På gruset i Frankrig var Potapova klart bedst og hamrede sig i front med 4-0 i andet sæt.
Trods et kort modsvar og reducering til 2-4 var der ikke mere tilbage hos Kerber, som tabte i to sæt efter en time og et kvarters ydmygelse på Roland Garros-anlægget.
/ritzau/FacebookTwitterKopier linkEmner:Tennis|Wimbledon Championships|Frankrig|London




https://www.dr.dk/nyheder/politik/ep-valg/dansker-bosat-i-holland-jeg-stemmer-dansk-ved-ep-valget

EP-valgDansker bosat i Holland: Jeg stemmer dansk ved EP-valgetUdlandsdanskere, der bor i EU, kan vælge, om de vil stemme på en dansk eller udenlandsk kandidat.
Semen Köycü er født og opvokset i Varde, men bor nu i Holland.
Hun har stemt på en dansk kandidat ved EU-valget.
Af Michael Hassinggaard Pedersen, Ulrik Bang-Mørch og Susanne Kristine Terman Pedersen26.
maj 2019 kl.
15.
30Bemærk: artiklen er mere end 30 dage gammelLæs opBare fordi man ikke længere bor i Danmark, så er der rig mulighed for stadig at stemme til europaparlamentsvalget.
Danske statsborgere, der har valgt at bo i et andet EU-land, har endda mulighed for at vælge, om de helst vil stemme på én af de danske kandidater, eller om de vil stemme på én af kandidaterne fra deres nye værtsland.
30-årige Semen Köycü har de seneste fem år boet i Holland med sin mand.
De forslag, der kom frem, stemte godt overens med det, som jeg synes, er bedst for os alle sammen.
Derfor stemte jeg på en dansk kandidat.
Semen Köycü, oprindelig fra Varde, bor nu i HollandHun har tyrkiske rødder, men hun er født og opvokset i Varde, og for hende er det et naturligt ansvar at stemme, når der er valg.
- Jeg synes, det gælder for alle, at man selvfølgelig skal stemme.
Jeg føler, at jeg har et medansvar, siger hun.
Klima og migranterHun har fulgt med i både den danske og hollandske valgkamp.
Der har været forskellige emner fremme i den hollandske valgkamp, men især to har hun hæftet sig ved.
- Klima samt flygtinge og migranter har fyldt en del hernede, siger hun.
Stemte danskSelvom hun som dansk statsborger bosat i Holland havde mulighed for enten at stemme på et parti i Holland eller et parti i Danmark, så blev det til sidst en dansk politiker, der fik hendes stemme, da hun brevstemte.
- Det var ikke fordi, at det absolut skulle være en dansker, som jeg ville stemme på.
Men de forslag, der kom frem, stemte godt overens med det, som jeg synes, er bedst for os alle sammen.
Derfor stemte jeg på en dansk kandidat, siger hun.
Semen Köycü har gjort flere ting, så hun var bedst muligt klædt på til at stemme.
Min stemme går til en dansk kandidat.
Det er vigtigere for mig at deltage og påvirke demokratiet hjemme i Danmark.
John Nørgård Tobiesen, oprindelig fra Tjæreborg, bor nu på Cypern- Jeg har taget kandidattesten, og så har jeg fulgt med i diverse debatter, siger hun.
Skal selvfølgelig stemmeJohn Nørgård Tobiesen fra Tjæreborg ved Esbjerg er også en af de udlandsdanskere, der skal stemme ved europaparlamentsvalget.
De seneste fem år har han og familien boet på Cypern, men det afskærer ham ikke fra at stemme.
- Jeg skal selvfølgelig stemme.
Det har jeg altid gjort ved europaparlamentsvalgene, siger han.
John Nørgård Tobiesen er oprindelig fra Tjæreborg ved Esbjerg, men han bor nu på Cypern.
Også han stemmer på en dansk kandidat ved europaparlamentsvalget.
30.
000 tyrkisksindede cypriotereEt af de helt store emner har været brexit, fordi der bor mange englændere på Cypern.
Men et andet og meget mere lokalt emne har også fyldt meget i denne valgkamp, fortæller han.
- Man har fundet ud af, at der er 30.
000 flere tyrkisksindede cypriotere, der har tilmeldt sig valglisten i forhold til sidste gang.
- Valgdeltagelsen hernede var omkring 45 procent sidste gang, men nu begynder det at batte noget, når der er 30.
000 flere tyrkisksindede cypriotere, der har ladet sig registrere, så de kan stemme, siger John Nørgård Tobiesen.
Vigtigere at deltage i demokratiet i DanmarkSelvom han som dansk statsborger bosat i Cypern har mulighed for at vælge, om hans stemme skal gå til et af de cypriotiske partier eller et af de danske, så var han slet ikke i tvivl om, at det var en dansk kandidat, der skulle have hans stemme.
- Min stemme går til en dansk kandidat.
Det er vigtigere for mig at deltage og påvirke demokratiet hjemme i Danmark, end det er at deltage i demokratiet her.
- Det er egentlig lidt mærkeligt, for det er jo hernede, jeg bliver ramt af det, hvis der kommer store forandringer.
Men det er sådan, jeg har det, siger han.
Jeg skal stemme i Sønderborg.
Det føles rigtigt, fordi EU handler om samarbejde mellem lande.
Johannes Brockmann, oprindelig fra Tyskland, bor og studerer i SønderborgEU handler om samarbejdeKigger man den anden vej rundt, så er der også mulighed for europæere med dansk bopæl at stemme ved EU-valget.
Én af dem er Johannes Brockmann fra Tyskland, der studerer på Syddansk Universitet i Sønderborg.
- Jeg skal stemme i Sønderborg.
Det føles rigtigt, fordi EU handler om samarbejde mellem lande, og det gør det jo muligt at studere i et andet landet.
Da jeg bor i Danmark, er det også vigtigt at stemme dér, fortæller Johannes Brockmann.
Johannes Brockmann kommer oprindelig fra Tyskland, men han bor og studerer i Danmark.
Han skal også stemme ved europaparlamentsvalget.
Han oplever selv tydelige forskelle mellem Tyskland og Danmark i den europæiske valgkamp.
- Da der er to valg i Danmark på samme tid, så fylder europaparlamentetsvalget ikke så meget som i Tyskland.
- I Danmark er der også meget mere fokus på grænsekontrol og indvandrere, siger Johannes Brockmann, der endnu ikke har besluttet sig for, hvor krydset skal sættes i dag søndag.
FacebookTwitterKopier linkEmner:EU|Holland|Valg og folkeafstemninger|Cypern|Europa-Parlamentet




https://www.dr.dk/sporten/formel1/minut-minut-magnussen-slutter-som-nummer-12-i-monaco

Formel1MINUT FOR MINUT Magnussen slutter som nummer 12 i MonacoKevin Magnussen starter som nummer fem i Monacos Formel 1 Grand Prix.
26.
maj 2019 kl.
14.
55 | opdateret 26.
maj 2019 kl.
16.
20Bemærk: artiklen er mere end 30 dage gammelLæs opFacebookTwitterKopier linkEmner:Kevin Magnussen (racerkører)|Monaco|Motorsport|Formel 1




https://www.dr.dk/nyheder/politik/ep-valg/knap-hver-fjerde-danske-vaelger-har-stemt-god-start-paa

EP-valgKnap hver fjerde danske vælger har stemt: God start på europaparlamentsvalgetForeløbige målinger viser, at valgdeltagelsen flere steder i Europa kan være højere end ved sidste EP-valg.
Valgstederne åbnede i dag klokken 09.
00, og det er muligt at stemme til frem til klokken 20.
00 i aften.
Af Oliver Fruergaard og Louise Brodthagen Jensen26.
maj 2019 kl.
13.
51Bemærk: artiklen er mere end 30 dage gammelLæs opNæsten hver fjerde af de stemmeberettigede danskere har ved middagstid stemt til europarlamentsvalget.
I alt har 24,7 procent afgivet deres stemme, efter valgstederne landet over har været åbne i tre timer.
Til sammenligning var det blot 20,3 procent på samme tidspunkt ved seneste valg i 2014.
Det viser stikprøver, som nyhedsbureauet Ritzau har lavet over hele landet med i alt 542.
855 stemmeberettigede vælgere.
Ved valget i 2014 endte den samlede valgdeltagelse i Danmark på 56,32 procent, en del højere end det fælleseuropæiske gennemsnit på 42,61 procent.
Selvom der er en lille stigning i den foreløbige valgdeltagelse målt mod 2014, er det dog langt fra en garanti for, at det billede holder, også efter valgstederne lukker i aften, påpeger valgforsker Kasper Møller Hansen.
- Det er positivt, at så mange har stemt, og det er spændende at se, om den tendens fortsætter dagen ud, eller at om det handler om, at danskerne bare er stået tidligere op end sidste gang, siger Kasper Møller Hansen.
Faldende valgdeltagelseSamlet set har stemmeprocenten i Europa ved europaparlamentsvalget været faldende - og det lige siden 1979, hvor det første direkte parlamentsvalg blev afholdt.
Der er dog foreløbige tegn på undtagelser i nogle af de 28 EU-lande.
I Holland, hvor der blev stemt i torsdags, tyder noget på en langt højere valgdeltagelse i 2014, og ifølge en foreløbig måling er valgdeltagelsen gået frem med fire procent fra 37 til over 41 procent.
Meget tyder på, at hollænderne, der stemte torsdag, i langt højere grad end i 2014 er gået til stemmeurnerne til europaparlaments- valget.
I Frankrig, der ligesom danskerne går til valg i dag, er den foreløbige valgdeltagelse højere end ved de to foregående valg.
Ved middagstid var valgdeltagelsen på 19,26 procent, hvor den i 2014 på samme tid kun var på 15,70.
Og der er også indikationer på en stigning også i Letland, Estland, Ungarn samt i Slovakiet, der tegnede sig for den laveste valgdeltagelse i 2014, hvor bare 13,1 procent af de stemmeberettigede slovakker afgav deres stemme.
At der i enkelte lande er flere, som stemmer end ved forrige valg, ændrer dog ikke på, at når dagen er omme kan det vise sig, at valgdeltagelsen samlet set i Europa igen er faldet.
Valgdeltagelse er faldet gennem åreneDe seneste årtiers faldende deltagelse i europaparlamentsvalget er på mange måder paradoksal, mener valgforsker ved Københavns Universitet, Kasper Møller Hansen.
- Europa-Parlamentet har i samme periode kun fået mere magt over de enkelte landes lovgivning, siger Kasper Møller Hansen.
I 1979 gik 62 procent af vælgerne til stemmeurnerne - i 2014 var det blot 42 procent.
Et fald på næsten 20 procentpoint.
I de seneste to valg har der været en lille stigning i den danske EP-valgdeltagelse.
Det skyldes, at de sidste to EP-valg ramte oven i to folkeafstemninger om EU-forbehold.
Valgforskeren mener, at EU står over for "en stor demokratisk krise".
- Under halvdelen af europæerne vil sætte deres kryds.
Det betyder, at de beslutninger, der bliver truffet i EU, bliver mindre repræsentative i forhold til, hvis alle havde stemt.
Årsagen til den lave valgdeltagelse finder man ifølge forskeren i en manglende forståelse for EU, som kan virke langt fra vores hverdagsliv.
Han vurderer, at de fleste europæere for eksempel har svært ved at gennemskue, hvordan partigruppesystemet i parlamentet fungerer.
Hvad er en gruppe i Europa-Parlamentet?
Langt størstedelen af europaparlamentarikerne sidder i otte politiske grupper, der på mange måder minder om partierne i Folketinget.
Inden der skal stemmes, diskuterer medlemmerne forslagene i grupperne.
De kan dog ikke tvinges til at stemme det samme.
Det kræver minimum 25 medlemmer fra mindst en fjerdedel af EU's medlemsstater at oprette en gruppe.
- Vi vælger vores parlamentarikere herhjemme, men så kommer de til EU og indgår i en arbejdsproces, som er meget usynlig og uforståelig for den almindelige vælger.
Det gør, at vi mister forståelse for, hvor vigtigt parlamentet i virkeligheden er.
Valgforskeren frygter, at de mange års faldende valgdeltagelse kan have været med til at skabe en kløft mellem Europas borgere og politikere.
- Det parlament, der bliver valgt i dag, står med et svagere mandat.
Det vil sige, at de er mindre i trit med befolkningen og er sat i en situation, hvor de har svært ved at hævde, at de repræsenterer europæerne, siger Kasper Møller Hansen.
FacebookTwitterKopier linkEmner:Europa-Parlamentet|Valg og folkeafstemninger|EU|EU-forhold|Estland




https://www.dr.dk/nyheder/politik/ep-valg/df-formand-det-har-vaeret-op-ad-bakke

EP-valgDF-formand: Det har været op ad bakkeKristian Thulesen Dahl mener, at det vil være 'godt klaret', hvis DF kun mister to mandater.
Af Thomas Prakash, Niels Anton Heilskov og Tobias Sydradal (video)26.
maj 2019 kl.
14.
08Bemærk: artiklen er mere end 30 dage gammelLæs opIfølge meningsmålinger står Dansk Folkepartis gruppe i Europa-Parlamentet til at blive halveret fra fire til to mandater, men det afholdt ikke partiformand Kristian Thulsen Dahl fra at skrue det optimiske smil på, da han ved middagstid stemte på Thyregod Skole.
- Jamen i det sidste halve år har vi ikke kunne sætte en fod rigtigt - ifølge den måde, man har skitseret Dansk Folkeparti på.
Kristian Thulesen Dahl (DF)- Jeg tænker, at hvis vi får to mandater i dag, så er jeg ovenud tilfreds.
Med det, vi har været igennem, og den retorik, der hele tiden er om Dansk Folkeparti, så synes jeg, at det vil være rigtigt godt klaret, sagde han og uddybede:- Vi skal også huske på, at sidste gang, hvor vi fik de her fire mandater, var det sidste mandat, det ved vi godt, meget billigt.
Det lå lige på vippen til, at vi kun havde fået tre, fortalte han DR's reporter på vej til valglokalet.
Læs også:Måling: Flere partier på vippen dagen før EP-valgetHvad er det, I har været i gennem, som gør, at I tænker, at I skulle få et dårligere valgresultat end sidst?
- Jamen, i det sidste halve år har vi ikke kunnet sætte en fod rigtigt - ifølge den måde, man har skitseret Dansk Folkeparti på.
Så det har jo været op ad bakke for os, sagde Kristian Thulesen Dahl.
EU-skeptisk gruppePartiformanden understregede også, at dagens valg kan blive historisk.
Flere EU-skeptiske partier - herunder Dansk Folkeparti i Danmark, Lega i Italien, Marine Le Pens Rassemblement National i Frankrig og det tyske Alternative für Deutschland - der i dag sidder i forskellige grupper i Europa-Parlamentet, har lovet hinanden, at de efter valget vil gå sammen i en ny EU-skeptisk gruppe.
- Jeg vil gerne have, at folk er opmærksomme på, at det er første gang i EU's historie, at vi faktisk har mulighed for indefra at have en gruppe i Europa-Parlamentet, der kan arbejde for, at nationalstaterne, herunder Danmark, i fremtiden kommer til at bestemme mere selv, sagde han.
FacebookTwitterKopier linkEmner:Dansk Folkeparti|Europa-Parlamentet|Kristian Thulesen Dahl (politiker)|Frankrig|EU-forhold




https://www.dr.dk/sporten/oevrig/danske-kajakstjerner-vinder-world-cup-soelv

Øvrig sportDanske kajakstjerner vinder World Cup-sølvRené Holten Poulsen og Emma Aastrand Jørgensen sørgede for den tredje danske medalje ved World Cup-stævnet i Polen.
René Holten Poulsen roede sig til en bronzemedalje ved World Cup-stævnet i Poznan sammen med makkeren Nils Boe.
Foto: Dansk Kano og Kajak ForbundAf Kasper Aleksander Thrane26.
maj 2019 kl.
14.
01 | opdateret 26.
maj 2019 kl.
21.
20Bemærk: artiklen er mere end 30 dage gammelLæs opRené Holten Poulsen fik i den grad revanche for sin skuffende sidsteplads fra finalen i 1000 meter enerkajak ved World Cup-stævnet i polske Poznan lørdag.
Søndag vandt han nemlig først bronze i herrernes 1000 meter toerkajak, og senere blev det så til sølv sammen med Emma Aastrand Jørgensen i 500 meter toerkajak.
René Holten Poulsen var efter finalen med Nils Boe ved godt mod.
Præstationen i Poznan lover nemlig godt for fremtiden.
Emma Aastrand Jørgensen og René Holten Poulsen.
Foto: Dansk Kano og Kajak Forbund- Det var et rigtig godt og veldisponeret løb fra vores side, og vi er meget glade for bronzemedaljen.
Det var lidt ærgerligt, vi ikke kunne komme forbi tyskerne i spurten, for vi var tæt på sølvet, men vi stivnede en smule til sidst.
Det gør ikke så meget, for så ved vi det til næste gang.
Det var nogle svære forhold og med dårligt vand denne world cup, så vi kan stadig forbedre os, siger René Holten PoulsenDagens to medaljer bringer Danmark op på tre medaljer i alt ved årets første World Cup stævne.
Lørdag vandt Emma Aastrand Jørgensen nemlig også sølv i 200 meter enerkajak.
Aastrand var også alene på vandet tidligere i dag, da hun roede sig til en femteplads i disciplinen 500 meter enerkajak.
FacebookTwitterKopier linkEmner:René Holten Poulsen (roer)|Polen|Kano og kajak|Tyskland




https://www.dr.dk/sporten/fodbold/superliga/hoeghs-hoejdepunkter-dramatisk-kamp-om-fjerdepladsen-og-rekord-robert

SuperligaHØGHS HØJDEPUNKTER Dramatisk kamp om fjerdepladsen og rekord-RobertOB og Brøndby gik til stålet i kampen om fjerdepladsen, mens Robert Skov slog en gammel rekord.
Af Kasper Aleksander Thrane26.
maj 2019 kl.
12.
05 | opdateret 26.
maj 2019 kl.
13.
00Bemærk: artiklen er mere end 30 dage gammelLæs opDen 36.
og sidste runde i Superligaens mesterskabsspil er overstået, og den kastede masser af højdepunkter af sig, selvom der kun var tre kampe på programmet.
I Odense var OB og Brøndby i direkte duel om den eftertragtede fjerdeplads, som giver en kamp mod enten AGF eller Randers om en plads i Europa League-kvalifikationen næste sæson, og det kunne ses på banen.
Og så tog Robert Skov Ebbe Sands over 20 år gamle rekord for flest mål på en sæson.
I videoen øverst i artiklen kan du se de største tre højdepunkter fra runden udvalgt af Fodboldmagasinets vært, Josefine Høgh.
FacebookTwitterKopier linkEmner:Odense Boldklub|Brøndby|Fodbold|AGF|Odense




https://www.dr.dk/sporten/tennis/wozniacki-iser-gigtplaget-krop-ned-i-100-minusgrader

TennisWozniacki iser gigtplaget krop ned i 100 minusgraderCaroline Wozniacki føler sig i god form inden sin første tenniskamp i French Open.
Mandag spiller Caroline Wozniacki sin første kamp ved French Open.
26.
maj 2019 kl.
12.
10Bemærk: artiklen er mere end 30 dage gammelLæs opCaroline Wozniacki fik for snart et år siden at vide, at hun er ramt af kronisk leddegigt.
Siden da har den danske tennisstjerne lært at kæmpe med sygdommen, og blandt andet gør hun brug af ture i en ismaskine samt en infrarød sauna.
Op til grand slam-turneringen French Open, som Wozniacki deltager i, fortæller hun, hvad hun gør for at være så frisk som muligt.
- Det er en kombination af forskellige ting, og så handler det bare om at passe på kroppen bedst muligt.
Spise godt, få sovet godt, få god massage og isbade.
- Jeg er inde i en ismaskine med en temperatur på minus 100 grader og står der i tre minutter.
Og så hjælper infrarød sauna mod hævelse, siger Wozniacki til Ekstra Bladet.
Fortsætter ufortrødentPå intet tidspunkt har Wozniacki overvejet at lægge ketsjeren på hylden.
- Nej, for jeg har hver gang været så fokuseret på at komme tilbage stærkere, at jeg ikke har haft den tanke overhovedet, understreger Wozniacki.
I sin bedste udgave kan hun stadig nå til tops i turneringer, vurderer hun selv.
- Det er ikke, fordi jeg har følt, at jeg ikke kan være med på topplan.
Jeg føler stadig, at jeg kan vinde over dem alle sammen, når jeg er i form, siger hun.
En lægskade betød, at Wozniacki ikke nåede mere end tre partier i en WTA-turnering i Rom samt et enkelt sæt i Madrid, men skaden er væk, og formen er ved at være der igen.
- Nu er jeg kommet mig over min skade.
Jeg har spillet på 100 procent om point i de seneste tre dage, fastslår Wozniacki.
I første runde skal Wozniacki møde russeren Veronika Kudermetova.
Kampen står til at blive spillet mandag.
/ritzau/FacebookTwitterKopier linkEmner:Caroline Wozniacki (tennisspiller)|Tennis|Ekstra Bladet|Madrid|Rom




https://www.dr.dk/nyheder/politik/ep-valg/analyse-ep-valget-kan-give-vinderne-gejst-foer-folketingsvalget

Af DR's politiske analytikerJens RingbergEP-valgANALYSE EP-valget kan give vinderne gejst før folketingsvalgetVenstre og en stribe andre partier kan i dag med lidt held hente optimisme før folketingsvalget, skriver DR's analytiker.
Statsminister Lars Løkke Rasmussen (V) får taget en selfie sammen med en vælger, da han i går sammen med Troels Lund Poulsen (V) delte fisk ud på havnen i Juelsminde.
Et godt EP-valg kan give Venstre optimisme før folketingsvalget 26.
maj 2019 kl.
13.
30Bemærk: artiklen er mere end 30 dage gammelLæs opDet var en kraftigt svedende og hudløst ærlig Lars Løkke Rasmussen, der greb en mikrofon på valgaftenen efter valget til Europa-Parlamentet i maj 2014.
- Venstre er i krise.
Vi har fået en begmand af vælgerne.
Lige nu er det op ad bakke, sagde Lars Løkke Rasmussen (V) på en aften, hvor vælgerne blot gav Venstre to ud af 13 danske pladser i det europæiske parlament.
Måske lader Lars Løkke Rasmussen tankerne løbe fem år tilbage, når han søndag aften igen skal se sine partifæller i øjnene og kommentere resultatet af et EP-valg.
Denne gang på en helt anden baggrund - og i en helt anden situation.
Video: Kandidater til Europa-Parlamentet afgiver deres stemme.
Venstre har mulighed for at fordoble sit mandattal til fire.
Det ville give Lars Løkke Rasmussen en gylden mulighed for at holde en glad tale.
Og for at bruge EP-resultatet til at piske Venstres tropper frem mod et godt resultat ved det næste valg: Folketingsvalget, som Lars Løkke Rasmussen selv har placeret mindre end to uger efter EP-valget.
Så det vil han gøre.
Selv tre mandater er i øvrigt fremgang; og kan med lidt snilde danne grundlag for en optimistisk sejrstale fra Lars Løkke Rasmussen.
Modsat USA har vi ikke en tradition for midtvejsvalg i Danmark.
Men EP-valget i 2019 ligner lidt - hvilket aftenens sejrherrer vil være enig i.
De tabende partier vil nok ikke.
Tak til K og LAFor Anders Samuelsen og Liberal Alliance er der ikke udsigt til den vilde fejring i aften, vurderer DR's analytiker.
Måske vil Lars Løkke Rasmussen også huske at takke De Konservative og Liberal Alliance i sin tale.
Passer meningsmålingerne, så bliver det på grund af valgforbundet mellem de tre regeringspartier, at Venstre i givet fald når op på fire mandater.
Hvad der jo har en særlig indbygget ironi, når Lars Løkke Rasmussen netop har skrevet bog om glæden ved at være befriet for det tætte samarbejde med de to partier.
For Liberal Alliance bliver det nok en hurtigt overstået valgaften.
Partiet sidder i forvejen ikke i Europa-Parlamentet.
Et mandat havde været rart at få, men LA har hverken grund eller tid til at græde for meget over de spildte muligheder.
Der er et folketingsvalg forude - ikke at vinde, men tabe mindst muligt.
Konservativt tabSøren Pape Poulsen (K) sammen med en gruppe fra Konservativ Ungdom, da han den 15.
maj 2019 deltog i et debatprogram i Aabenraa.
De konservative er på vippen og finder nok først ud på aftenen ud af, om man er købt eller solgt.
Og modsat Liberal Alliance vil det være en mindre katastrofe for de konservative, hvis det gamle statsministerparti ryger ud af Europa-Parlamentet, hvor man altid har haft sæde.
Det er også en misset mulighed for at bære et godt valgresultat videre til folketingsvalget.
Og så er det alt sammen aldeles selvforskyldt, vil mange mene.
EP-vælgerne straffer det tilsyneladende, hvis velkendte partier stiller med ukendte kandidater i spidsen.
SF og/eller RV kan få fantastisk aftenPartiformand Pia Olsen Dyhr og SF's spidskandidat, Margrete Auken, deltog i går i Folkets Klimamarch i København.
Ifølge meningsmålingerne står partiet til et godt EP-valg.
SF og de radikale deler muligheden for enten at få en ganske fin valgaften - og dermed et godt afsæt for den resterende folketingsvalgkamp - eller en virkelig fin valgaften og dermed et stærkt skud optimisme frem mod 5.
juni.
Begge partier ser stensikkert ud til at bevare deres nuværende ene mandat - med mulighed for en fordobling.
Ingen grund til at være nervøse, kun til at være forventningsfulde.
Frederiksen håber på fireFormand Mette Frederiksen og EP-spidskandidat Jeppe Kofod (t.
v.
) fra Socialdemokratiet deltog i går i Folkets Klimamarch i København.
Skulle SF få et ekstra mandat, kan det komme fra Socialdemokratiet, som SF deler valgforbund med.
Mette Frederiksen og Jeppe Kofods parti fik tre mandater sidst - men det vil være en småsur søndag, hvis ikke tallet stiger til fire.
Særligt hvis Venstre så kan blive største parti med fire mandater.
Det vil være et træls bump på vejen for en S-formand, der ellers har kurs direkte mod Statsministeriet.
Det er naturligvis ikke på nogen måde en afgørende forhindring.
Bare træls.
Bare et enkelt mandat mere - og Frederiksen vil kunne holde en storslået peptalk til kernetropperne.
Fremad mod næste sejr.
Og skulle S få fire mandater og Venstre kun tre - så er der for alvor fest.
For så indtager Socialdemokratiet pladsen som største parti - for enhver socialdemokrat den naturligste plads i verden.
DF's forudsigelige faldPartiformand Kristian Thulesen Dahl (t.
h.
) og spidskandidat Peter Kofod, da Dansk Folkeparti i fredags holdt pressemøde.
Partiet spås til tilbagegang både ved EP- og folketingsvalget.
Fest og optimisme før folketingsvalget har Kristian Thulesen Dahl ikke basis for.
Dels fordi der ifølge målingerne ikke venter nogen sejr ved folketingsvalget.
Dels fordi Dansk Folkeparti ser ud til at gå tilbage ved EP-valget.
Det ligner umiddelbart en halvering til to, og det har DF-formanden allerede selv været ude og kalde helt og aldeles acceptabelt.
I politik er det en klassisk kunst at forudsige egne nederlag og glæde sig over, at det ikke gik værre.
Det ved Thulesen.
Efter skilsmissenRosa Lund fra Enhedslisten gik også med i Folkets Klimamarch i København i går.
Enhedslisten har op til EP-valget trukket sig ud af samarbejdet i Folkebevægelsen og stiller nu op selv.
Valgforbundet mellem Folkebevægelsen og Enhedslisten ser ud til at balancere mellem et og to mandater.
Ovenikøbet med usikkerhed om, hvem af de to lister, der kan løbe med et enligt mandat, hvis det bliver ved det.
Listen og bevægelsen er på vippenRina Ronja Kari fra Folkebevægelsen mod EU under en debat i København.
Folkebevægelsen risikerer et dårligt valg.
Der er således risiko for et historisk farvel til Folkebevægelsen mod EU, der har været med, siden Danmark overhovedet gik med i EF (EU) - eller for et sjældent nederlag til Enhedslisten, der eller har for vane at komme stærkt fra mødet med vælgerne.
Men der er også mulighed for et lysere scenarie.
Nemlig to mandater til valgforbundet.
Et til Folkebevægelsen, der atter har vist, at den har sin plads og sine støtter.
Og et til Enhedslisten, der så kan sætte et nyt flueben - nu et selvstændigt parti på den europæiske scene.
Rasmus Nordquist fra Alternativet satser på en plads i Europa-Parlamentet.
Det er en scene, som Alternativet har store ambitioner om at spille på - og de personificeres i udpræget grad af spidskandidat Rasmus Nordquist.
Derfor vil det være et slag for både Rasmus Nordquist og Alternativet, hvis det ikke bliver til en plads i Bruxelles.
Men skulle vælgerne - og valgforbundet med de radikale - sende Nordquist til EU, så er der igen grund til fest hos Alternativet.
Og måske til at tro på, at vælgerne også vil behandle Uffe Elbæks parti godt den 5.
juni.
FacebookTwitterKopier linkEmner:Kristian Thulesen Dahl (politiker)|Lars Løkke Rasmussen (politiker)|Valg og folkeafstemninger|Venstre|USA




https://www.dr.dk/sporten/fodbold/superliga/fc-koebenhavn-henter-erstatning-landsholdsback-hos-fcn

SuperligaFC København henter erstatning for landsholdsback hos FCNKarlo Bartolec skal erstatte Peter Ankersen, som FC København forventer at sælge over sommeren.
26.
maj 2019 kl.
13.
39 | opdateret 26.
maj 2019 kl.
15.
18Bemærk: artiklen er mere end 30 dage gammelLæs opFC København har fundet afløseren for landsholdsspilleren Peter Ankersen og hentet den kroatiske højreback Karlo Bartolec i FC Nordsjælland.
24-årige Bartolec har skrevet en kontrakt med FCK frem til sommeren 2023.
Bartolec tiltræder efter sommerferien og får trøje nummer 17.
Bartolec fik sin fodboldopdragelse i Dinamo Zagreb, inden han skiftede til Lokomotiv Zagreb, før turen gik til Danmark og tre sæsoner i FCN.
Han fik debut for det kroatiske A-landshold i oktober og er også udtaget til den kommende landsholdssamling.
- Bartolec er en dynamisk og aggressiv højre back med store offensive kvaliteter.
Han er fysisk stærk og har en stor løbekapacitet.
- Han er stadig ung, men har allerede spillet relativt mange kampe for FCN og lidt international fodbold med både dem og landsholdene i Kroatien, siger FCK-manager Ståle Solbakken til klubbens hjemmeside.
Forventet salg af landsholdsspillerKøbet af Bartolec skal ses i lyset af det forestående salg af Peter Ankersen.
- Vi ved, at Peter Ankersen forlader os denne sommer, og vi har Varela på samme position, men vi er bevidste om, at hverken Varela eller Bartolec er klar til at spille samtlige kampe i næste sæson.
- Derfor har vi brug for at være dækket stærkt ind på den position, og det er vi nu, siger Ståle Solbakken.
- Vi har haft en lidt smal trup denne sæson, og planen er derfor at arbejde os hen mod en lidt bredere trup til den kommende sæson, og her er tilføjelsen af Bartolec et fint skridt, forklarer nordmanden.
SønderjyskE plukker FC Midtjylland-esOgså i det jyske har der været gang i svingdøren.
28-årige Rilwan Hassan har efter ti superligasæsoner i FC Midtjylland nemlig skrevet under på en etårig kontrakt i Sønderjyske med option på yderligere et år.
Med to danske mesterskaber og over 200 kampe i Superligaen er det et velkendt navn, som Sønderjyske skriver kontrakt med.
Sønderjyske-sportschef Hans Jørgen Haysen glæder sig over, at det er lykkedes at hive den offensive kantspiller til klubben.
- Rilwan Hassan har vist sig godt frem i Superligaen i mange sæsoner, hvor han i flere år også har spillet med om topplaceringer og det danske mesterskab.
- Vi ved, hvad han står for, og da vi fik muligheden for at hente ham til klubben, kunne vi ikke bare lade det gå vores næse forbi, for han er virkelig en spændende spiller, siger Haysen til klubbens hjemmeside.
Rilwan Hassan har i alt spillet 222 superligakampe og står noteret for 23 mål og 30 assister.
/ritzau/FacebookTwitterKopier linkEmner:FC København|Karlo Bartolec (fodboldspiller)|SønderjyskE|Fodbold|Zagreb




https://www.dr.dk/nyheder/politik/ep-valg/em-i-valgdeltagelse-kan-vi-slaa-svensken

EP-valgEM i valgdeltagelse: Kan vi slå svensken?
De svenske unge har højere stemmeprocent end danske unge, men måske ændrer sig i dag.
Selvom danske unge er langt fra en førsteplads, så er intet afgjort, før sidste valgsted lukker på søndag.
Kom bare an, Sverige!
Af Sarah Munk Jørgensen (video) og Agnes Amanda Vesth Rasmussen26.
maj 2019 kl.
11.
59Bemærk: artiklen er mere end 30 dage gammelLæs opHvis du er mellem 18 og 24 år, så er der her en lille guide: Før kuglepennen fra øverste højre hjørne og ned til venstre hjørne.
Og så fra øverste venstre hjørne til nederste højre hjørne.
Og så gentager du, indtil du kan tegne det perfekte kryds.
Det er nemlig tid til at træne op, hvis du skal nå at komme i topform inden europaparlamentsvalget i dag.
For det er ikke kun politikerne, der fører valgkamp.
Hvornår er der valg til Europa-Parlamentet?
Det danske valg til Europa-Parlamentet finder sted i dag.
Medlemmerne bliver valgt ved direkte valg i alle EU-lande.
Sammen med medlemslandenes ministre vedtager europaparlamentarikerne nye love i EU.
Danmark skal vælge 14 medlemmer til Europa-Parlamentet.
13 indtager deres pladser den 2.
juli, mens nummer 14 indtager sin plads, i det øjeblik Storbritannien forlader EU.
Læs også:Mange unge gider ikke EU-valget - og det kan blive endnu værre denne gangDer er også en indbyrdes kamp mellem landene.
Det handler om at få flest unge til at stemme.
Ved seneste valg var det kun 28 procent af de unge i Europa, der stemte.
Her lå Danmark på 38 procent.
Og selvom vi ikke ligefrem tog den gule føretrøje, så var det trods alt højere end valgets absolutte bundscorere.
Læs også:Flere end hver tredje ved ikke, hvor de skal sætte deres X ved EP-valgetModsat var folk, der var fyldt de 55 år, vildt gode til det - her var stemmeprocenten på 64 procent.
I gennemsnit stemte 56 procent af danskerne ved valget tilbage i 2014.
Østeuropa halterFor sammenligner vi os med flere østeuropæiske lande, så kan vi holde fanen højt lidt endnu.
I lande som Rumænien, Slovenien og Slovakiet droppede over 80 procent af de unge valget for fem år siden.
Stemmeprocenter for 18-24 årige ved Europaparlamentsvalget 2014Gennemsnittet for alle unge i EU: 28 procentDanmark: 38 procent.
TopscorerneBelgien (Obligatorisk at stemme): 90 procentLuxemborg (Obligatorisk at stemme): 87 procentSverige (Ikke obligatorisk): 66 procentDe lavesteSlovakiet: 6 procentFinland: 10 procentUngarn: 13 procentIfølge Søren Riishøj, der er lektor med speciale i Østeuropa, så er der dog en god grund til, at unge her har en meget lav valgdeltagelse.
Deres situation er anderledes i den del af Europa:- De slås med de her helt daglige problemer med at få pengene til at slå til og håndtere det system, de lever i.
Læs også:Fem unge europæere: Politikerne skal sætte klimaet førstDet er ikke, fordi man ikke kan lide EU, forklarer Søren Riishøj.
Man er nemlig rigtig glad for effekterne ved at være med, men som ung i Østeuropa, er der bare problemer nok i ens eget land.
- Det skaber en mangel på overskud til at engagere sig i politik og prøve at påvirke processen, siger Søren Riishøj.
Højere end gennemsnittetOkay, så vi havde en højere stemmeprocent end gennemsnittet af østeuropæiske lande, der kæmper med egne udfordringer.
Men så er der heller ikke mere glimmer at fyre af i festkanonen.
For kigger vi mod Belgien og Luxembourg, så er vi bagud.
Her stemmer henholdsvis 90 procent og 87 procent af de unge vælgere.
For at det skal være helt fair play, så er de faktisk tvunget til det, fordi det er obligatorisk at stemme.
Og hvis de ikke stemmer, kan det få konsekvenser, eksempelvis i form af bøder.
Men tager vi turen over Øresundsbroen til vores venner i Sverige, så overhaler de unge os altså med 120 km/t indenom.
Og der er det altså ikke obligatorisk at stemme.
Her var der - og hold nu fast - 66 procent af de unge, der trak gardinet for i stemmeboksen og satte deres kryds.
Det er altså noget bedre, end hvad vi kunne præstere herhjemme.
Læs også:28 svar, der klæder dig på til valget til Europa-ParlamentetMen nu har vi altså mulighed for revanche i dag, hvor der er europaparlamentsvalg.
Denne gang skal vi vælge 13 spillere og en bænkevarmer, der kommer på banen, når Storbritannien har forladt EU.
Så krigsmaling på, vift med Dannebrog, ned i boksen og sæt dit kryds.
Så kan det også være, vi kan slå svenskerne.
Hvis du er i tvivl om, hvem du skal stemme på, så kan du her møde alle de danske spidskandidater.
FacebookTwitterKopier linkEmner:Valg og folkeafstemninger|EU|Europa-Parlamentet|Storbritannien|EU-forhold




https://www.dr.dk/nyheder/politik/folketingets-formand-faar-kritik-tweet-om-svensk-klima-aktivist

PolitikFolketingets formand får kritik for tweet om svensk klima-aktivistMåske vi bare skulle lade hende være barn, skriver Pia Kjærsgaard om Greta Thunberg.
Greta Thunberg besøgte i weekenden København og holdt tale for 30.
000 fremmødte til Folkets Klimamarch i København.
Af Thea Deleuran Müller26.
maj 2019 kl.
13.
01Bemærk: artiklen er mere end 30 dage gammelLæs opDen svenske klima-aktivist Greta Thunberg har i den grad været på avisers forsider og danskeres læber de seneste dage, da hun lørdag holdt tale for godt 30.
000 mennesker til Folkets Klimamarch i København.
På under et år er den 16-årige pige blevet et ikon og forbillede for klima-aktivister verden over, og hun får verdensledere og selv paven til at spidse ører.
Men for Greta Thunberg har det ikke altid været en selvfølge, at hun kunne tale åbent og frit til andre mennesker.
Hun har aspergers, OCD og en lidelse, der hedder selektiv mutisme.
En sjælden angst- og stresstilstand, der i perioder gør, at Greta Thunberg kun kan tale med sine nærmeste.
Læs også:Thunberg kritiserer Københavns klimamål: 'Gør mere skade end gavn'Og det var de psykiske lidelser og den unge klima-aktivists alder, der fik Pia Kjærsgaard til tasterne i fredags på Twitter.
Her delte hun en kronik fra Berlingske, der stiller spørgsmålet: 'Gør man et barn fortræd for klimaets skyld'?
En 'nederdrægtig underminering' af hendes kampDet tweet har weekenden igennem fået kritik fra andre partiledere, heriblandt Radikale Venstres Morten Østergaard, der skriver:- Mon ikke du skulle holde din nederdrægtige underminering af Greta Thunbergs forbilledlige kamp for klimaet for dig selv.
Vi ved godt, at Dansk Folkeparti synes, det hele er klimahysteri.
Men danskerne er mere bekymrede for temperaturstigninger end burkaer.
Væn jer til det!
Alternativets leder Uffe Elbæk giver heller ikke meget for Folketingets formands tweet, som han kalder både 'uforståeligt' og 'upassende'.
Læs også:Greta Thunberg modtaget som en stjerne i Danmark: 'Vi skal opføre os, som om vores liv er på spil'Greta Thunberg var den første til at trodse skolepligten for klimaets skyld og sad i en periode hver dag foran den svenske Riksdag i Stockholm med et skilt med ordene: 'Skolestrejke for klimaet'.
Siden har skoleelever over hele verden fulgt hendes eksempel.
Se DR's 8 minutters portræt af Greta Thunberg, 'Klimaets nye superstjerne', på DRTV her.
Det, der startede hele debatten, er en kronik, som er skrevet af Paula Neuding, der er en borgerlig, svensk debatør og i dag europæisk redaktør på Magasinet Quillette.
Her nævner redaktøren blandt andet den tale, Greta Thunberg holdt for verdensledere i Davos, hvor klima-aktivsten sagde: 'Jeg vil have, I går i panik.
Jeg vil have jer til at føle den frygt, jeg føler hver eneste dag'.
En bog om Greta Thunbergs familieBogen 'Scener ur hjärtat' er skrevet af operasangerinden Malena Ernman, der også er Greta Thunbergs mor.
Den handler om hele familien, om de psykiske lidelser begge døtre har, men også om Greta Thunbergs kamp for klimaet, som startede i hjemmet.
Blandt andet med at hun overtalte sine forældre til at holde op med at flyve.
Den udkom sidste år på svensk og er netop nu kommet på hylderne på dansk med titlen 'Scener fra hjertet - Et liv med klimaaktivisme og Aspergers'.
- I betragtning af barnets historie med netop det - frygt og panik - burde det voksne svar nok ikke have været 'You go, girl!
' som Madeleine Albright sagde, da hun blev bedt om at kommentere Gretas skolestrejke, men betydeligt mere forbeholdent, skriver Paula Neuding.
'Greta spiste ikke i to måneder'Kronikken tager udgangspunkt i en bog, der sidste år udkom i Sverige, der er skrevet af Greta Thunbergs mor, og som handler om hendes familie.
Bogen beskriver, hvordan den nu 16-årige pige efter flere år med spiseforstyrrelse, angst-anfald og depression til sidst fik stillet diagnosen aspergers syndrom og OCD.
Greta Thunberg er ikke alene med sine diagnoser, da hendes søster Beate lider af det samme - og også har ADHD.
Den svenske klima-aktivist har blandt andet være i EU og debattere klima.
Paula Neuding indleder kronikken med at beskrive en periode for fem år siden, der også er beskrevet i bogen, som har den svenske titel 'Scener ur hjärtat':- Greta er elleve år gammel og har ikke spist i to måneder.
Hendes hjerterytme og blodtryk viser tydelige tegn på sult.
Hun er holdt op med at tale til andre end sine forældre og sin søster Beata.
'Mærker, papir og aviser udløser Gretas spisevægring'Ifølge kronikken beskrives det i bogen, hvordan Greta Thunberg kun vil tillade sig selv at spise specifikke fødevarer, da hun begynder at spise igen.
Hvordan hendes mor hver dag skal tilberede den helt samme slags mad, som hun kan tage med i skole, og at hun kun vil spise det, hvis der ikke er et mærke på madkassen.
'Mærker, papir og aviser udløser Gretas spisevægring', skriver hun.
Paula Neuding kritiserer Greta Thunbergs forældre for at fortælle meget specifikt om de to søstres problemer i bogen og for at binde dem op på den globale klimakrise.
At forældrene, ifølge redaktøren, i bogen argumenterer for, at begge dele er ‘symptomer på den samme systemiske ubalance’.
Læs også:Svensk klimastjerne med på Times top-100Redaktør Paula Neuding prøver ikke at antyde, at den nu 16-årige klima-aktivist er for ung til at forstå konsekvenserne af sine handlinger og ej heller, at diagnoserne gør hende uegnet til at lede en global bevægelse, skriver hun.
- Men voksne har en moralsk forpligtelse til at forblive voksne i forholdet til børn og ikke lade sig rive med af følelser, ikoner, selfies, billeder af massedemonstrationer eller messianske eller revolutionære drømme, skriver hun.
Pia Kjærsgaard bakkes op af partifælleFolketingets formand Pia Kjærsgaard får dog ikke udelukkende kritik af sin udmelding om Greta Thunberg på Twitter, men bakkes op af sin partifælle og Dansk Folkepartis næstformand Søren Espersen.
- Jeg ville ønske, at klimafolket ville lade være med at presse denne unge svenske pige til at tro, at hun er en halvgud.
Det synes mig, at hun personligt senere vil komme til at betale en høj pris.
Det, der nu foregår, kan ikke være sundt for hende, skriver han på Twitter.
Greta Thunberg har selv sagt, at hendes klimakamp har været med til at gøre, at hun har fået det bedre igen.
Du kan se et klip fra Greta Thunbergs tale til Folkets Klima March i København i videoen herunder:FacebookTwitterKopier linkEmner:Pia Kjærsgaard (politiker)|Uffe Elbæk (politiker)|Twitter|København|Psykiske lidelser




https://www.dr.dk/musik/kan-du-huske-kaempehittet-ketchup-song-her-er-de-spanske-ketchup-piger-i-dag

Boogie-listens legenderSe temaMusikKan du huske kæmpehittet 'The Ketchup Song'?
Her er de spanske ketchup-piger i dagSpanske Las Ketchup hittede stort i 00'erne, og de lever stadig højt på fortidens succes.
© Grafik: Oliver Seppo RasmussenAf Christian Ellegaard26.
maj 2019 kl.
12.
00Læs opPrøv at tænke tilbage på sommeren 2002.
Det var sommeren, hvor Danmark tabte 0-3 til England i ottendedelsfinalen ved VM i fodbold og tomhændet måtte forlade verdensmesterskabet.
Sommeren, hvor royalisterne græd af glæde, da lille Prins Felix kom til verden.
Og så var det sommeren, hvor en helt særlig ørehænger som en sand landeplage indtog både Danmark og resten af verden.
Sangen, som du måske allerede sidder og nynner lige nu, var kæmpehittet 'The Ketchup Song (Aserejé)' fremført af den spanske pigegruppe Las Ketchup.
Nyn med på 'The Ketchup Song (Aserejé)' her, mens du læser videre:Las Ketchup - The Ketchup Song (Aserejé)Ketchup-sangen blev en af det nye årtusindes allerstørste one hit wonders og sendte hurtigt den spanske trio til tops på hitlister verden rundt.
Men hvad blev der egentlig af ketchup-tøserne siden hen?
Få hele historien om Las Ketchup og svar på, hvad hitgruppen mon laver i dag.
Gik nummer ét i DanmarkLas Ketchup bestod af de tre søstre Lucía, Lola og Pilar Muñoz, alle døtre af den spanske flamencoguitarist Juan Muñoz, der var kendt under navnet El Tomate ('Tomaten') - deraf trioens navn.
Gruppen blev i 2002 opdaget af talentspejdere fra den spanske afdeling af Sony Music, der hurtigt så potentialet i de tre søstre og særligt sangen 'Aserejé', som de havde hørt en demoudgave af.
Det her kunne blive et kæmpehit, mente musikbosserne.
Las Ketchup er det perfekte eksempel på et klassisk one hit wonder.
De var overalt dengang.
Sandie Westh, radioværtSangen blev omdøbt til 'The Ketchup Song (Aserejé)' og blev sendt i rotation hos alverdens radiokanaler, mens en musikvideo i alt hast kom i kassen.
Og musikbosserne - ja, de havde ret.
Fra den ene dag til den anden strøg 'The Ketchup Song' til tops på alverdens hitlister og blev hurtigt sommerens helt store hit.
En af dem, der selv sang med på de spanske gloser, var popekspert og radiovært på P7 Mix Sandie Westh.
- Las Ketchup er det perfekte eksempel på et klassisk one hit wonder.
De var overalt dengang, siger hun.
Herhjemme røg 'The Ketchup Song (Aserejé)' også ind på en førsteplads på den danske singlehitliste, og mere end 32.
000 single-cd'er blev langet over disken i de danske musikforetninger - det svarer til, at stort set alle borgere i Slagelse ejede sangen på cd.
Også hos vores tyske naboer blev sangen om der Ketchup et stort hit og endte som den ottende mest solgte single i Tyskland i perioden 2000-2009.
Hør juleudgaven af 'The Ketchup Song (Aserejé)' her:Las Ketchup - The Ketchup Song (Aserejé) (Crystal Sound Xmas Mix)Aserejé-hvaffor noget?
I kølvandet på succesen opstod der hurtigt stor mystik om, hvad ketchup-pigerne egentlig sang i nummerets omkvæd.
Teksten gav ikke mening på spansk, og mens nogle mente at vide, at der var tale om en helt særlig afart af den andalusiske dialekt, så var sandheden en anden: Det var ren og skær vrøvl.
Den her sang er et tydeligt bevis på, at hvis du bare laver en sang, der er catchy nok, så er det pisse lige meget, hvad du står og synger om.
Sandie Westh, radioværtSvaret skal findes i sangens omdrejningspunkt, den spanske charmør Diego.
Han er vild med rapmusik og særligt hittet 'Rapper's Delight' med Sugarhill Gang fra 1979 - men desværre sidder Diegos engelskundskaber ikke helt i skabet.
Så når Diego forsøger at synge med på omkvædet 'I said a hip hop, the hippie to the hippie' bliver det, takket være hans tykke spanske accent, til 'Aserejé, ja deje tejebe tude jebere'.
Jep, omkvædet i 'The Ketchup Song (Aserejé)' er faktisk en dårlig spanglish udgave af teksten fra 'Rapper's Delight'.
Hør 'Rapper's Delight' her:Sugarhill Gang - 'Rappers Delight'- Den her sang er et tydeligt bevis på, at hvis du bare laver en sang, der er catchy nok, så er det pisse lige meget, hvad du står og synger om.
Vi forstår jo ikke, hvad der bliver sagt, men vi kan alle blive enige om, at den er sindssygt catchy, siger Sandie Westh.
Alle dansede ketchupdansenDen dag i dag er Las Ketchup fortsat en af Spaniens største one hit wonders - kun overgået af landsmændene i Los del Rios og deres diskoteksbasker 'Macarena'.
Og hvad har de to - udover to voldsomt fængende omkvæd - til fælles?
De har begge en tilhørende dans.
Længe før, der var noget, der hed 'Harlem Shake', 'The Nae Nae' og 'The Floss', var det 'Ketchup-dansen', som alle frejdige piger og drenge prøvede kræfter med.
- Jeg kan huske, at når jeg gik til fest, så stod alle og dansede den dér dans.
Folk havde jo set musikvideoen og ville gerne prøve at gøre dem kunsten efter.
Og heldigvis var dansen så simpel, at os dødelige også kunne danse med i modsætning til, når Britney Spears gik koreografi-amok, og vi umuligt kunne stå distancen, siger Sandie Westh.
Ifølge hende kan en skør dans være et genialt marketingsværktøj, når pladeselskaberne skal have en sang udover rampen.
- Sådan en dans skaber ekstra hype om en sang og gør sikkert også, at der er flere, der ønsker den hos dj'en, fordi de gerne vil stå på klubben og danse den sammen med deres venner.
Lærte du aldrig at mestre dansen, eller er ketchup-koreografien røget i glemslen med tiden, så frygt ej.
Vi har kreeret en lille guide, så vi alle igen kan danse, som var det 2002.
(© Grafik: Oliver Seppo Rasmussen)Floppede fælt i EurovisionSenere forsøgte Las Ketchup på bedste vis at leve op til deres egen succes, men hverken debutalbummet 'Hijas del Tomate' (spansk for 'Tomatens døtre') eller den efterfølgende andensingle kunne leve op til den enorme succes, og bandet forsvandt lige så hurtigt ud af den musikalske radar, som de havde entreret den måneder forinden.
Kan du huske gruppens andensingle 'Kusha Las Payas'?
Næppe, men hør den her:Las Ketchup - Kusha las payasI 2006 gjorde gruppen dog comeback - eller de prøvede -, da de repræsenterede Spanien ved Eurovision Song Contest.
Til anledningen havde de indlejret deres fjerde søster, Rocío, i gruppen, men hitmagien var dog for længst forduftet, og kvartetens Grand Prix-bidrag 'Un Bloody Mary' (jep, flere tomatreferencer) endte på plads 21 ud af 24 i den store finale.
Se en snas af Las Ketchups Eurovision-optræden her:- Jeg husker det ikke som en god oplevelse.
Ikke kun på grund af resultatet, men hele oplevelsen.
Sangen, kostumerne, lyden på scenen.
.
.
Hvis jeg kunne bestemme, havde jeg valgt at synge en anden sang, fortalte en bitter Lucía Muñoz i 2017 til spanske El Mundo.
Eurovision-eventyret ligger nu 13 år tilbage i tiden, og siden da har Las Ketchup ikke udgivet nogle nye sange - men det betyder langt fra, at de har lagt musikken på hylden.
Spillede i Danmark sidste årFor selvom tiderne på toppen af hitlisterne er fortid, så dukker trioen fortsat jævnligt op i tv-shows og på musikfestivaler rundt omkring i verden.
Mange af de her sange har jo været lyden af folks ungdom eller en helt særlig sommer - og de minder vil folk stadig gerne vække til live.
Sandie Westh, radioværtI 2016 agerede de for eksempel pauseunderholdning i det svenske Melodi Grand Prix, og sidste år lagde de også vejen forbi Danmark, hvor de turnerede landet rundt som en del af festivalen 'Vi Elsker 90'erne'.
Ifølge gruppens Instagram-profil gav de også tidligere i år koncert på Færøerne.
Så mange udgaver findes der af ketchup-sangenRegel nummer ét i one hit wonder-regelbogen er, at du skal malke dit hit så meget som overhovedet muligt.
Således var der på Las Ketchups 11 sange lange debutalbum blevet plads til hele fire forskellige udgaver af 'The Ketchup Song (Aserejé)': En spansk udgave, en spansk-engelsk udgave, en karaoke-version samt en udgave med den mystiske betegnelse 'Hippy Remix'.
Sangen findes naturligvis også i en jule-udgave tilsat bjældeklang, der blev udsendt i december 2002.
Derudover er sangen blevet remixet og genudgivet et hav af gange - senest sidste år i et '2018 Club Edit'.
- Der er mange af de her one hit wonders, der formår at bygge en fin karriere ud fra dét ene hit, de fik.
Se bare på et navn som Danny Kool, der for nyligt spillede en række udsolgte koncerter i København, siger Sandie Westh og fortsætter:- Det handler om, at du giver folk en følelse af nostalgi og vækker minder frem hos dem.
Mange af de her sange har jo været lyden af folks ungdom eller en helt særligt sommer - og de minder vil folk stadig gerne vække til live.
Brygger på comebackMen når de ikke turnerer det danske rigsfællesskab tyndt, har de tre søstre også fundet hver deres levevej.
Spanske El Mundo kunne i 2017 fortælle, at Pilar fortsat ernærer sig som sanger og også har prøvet kræfter med teaterscenen og filmlærredet, mens Lola efter Ketchup-eventyret valgte at studere 'flamencology' og siden har udgivet en biografi om sin far, flamencoikonet 'El Tomate'.
Sådan ser Las Ketchup ud i dag.
(© Grafik: Oliver Seppo Rasmussen)Den yngste søster i tomatklasen, Lucia, har viet sit liv til at passe sine to børn og kan i dag skrive 'hjemmegående husmor' på sit visitkort.
Men sidder du nu og drømmer dig væk til 2002 og længes efter nye toner fra Las Ketchup, så er der godt nyt.
Jeg tror, det ville være rigtig svært for Las Ketchup at skabe et comeback.
Sandie Westh, radiovært- Vi arbejder på et nyt album og et comeback, bekræftede søstrene sidste år til det finske dagblad Ilta Sanomat.
Ketchup-søstrene skal dog ikke regne med, at Sandie Westh står forrest i køen, når - og hvis - en ny skive rammer gaden.
- Jeg tror, det ville være rigtig svært for Las Ketchup at skabe et comeback.
Som pladeselskab er det ikke et projekt, jeg ville kaste mange penge efter, lad mig sige det sådan.
Jeg tror virkelig ikke, de kommer langt med ny musik.
Vi vil høre 'The Ketchup Song (Aserejé)', for det er dén, vi har et forhold til, siger hun og fortsætter:- Til gengæld håber jeg virkelig, nogle starter et coverband, der hedder Lars Ketchup herhjemme.
Det ville være fantastisk!
FacebookTwitterKopier linkEmner:Britney Spears (musiker)|Melodi Grand Prix|Pop og rock|Spanien|København




https://www.dr.dk/nyheder/politik/ep-valg/lars-loekke-har-stemt-tror-jeg-faar-ballade-hvis-jeg-ikke-stemmer-paa-bergur

Valg til Europa-ParlamentetSe temaEP-valgLars Løkke har stemt: 'Tror jeg får ballade, hvis jeg ikke stemmer på Bergur' Statsministersønnen Bergur Løkke Rasmussen stiller op til Europa-Parlamentet for Venstre.
Statsminister Lars Løkke Rasmussen (V) stemmer sammen med sin søn, Bergur, på Nyboder Skole.
Stemmestederne lukker i aften klokken 20.
00.
Af Sandra Meersohn Meinecke26.
maj 2019 kl.
13.
16Bemærk: artiklen er mere end 30 dage gammelLæs opStatsminister Lars Løkke Rasmussen (V) har sammen med sønnen og kandidaten til Europa-Parlamentet for Venstre, Bergur Løkke Rasmussen, afgivet deres stemmer på Nyboder skole på Østerbro i København.
Til spørgsmålet, om hvor Lars Løkke Rasmussen satte sit kryds på sønnen eller på Venstres spidskandidat Morten Løkkegård, lød svaret:- Valghandling er jo en hemmelig ting.
Men hvis der ikke er fem stemmer på Bergur, får jeg nok ballade, sagde Lars Løkke Rasmussen og hentydede formentlig til antallet af familiemedlemmer, der var mødt op ved Nyboder skole.
Og det svar var sønnen Bergur Løkke Rasmussen tilfreds med.
- Jeg synes, det er fantastisk at kunne stemme sammen med sin familie, sagde han efter at de begge to havde sat deres krydser bag de mørkeblå forhæng på Nyboder skole.
'Vi fik to mandater sidst.
Det håber jeg, vi kan gøre bedre'Både far og søn er enige om, at Venstre i EU vil arbejde for klimapolitiken, miljø, imigration og handel.
Men i dag er målet for dem begge "et styrket" Venstre i Europa-Parlamentet.
- Vi fik to mandater ind sidste gang, og det håber jeg, at vi kan gøre bedre i dag, sagde Lars Løkke Rasmussen.
29-årige Bergur Løkke Rasmussen er ikke ny i politik, statsministersønnen har tidligere siddet i regionsrådet for Venstre i Region Hovedstaden.
Ved siden af politik har han en militærkarriere.
Læs også:Lars Løkkes søn går efter en plads i Europa-ParlamentetOm Bergur Løkke Rasmussen bliver valgt ind i Europa-Parlamentet afhænger af, hvor mange mandater Venstre får.
Statsminister Lars Løkke Rasmussen sammen med sønnen Bergur, da Venstre holdt kandidatsamling og hovedbestyrelsesmøde i Bella Center i København.
Den seneste måling, som DR Nyheder har fået foretaget af Epinion, viser, at Venstre står til at få 3 mandater.
Hvis målingen holder stik, vil det være en fremgang for partiet i forhold til valget i 2014, hvor Venstre fik 2 mandater.
Venstres spidskandidat Morten Løkkegård sidder allerede i Europa-Parlamentet, hvor han første gang blev valgt ind i 2009.
Også Linea Søgaard-Lidell, Asger Christistensen og Søren Gade er kandidater til Europa-Parlamentet for Venstre.
Bergur Løkke Rasmussen er nummer fem på listen af i alt 12 Venstre kandidater.
Valgstederne lukker klokken 20I alt kæmper 135 danske politikere fra ti partier om de 14 pladser, som Danmark får i Europa-Parlamentet.
De 13 af dem indtager deres pladser den 2.
juli, når det nye Europa-Parlament mødes for første gang, mens nummer 14 indtager sin plads, i det øjeblik Storbritannien forlader EU.
Der er i alt 21 EU lande, der går til valg i dag - syv lande har allerede stemt.
Men først i aften, når alle lande har stemt, vil resultaterne løbende blive offentliggjort.
Der kan herhjemme stemmes frem til klokken 20 i aften.
FacebookTwitterKopier linkEmner:Europa-Parlamentet|Lars Løkke Rasmussen (politiker)|Venstre|København|Valg og folkeafstemninger




https://www.dr.dk/nyheder/udland/kraftigt-jordskaelv-har-ramt-peru

UdlandKraftigt jordskælv har ramt PeruEt jordskælv med en beregnet styrke på 8 har ramt Peru, og det er verdens kraftigste i år.
26.
maj 2019 kl.
10.
55Bemærk: artiklen er mere end 30 dage gammelLæs opSådan måler man jordskælvs styrkeTraditionelt er jordskælv blevet målt på richterskalaen, men den kan være misvisende ved de helt store skælv.
Et jordskælvs styrke er udtryk for den energi, som udløses i skælvets centrum.
De fleste seismologer bruger i dag målinger baseret på den mere moderne MMS-skala (Moment Magnitude Scale), som baserer sig på "øjebliksstyrke".
Den kaldes også MW.
MMS udregnes anderledes end den gamle richterskala, men værdierne er i det store og hele overensstemmende.
Richter anses ofte som misvisende for de helt store jordskælv, så i 1970'erne vandt MMS frem.
De to skalaer fungerer på samme måde, og ofte kommer de frem til de samme værdier, men ved meget kraftige store skælv er MMS mere præcis.
Skalaen er logaritmisk.
Hver gang den vokser med et helt tal, er det udtryk for, at omkring 31 gange så meget energi er blevet udløst end ved det foregående tal.
Et skælv målt til 7,0 udløser omkring 900 gange mere energi end et skælv målt til 5,0.
Et skælv på 2,0 siges at være det svageste, der stadig kan mærkes af mennesker.
Kilde: Reuters, USGSEt voldsomt jordskælv har i nat lokal tid ramt Peru, oplyser Den Amerikanske Geologiske Undersøgelse (USGS)Jordskælvet med en beregnet styrke på 8 ramte 75 kilometer sydøst for landsbyen Lagunas i det nordcentrale Peru.
Det ramte i knap 110 kilometers dybde.
Jordskælvet er det kraftigste, der er målt på verdensplan i 2019.
Det næstkraftigste ramte tidligere i maj Papua Ny Guinea med en beregnet styrke på 7,5 fremgår det af USGS' statistikker.
Perus regering oplyser ifølge nyhedsbureauet AP, at jordskælvet kunne mærkes i hovedstaden Lima på den peruanske vestkyst.
Der er endnu ingen meldinger om ødelæggelser, tilskadekomne eller omkomne.
Det bekræfter Hernan Talavera fra Perus Geofysiske Institut over for nyhedsbureauet Reuters.
USGS har udsendt en gul advarsel i forbindelse med jordskælvet.
Det betyder blandt andet, at 'omkomne og ødelæggelser er muligt'.
I februar ramte et jordskælv med en beregnet styrke på 7,5 i Perus naboland Ecuador.
Det forårsagede ødelæggelser og kvæstede ni personer i Ecuador.
Peru slap dog for større konsekvenser som følge af det jordskæv.
Peru ligger i en region, hvor der generelt af meget seismisk aktivitet.
/ritzau/FacebookTwitterKopier linkEmner:Peru|Jordskælv|Ecuador|Ulykker|Lima




https://www.dr.dk/nyheder/politik/folketingsvalg/et-kryds-er-ikke-bare-et-kryds-saadan-undgaar-du-din-stemmeseddel

FolketingsvalgEt kryds er ikke bare et kryds: Sådan undgår du, at din stemmeseddel bliver ugyldigDer må ikke være tvivl om, hvad man har stemt, når krydset er sat.
Ved det seneste folketingsvalg i 2015 blev flere end 41.
000 stemmesedler erklæret ugyldige.
Det var rekordmange.
Af Rikke Gjøl Mansø26.
maj 2019 kl.
09.
45 | opdateret 05.
juni 2019 kl.
05.
50Bemærk: artiklen er mere end 30 dage gammelLæs opEt kryds er langt fra bare et kryds, når det skal sættes på en stemmeseddel.
Så hvis du i dag skal hen og stemme til folketingsvalget og er i tvivl om, hvordan du sætter det helt optimale kryds, er der hjælp at hente her.
Lovgivningen sætter reglerne for, hvordan stemmesedlen skal udfyldes, og loven efterlader ikke det store rum for kreativ udfoldelse.
Krydset må eksempelvis ikke være en cirkel, et bogstav eller et hak.
Det skal enten være et x eller et +, og krydsets skæringspunkt skal også være inden for afmærkningen.
- Det handler helt grundlæggende om, at der ikke må være tvivl om, hvad man har stemt, siger valgkonsulent Christine Boeskov fra Økonomi- og Indenrigsministeriet.
Læs også:Hvem skal du sende til EU?
Tag kandidat-testen herEn af de primære årsager til, at en stemmeseddel bliver erklæret ugyldig, er, at der er tegninger eller påskrifter på den.
- Hvis man tegner en smiley eller et hjerte eller skriver et budskab på den, så bliver stemmesedlen genkendelig, og det må den ikke være, fordi vi har stemmehemmelighed, siger Christine Boeskov.
Ved folketingsvalget i 2015 blev flere end 41.
000 stemmesedler således erklæret ugyldige, eksempelvis fordi der ikke var blevet sat et kryds på dem - eller at der omvendt var blevet sat for mange krydser.
Ved valget til Europa-Parlamentet i 2014 blev godt 55.
500 stemmer ifølge Økonomi- og Indenrigsministeriet erklæret ugyldige.
Artiklen fortsætter under grafikken.
Historisk mange blanke stemmer ved et folketingsvalgStørstedelen af de ugyldige stemmer er ugyldige, fordi der slet ikke er sat et kryds.
Af de godt 41.
000 ugyldige stemmer ved folketingsvalget i 2015 var lige knap 30.
000 blanke.
Ikke siden Anden Verdenskrig har så mange vælgere valgt at aflevere deres stemmeseddel ved et folketingsvalg uden at have sat et kryds på den.
Der kan være mange årsager til, at man vælger at troppe op på et valgsted, selvom man ikke har tænkt sig at sætte et kryds ved en kandidat eller et parti.
Det kan være, at man ikke ved, hvem man vil stemme på, men man møder op for ikke at blive "sofavælger", der slet ikke deltager i valget.
Det kan også være, at man vil vise sin utilfredshed med systemet eller politikerne.
Artiklen fortsætter under grafikken.
Forskningen ved meget lidt om dem, der stemmer blankt, fortæller Kasper Møller Hansen, der er valgforsker ved Københavns Universitet:- Vi har spekuleret lidt over, om det kan være politikerleden, der spiller ind.
Men vi kan ikke kunne sige noget kvalificeret.
Vi ved ikke engang, hvem det er, der stemmer blankt – om det eksempelvis er flest unge eller gamle, siger han.
Selvom 30.
000 blanke stemmer kan lyde af meget - og selvom det er den højeste andel i nyere tid - er det "meget, meget få" ud af de i alt 3.
560.
060 afgivne stemmer, betoner Kasper Møller Hansen:- Det er meget, meget få, der stemmer blankt, når det kommer til stykket.
Og andelen er stadig meget lav, selvom den har været stigende, siger han.
FacebookTwitterKopier linkEmner:Økonomi- og indenrigsministeriet|Europa-Parlamentet|Valg og folkeafstemninger|Folketinget|Københavns Universitet




https://www.dr.dk/nyheder/udland/roede-oejne-og-hvide-kloeer-albinopanda-fanget-paa-kamera-i-kina

Pandaer til DanmarkSe temaUdlandRøde øjne og hvide kløer: Albinopanda fanget på kamera i KinaHvad der ved første øjekast kunne ligne en isbjørn på afveje, er en unik variant af pandaen.
Den usædvanlige panda er blevet fotograferet af et vildtkamera i Sichuan-provinsen i det sydvestlige KinaAf Lasse Bastian Larsen og Kasper Duncan Gram (video)26.
maj 2019 kl.
11.
30 | opdateret 26.
maj 2019 kl.
17.
24Bemærk: artiklen er mere end 30 dage gammelLæs opKina har offentliggjort billeder af en meget usædvanlig skabning: en kridhvid panda med røde øjne.
Ifølge det kinesiske medie South China Morning Post er det første gang nogensinde, at en albinopanda er blevet fotograferet i den vilde natur.
Det var et vildtkamera i det nationale Wolang naturreservat i Sichuan-provsinsen i det sydvestlige Kina, der forevigede pandaen uden sort pels og pletter omkring øjnene.
Pandaen Xing i det nye anlæg i Zoologisk Have i København ligner en panda, som den normalt tager sig ud.
Pandaens sort-hvide pels kan skyldes dens hang til bambus, foreslår amerikanske forskere.
Der kan dog også være andre forklaringer, tilføjer dansk professor.
Det skriver Videnskab.
dk.
Li Sheng, en forsker ved det biovidenskabelige fakultet på Beijings Universitet, bekræfter, at der er tale om en helt unik bjørn.
- Det er første gang, at en albinopanda er blevet fanget på kamera, hvilket indikerer, at der må være sket en genmutation i kæmpepandabestanden, siger forskeren.
Han gætter på, at bjørnen er mellem et og to år gammel.
Kan blive solskoldetLi Sheng vurderer, at pandaen ser sund og rask ud.
- Vurderet ud fra fotoet, ser pandaen ud til at være fysisk stærk og i stand til at tage raske skridt.
Det indikerer, at genmutationen ikke påvirker pandaens normale liv.
Fakta om pandaen:Videnskabeligt navn: Ailuropoda melanoleuca.
Også kaldet stor panda, kæmpepanda og bambusbjørn.
Vægt: 70 - 100 kg for hunner og 85 - 125 kg for hannerHøjde: 120-180 cm (hoved og krop)Levealder: Op til 30 år i fangeskab.
I naturen 10 – 20 årFøde: Næsten udelukkende bambusArt: PattedyrKilde: København Zoo og Den Store Danske.
Forskeren mener også, at bjørnen vil være i stand til at reproducere sig selv.
Men at være så hvid kan medføre udfordringer, som mange albino-mennesker sikkert også kan nikke genkendende til.
Læs også:QUIZ Hvor meget ved du om pandaer?
Ifølge forskeren vil bjørnen være følsom over for solens stråler foruden at være meget iøjnefaldende.
Repræsentanter fra naturreservatet fortæller, at de nu vil installere flere bevægelsesfølsomme kameraer.
Derved vil de følge den sjældne pandas opvækst og samkvem med de øvrige artsfæller i området samt holde øje med, om den parrer sig med andre pandaer.
Opdateret med video.
FacebookTwitterKopier linkEmner:Kina|Videnskab|Dyr|Beijing




https://www.dr.dk/nyheder/udland/kvinde-fundet-i-live-efter-17-dage-i-jungle-pa-hawaii

UdlandKvinde fundet i live efter 17 dage i jungle på HawaiiEn amerikansk yogainstruktør levede af planter og vand fra en flod, indtil en helikopter spottede hende.
Amanda Eller fortæller i en video fra hospitalssengen, at de seneste 17 dage har været de hårdeste i hendes liv.
26.
maj 2019 kl.
06.
46Bemærk: artiklen er mere end 30 dage gammelLæs opEn amerikansk kvinde, der forsvandt under en vandretur i en jungle på den hawaiianske ø Maui for mere end to uger siden, er fundet i live.
Hun overlevede ved at spise planter og drikke vand fra en flod, skriver Reuters.
Kvinden, den 35-årige yogainstruktør Amanda Eller, skulle bare have gået en tur på fem kilometer i Makawao Forest Reserve, da hun for vild.
Hun havde derfor efterladt sin vandflaske, telefon og pung i sin bil, der stod parkeret i nærheden, skriver New York Times.
Har gået cirka 50 kilometer i junglenAmanda Eller blev meldt savnet, frivillige begyndte at lede efter hende, og der blev indsamlet penge til den helikopter, der endte med at lokalisere hende for enden af en kløft.
Javier Canettlops, der koordinerede redningsindsatsen, vurderer, at hun har gået cirka 50 kilometer i junglen.
- Det sted, vi fandt hende, er et ekstremt farligt område, fortæller han til New York Times.
- Det handlede om liv eller død for mig, og jeg valgte livet, selv om jeg havde lyst til at give op, siger en tårevædet Amanda Eller i videoen.
Hun fortæller også, at hun på et tidspunkt faldt seks meter ned fra en stejl klippe og brækkede det ene ben og ødelagde sin menisk i det andet ben.
/ritzau/FacebookTwitterKopier linkEmner:New York Times|Hawaii




https://www.dr.dk/nyheder/regionale/nordjylland/overskudsvarme-fra-google-og-facebooks-datacentre-kan-lune-dine-kolde

Datacentre i DanmarkSe temaNordjyllandOverskudsvarme fra Google og Facebooks datacentre kan lune dine kolde tæerDansk virksomhed vil udnytte restvarme fra tech-selskabernes datacentre.
Af Klaus Videbæk, Uffe Bregendahl og Marie-Ane Buus Simonsen26.
maj 2019 kl.
10.
23 | opdateret 26.
maj 2019 kl.
19.
16Bemærk: artiklen er mere end 30 dage gammelLæs opVarm luft.
Sådan lyder overskriften på en helsidesannonce trykt i flere danske dagblade i denne uge.
Bag annoncen står den aalborgensiske virksomhed Asetek, som vil have politikerne til at stille større krav til tech-selskaber som Google, Facebook og Apple, når de placerer datacentre i Danmark.
Det kræver nemlig ikke bare store mængder strøm at drive datacentrene – man får også en hel masse overskudsvarme fra computerserverne.
Og den skal man være bedre til at udnytte, så den ikke fiser ud i den blå luft, mener man hos Asetek.
Den varme luft blæser man typisk bare ud til fuglene.
Andre Sloth Eriksen, AsetekVirksomheden har oprindeligt specialiseret sig i at hjælpe gamere og andre med at undgå en overophedning af deres computer, når de skal køre tunge spil og grafik.
Det gør de ved hjælp af en lille vandkøler, som sættes ind i computerens kabinet.
Nu har Asetek videreudviklet idéen, så man med slanger kan sende koldt vand ind i den ene ende og få varmt vand ud i den anden ende.
På den måde kan man bruge helt amindeligt vand til at nedkøle serverne og derefter sende overskudsvarmen videre ud i radiatoren i de danske hjem.
- Med vores teknologi opsamler vi varmen fra strømmen, og så sender vi den direkte ud til forbrugerne via fjernvarmenettet, forklarer administrerende direktør i Asetek André Sloth Eriksen.
Nødvendigt at stille kravI første omgang har man indgået et samarbejde med Aalborg Kommunes forsyningsselskab Aalborg Forsyning om et forsøg med at koble Aseteks eget lille datacenter på kommunens net.
Datacentre i DanmarkBåde Apple, Facebook og Google er på vej til at etablere datacentre i Danmark, som kan bearbejde de enorme mængder af data, som selskaberne bruger i deres forskellige tjenester.
Apple er i gang med at bygge et datacenter ved Foulum nær Viborg, som skal stå færdigt i år, Facebook vil åbne et datacenter i Fraugde sydøst for Odense i 2020, og Google har 4,5 milliarder kroner klar til et datacenter i Taulov ved Fredericia.
Også ved Aabenraa og Esbjerg er der planer om at opføre datacentre.
Kilde: DRMen skal der for alvor ske noget på området, er der brug for, at man stiller konkrete krav til de store selskaber, så de bliver forpligtet på at genanvende varmeoverskuddet.
Det er nødvendigt for at få teknikken ind i datacentrene, siger André Sloth Eriksen.
- Ligesom vi stiller krav om tykkelse på isolering i bygningsreglementer, og vi har katalysator og partikelfiltre på vores biler, så mener jeg, at man i Danmark og EU bør sige, at hvis I placerer et datacenter her, så skal det gøres på en måde, så man kan genbruge op til 70 procent af den strøm, man putter ind, og lave det om til fjernvarme.
Kan levere varme til Aalborg, Odense og AarhusDet vurderes, at de forventede datacentre i Danmark i løbet af de næste ti år vil øge det danske elforbrug med 17 procent.
Det er derfor vigtigt at udnytte spildenergien, fastslår Klimarådet i en analyse, og André Sloth Eriksen er enig.
- Det er fuldstændig vanvittigt ikke at gøre det, siger han.
- Hvis vi starter i dansk skala, vil vi kunne opvarme Aalborg, Odense og Aarhus bare med Danmarks datacentre.
Det er 300.
000 husstande.
Klimarådet vil have afgifter fjernetI dag betaler virksomhederne en afgift, når de udnytter overskudsvarmen.
Det sker for at motivere virksomhederne til helt at undgå at lave overskudsvarme i første omgang.
Men afgiften kan også være en barriere for at investere i udnyttelse af overskudsvarme.
Derfor reducerede Folketingets energiforligskreds i marts afgifterne.
Aftale om overskudsvarmeI marts indgik alle partier i Folketinget en aftale om enklere regler og lavere afgfiter på udnyttelse af overskudsvarme.
Det betyder, at virksomhederne har bedre betingelser for at udnytte den overskudsvarme, der kommer ved brug af strøm til for eksempel supermarkedernes kølerum eller servere i de store datacentre, så varmen kan bruges andre steder.
Hos Klimarådet vil man dog gerne have fjernet afgifterne helt.
Kilde: Energi-, Forsynings- og Klimaministeriet samt KlimarådetMen står det til Klimarådet, skal afgifterne helt fjernes.
Det siger medlem af Klimarådet og professor på DTU Poul Erik Morthorst.
- Hvorfor skal der være afgift på overskudsvarme?
Det er noget, vi gerne vil have bliver udnyttet, hvis det er samfundsøkonomisk rentabelt, siger han.
Falder ikke tech-selskaber naturligtSpørger man hos Asetek, er det ikke en fjernelse af afgiften, der er det afgørende.
Det handler om at stille krav til tech-selskaberne, så de tager den teknologi i brug, der skal til, for at forsyne fjernvarmekunderne med varme.
For selvom både Google, Apple og Facebook har lagt planer frem for, hvordan de vil skaffe bæredygtig strøm til deres datacentre, er de primært opdaget af deres egen forretning, mener André Sloth Eriksen.
- De er sociale medier og søgemaskiner og trods alt ikke kraftvarmeværker, så derfor er det måske ikke faldet dem naturligt, siger han.
Stort potentialePå Aalborg Universitet er professor i energiplanlægning Brian Vad Mathiesen ikke i tvivl om potentialet ved at udnytte overskudsvarmen fra datacentrene.
Potentialet for at udnytte overskudsvarmen fra datacentre er rigtig, rigtig stort.
Brian Vad MathiesenHan kalder teknikken fra Asetek meget interessant, fordi vandkølingssystemerne er meget tæt koblet til servernes processorer og er derfor godt egnede til at lede varmen videre.
- I Danmark har vi formået at tiltrække en række datacentre, blandt andet fordi vi har en stabil energiforsyning, et stabilt demokrati og veluddannet arbejdskraft – og så har vi også muligheden for at integrere det med fjernvarmen, siger han.
- Potentialet for at udnytte overskudsvarmen fra datacentre er rigtig, rigtig stort.
Hvis det virkelig går godt med at tiltrække datacentre, vil man måske kunne dække 50 procent af fjernvarmeforbruget.
SF klar til at stramme kravOm Aseteks opfordring til politikerne vil rykke, er endnu for tidligt at sige.
Men hos SF er ordfører bag den seneste energiaftale Lisbeth Bech Poulsen klar til at stille større krav til de store tech-selskaber.
For selvom der også er store mængder af overskudsvarme fra for eksempel supermarkeders kølerum, er det intet at sammenligne med datacentrene.
Derfor kan man godt forlange mere af dem, mener hun.
- Datacentrene er i en særlig position, fordi de producerer så meget overskudsvarme, og dem vil vi gerne stille et særligt krav til, siger Lisbeth Bech Poulsen.
Modsat er hun ikke klar til helt at afskaffe afgifterne på udnyttelse af overskudsvarme, som anbefalingen ellers lyder fra Klimarådet.
- Man skal ikke producere mere overskudsvarme end det, der er absolut nødvendigt, og det er en balance, man er nødt til at prøve at ramme, siger hun.
Læs også:Solvarme er Danmarks oversete klimasucces: 'Det har et kæmpe potentiale'Artiklen er opdateret den 26.
5 kl.
19.
13: Af artiklen fremgik det tidligere, at det forventes, at datacentrene vil øge Danmarks energiforbrug med 17 procent.
Der skulle retteligt have stået elforbrug.
Det er nu rettet.
FacebookTwitterKopier linkEmner:Lisbeth Bech Poulsen (politiker)|Facebook|Google|Kraft- og varmeværker|Aalborg




https://www.dr.dk/nyheder/regionale/midtvest/metalglinsende-loebebille-fundet-i-thy-genskabt-naturomraade-tiltraekker

Midt- og VestjyllandMetalglinsende løbebille fundet i Thy: Genskabt naturområde tiltrækker truet artLille guldløber bliver mere og mere sjælden, men er nu fundet på et nyt sted i Thy.
Den lille guldløber, der blev fundet ved Østerild.
(Foto: Jorgen Peter Kjeldsen / ornit.
dk)Af Helge Røjle og Asta Pil Heltborg26.
maj 2019 kl.
09.
05Bemærk: artiklen er mere end 30 dage gammelLæs opDet er en lille bille, men fundet af den har store perspektiver.
Naturstyrelsen glæder sig over, at billearten "lille guldløber" netop er fundet i et genoprettet naturområde ved det nationale testcenter for store vindmøller i Østerild Klitplantage i Thy.
De fleste os af vil nok synes, den bare ligner andre biller, men for kendere er der virkelig guld i den lille guldløber.
Henrik Schjødt Kristensen, Naturstyrelsen Thy- De fleste os af vil nok synes, den bare ligner andre biller, men for kendere er der virkelig guld i den lille guldløber, fortæller Henrik Schjødt Kristensen, der er skovfoged og specialist i naturpleje hos Naturstyrelsen Thy.
Naturstyrelsen har genskabt klithede og klitsøer i området, og det ser ud til at virke.
- Den sjældne bille og flere andre arter er i hvert fald kommet helt af sig selv.
Vi har ikke været ude at flytte rundt på billerne, understreger Henrik Schjødt Kristensen.
På liste over arter, der risikerer at uddøDen lille guldløber er en metalglinsende løbebille, som er på den danske rødliste over truede arter.
Det betyder, at det er en art, man skal gøre noget ekstra for at passe på, hvis man kan.
Det fortæller Henrik Schjødt Kristensen.
- Personligt synes jeg, det er fascinerende, at sådan en lille bille kommer helt af sig selv, når vi har skabt de rigtige betingelser for den.
Også selvom der er langt til dens nærmeste levesteder, siger skovfogeden og uddyber:- Det er det helt store perspektiv i fundet af den lille bille.
Vi skal bare lave råderummet til naturen, så skal den nok selv finde ud af at være natur.
Lille guldløberLille guldløber var tidligere udbredt og mange steder ret hyppigI dag er det en sjælden billeart, der antageligt kun forekommer i JyllandAfvanding, opdyrkning og tilplantning har været de væsentligste årsager til artens tilbagegangDen lever især på fugtig bund i højmoser og er knyttet til solåben bund med lav vegetationKilde: Institut for BioscienceDet er feltbiolog og insektekspert Jørgen Peter Kjeldsen fra konsulentfirmaet ornit.
dk, som har fundet og fotograferet den lille guldløber her i maj måned.
Han tror også, det er den genskabte natur i området, der har tiltrukket billen, der ifølge ham bliver mere og mere sjælden.
- Når man forvandler det, der med biologiske briller er kedelig og trist natur, til spændende natur, så tiltrækker det nogle arter, siger Jørgen Peter Kjeldsen.
Han har tidligere fundet to sjældne og rødlistede vandnymfearter i samme genskabte naturområde ved det nationale testcenter for store vindmøller.
Østerild Klitplantage er det 12.
sted i landet, man har fundet den lille guldløber.
FacebookTwitterKopier linkEmner:Naturstyrelsen|Jylland|Insekter|Miljø og natur|Naturbeskyttelse




https://www.dr.dk/nyheder/politik/ep-valg/laes-svarene-europa-korrespondenterne-bliver-eu-rystet-i-sin-grundvold-i-dag






https://www.dr.dk/nyheder/politik/ep-valg/10-dramaer-i-europa-du-skal-holde-oeje-med-i-aften

Valg til Europa-ParlamentetSe temaEP-valg10 dramaer i Europa, du skal holde øje med i aftenDer er meget på spil for EU ved dette europaparlamentsvalg.
Få overblikket her.
Der er meget på spil for både den tyske kansler, Angela Merkel, og Frankrigs præsident, Emmanuel Macron, ved EP-valget.
Af Per Bang Thomsen - Bruxelles og OLE RYBORG - DR'S EU-KORRESPONDENT26.
maj 2019 kl.
11.
00Bemærk: artiklen er mere end 30 dage gammelLæs opSiden torsdag har millioner af europæere stemt til europaparlamentsvalget, og i dag er det så de danske vælgeres tur til at afgive deres stemmer.
I Danmark er der især fokus på, hvordan de danske partier og kandidater klarer sig.
Men i Europa er der en lang række dramaer, der udspiller sig – og som kan få stor betydning for Europa-Parlamentet i de kommende fem år.
Her får du et overblik over ti af de vigtigste dramaer, du skal holde øje med, når stemmerne bliver talt op:1Mister de kristenkonservative og socialdemokraterne deres flertal i Europa-Parlamentet?
Hollandske Frans Timmermans (tv) og tyske Manfred Weber repræsenterer som spidskandidater til kommissionsformands- posten de to store partifamilier i Europa-Parlamentet, S&D og EPP.
Men deres storhedstid kan være ovre nu.
Siden det første direkte valg til Europa-Parlamentet for 40 år siden har EPP og S&D - henholdsvis den kristkonservative og den socialdemokratiske partifamilie – sammen siddet på over halvdelen af sæderne i parlamentet.
De to grupper har kunnet sætte kursen for Europa-Parlamentets arbejde, så længe de kunne blive enige.
Og det har præget EU-politikken og været med til at begrænse de andre partifamiliers indflydelse.
Men nu peger meningsmålingerne på, at de står til at miste deres absolutte flertal i Europa-Parlamentet efter dette valg.
De etablerede magtpartier rundt om i Europa er nemlig under pres.
Flygtningekrisen, den høje arbejdsløshed i især Sydeuropa og klimaproblemerne er blot nogle af de emner, der har fået millioner af europæere til at vende de gamle partier ryggen og gå mod alternativer – ikke mindst på de politiske yderfløje, hvor flere partier står til at gå frem.
Og mister EPP og S&D deres absolutte flertal, vil det ændre magtbalancen i Europa-Parlamentet og give de andre grupper - heriblandt den liberale ALDE-familie og De Grønne på venstrefløjen, der begge står til at vokse - mere at skulle have sagt i det daglige arbejde.
Læs også:Bekymret Merkel tager til Kroatien for at kapre nye vælgere2Hvor mange EU-skeptikere bliver valgt ind?
Udover de liberale og de grønne venstrefløjspartier står mange EU-skeptiske partier også til fremgang ved dette europaparlamentsvalg.
Det ser man eksempelvis i Italien, hvor det højrenationalistiske regeringsparti, Lega, kan få et kanonvalg.
Spørgsmålet er, hvor store de EU-skeptiske partier bliver ved valget – og om de bliver store nok til for alvor at præge lovgivningsarbejdet i Europa-Parlamentet i de kommende fem år.
Hvor flere af dem førhen talte om at trække deres lande ud af EU-samarbejdet, ønsker de nu at reformere det indefra.
Og hvor de i dag sidder i tre forskellige grupper i Europa-Parlamentet, har en række af dem - heriblandt Lega, Marine Le Pens Rassemblement National, tyske Alternative für Deutschland og Dansk Folkeparti - givet hinanden håndslag på, at de vil slå sig sammen efter valget og danne en ny EU-skeptisk gruppe, der vil sikre mere magt til nationalstaterne i EU.
Jo større en gruppe er i Europa-Parlamentet, des mere magtfuld bliver den, og derfor er meget på spil for højrefløjspartierne ved valget.
Læs også:Da brexit sendte Europas højrefløj i armene på hinandenI videoen øverst kan du høre Marine Le Pen, der står i spidsen for Rassemblement National, fortælle, hvorfor hun tror på den nye højrefløjsalliance.
3Hvor stort bliver Nigel Farages nye parti i Storbritannien?
Det var egentlig ikke meningen, at Storbritannien skulle have deltaget i dette europaparlamentsvalg.
For knap tre år siden stemte et flertal af vælgerne for at forlade EU.
Og ifølge den oprindelige tidsplan skulle briterne have forladt samarbejdet den 29.
marts i år.
Det skete dog ikke.
De britiske politikere kan nemlig ikke blive enige om, hvordan de vil forlade EU-samarbejdet, og derfor har de nu fået indtil den 31.
oktober i år til at nå frem til en løsning.
Det har så betydet, at briterne torsdag skulle stemme til europaparlamentsvalget.
Og her havde den mangeårige EU-modstander Nigel Farage valgt at stille med et helt nyt parti, The Brexit Party.
Læs også:Brexitkongen Nigel Farage: Jeg vil smadre britisk politikMeningsmålingerne op til viste, at det stærkt EU-kritiske parti stod til at få mindst 30 procent af stemmerne, mens regeringspartiet, Det Konservative Folkeparti, og oppositionspartiet Labour stod til en stor vælgerafklapsning.
Ved det seneste EP-valg i 2014 fik UKIP, som Nigel Farage på det tidspunkt stod i spidsen for, 26,6 procent af stemmerne, hvilket gjorde det til det største britiske parti i Europa-Parlamentet.
I alt 4,3 millioner vælgere i Storbritannien stemte på UKIP, og derfor bliver det et afgørende spørgsmål, om Nigel Farages nye parti får mere end de 4,3 millioner stemmer – eller om de bare er blevet større procentuelt, fordi andre er blevet hjemme.
I videoen øverst kan du høre, hvorfor Nigel Farage har valgt at lave et nyt parti.
4Hvor mange stemmer får Matteo Salvini og Lega i Italien?
Lega med Matteo Salvini i spidsen står til at få et succesvalg i Italien i dag.
For bare få år siden var det de færreste uden for Italien, der havde hørt om den italienske højrefløjspolitiker Matteo Salvini.
Men efter det italienske parlamentsvalg for et år siden, hvor han sammen med sit parti, det stærkt EU-skeptiske og indvandringskritiske Lega, fik 17,4 procent af stemmerne, er han blevet en af de mest synlige og gennemslagskraftige profiler på den europæiske højrefløj.
Og ved EP-valget står Matteo Salvini, som i dag er Italiens vicepremierminister og indenrigsminister, til endnu et succesvalg.
Ifølge Europa-Parlamentets egen valgprojektion – der er baseret på en række italienske meningsmålinger, og som er hæftet med en vis usikkerhed – står partiet til at få mere end 31 procent af stemmerne.
Ved valget i 2014 fik partiet blot 6,2 procent af stemmerne, hvilket kastede fem pladser i Europa-Parlamentet af sig.
Omvendt står det socialdemokratiske Det Demokratiske Parti, der ved valget for fem år siden blev det største i Italien, til at få en syngende vælgerlussing.
Ifølge valgprojektionen vil partiet, der mistede regeringsmagten til Lega og Femstjernebevægelsen sidste år, få omkring 20 procent af stemmerne.
Ved valget for fem år siden fik det 40,8 procent af stemmerne.
5Kommer valget til at ryste tysk politik?
Den tyske kansler, Angela Merkel, har i årevis sat sit præg på europæisk politik.
Både som kansler, hvor hun blandt andet var en af hovedarkitekterne, da der skulle findes en løsning på den græske gældskrise og sættes en midlertidig stopper for flygtningetilstrømningen fra Tyrkiet.
Men også igennem Europa-Parlamentet, hvor hendes kristenkonservative regeringsparti, CDU, sammen med søsterpartiet, CSU, har været stærkt repræsenteret i Europa-Parlamentets største gruppe, EPP.
Men ifølge de foreløbige meningsmålinger står CDU/CSU til at gå tilbage ved valget, mens det indvandringskritiske Alternative für Deutschland, som fik medvind blandt vælgerne i kølvandet på kanslerens håndtering af flygtningekrisen i 2015, omvendt står til at gå frem.
Derudover har miljøpartiet De Grønne medvind blandt vælgerne.
Partiet, der ønsker at bekæmpe klimakrisen og forbedre miljøet, står ifølge de seneste meningsmålinger til at blive det næststørste parti ved det tyske europaparlamentsvalg – kun overgået af CDU/CSU, som trods tilbagegang stadig ser ud til at kunne fastholde sin førsteplads.
Læs også:Grønt parti stormer frem i Tyskland: 'Klima og miljø er de allervigtigste emner'Ender det med, at De Grønne bliver større end det socialdemokratiske regeringsparti, SPD, så kan det få den nuværende krise i partiet til at vokse yderligere.
Et så alvorligt nederlag vil rejse spørgsmålet om, hvorvidt SPD kan fortsætte i regering – og også om Andrea Nahles kan fortsætte som partiformand.
I videoen øverst kan du se, hvordan klimaforandringerne påvirker en tyske vinbonde.
6Vinder Macron eller Le Pen i Frankrig?
Er der ét sted, hvor fronterne mellem de EU-positive og de EU-negative er trukket ekstra skarpt op, så er det i Frankrig.
Her står kampen mellem præsident Emmanuel Macrons parti, La République en Marche, og Marine Le Pens, Rassemblement National.
Hvor Emmanuel Macron er stærk fortaler for det grænseoverskridende, europæiske samarbejde, som han tilmed ønsker at udbygge og videreudvikle, går Marine Le Pen efter at stække EU-systemet og trække mere magt tilbage til nationalstaterne.
Og ifølge de seneste meningsmålinger er der tæt løb mellem de to partier, der også kæmpede om regeringsmagten i Frankrig for to år siden.
Det er første gang, at Emmanuel Macrons parti stiller op til europaparlamentsvalget, mens Rassemblement National i dag er repræsenteret i Europa-Parlamentet med 24 medlemmer.
Ved valget i 2014 hed partiet Front National, og 4,7 millioner franskmænd - hvilket svarer til knap 25 procent af vælgerne - stemte på hendes parti.
Partiet står godt i meningsmålingerne, men denne gang står Marine Le Pens navn ikke selv på stemmesedlen.
Marine Le Pen har meldt ud, at hun ønsker at blive en del af den nye EU-skeptiske højrefløjsalliance, hvor også Dansk Folkeparti er med.
Emmanuel Macron ønsker omvendt at styrke den liberale fløj, og forventningen er, at han vil danne en alliance med den liberale ALDE-gruppe, hvor både Venstre og Det Radikale Venstre er medlemmer.
Hvis det sker, står de liberale ifølge EU-mediet Politico til at tage over 100 pladser i Europa-Parlamentet.
Det vil give de liberale flere muskler at spille med, når de kristenkonservative og socialdemokraterne samtidig står til at miste pladser – og deres fælles flertal.
7Hvordan påvirker Ibiza-gate valget i Østrig?
”We’re going to Ibiza”.
Det er titlen på en sang fra det hollandske halvfemser-popband Vengaboys, der i den seneste tid har oplevet en sand hitlisterenæssance i Østrig.
Her er den strøget til tops på både Spotify og iTunes.
Og det skyldes ikke blot, at østrigerne er mere nostalgiske end andre europæere.
”We’re going to Ibiza” er nemlig blevet titelsangen for den politiske krise – den såkaldte ’Ibiza-gate’ – der har ramt den østrigske regering.
Tidligere på måneden dukkede en skjult videooptagelse med den nu forhenværende vicekansler, Heinz-Christian Strache, pludselig op.
Den blev optaget på den spanske ferieø i 2017, og den viser, hvordan Heinz-Christian Strache, der på det tidspunkt var formand for højrefløjspartiet Frihedspartiet (FPÖ), var klar til at tilbyde statslige kontrakter til en kvinde, der påstod, at hun var russisk milliardærarving, hvis hun til gengæld ville støtte Frihedspartiets valgkamp.
Læs også:Ibiza-gate fortsætter: Frihedspartiet truer Østrigs kansler med mistillidsvotumVideoen fik først Heinz-Christian Strache til at trække fra sig fra sin post.
Sidenhen har FPÖ valgt at trække alle sine ministre fra regeringen, og den østrigske kansler, Sebastian Kurz, har lovet nyvalg til september.
Spørgsmålet er dog, hvilken effekt Ibiza-skandalen, der har fået tusindvis af østrigere til at gå på gaden og protestere, vil få for Frihedspartiet ved europaparlamentsvalget.
Partiet er en del af den nye EU-kritiske højrefløjsalliance, der ønsker at få en afgørende stemme i Europa-Parlamentet fremover.
Indtil videre ser det ikke ud til, at skandalen får nogen betydning for det samarbejde.
I videoen øverst kan du se uddrag af skandalevideoen.
8Hvordan klarer regeringspartierne i Polen, Ungarn og Rumænien sig?
I de seneste år er der blevet holdt ekstra øje med regeringspartierne i Polen, Ungarn og Rumænien.
De har nemlig flere gange lagt sig ud med resten af EU-landene og de retsstatsprincipper, som samarbejdet er bygget på.
Sidste år beordrede EU-domstolen, at den polske regering skulle standse implementeringen af en ny lov, som vil gøre det muligt at tvangspensionere dommere over 65 år.
Frygten gik blandt andet på, at det nationalkonservative regeringsparti, Lov og Retfærdighed, ville udpege loyale partistøtter til de ledige poster i Højesteret.
I Rumænien ønsker den socialdemokratiske regering at sænke straffen for korruption og øge justitsministerens magt over domstolene.
Det har fået Europa-Kommissionen, der skal holde øje med, om medlemslandene overholder reglerne, til at true med sanktioner.
Læs også:'Der er grænser for, hvor meget vi skal være til grin i EU for vores egne penge'Og i Ungarn er Viktor Orbáns Fidesz-parti blevet kritiseret for at indskrænke ytringsfriheden og begrænse internationale menneskerettighedsorganisationers muligheder for at arbejde i landet.
Det fik tidligere på året EPP-gruppen, som Fidesz er med i, til at suspendere dem.
Både Europa-Kommissionen og Europa-Parlamentet ønsker nu at kunne straffe de medlemslande økonomisk, som ikke overholder spillereglerne.
Men indtil videre har det ikke påvirket opbakningen til hverken den polske, ungarske eller rumænske regering.
Og spørgsmålet er, om truslerne vil præge valgresultatet ved EP-valget.
I videoen øverst kan du se, hvorfor Viktor Orban og Fidesz skaber så meget ballade.
9Hvor høj bliver valgdeltagelsen?
Valgdeltagelsen ved EP-valgene har været faldende siden 1979.
Det er svært at få de omkring 400 millioner EU-borgere, som kan stemme til europaparlamentsvalget, ned til stemmeurnerne.
Siden det første direkte EP-valg i 1979, hvor 62 procent af de stemmeberettigede europæere stemte, er valgdeltagelsen kun faldet valg efter valg.
Og ved det seneste valg i 2014 stemte blot 43 procent af de europæiske vælgere.
Flest stemte i Belgien, hvor valgdeltagelsen lå på knap 90 procent.
Her er det dog også lovpligtigt at stemme, og der vanker en bøde, hvis man ikke møder op.
Den laveste valgdeltagelse fandt man i Slovakiet, hvor blot 13 procent af de stemmeberettigede stemte.
I Danmark lå valgdeltagelsen på 56,3 procent.
Og spørgsmålet er nu, om det lykkes at få vendt den nedadgående valgdeltagelse.
I Holland, hvor der blev stemt til europaparlamentetsvalget allerede i torsdags, steg valgdeltagelsen med fire procent i forhold til valget i 2014.
Og i Letland, hvor der også er blevet stemt, steg valgdeltagelsen også.
Fra 30,2 procent i 2014 til 32,9 procent i år.
10Hvordan klarer ’spitzenkandidaterne’ sig?
Formelt set handler europaparlamentsvalget om at finde de 751 politikere, der skal repræsentere EU-borgerne i Europa-Parlamentet fremover.
Men spørger man en række af europaparlamentarikerne og de europæiske paraplyfamilier, der samler ligesindede partier på kryds og tværs af landegrænserne, er der også et indirekte valg i gang.
Det handler om at finde den næste formand for Europa-Kommissionen.
Selvom det egentlig er stats- og regeringscheferne, der indstiller en kandidat til posten, så skal de ifølge Lissabon-traktaten gøre det ”under hensyntagen” til valgresultatet.
Og derfor har flere af de europæiske partier besluttet sig for at opstille såkaldte ’spitzenkandidater’ – eller bare ’spidskandidater’ på dansk – til den magtfulde kommissionsformandspost.
Læs også:Vestagers toppost-konkurrent er klar til kamp: 'Jeg er glad for konkurrence'Den danske konkurrencekommissær, Margrethe Vestager (R), er en af de spidskandidater.
Og partierne vil så have, at stats- og regeringscheferne skal vælge en af deres kandidater, når de skal finde den næste kommissionsformand.
Om Macron, Merkel, Løkke og de andre vælger at følge det system, er endnu uvist.
Men det bliver interessant at se, hvilken politisk familie der får flest stemmer – og derved kan gå hen og sætte sig på den magtfulde formandspost.
I videoen øverst kan du høre, hvorfor Margrethe Vestager (R) gerne vil til tops i EU.
FacebookTwitterKopier linkEmner:Frankrig|Storbritannien|Valg og folkeafstemninger|Italien|Udlændingepolitik




https://www.dr.dk/sporten/fodbold/superliga/guld-soelv-og-badedyr-se-de-bedste-billeder-fra-superligaens-store-festdag

SuperligaGuld, sølv og badedyr: Se de bedste billeder fra Superligaens store festdagDe bedste skud fra lørdagens sidste spillerunde i Superligaen.
Af Michael Sten Jensen i Lyon26.
maj 2019 kl.
08.
11Bemærk: artiklen er mere end 30 dage gammelLæs opDer blev både fejret og sukket dybt, da Superligaens sidste spillerunde blev afgjort lørdag aften.
Mesterskabspokalen blev overleveret til FC København, der på trods af en stor anlagt guldfest i Parken måtte bøje nakken til FC Nordsjælland, mens oprykkerne fra Esbjerg sikrede sig bronzen på udebane mod pokalmestrene fra FC Midtjylland.
Herunder får du de bedste skud fra Superligaens sidste spillerunde.
FCK-fans havde igen i år medbragt badedyr i Parken på sidste spilledag.
FCK's badedyrstifo har eksisteret siden 2004, hvor Parken Sport and Entertainment købte Lalandia.
1 / 15FCK-tifo før kampen mod FCN.
2 / 15FC Københavns Carlos Zeca med pokalen og en anderledes hårkur.
3 / 15Cheftræner Ståle Solbakken får en lufttur efter kampen.
4 / 15Holdfoto af de danske mestre anno 2018/2019: FC København.
5 / 15Esbjergs Joni Kauko fejrer, at bronzemedaljerne er hjemme.
6 / 15Esbjergs cheftræner John Lammers var også en tilfreds mand efter slutfløjtet i Herning.
7 / 15Den bedste måde at skylle en overvældende sæson ned på?
8 / 15Oprykkerne fra Esbjerg hentede bronzemedaljerne hjem foran Brøndby og OB.
9 / 15Medrejsende fans fra Esbjerg fik tændt godt op under MCH Arena i Herning.
10 / 15FC Midtjyllands Jesper Hansen viser både sølvmedalje og pokaltrofæet frem foran hjemmepublikummet i Herning.
11 / 15Oliver Lund ærgrer sig efter nederlaget på 0-2 til Brøndby.
OB spillede med om bronzemedaljerne til det sidste, men ender på femtepladsen med en dårligere målscore end netop Brøndby.
12 / 15OB's Ramon Leeuwin foran en gul hær af medrejsende Brøndby-fans.
13 / 15OB's Casper Nielsen græmmer sig, efter nederlaget og en femteplads er en realitet.
14 / 15Mikael Uhre og Kamil Wilczek fejrer Brøndbys scoring til 2-0.
Med sejren er Brøndbys sæson endnu ikke forbi.
Nu venter der en Europa playoff-kamp mod enten AGF eller Randers.
15 / 15FacebookTwitterKopier linkEmner:FC København|FC Midtjylland|FC Nordsjælland|Fodbold|Esbjerg




https://www.dr.dk/nyheder/viden/teknologi/google-vil-skrue-ned-datastoevsugeren-og-op-hjaelpsomheden

TeknologiGoogle vil skrue ned for datastøvsugeren og op for hjælpsomhedenDet går den rette vej med brugernes privatliv, men der er stadig grund til bekymring, siger eksperter.
Google gør i disse måneder et stort nummer ud af nye muligheder, brugerne får, hvor de kan sige nej til dataindsamling.
Men eksperter efterlyser et kritisk blik på hele forretningen.
Af Chris Lehmann26.
maj 2019 kl.
09.
30Bemærk: artiklen er mere end 30 dage gammelLæs opDet er ikke mere end to år siden, at Forbrugerrådet Tænk anmeldte Google for at krænke brugernes ret til privaliv.
Og tidligere i år fik Google så en stor bøde for at overtræde de nye europæiske databeskyttelsesregler, kaldet GDPR.
Den bøde har Google appelleret, så sagen er ikke afgjort endnu.
Da Googles stemme-assistent skræmte verdenSidste sommer fremviste Google en stemmestyret assistent, der selv kan ringe og arrangere f.
eks din næste frisørtid.
Den blev blev hurtigt anerkendt som et imponerende, men etisk udfordrende fremskridt, da den udgav sig for at være en menneskelig assistent, og ikke en robot.
Google viste stolt den nyeste udgave af samme stemmerobot frem for et par uger siden, nu kan den 'bare' navigere formularer på nettet til f.
eks.
at booke en lejebil eller et hotelværelse.
Ikke noget med at tale med en kunstig stemme, der lader som om den er menneskelig.
Med de og andre dårlige sager i bagagen lignede Google pludselig et lidt skræmmende firma.
Men nu er der kommet andre boller på suppen.
En stor del af Googles årlige udviklerkonference handlede i år om, hvordan virksomheden vil gøre sine tjenester mere sikre og private.
Kort tid efter offentliggjorde Google, at de ansætter 100 ingeniører i Tyskland, der skal arbejde med at sikre brugernes privatliv og sikkerhed.
Især privatliv er svært at håndtere, fordi det er både en teknisk udfordring og et personligt spørgsmål.
Mark Risher, Produktchef, GoogleUden at sige det direkte, ser det ud til, at Googles strategi er at virke mere bevidst om de diskussioner, der foregår omkring privatliv og dataindsamling, men at der er et stykke vej endnu.
Det siger flere eksperter til DR Viden.
Google vil lade dig gå hemmeligt omkringGoogles øgede fokus på privatliv og sikkerhed kommer ifølge virksomheden selv til udtryk gennem en udvidelse af et udviklingscenter for privatliv og sikkerhed i München, som DR Viden har besøgt.
- Det er helt afgørende for os, at vores brugere har tillid til, at vi beskytter vores brugere og deres privatliv, men stiller en god tjeneste til rådighed.
Der er alternativer, brugerne kan vælge.
Hvis vi ikke har deres tillid, mister vi dem, siger Kent Walker, vicedirektør i Google.
Et af de nye tiltag går ud på, at Google vil udvide 'incognito'-funktionen, som allerede bor i Google Chrome til andre tjenester.
Når den funktion er slået til, knytter Google ikke din aktivitet med din konto.
Samtidig får du også mulighed for at sætte udløbsdatoer på din data i for eksempel.
Googles korttjenesten, Maps.
- I virkeligheden er vi aldrig færdige med at lave de her tiltag.
Især privatliv er svært at håndtere, fordi det er både en teknisk udfordring og et personligt spørgsmål.
Hvad brugerne forventer, flytter sig hele tiden og med forskellig hastighed fra land til land, siger Mark Risher, der som produktchef har ansvaret for nogle af privatlivsindstillingerne.
Algoritmer og maskinlæringMange af Googles tjenester fungerer kun, fordi der gemmer sig forskellige former for kunstig intelligens, maskinlæring og algoritmer under motorhjelmen.
Ved at indsamle data om brugerne kan Google med maskinlæring se mønstre i, hvad vi gør med Googles tjenester, f.
eks.
hvad vi søger på, og hvilke resultater vi så klikker på.
De mønstre kan så kodes ind i algoritmerne, som er matematiske regler for, hvordan f.
eks.
resultater i søgemaskinen skal rangordnes.
Lang vej endnu til privatlivs-himlenIfølge Rikke Frank Jørgensen, der er seniorforsker ved Institut for Menneskerettigheder og medforfatter til bogen "Eksponeret - Grænser for privatliv i en digital tid", er det et skridt fremad for privatlivet, at man kan være inkognito og få slettet sine data.
Men der er stadig et stykke vej endnu, før alt er fryd og gammen.
- Det er klart privatlivsfremmende, hvis alle dine data bliver slettet efter tre måneder.
Det er altid et fremskridt, hvis data, der kan henføres til dig reelt bliver slettet, siger Rikke Fank Jørgensen og fortsætter:- Men det næste spørgsmål er, om der er noget læring i deres algoritmer, som er lavet på dine data, som kan kobles til dig.
Slukker for datastøvsugerenDen amerikanske teknologigigant laver også ændringer dybt inde i maskinrummet for at indsamle mindre data om dig.
Google vil bruge en ny teknik til kunstig intelligens, der på engelsk kaldes Federated learning.
Det kan oversættes til opdelt eller adskilt læring.
Det betyder kort sagt, at hvor Google før skulle hente data fra for eksempel brugernes telefoner for at gøre en tjeneste bedre, så kan de nu lave den samme forbedring af tjenester uden at hente data.
Googles eget eksempel er tastatur-appen Gboard.
For at det kunne forudsige, hvad man vil skrive, skal man bruge data til en forudsigelsesmodel.
Derfor har Google i årevis indsamlet data om, hvad alle Gboard-brugere skrev på deres telefoner.
Men det er ifølge Google slut nu.
I stedet sender telefonen kun forslag til ændringer af modellen afsted til Googles servere.
Kunstig intelligens og varme hvederThore Husfeldt er professor i datalogi på ITU.
Han bruger et eksempel med varme hveder for at forklare forskellen fra før til nu.
De fleste skriver kun om varme hveder i maj.
Hvis data om alt, der bliver skrevet, bliver sendt til Googles servere, så kan de se, at i maj forekommer ordet 'hveder' meget oftere end normalt.
Og stort set altid efter ordet 'varme'.
Hvis vi ikke sætter spørgsmålstegn ved hele forretningsmodellen, så vil der altid være en konflikt mellem vores rettigheder og de her virksomheders levebrød.
Rikke Frank Jørgensen, Seniorforsker, Institut for Menneskerettigheder- Algoritmen, som står bag, ved hverken, hvad hveder eller måneder er.
Den ser bare matematiske parametre.
Men det snedige er, at over tid regner den selv ud, at ordet 'hveder' forekommer oftere ved nogle parametre end andre.
Der har vi mennesker konteksten, så vi kan regne ud, at det må handle om store bededag, siger Thore Husfeldt til DR Viden.
Med den opdelte læring sker den indsigt på din telefon.
Så i stedet for at sladre til Googles servere om, hvor mange gange du har skrevet om varme hveder, så får Googles kunstige intelligens bare at vide, at sandsynligheden for, at ordet 'hveder' forekommer, er større i maj end i andre måneder.
Ifølge Google selv er det et fremskridt for brugernes privatliv:- Brugerne er ikke så trygge ved at sende private data til den her store datapulje, som forbedrer tjenesten for alle.
Men med den her teknik sender de kun et lille sammenkog af deres data, som ikke er private, siger Stephan Miklitz, ledende ingeniør på Google privatlivs- og sikkerhedscenter i München til DR Viden.
Men er det nok?
I sidste ende er det dog kun et lille fremskridt, Google laver her, mener Thore Husfeldt.
Med de protester, der har været mod virksomhedens datastøvsuger, er det det rigtige at gøre, mener han:- Jeg synes, det er et skridt i den rigtige retning.
Det er dejligt at se, at Google reagerer på den - i mit perspektiv - helt korrekte modreaktion mod den omfattende dataindsamling, som de laver.
De bruger noget sindssyg god datalogi til at gøre det en lille smule bedre.
Læs også:Snart kan du bede Facebook og Google om at slette, hvad de ved om digIfølge Rikke Frank Jørgensen taler Google altid om valg, brugerne kan tage, når det kommer til privatliv.
Man skal tilvælge at bruge inkognito-tilstand, og man skal tilvælge at få sine data slettet automatisk.
Men hun mener ikke, at det er nok bare at give brugerne muligheden for at slå privatlivsfremmende indstillinger til:- Når vi taler privacy, så er det altid noget, brugeren selv skal slå til.
Det er stort set aldrig udgangspunktet.
Mulighederne er der, men det kræver et aktivt valg.
Det havde været godt, hvis det var omvendt, siger hun.
Google: Vi giver bare folk det, de selv efterspørgerDirekte adspurgt om Google kan bevæge sig hen et sted, hvor de privatlivsfremmende indstillinger er slået til fra start og som standard, svarer Kent Walker, viecdirektør i Google:- Vi prøver hele tiden at forstå, hvad brugerne gerne vil have.
Vi tester hele tiden, og der er forskellige ønsker fra forskellige folk og lokationer.
Vi prøver at være responsive i forhold til, hvad brugerne ønsker, men vi bygger til mennesker i 190 lande.
Vi prøver også at være opmærksom på lokale ønsker, siger han.
Hele diskussionen er, ifølge Rikke Frank Jørgensen, alt for stor til, at den kan løses med flere privatlivsindstillinger i Google:- Der bliver justeret på nogle ting.
Men så længe vi ikke sætter spørgsmålstegn ved hele forretningsmodellen, så vil der altid være en grundkonflikt mellem vores grundlæggende ret til, at der kun bliver indsamlet så lidt data som muligt og de her virksomheders levebrød.
De lever af at indsamle så meget som muligt.
FacebookTwitterKopier linkEmner:Google|Skikke og traditioner|Fødevarer|Institut for Menneskerettigheder|München




https://www.dr.dk/nyheder/politik/ep-valg/ep-valget-samler-oestrigsk-tv-kok-en-somalisk-flygtning-og-boris-johnsons

EP-valgEP-valget samler østrigsk tv-kok, en somalisk flygtning og Boris Johnsons søsterEn broget blanding af kendisser er opstillet til valget til Europa-Parlamentet.
Britiske Magid Magid kan både skrive tidligere flygtning, tidligere borgmester og nuværende EP-kandidat på CV'et.
Af OLE RYBORG - DR'S EU-KORRESPONDENT26.
maj 2019 kl.
08.
56Bemærk: artiklen er mere end 30 dage gammelLæs opI Bruxelles kan ingen høre dig skrige, lød det i DR´s populære og prisbelønnede tv-serie Borgen.
Men selv om Europa-Parlamentet kan virke langt borte, og EU-politikernes arbejde ikke er det, som præger de nationale nyhedsmedier til daglig, så kan det kommende Europa-Parlament alligevel blive arbejdsplads for et antal personer, som nyder en vis kendiseffekt i de lande, hvor de er på valg.
Og hvis man ser meget godt efter blandt kandidaterne til Europa-Parlamentet, så kan man også få den mistanke, at nogle faktisk ønsker at blive valgt for netop at blive glemt.
Men mere om det lidt senere.
Kendt fra tvØstrigerne kan for eksempel stemme på den kendte tv-kok Sarah Wiener.
Kendt i både Østrig og Tyskland for sine kulinariske rejser rundt i Europa.
Sarah Wiener har også haft mindre gæsteoptrædender i større tyske tv-serier.
I det hele taget er der flere kandidater til EP-valget, som kan gøre Venstres Morten Løkkegaard rangen stridig, når det gælder om at have en fortid som tv-vært.
Belgiske Frederique Ries sidder allerede i Europa-Parlamentet – i samme politiske gruppe som Morten Løkkegaard.
I mange år var hun nyhedsoplæser på den belgiske tv-station RTL-TVI.
Og det er ikke utænkeligt, at Frederique Ries efter valget får selskab af endnu en belgisk nyhedsoplæser.
Tv-kokken Sarah Wiener er kendt i både Østrig og Tyskland for sine kulinariske rejser rundt i Europa.
(Foto: Dirk Pagels/SULUPRESS.
DE © (c) Ritzau Scanpix) I Storbritannien opstiller den kendte britiske tv-journalist Gavin Esler.
1 / 2Tv-kokken Sarah Wiener er kendt i både Østrig og Tyskland for sine kulinariske rejser rundt i Europa.
(Foto: Dirk Pagels/SULUPRESS.
DE © (c) Ritzau Scanpix)1 / 2I Storbritannien opstiller den kendte britiske tv-journalist Gavin Esler.
2 / 2Blandt kandidaterne i Belgien findes nemlig også Lynn Wesenbeek, som udover en fortid som tv-vært vandt Miss Belgien konkurrencen i 1987.
Og i Storbritannien opstiller den kendte britiske tv-journalist Gavin Esler, som har en mangeårig fortid på BBC.
Det bliver i familienEn anden kendiskategori ved EP-valget kunne passende have overskriften: ”I familie med”.
I Danmark ville ”I familie med”-prisen helt klart gå til Bergur Løkke Rasmussen – søn af Lars Løkke Rasmussen.
Bergur Løkke Rasmussen stiller op til Europa-Parlamentet og har hængt valgplakater op på Langebro i København.
 Den tidligere britiske udenrigsminister, Boris Johnsons søster, Rachel Johnson, har en helt anden holdning til EU end broderen.
 En anden søster til en britisk parlamentariker er Annunziata Rees-Mogg, der er søster til den konservative Jacob Rees-Mogg.
 Ritzau Scanpix)1 / 3Bergur Løkke Rasmussen stiller op til Europa-Parlamentet og har hængt valgplakater op på Langebro i København.
1 / 3Den tidligere britiske udenrigsminister, Boris Johnsons søster, Rachel Johnson, har en helt anden holdning til EU end broderen.
2 / 3En anden søster til en britisk parlamentariker er Annunziata Rees-Mogg, der er søster til den konservative Jacob Rees-Mogg.
 Ritzau Scanpix)3 / 3Men der er mange andre familiemedlemmer til fremtrædende politikere, som stiller op ved EP-valget.
På stemmesedlen i Belgien kan man finde Nicolas Barnier – søn af EU´s brexit-forhandler, Michel Barnier.
På de britiske valgsedler kan man finde Rachel Johnson – hun er søster til Boris Johnson.
Den tidligere britiske udenrigsminister og en af favoritterne til at efterfølge Theresa May på posten som den næste britiske premierminister.
Rachel Johnson er dog ikke opstillet for de konservative.
Hun er opstillet for Change UK og går til valg på at bekæmpe brexit.
Altså det modsatte af, hvad bror Boris ønsker.
Læs også:Mussolini mod Mussolini: Italiensk diktators efterkommere klar til europaparlamentsvalgEn anden konservativ bror som også må se sin søster stille op for et andet parti er den kendte brexit-fortaler Jacob Rees-Mogg.
Han søster, Annunziata Rees-Mogg, er opstillet til EP-valget for Nigel Farages Brexit Party.
Gamle kendingeSå er der selvfølgelig også kategorien af EP-kandidater, som mest af alt er kendte, fordi de tidligere var noget ved den politiske musik.
I kategorien tidligere premierministre finder man for eksempel italienske Silvio Berlusconi på stemmesedlen.
Den tidligere italienske premierminister Silvio Berlusconi stiller også op.
Fra Estland er der ligefrem to tidligere premierministre, som stiller op: Taavi Roivas og Andrus Ansip.
Og i kategorien tidligere premierminister, så må Estland endda se sig slået af Rumænien, hvor hele tre tidligere premierministre er opstillede.
Det er dog kun to af de tre rumænske premierministre, som rent faktisk har været premierministre i Rumænien.
Den tredje – Iurie Leanca – er tidligere premierminister i Moldova.
Et land, som faktisk ikke er medlem af EU.
Kendt af politietOg så er der navne på stemmesedlerne, som kan få enhver anklagemyndighed til at spærre øjnene op en ekstra gang.
Der er nemlig kandidater til EP-valget, som myndighederne interesserer sig for.
Mest kendt er Carles Puigdemont – den catalanske leder, som er eftersøgt af myndighederne i Spanien, og som har slået sig ned i Belgien.
Catalanske Carles Puigdemont stiller også op til Europa-Parlamentet, på trods af at han er eftersøgt af myndighederne i Spanien.
I Bulgarien er der to navne på stemmesedlen, som vækker særlig opmærksomhed.
Den ene er Dessislava Ivancheva, den tidligere borgmester i Mladost som faktisk er under husarrest efter at være blevet idømt 20 års fængsel for at have modtaget bestikkelse.
Den anden bulgarske kandidat, som er under husarrest, er Evgeniya Baneva, som er anklaget for skattesnyd.
I Letland er Rigas tidligere – russisktalende – borgmester, Nils Usakovs, opstillet.
Han efterforskes for øjeblikket og er under mistanke for korruption, og i Letland er der en del vælgere, som har den opfattelse, at han ønsker at blive valgt til Europa-Parlamentet for på den måde at opnå parlamentarisk immunitet.
Tidligere flygtning og borgmesterBritiske Magid Magid har en anden baggrund end de fleste EP-kandidater.
Og hvis man skulle ønske at lave en kategori med kandidater kendt for andet, så kunne den kategori passende ledes af Magid Magid, som er opstillet i Storbritannien.
En tidligere somalisk flygtning, som har været Lord Mayor of Sheffield (Borgmester i Sheffield, red.
), og som nu er opstillet for de grønne.
FacebookTwitterKopier linkEmner:Storbritannien|Valg og folkeafstemninger|Belgien|Catalonien|Letland




https://www.dr.dk/nyheder/udland/trump-er-ikke-bekymret-nordkoreas-missiltests

UdlandTrump er ikke bekymret for Nordkoreas missiltestsDonald Trump tror på, at Nordkoreas leder, Kim Jong-Un, holder sine løfter.
USA's præsident, Donald Trump, er i Japan, hvor han møder premierminister Shinzo Abe.
)26.
maj 2019 kl.
06.
25Bemærk: artiklen er mere end 30 dage gammelLæs opUSA's præsident, Donald Trump, er ikke bekymret for Nordkoreas seneste missiltests, skriver han på Twitter.
Trump er overbevist om, at Nordkoreas leder, Kim Jong-Un, vil holde de løfter, han har givet Trump.
- Nordkorea har affyret nogle små våben, der har gjort nogle fra mit land og andre urolige, men ikke mig.
Jeg stoler på, at Kim Jong-Un vil holde sit løfte til mig, lyder det fra Trump.
Udmeldingen kommer, mens Trump er på et officielt statsbesøg i Japan, hvor han blandt andet skal diskutere USA's atomforhandlinger med Nordkorea med Japans premierminister, Shinzo Abe.
Trump mødtes med Kim Jong-Un i Vietnam tidligere på året, hvor de to forhandlede en aftale, der skulle føre til generel atomnedrustning på Den Koreanske Halvø.
Læs også:Nye missiler fra Nordkorea: 'Kim Jong-un forsøger at få Trumps opmærksomhed'Forhandlingerne blev dog afbrudt uden endelige resultater.
USA's præsident har ved flere lejligheder lagt vægt på sit gode personlige forhold til Nordkoreas leder, trods flere bekymringer fra andre lande.
Tidligere på måneden testede Nordkoreas militær en række missiler og taktiske præcisionsvåben.
Det skrev det statslige nyhedsbureau KCNA ifølge nyhedsbureauet Reuters.
I går sagde Donald Trumps nationale sikkerhedsrådgiver, John Bolton, at "der er ingen tvivl om", at Nordkoreas seneste test af missiler er et brud på internationale FN-resolutioner mod landet.
/ritzau/FacebookTwitterKopier linkEmner:Donald Trump (politiker)|Kim Jong-un (politiker)|Nordkorea|Japan|Militærudstyr




https://www.dr.dk/nyheder/politik/folketingsvalg/husk-det-nu-ingen-store-boern-eller-selfies-i-stemmeboksen

FolketingsvalgHusk det nu: Ingen store børn eller selfies i stemmeboksenDet er i strid med stemmehemmeligheden at tage et billede af sin stemmeseddel.
Når først dit kryds er sat på stemmesedlen, må du ikke tage et billede og forevige den på de sociale medier - ligesom du heller ikke må have større børn med i stemmeboksen.
Af Rikke Gjøl Mansø26.
maj 2019 kl.
06.
30 | opdateret 05.
juni 2019 kl.
05.
49Bemærk: artiklen er mere end 30 dage gammelLæs opHvis du har tænkt dig at tage et billede af dig selv i stemmeboksen i dag, så sørg for, at man ikke kan se stemmesedlen på billedet.
Man må nemlig ikke kunne se på billedet, hvor du har sat dit kryds.
Det skyldes, at vi har stemmehemmelighed i Danmark - blandt andet for at sikre, at man ikke kan sælge sin stemme eller blive presset til at stemme på et bestemt parti eller en bestemt kandidat.
Det siger loven§ 48 Stemmeafgivningen sker i stemmerummet, hvor kun vælgeren må være til stede.
På stemmesedlen sætter vælgeren et kryds ved et partinavn eller et kandidatnavn.
Stk.
2 En vælger kan få ombyttet sin stemmeseddel, hvis den er fejlagtigt afkrydset eller ved uagtsomhed gjort ubrugelig.
Ombytning kan ikke ske, efter at stemmesedlen er lagt i stemmekassen.
Stk.
3 Når stemmeafgivningen er foretaget, sammenfolder vælgeren stemmesedlen, således at ingen kan se, hvordan der er stemt.
Derefter lægger vælgeren stemmesedlen i stemmekassen i overværelse af en tilforordnet vælger.
Kilde: Folketingsvalgloven- Man må gerne fortælle, hvem man har stemt på – man må bare ikke dokumentere det, siger valgkonsulent i Økonomi- og Indenrigsministeriet Christine Boeskov og tilføjer:- Der står ikke i loven, at man ikke må tage en selfie med sin stemmeseddel, men der står i loven, at vi har stemmehemmelighed, og det er både en ret og en pligt.
Det er en ret til at have sin stemme i fred, men det er også en pligt, at du ikke må vise din afgivne stemme til nogen.
- Stemmehemmeligheden skal sikre, at ingen skal kunne presses eller tvinges til at afsløre, hvad de har stemt.
Det er folketingsvalglovens § 48, stk.
3, man bryder, hvis man tager et billede af sin udfyldte stemmeseddel.
Paragraffen fastslår, at man skal sammenfolde sin stemmeseddel efter stemmeafgivningen, så ingen kan se, hvad man har stemt.
Og hvad sker der så, hvis man bryder loven og knipser en selfie med sin stemmeseddel?
Sandsynligvis vil det ikke have store konsekvenser.
- Det er ikke strafbart at tage et billede af sin stemmeseddel.
Der er ikke noget selfie-politi, og det er ikke sådan, at de valgtilforordnede står ved gardinet og lytter efter kamera-knips.
Men hvis de opdager, at du tager et billede, kan de godt skride ind og sige, at det må du ikke, siger Christine Boeskov.
Ingen større børn i stemmeboksenStemmeboksen har netop gardiner for at værne om stemmehemmeligheden - og af samme årsag må man heller ikke vise sin stemmeseddel til nogen, efter man har sat sit kryds.
Man skal derfor selv lægge den i en forseglet stemmekasse, og ingen andre må se den.
Det betyder også, at man ikke må tage sine børn med ind i stemmeboksen.
I hvert fald ikke, hvis de er store nok til at have lært alfabetet - og dermed kunne forstå, hvor krydset bliver sat.
- Der står ikke noget i loven om, at man ikke må have børn med ind i stemmeboksen, men der står, at man skal være alene.
Et barn, der kan gengive, hvad man har stemt, kan fortælle det til bedsteforældre, naboer eller andre - og så er stemmehemmeligheden kompromitteret, siger Christine Boeskov.
Men en far eller mor, der har sin to-årige søn med til valgstedet, og ikke kan efterlade ham uden for gardinet, kan blive nødt til at tage ham med på armen ind i stemmeboksen.
- Tommelfingerreglen siger, at når barnet har lært alfabetet, så er de for store til at komme med ind i stemmeboksen, siger Christine Boeskov.
Og til forældre, der mener, at deres større børn kan lære meget om demokratiet og valgdagen ved at komme med ind i stemmeboksen, siger valgkonsulenten:- Man kan jo godt lære sine børn om demokratiet uden at have dem med ind, når man afgiver sin stemme.
De kan sagtens komme med til valgstedet, se hvordan man får stemmesedlen udleveret - og snakke om det bagefter, siger hun.
Tilbage i 2006 blev en far og hans søn hver idømt 14 dages betinget fængsel, da Østre Landsret fandt dem skyldige i valgsvindel ved folketingsvalget året forinden.
Her gik faren og den 17-årige søn ind i en stemmeboks for at sætte krydset sammen.
FacebookTwitterKopier linkEmner:Økonomi- og indenrigsministeriet|Valg og folkeafstemninger|Folketinget|Boligindretning|Sjælland




https://www.dr.dk/mitliv/camilla-hylder-mavedeller-og-store-laar-jeg-er-stolt-af-jeg-ikke-traener-tiden

Noget på hjerteSe temaMit LivCamilla hylder mavedeller og store lår: ’Jeg er stolt af, at jeg ikke træner for tiden'Camilla på 23 blev syg i jagten på at blive tynd.
I dag hylder hendes kunst kroppen i alle former.
Her tegner hun sin historie.
Af Trine Birk, Camilla Lovmand (illustrationer) og Mikkel Berg Pedersen (foto)26.
maj 2019 kl.
08.
23Læs opDe har mavedeller og bløde lår.
Nogle af dem har store bryster, nogle små.
Nogle af dem har hår på benene og i bikini-linjen.
Andre har ikke.
Den 23-årige studerende Camilla Lovmand vil gerne få os til at trække på smilebåndet, når vi ser hendes humoristiske tegninger af nøgne kvinder.
De er blevet ét af kendetegnene ved den kunst, hun skaber på sit værelse i Aarhus ved siden af studierne i Visual Fashion Communication.
Men hun har også et mere seriøst budskab bag den humoristiske indpakning.
At vores kroppe ikke er ens, og at vi skal værdsætte vores fantastiske forskelligheder.
Det lyder måske som en selvfølge.
Men det er en erkendelse, Camilla selv har brugt mange år på at komme frem til.
Her tegner og fortæller hun historien om, hvordan hun begyndte at hade sin krop, hvordan hun lærte at få et afslappet forhold til den igen, og hvordan hun de seneste halvandet år har prøvet at bruge sin kunst til at skabe positiv opmærksomhed omkring kroppen.
Camillas dårlige tanker om sin krop begyndte på handelsskolen.
Inden da havde hun gået på sportsefterskole, hvor de fleste bare gik rundt i joggingtøj.
- Men på handelsskolen var det anderledes.
Man skulle have det rigtige tøj og den rigtige taske, og det skulle helst være de helt rigtige mærker.
Det var i hvert fald sådan, Camilla følte.
Hun var samtidig i en alder, hvor hun stadig var i gang med at finde sig selv.
Og den, hun var nu, var ikke længere god nok.
Hun begyndte at blive mere bevidst om sit udseende.
- Når jeg så mig selv i spejlet, syntes jeg, jeg lignede 'en prop', fordi jeg ikke er så høj, og syntes, jeg havde store lår.
Jeg ville også gerne have flere muskler og faste baller.
- Hvis du spurgte mig dengang, ville jeg sige, jeg var 'en smule overvægtig'.
Men jeg var normalvægtig.
Det var bare noget, jeg følte.
Før havde Camilla gået til fodbold.
Nu begyndte hun i stedet at træne alene i fitnesscenteret, og nu handlede det hverken om fællesskabet eller glæden ved at dyrke sport.
Det handlede udelukkende om at tabe sig.
- Jeg blev træningsafhængig.
I starten var det bare stille og roligt, men jeg begyndte at gå mere og mere op i det, og hurtigt blev det hver dag, jeg trænede.
Jeg trænede både i fitness, og senere begyndte jeg også til crossfit.
I fitnesscenteret blev hun pludselig også meget fokuseret på, hvordan andre så ud og begyndte at sammenligne sig selv med dem.
Med dem, der ikke havde rygdeller.
Dem, der havde en pænere numse.
- Jeg gik heller aldrig i bad i fitnesscenteret.
De andre skulle ikke se, hvordan min krop så ud nøgen.
Camilla kunne ikke længere spise, hvad hun havde lyst til, nu hvor hun ville tabe sig.
Hun begyndte at tænke over, hvor mange kalorier, proteiner og kulhydrater, der var i hendes mad og droppede rugbrødet på madpakken til fordel for salater og gulerødder.
Hun stoppede også med at drikke alkohol og blev mindre social på studiet.
Hun ville hellere være sund end at feste og drikke hele natten.
Hun begyndte at følge bloggere og instagrammere, der fokuserede meget på kost og træning.
Camilla tabte sig.
Hvor mange kilo vil hun dog gerne holde for sig selv.
Det var så meget, at hendes venner lagde mærke til det – men ikke nok til, at de lagde mærke til, at der var noget galt.
Komplimenterne gav hende en god følelse.
Men ikke særligt længe.
Hun blev aldrig tilfreds med det, hun så i spejlet.
- Jeg blev meget kontrolleret omkring min træning og mad, og det endte med, at jeg udviklede en spiseforstyrrelse i 3.
g.
Jeg var dog stadig normalvægtig, så folk har nok bare tænkt, at jeg var sådan én, der gik meget op i min træning.
Det var først efter handelsskolen, da Camilla holdt sabbatår, at hun selv indså, at hun havde brug for hjælp.
- Jeg begyndte at få det rigtig dårligt, både fysisk og psykisk.
Jeg skammede mig, og jeg følte, at det ikke længere var mig selv, men spiseforstyrrelsen, der havde kontrollen.
Det var efter en længere rejse, hvor hun fik afbrudt sine trænings- og kostrutiner, at hun fik nok.
Hun kunne ikke længere opretholde sine høje krav til kost og træning og fik det kun dårligere og dårligere med sig selv.
Camilla betroede sig til sin mor som den første.
I samarbejde med lægen blev de enige om, at hun skulle i behandling på Center for Spiseforstyrrelser i Risskov én dag om ugen, indtil sygdommen ikke længere havde overtaget.
Behandlingen blev det første af mange skridt mod et mindre forvrænget kropsbillede.
Hun blev blandt andet rådet til at tale med andre om sin spiseforstyrrelse.
- Så længe man holder det for sig selv, er det lettere at holde spiseforstyrrelsen ved lige.
Jeg valgte at åbne mig for to veninder, og det gav et ryk.
Jeg var bange for, at de ville synes, jeg var underlig eller klam.
Men mine veninder har virkelig været gode til at lytte og hjælpe.
Siden Camilla for tre år siden flyttede til Aarhus, har hun følt sig helt rask og fået et afslappet forhold til sin krop igen.
Hun kan igen tage på stranden i badedragt og har det fint med, hvordan hun ser ud i dag.
Fællesbad bliver hun nok aldrig fan af, men hun vil ikke længere lade sig begrænse.
- Jeg har hadet min krop så meget, at jeg tænkte: hvorfor har man en krop?
Men nu tænker jeg: Hvor er det dejligt, at jeg har en krop, som jeg kan bruge til så mange ting.
- Jeg er ikke spinkel bygget, lidt bredskuldret og har måske en lidt større numse end andre, men så er det jo det, jeg har, griner hun.
Da hun var syg, gik hun i stort og poset tøj.
Næsten altid sort.
Men nu er hendes garderobe fyldt med farver.
Fra en neongul cowboyjakke til en pang-grøn skjorte med et dragemotiv på, og nu gør det ikke længere noget, at man kan se hendes former, og hvordan hendes krop ser ud.
- Nu handler det ikke om, at min krop skal se ud på en bestemt måde.
Nu går jeg i stedet op i, hvad jeg har på, fordi det er sjovt at klæde mig i noget, der er lidt anderledes.
Hvis man selv har det svært med sin krop, opfordrer Camilla til, at man åbner sig op over for en eller flere venner om, hvordan man har det.
- Når man åbner op, finder man også ud af, at det jo ikke er ens udseende, der betyder noget for ens venskaber.
Dine venner dømmer dig jo ikke.
Man finder også ud af, at andre også kan have det svært med deres kroppe, og at de ikke lægger mærke til de samme ting, som man selv gør.
- Det er kun mig selv, der lægger mærke til mine lår, mens andre lægger mærke til deres flyveører.
Camilla understreger, at hun selvfølgelig har forståelse for, at nogle overvægtige gerne vil tabe sig, eller at man gerne vil træne for at være sund.
- Men når det bliver en byrde at tabe sig, og man tvinger sig selv til at træne og spise på en bestemt måde på bekostning af ens socialliv, så er det ikke længere sundt.
Måske får man anerkendelse, når man taber sig, men det er ikke nødvendigvis den rigtige form for anerkendelse, og social anerkendelse er også vigtig.
Camilla selv har indtil nu kun indviet få veninder i, hvordan hun har haft det med sin krop, men hun har besluttet sig at bryde tavsheden nu ved at stå frem og fortælle sin historie til alle, der har lyst til at læse den.
- Jeg har virkelig tænkt meget over, om jeg skulle fortælle min historie, for jeg er så bange for, hvad andre tænker.
Grunden til, at jeg gør det er, at jeg selv har haft rigtig meget gavn af at høre andres historier om spiseforstyrrelser og deres forhold til deres kroppe, og jeg håber, at andre også kan få noget ud af at læse min.
- Samtidig føler jeg, at det er et step videre for mig.
For når man deler ting, så forsvinder de lige så stille.
Og så er jeg helt fri.
Ud over åbenhed er der også nogle mere lavpraktiske råd, Camilla gerne vil give videre.
Hun har ikke længere noget spejl, hvor hun kan se hele sin figur, og vægten er smidt ud.
- Jeg har taget en bevidst beslutning om, at et tal på vægten ikke skal styre, om jeg har det godt eller skidt.
Man kommer ind i en ond cirkel, hvis man ikke ser det tal, man gerne vil.
Jeg ved faktisk overhovedet ikke, hvad jeg vejer nu, og det har jeg det virkelig godt med.
Også medlemskortet til fitnesscenteret og crossfit er røget i skraldespanden.
- Jeg kan godt lide at gå ture, men jeg går ikke længere i fitness.
Jeg er faktisk stolt af, at jeg ikke træner for tiden.
Hun har også ryddet ud i sit instagram-feed, så hun nu kun følger få fitnessudøvere.
Dem, hun stadig ikke har slettet, følger hun, fordi hun er interesseret i at følge deres sportslige præstation.
Ikke fordi hun selv vil se ud som dem.
Hvis hun ender i en samtale, der handler meget om mad – om noget er sundt eller usundt, og hvor mange kalorier, der mon er i 'den salat', så forsøger hun at skifte emne.
En anden ting, der har betydet meget for hende, var at komme på højskole efter sin behandling.
Her var hun 'tvunget' til at spise sammen med andre, og der var ikke nogen linje med fokus på sport.
Men det vigtigste ved opholdet var, at hun fik ændret fokus fra sin sygdom og kampen for at blive rask til noget, der virkeligt interesserede hende og gjorde hende glad igen.
- Jeg tegnede altid meget som barn.
Mens jeg har dyrket meget fodbold og været syg, har jeg ikke tegnet ret meget, og det var noget, jeg havde savnet.
- Min højskole havde en designlinje, som jeg gerne ville prøve af.
Jeg kunne godt lide at tegne, men vidste ikke, hvad jeg kunne bruge det til.
Højskolen hjalp mig med at finde ud af, hvad jeg gerne ville studere, og det var en rar følelse at være et sted, hvor jeg delte min interesse med mange andre.
Det gjorde også, at jeg fik det bedre.
Højskolen fik Camilla til at indse, at hun gerne ville studere visuelt design.
Og det fører os tilbage til Camillas tegninger.
Af kvinder med mavedeller og hår på benene – nogle af dem med en taco eller pomfrit i hånden, andre med en designertaske slynget hen over håndleddet.
Hun vil ikke udelukke, at inspirationen indirekte kommer fra de oplevelser, hun har haft med sin egen krop – men mest af alt kom inspirationen, efter hun startede på designstudiet.
- Idéen kom på første semester på designstudiet.
En dag sad jeg i toget og tænkte på, hvor meget vi går op i trends og fashion, og hvor meget vi dømmer hinanden ud fra, hvordan vi ser ud, og hvad man har på.
Jeg tænkte, at hvis vi altid var nøgne, ville vi nok sætte mere pris på vores forskellighed.
Camilla viser sin kunst frem på sin instagramprofil og designmarkeder, og for nylig fik hun lov til at forevige sin kunst på væggene af et kvindetoilet på det velbesøgte indendørs madmarked Aarhus Streetfood.
Her kan de besøgende kvinder så sidde, halvnøgne, og reflektere over, hvordan de har det med deres krop, mens de ser på Camillas tegninger af nøgne kvinder og læser hendes budskab om, at vi skal elske vores forskelligheder.
Camilla understreger, at hendes kunst ikke handler om at sige, hvad der er rigtigt og forkert – om man skal være tynd eller tyk, spise salat eller fastfood, om man må have en designertaske eller ej.
- Men mit budskab er, at vi er gode nok, som vi er – også inde under tøjet.
Man behøver ikke spise det 'rigtige', se ud eller leve på en bestemt måde, bare fordi man er på Instagram.
Man skal gøre det, man selv synes er fedt.
- Og ja, så får man måske en delle af at spise en pomfrit, men man skal også huske at nyde livet, og det gør man ikke, hvis man hader sin krop.
FacebookTwitterKopier linkEmner:Instagram|Aarhus|Sundhed og velvære|Motion|Fødevarer




https://www.dr.dk/nyheder/regionale/syd/se-andreas-mogensens-ikoniske-rumkapsel-bevaegede-sig-i-rummet-med-28000

Syd- og SønderjyllandSe Andreas Mogensens ikoniske rumkapsel: Bevægede sig i rummet med 28.
000 kilometer i timenOplevelsesparken Universe på Als viser den danske astronaut Andreas Mogensens rumkapsel frem.
Andreas Mogensens rumkapsel er lige nu udstillet i Universe.
Af Lars Paaske og Ulrik Bang-Mørch26.
maj 2019 kl.
06.
01Bemærk: artiklen er mere end 30 dage gammelLæs opDet er knap fire år siden, at det meste af Danmark spændt fulgte med, da astronauten Andreas Mogensen blev den første dansker i rummet.
Den naturvidenskabelige oplevelsespark Universe i Nordborg på Als har nu gjort et scoop og viser i disse dage Andreas Mogensens rumkapsel frem for alle de besøgende.
Det var den, han sad i, da han blev sendt ud i rummet.
Rumkapslen er klart parkens største atrraktion, siger Morten Lorenzen, der er eventkoordinator i Universe.
- Det er ikke mange, der får lov til at låne sådan en rumkapsel til deres park, siger han.
Det var denne rumkapsel, som sendte Andreas Mogensen ud i rummet.
Kapslen hedder Soyuz TMA-18M.
Andreas Mogensen sad sammen med to andre astronauter i rumkapslen.
Flere besøgende har taget turen til Universe for at se rumkapslen.
Eventkoordinator Søren Lorenzen og adminstrerende direktør i Universe Torben Kylling Petersen pakkede sammen rumkapslen ud til udstillingen på Universe.
På vej ned gennem atmosfæren bremses kapslen af luftens modstand.
Den nærmede sig atmosfæren med ca.
28.
000 kilometer i timen, så friktionen mod atmosfæren var så stor, at luften omkring kapslen blev opvarmet til omkring 1.
600 grader.
Her er det et billede af kapslen med Andreas Mogensen ombord - lige inden de kom tilbage til landjorden igen.
 Med sådan en varme rundt om kapslen, når den flyver ned gennem atmosfæren, er den blevet godt brændt og forkullet.
Den kapsel, Andreas Mogensen landede med i Kasakhstan, var dog ikke den samme, som sendte ham ud i rummet.
Sådan så Andreas Mogensen ud, da han landede den 12.
september i 2015.
 Andreas Mogensen blev sendt ud i rummet den 2.
september 2015.
Opsendelsen foregik fra den russiske rumhavn Bajkonur i Kasakhstan.
 Under sit ophold på Den Internationale Rumstation, ISS, havde Andreas Mogensen 20 forsøg, han skulle udføre.
 Andreas Mogensen er den første dansker, der har været i rummet.
1 / 10Det var denne rumkapsel, som sendte Andreas Mogensen ud i rummet.
Kapslen hedder Soyuz TMA-18M.
1 / 10Andreas Mogensen sad sammen med to andre astronauter i rumkapslen.
2 / 10Flere besøgende har taget turen til Universe for at se rumkapslen.
3 / 10Eventkoordinator Søren Lorenzen og adminstrerende direktør i Universe Torben Kylling Petersen pakkede sammen rumkapslen ud til udstillingen på Universe.
4 / 10På vej ned gennem atmosfæren bremses kapslen af luftens modstand.
Den nærmede sig atmosfæren med ca.
28.
000 kilometer i timen, så friktionen mod atmosfæren var så stor, at luften omkring kapslen blev opvarmet til omkring 1.
600 grader.
Her er det et billede af kapslen med Andreas Mogensen ombord - lige inden de kom tilbage til landjorden igen.
5 / 10Med sådan en varme rundt om kapslen, når den flyver ned gennem atmosfæren, er den blevet godt brændt og forkullet.
Den kapsel, Andreas Mogensen landede med i Kasakhstan, var dog ikke den samme, som sendte ham ud i rummet.
6 / 10Sådan så Andreas Mogensen ud, da han landede den 12.
september i 2015.
7 / 10Andreas Mogensen blev sendt ud i rummet den 2.
september 2015.
Opsendelsen foregik fra den russiske rumhavn Bajkonur i Kasakhstan.
8 / 10Under sit ophold på Den Internationale Rumstation, ISS, havde Andreas Mogensen 20 forsøg, han skulle udføre.
9 / 10Andreas Mogensen er den første dansker, der har været i rummet.
10 / 10Den 2.
september 2015 blev Andreas Mogensen sammen med to andre udenlandske astronauter sendt op på en 10 dage lang mission til Den Internationale Rumstation, ISS.
De tre blev sendt afsted i en knap 50 meter lang raket, hvor rumkapslen var indeni.
Og det er altså denne originale rumkapsel, Soyuz TMA-18M, som Andreas Mogensen sad i, da han blev sendt ud i rummet, som alle nu kan komme og se.
Herunder kan du se, hvordan starten så ud, da Andreas Mogensen blev sendt op i rummet.
De besøgende i Universe vil kunne se, at rumkapslen er brændt, og det er der en logisk forklaring på, siger eventkoordinator Morten Lorenzen.
- Når rumkapslen går igennem atmosfæren med 28.
000 kilometer i timen, så betyder det, at luften omkring rumkapslen bliver opvarmet til 1600 grader.
Så den er blevet noget svedet af, siger han.
Herunder kan du se Andreas Mogensen lande efter 10 dage i rummet.
Videoen er fra Nasa TV.
Som et tillæg til fremvisningen af Andreas Mogensens rumkapsel har oplevelsesparken Universe kombineret det med en konkurrence, hvor den heldige vinder får en virtual reality-oplevelse i en stol, som gengiver Andreas Mogensens hjemrejse fra rummet.
FacebookTwitterKopier linkEmner:Den Internationale Rumstation|Als|Andreas Mogensen (astronaut)|NASA|Videnskab




https://www.dr.dk/nyheder/politik/ep-valg/ole-ryborg-10-afgoerende-emner-som-er-paa-spil-ved-dagens-valg

Valg til Europa-ParlamentetSe temaEP-valgOle Ryborg: 10 afgørende emner, som er på spil ved dagens valgEU er ikke kun regler om tilsætningsstoffer, roaming og engangsplastik.
Store strategiske vejvalg venter politikerne efter EU-valget.
De kommende danske kommer til at skulle forholde sig til en lang række storpolitiske emner.
Af Ole Ryborg26.
maj 2019 kl.
06.
00Bemærk: artiklen er mere end 30 dage gammelLæs opDer er både stort og småt på dagsordenen, når medlemmerne af Europa-Parlamentet mødes i Bruxelles og Strasbourg.
De politikere, som blev valgt ved det seneste EU-valg, har siden 2014 vedtaget over 700 love, der gælder i Danmark.
Og mange af lovene handler om praktiske ting.
For eksempel har EU-politikerne lovgivet om et samarbejde om opkrævning af bøder på tværs af grænserne ved trafikforseelser som for eksempel fartbøder.
De har vedtaget nye EU-regler, som skal begrænse brugen af plastikposer, og de har vedtaget et forbud mod engangsplastik som eksempelvis sugerør.
Men når man ser frem mod de kommende fem år, så venter også en række store strategiske beslutninger, som de kommende medlemmer af Europa-Parlamentet, der bliver valgt i dag, skal være med til at vedtage.
1KlimaKampen mod de menneskeskabte klimaforandringer kommer til at præge de næste fem år i Europa-Parlamentet.
Klimaet står højt på dagsordenen efter EU-valget.
Overordnet skal der vedtages en klimastrategi.
På bordet ligger tanker om, at EU-området skal være klimaneutralt fra 2050.
Når EU-landene laver en fælles klimastrategi, enes de også om konkrete målsætninger, som de enkelte EU-lande skal gennemføre, sådan at den samlede EU-strategi kan gennemføres.
En målsætning, som debatteres, er eksempelvis om EU´s energiforbrug skal reduceres med en tredjedel frem til 2050.
2MigrationTusindvis af afrikanere har taget turen over Middelhavet i håb om at komme til Europa.
EU-politikerne diskuterer en række ændringer af den europæiske flygtninge- og migrationspolitik.
Dels er der ønske om at styrke kontrollen ved EU´s ydre grænse.
Samtidig er der en række initiativer, som skal gøre det lettere at udvise afviste asylansøgere og illegale migranter.
Håndteringen af flygtningepolitikken – deriblandt spørgsmålet om en eventuel byrdefordeling – er også på EU-dagsordenen.
3HandelEn mulig handelskonflikt med USA's præsident, Donald Trump, er noget, der kommer på dagsordenen.
Der er for øjeblikket store globale diskussioner om frihandel.
I USA truer præsident Donald Trump EU-landene med at lægge ekstra told på europæiske varer som eksempelvis biler.
Det kan gøre det sværere for danske og andre virksomheder at sælge til blandt andet USA.
EU-landene har en fælles handelspolitik.
Det betyder, at EU eksempelvis laver handelsaftaler med lande som Canada og Japan.
Handelsaftaler skal godkendes af Europa-Parlamentet.
På handelsområdet er der flere store ting på dagsordenen.
Dels spørgsmålet, om der kan laves en aftale med USA, sådan at man undgår en handelskrig.
Så skal der laves en handelsaftale med Storbritannien, når briterne har forladt EU.
Og der er også diskussioner, om EU skal stille flere krav til land, der ønsker handelsaftaler med EU.
Det kan eksempelvis være klimakrav.
4Kriminalitet og terrorBruxelles i Belgien er en af de europæiske storbyer, der er blevet ramt af terror i de seneste år.
Gennem årene er EU-samarbejdet om kampen mod kriminalitet og terror vokset.
Kernen i det europæiske politisamarbejde er Europol.
Gradvist har EU-politisamarbejdet fået flere og flere arbejdsopgaver, og i dag ser man, hvordan Europol koordinerer politiaktioner i europæiske lande.
Politikerne diskuterer løbende, om politisamarbejdet skal udbygges.
Blandt andet er der fokus på en øget indsats i forhold til net-kriminalitet og i forhold til terrorrelaterede aktiviteter som foregår på nettet.
5PersondataTechgiganter som Google, Facebook og andre ved mere og mere om os.
Men hvordan sikrer vi den data?
Borgere afgiver i dag flere og flere data, når vi bruger computeren eller telefonen.
Og persondata er i stadig større grad blevet en handelsvare.
Virksomheder som Facebook og Google lever af at bruge den viden, de indsamler om os, når vi bruger deres hjemmesider, eller når vi eksempelvis bruger en Apple-telefon.
Mange af de virksomheder, som indsamler oplysninger om os som brugere, befinder sig uden for Europa.
Men i EU er der gradvist fastlagt regler om, hvordan virksomheder eksempelvis skal håndtere persondata.
Og efterhånden som teknologien udvikler sig, og telefoner begynder at samle flere og flere oplysninger – fra brugernes fingeraftryk og teknologi for ansigtsgenkendelse til telefonens GPS, som ved præcist, hvor vi befinder os - så er forventningen, at der bliver behov for løbende regulering på EU-niveau for regler om brugen af persondata i de kommende år.
6SkatSkat er normalt et nationalt anliggende.
Spørgsmålet er, om EU skal blande sig i det.
Hvis der er ét område, hvor Europas politikere altid har været tilbageholdende med at lave EU-regulering, så er det skatteområdet.
Statens ret til at opkræve skat hos borgerne er et område, der ikke har været den store lyst til at regulere i EU.
Men i en verden med øget globalisering og multinationale selskaber, som tjener milliarder ved at sælge tjenester på nettet, er der forandringer på vej.
EU-politikerne diskuterer, om der bør indføres et europæisk minimum for, hvor lav selskabsskatten må være i et EU-land.
Et andet varmt skatteemne handler om beskatning af internetgiganter som Google, Facebook og Apple, mens et tredje emne på skatteområdet handler om bekæmpelse af såkaldte skattely.
Alle områder, hvor der for øjeblikket er diskussioner om, hvorvidt der er behov for mere EU-regulering.
7EnergiDer kommer fokus på Europas energinet i de kommende år.
EU-landene arbejder løbende med at justere den europæiske politik inden for klima, miljø og energi.
På energiområdet skal der opstilles mål for, hvor stor en andel af energiforbruget i EU, som skal dækkes af vedvarende energi.
For at kunne øge brugen af vedvarende energi er der behov for at udbygge de europæiske energinetværk.
Her arbejdes der løbende med planer om transeuropæiske energinetværk.
Samtidig diskuteres netop fremtiden for den europæiske forskningspolitik – deriblandt hvor mange penge, der fremover skal bruges til forskning og innovation inden for områder som klima og energi.
8Forsvar og sikkerhedStatsminister Lars Løkke Rasmussen (V) så gerne, at det danske forsvarsforbehold blev afskaffet, så Danmark kan komme tættere på EU's forsvarssamarbejde.
Efter en periode hvor den amerikanske præsident, Donald Trump, flere gange har sat spørgsmålstegn ved NATO-samarbejdet, er en række af EU-landene gået i gang med at udbygge deres samarbejde inden for forsvars- og sikkerhedspolitikken.
Dels arbejder EU-landene på at opbygge en fælles forsvarskapacitet, der skal gøre det muligt for en EU-styrke at blive indsat på kort tid, hvis det måtte være nødvendigt.
Og så er der et voksende samarbejde om blandt andet udvikling af forsvarsmateriel.
Det sker inde på en række områder fra eksempelvis droner til kommunikationsudstyr.
9RetsstatsprincipUngarns premierminister, Viktor Orban, er blevet beskyldt for at krænke EU's retstatsprincipper.
Gennem de seneste år er spørgsmålet om retsstat, demokrati, frie medier og uafhængige domstole blevet et centralt spørgsmål.
For øjeblikket er der fokus på interne forhold i tre forskellige EU-lande.
Det er Polen, Ungarn og Rumænien.
Malta har også været i søgelyset.
Der er blevet sat spørgsmål ved forskellige forhold i landene som eksempelvis dommeres uafhængighed, pressefrihed, uafhængige undervisningsinstitutioner og politisk korruption.
Både Europa-Kommissionen og Europa-Parlamentet kan beslutte, at forhold omkring retsstatsprincipper i et EU-land skal undersøges.
10Forskning og innovationKunstig intelligens er et af de områder, hvor kineseren er langt fremme.
EU-landene er for øjeblikket i gang med diskussioner om en revision af EU´s budget.
Et område, som er meget i fokus, er spørgsmålet om EU's´fremtidige indsats indenfor forskning og innovation.
Det advares om, at Europa på flere områder halter mere og mere bagefter både Kina og USA inden for forskningsområdet.
Derfor skal de europæiske politikere i den kommende tid træffe beslutninger om, hvad der skal ske i forhold med europæisk forskning, udvikling og innovation.
FacebookTwitterKopier linkEmner:USA|Valg og folkeafstemninger|Udenrigspolitik|Storbritannien|Skatter og afgifter




