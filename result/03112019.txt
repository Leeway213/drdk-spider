https://www.dr.dk/nyheder/udland/norsk-skib-angrebet-af-pirater-ni-besaetningsmedlemmer-kidnappet

UdlandNorsk skib angrebet af pirater: Ni besætningsmedlemmer kidnappetPirater gik ombord på skibet ud for Cotonou i Benin i Vestafrika.
Det norske skib, MV Bonita, ligger nu til i havn ved byen Cotonou i Benin.
Af Anna Sol Jørgensen03.
nov.
2019 kl.
22.
02 | opdateret 03.
nov.
2019 kl.
22.
17Læs opPirater gik lørdag morgen ombord på et norsk skib ud for det vestafrikanske land Benin.
Det oplyser det norske rederi Ugland, der ejer skibet, i en pressemeddelelse.
Ni besætningsmedlemmer på skibet blev kidnappet, mens skibet lå for anker ved en havneplads.
Alle de kidnappede er filippinske statsborgere, oplyser kommunikationsdirektøren i Norsk Rederiforbund, Christine Korme, til norske Dagens Næringsliv.
Resten af mandskabet på skibet sendte efterfølgende et nødvarsel og kontaktede de lokale myndigheder, oplyser Ugland i pressemeddelelsen.
Øger overvågningenFamilierne til de bortførte besætningsmedlemmer er underrettet og bliver løbende informeret af rederiet.
Rederiet ønsker af hensyn til skibets besætning ikke at kommentere hændelsen yderligere.
Ifølge Dagens Næringsliv ligger skibet, der hedder MV Bonita, nu i havn ved byen Cotonou.
Myndighederne med ansvar for havnen i Cotonou udtrykker ifølge mediet Benin WebTV News sin dybeste sympati med de berørte.
- Efterforskningen er i gang på nuværende tidspunkt.
Flådestyrker udfører daglige patruljer på havet.
I mellemtiden er overvågningen blevet styrket, lyder det ifølge mediet i en pressemeddelelse fra myndighederne.
Udbredt pirateri i områdetHavet omkring den vestafrikanske kyst er ifølge The International Maritime Bureau det område, hvor flest skibe bliver udsat for pirateri.
Ifølge bureauet er 62 søfolk blevet kidnappet og holdt som gidsler i Guineabugten, der ligger ud for Nigeria, Guinea, Togo, Benin og Cameroun, i løbet af årets første seks måneder.
Derudover er kun 13 andre søfolk blevet kidnappet af pirater i andre dele af verden.
I 2016 lancerede EU et nyt program rettet mod pirateri i Vestafrika.
Danmark sendte i den forbindelse 13,3 millioner kroner til EU-programmet.
FacebookTwitterKopier linkEmner:Benin|Afrika|Dagens Næringsliv|EU|Bortførelser




https://www.dr.dk/nyheder/indland/svensk-studie-stoppet-seks-babyer-doede

IndlandSvensk studie stoppet: Seks babyer dødeIndtil videre venter de danske fødselslæger med at ændre retningslinjer på området.
- Det ville have været uetisk at fortsætte, siger forskerne.
Af Jakob Lyders Tarpgaard03.
nov.
2019 kl.
20.
29Læs opEt stort svensk fødselsstudie er stoppet før tid på grund af seks døde babyer.
The Guardian skriver, at studiet havde til formål at undersøge risikoen ved at føde i uge 43 fremfor i uge 42.
Normalt en graviditet 40 uger - her sættes terminsdatoen i hvert fald til.
10.
000 gravide skulle i studiet inddeles i to grupper, hvor fødslen i den ene skulle sættes i gang i begyndelsen af uge 42, mens den anden gruppe af gravide skulle have fødslen sat i gang i begyndelsen af uge 43.
Så lang tid varer en graviditetNormalt varer en graviditet 40 uger, regnet fra første dag i sidste menstruation.
En graviditet, der går til 42 fulde uger, kaldes overbåren.
I dag rådes man til at blive sat i gang ved 41 uger og 5 dage, hvis fødslen ikke er gået i gang inden.
Førstegangsfødende har tendens til at føde lidt senere, end de som har født før.
De fleste børn bliver født efter 40 uger og to dages graviditet.
Kilde: Sundhed.
dk.
Men allerede i oktober sidste år blev studiet droppet efter fem dødfødsler og en enkelt spædbarnsdød - allesammen i gruppen af kvinder som først blev sat i gang i uge 43.
- Det ville have været uetisk at fortsætte, sagde forskerne ifølge The Guardian.
Svenske hospitaler ændrer praksisDetaljerne om studiets forløb er først rigtigt blevet kendt nu, efter en af forskerne har offentliggjort nogle af detaljerne fra studiet i en ph.
d.
-afhandling.
Her skriver forskeren, at resultaterne bør betyde en ændring i anbefalingerne, så en graviditet ikke går længere end 41+0 uger (41 uger og 0 dage).
Allerede nu har Sahlgrenska Universitetshospital ifølge SVT ændret retningslinjer, og andre svenske hospitaler vil ifølge The Guardian også ændre retningslinjer.
Danske fødselslæger: Vi venterI Danmark er den officielle anbefaling fra Dansk Selskab for Obstetrik og Gynækologi, at alle gravide har født inden uge 42+0.
Og indtil der kommer officielle resultater fra det svenske studie, fortsætter den anbefaling, fortæller selskabets formand Hanne Brix Westergaard til DR Nyheder.
- Vi er nødt til at vide, hvorfor de seks fostre døde.
Hanne Brix Westergaard, Dansk Selskab for Obstetrik og Gynækologi- Det er et interessant studie, som vi holder meget øje med.
Men vi afventer, at det bliver offentliggjort i et videnskabeligt tidsskrift.
For så får vi alle detaljer, og der har været andre forskere, der har kigget på resultaterne.
Hun fortæller, at der i ph.
d.
-afhandlingen ikke er detaljeret information om dødsårsagen for de seks babyer i studiet.
- Vi er nødt til at vide, hvorfor de seks fostre døde.
Måske viser det sig, at de seks kvinder havde en sygdom, som man ikke kendte til.
Eller måske havde fostrene en misdannelse, som de døde af.
De detaljer får vi sandsynligvis, når studiet bliver offentliggjort i et videnskabeligt tidsskrift, forklarer hun.
Nye retningslinjer har konsekvenserHvis det viser sig, at studiets konklusion bliver, at gravide bør sættes i gang med fødslen senest i uge 41+0, så vil Hanne Brix Westergaard sætte sig ned med en række kolleger og se på studiet og gennemgå al forskning på området.
Hvis alle gravide skal tilbydes igangsætning senest 41+0, vil det betyde en kæmpe belastning for alle landets fødeafdelinger.
Hanne Brix Westergaard, Dansk Selskab for Obstetrik og GynækologiOg hvis de kommer frem til, at retningslinjerne bør laves om, skal regionspolitikerne tages med på råd, fortæller hun.
- Hvis alle gravide skal tilbydes igangsætning senest 41+0, vil det betyde en kæmpe belastning for alle landets fødeafdelinger.
For de gravide skal ses flere gange, og der skal flere jordemoderhænder på dem.
- Og så skal vi have fat i regionerne, som skal bevilge penge til, at det her kan sættes i værk, siger Hanne Brix Westergaard.
Hvis alle gravide skal tilbydes igangsættelse i uge 41+0, vil det betyde et kæmpe pres på de danske fødeafdelinger, siger Hanne Brix Westergaard.
Gode erfaringer med igangsættelseDa den danske anbefaling om fødsel inden uge 42+0 blev besluttet i 2011, betød det, at gravide ikke længere først blev tilbudt igangsættelse, når de var to uger over termin.
Og selvom det gav et stort pres på de danske fødeafdelinger, har det ifølge Hanne Brix Westergaard blandt andet betydet, at færre fostre dør i mors mave.
- Samtidig er der ikke flere kvinder i den gruppe, der føder via kejsersnit.
Altså at det at blive sat i gang ikke betyder en mere kompliceret fødsel end en naturlig fødsel, siger hun.
Dog er de ifølge Hanne Brix Westergaard opmærksomme på, at nogle kvinder har det svært med at blive sat i gang, fordi de de føler angst ved det og hellere vil vente på, at kroppen selv sætter fødslen i gang.
Det er endnu uvist, hvornår konklusionerne fra det svenske studie bliver offentliggjort.
FacebookTwitterKopier linkEmner:Graviditet og fødsel|The Guardian|Videnskab|Sundhedsvidenskab|Hospitaler




https://www.dr.dk/nyheder/indland/enkel-forklaring-paa-10-aar-gammel-cheeseburger

IndlandEnkel forklaring på 10 år gammel cheeseburgerVores forfædre brugte samme princip for at få maden til at holde sig i lang tid.
Det er ifølge forskere en helt naturlig forklaring på, hvorfor en cheeseburger i Island efter 10 år stadig ser spiselig ud.
Af Jakob Lyders Tarpgaard03.
nov.
2019 kl.
21.
19Læs opFortællingen om en islandsk cheeseburger, der efter 10 år stadig ser fin ud, har skabt en del debat og sjove kommentarer på DR Nyheders facebookside.
Læs også:En mand købte en cheeseburger på Island.
Efter 10 år er den her endnuMen hvis man undersøger sagen nærmere, finder man ud af, at mange andre tidligere har undret sig over det samme, samt at konklusionen hver gang er den samme.
Så hvordan kan det være, at den islandske cheeseburger og de andre cheeseburgere nævnt i artiklen ikke bliver nedbrudt eller får mug på sig?
Fugten forsvinderI 2017 skrev businessinsider.
com om fænomenet.
Og her konkluderede professor dr.
Keith Warriner, at det simpelthen er mangel på fugt i brødet, bøffen og de medfølgende pommes frites, som gør måltidet langtidsholdbart.
For hvis der ikke er fugt, kan mikroberne ikke få produktet til at rådne.
Samme konklusion kom Politiken frem til i 2010.
Her fik avisen to danske forskere til at undersøge et 10 dage gammelt Happy Meal.
Og her blev konklusionen, at ".
.
.
brødet er af den bløde, fiberfattige, hvide type, der meget hurtigt mister sit indhold af vand og dermed ikke er nær så modtagelig for skimmel.
Pomfritterne er så tynde, at de også meget hurtig mister alt væske.
Kødet er gennemstegt og dermed næsten bakteriefrit, når det lægges i burgeren.
Både kød, ost, brød, sennep og ketchup indeholder konserverende salt.
Bøffen har suget stegefedt, der også konserverer den mod angreb af mikroorganismer.
Sennep, ketchup og syltede agurker udgør et meget surt miljø.
Der er ingen friske grøntsager, der ellers med sikkerhed havde fået burgeren til at rådne på få dage.
"Ergo, at metoden er den samme som har virket i tusinder af år ved at bruge tørring og saltning som konserveringsmetode.
McDonald's: Ikke noget mystisk i detMange har gennem tiden gættet på, at cheeseburger-måltidet fra McDonald's må være proppet med konserveringsmidler.
Der er ikke noget mystisk over det.
Pia Tobberup, McDonald’s i DanmarkMen både bageriet bag burgerbollerne og McDonald's selv afviser, at det er tilfældet.
Kun i de syltede agurker er der ifølge McDonald's konserveringsmidler.
Og ifølge burgergiganten er der intet hokuspokus ved historien.
- Det er en historie der jævnligt dukker op.
Ved flere lejligheder har journalister bedt forskere om at undersøge og komme med en forklaring.
De kommer frem til det samme, skriver Pia Tobberup, der kommunikationschef hos McDonald’s i Danmark, i en mail til DR Nyheder.
- Det skyldes en kombination af høj hygiejne i håndteringen af maden og udtørring af fritter, bolle og bøf over tid.
Bortset fra i den syltede agurk er der ikke tilsat nogen konserveringsmidler.
Der er ikke noget mystisk over det, skriver hun til slut.
FacebookTwitterKopier linkEmner:McDonalds|Videnskab|Fastfood-spisesteder|Tørring




https://www.dr.dk/sporten/formel1/suveraen-hamilton-genvinder-formel-1-verdensmesterskab

Formel1Suveræn Hamilton genvinder Formel 1-verdensmesterskabLewis Hamilton blev verdensmester for sjette gang, og Kevin Magnussen måtte udgå til sidst, da der blev kørt grandprix i USA.
Lewis Hamilton vandt sit verdensmesterskab nummer seks.
03.
nov.
2019 kl.
21.
49Læs opRacerkøreren Lewis Hamilton (Mercedes) kunne søndag aften juble og glemme alt om flere pointudregninger i den resterende Formel 1-sæson.
Den 34-årige brite fjernede selv al spænding i resten af sæsonen, da han blev nummer to i grandprixet i Austin i USA.
Dermed blev Hamilton verdensmester for sjette gang i karrieren.
Hænderne i vejret.
 Flaget på ryggen.
 Frem med champagnen.
 Og op på bilen.
Sådan ser en verdensmester ud.
(Foto: Larry W.
Smith © Scanpix)1 / 4Hænderne i vejret.
1 / 4Flaget på ryggen.
2 / 4Frem med champagnen.
3 / 4Og op på bilen.
Sådan ser en verdensmester ud.
(Foto: Larry W.
Smith © Scanpix)4 / 4Hamilton kæmpede på de sidste omgange en drabelig dyst mod holdkammerat Valtteri Bottas om sejren i løbet, og den faldt ud til finnen.
Andenpladsen var dog rigeligt til, at Hamilton blev verdensmester for tredje sæson i træk, da han ikke længere kan hentes i den samlede stilling af netop Bottas.
Magnussens bil gik i stykkerMax Verstappen (Red Bull) blev nummer tre, mens Kevin Magnussen (Haas) på næstsidste omgang kørte i grusset og måtte udgå.
I en nedbremsning gik bilen i stykker.
Forinden havde danskeren et kort øjeblik været oppe på niendepladsen, før han fik problemer med dæktemperaturen og dalede ned gennem feltet og langt væk fra VM-point.
Da Magnussen udgik, lå han nummer 16 og foran Haas-holdkammerat Romain Grosjean, der sluttede løbet som nummer 15.
Kevin Magnussen kom ikke i mål.
Hamilton startede fantastiskInden søndagens løb på Circuit of the Americas i Austin i delstaten Texas lød Hamiltons forspring på 74 point ned til Bottas, og der resterede 78 point at køre om.
Dermed ville en ottendeplads være nok til at blive verdensmester uanset hvad, og en andenplads var mere end rigeligt.
Lewis HamiltonAlder: 34 år.
Fødested: Stevenage, England.
Nationalitet: Brite.
Formel 1-grandprixer i alt: 248.
Antal podieplaceringer: 150.
Grandprix-sejre: 83.
VM-titler: 6 (2008, 2014, 2015, 2017, 2018 og 2019).
Nuværende team: Mercedes.
Allerede under starten avancerede den regerende verdensmester fra sin startposition som nummer fem, og med en smuk overhaling af Charles Leclerc kort efter, var Hamilton oppe på tredjepladsen.
Derfra var VM-sejren aldrig i fare.
Andenpladsen betød, at Hamilton sikrede sin podieplacering nummer 150 i Formel 1 i karrieren.
Hamilton vandt også titlen i 2008 samt i 2014 og 2015.
I fjor kom Hamilton op på siden af argentinske Juan Manuel Fangio, som i 1950'erne vandt titlen fem gange.
Michael Schumacher har rekorden med syv verdensmesterskaber.
/ritzau/FacebookTwitterKopier linkEmner:Kevin Magnussen (racerkører)|Lewis Hamilton (racerkører)|USA|Formel 1|Red Bull




https://www.dr.dk/nyheder/udland/venezuela-svarer-igen-paa-udvisninger-el-salvadors-diplomater-skal-ud-af-landet

UdlandVenezuela svarer igen på udvisninger: El Salvadors diplomater skal ud af landetEl Salvadors diplomater i Venezuela får 48 timer til at forlade landet.
Venezuelas præsident, Nicolas Maduro, er i strid modvind, og El Salvador anerkender ham ikke som landets leder.
Af Anna Sol Jørgensen03.
nov.
2019 kl.
20.
54 | opdateret 04.
nov.
2019 kl.
12.
09Læs opEl Salvadors diplomater bliver udvist og har 48 timer til at forlade Venezuela.
Det oplyser Venezuelas udenrigsministerium ifølge Reuters.
Kampen om Venezuela• Venezuela har siden januar været præget af en magtkamp mellem landets siddende præsident, Nicolás Maduro, og den selvudnævnte præsident og leder af oppositionen, Juan Guaidó.
• Guaidó ønsker et demokratisk nyvalg og har støtte fra USA og en række andre vestlige lande.
Maduro støttes af blandt andre Rusland og Kina.
• Maduro har siddet på magten siden 2013, hvor han arvede magten, efter præsident Hugo Chávez døde efter 14 år ved roret.
• I december 2015 vandt oppositionen magten i Nationalforsamlingen, mens regeringens popularitet dalede efter lang tids økonomisk tilbagegang.
• Siden er Maduros styre flere gange blevet anklaget for at afvikle demokratiet, mens de store oppositionspartier sidste år boykottede præsidentvalget, som Maduro vandt klart.
Blandt andre USA anerkender ikke resultatet.
• I januar udråbte Guaidó sig selv som midlertidig præsident ved det største møde i oppositionen siden 2019.
Han anerkendes som landets retmæssige præsident af flere vestlige lande.
Udvisningen kommer, efter at El Salvador tidligere i dag valgte at udvise Venezuelas diplomater.
Det sker, fordi El Salvadors præsident, Nayib Bukele, ikke anerkender Venezuelas regering, der er anført af præsident Nicolas Maduro.
El Salvadors regering ser nemlig Venezuelas oppositionsleder, Juan Guaidó, som den leigitime leder af landet.
Striden bunder i, at den unge Juan Guaidó i januar udråbte sig selv som midlertidig præsident i Venezuela, samtidig med at han erklærede den siddende præsident, Nicolas Maduro, for afsat.
Oppositionslederen Juan Guaidó betragter sig selv som præsident af Venezuela.
El Salvador vil være tæt med USAReelt set er det dog stadig Nicolas Maduro der sidder ved magten, og han nægter at gå af som præsident.
Han nyder også fortsat opbakning fra landets militær og har støtte fra Kina og Rusland.
Nicolas Maduro har tidligere reageret på Juan Guaidós overtagelse af magten ved at kalde det for et kupforsøg, der er støttet af USA.
Striden mellem Nicolas Maduro og Juan Guaidó har udløst voldsom uro i Venezuela, der i forvejen var præget af sult og fattigdom og beskyldninger om korruption.
Nayib Bukele blev valgt som præsident i El Salvador i juni.
Han sagde dengang, at han ville have et fjernt forhold til Venezuela og beholde nære bånd til USA, som har krævet, at Nicolas Maduro trækker sig fra magten.
Store dele af EU - herunder Danmark - anerkender også Juan Guaidó som leder af Venezuela.
•Hvorfor er Maduro i modvind?
•Maduros venstreorienterede regering har fået massiv kritik i blandt andet FN for brutal magtanvendelse og brud på menneskerettighederne.
•Regeringen skal have benyttet brutale metoder, som inkluderer tortur, lovstridige henrettelser og intimidering af regeringskritikere.
•Samtidig er Venezuelas økonomi næsten kollapset under Maduro.
•Millioner af indbyggere har de seneste år forladt det engang så velstående land.
Ifølge flere medier er der udbredt mangel på medicin og fødevarer.
•3,2 millioner mennesker er ifølge FN flygtet.
BBC rapporterer, at omkring fire millioner mennesker er strømmet ud af Venezuela i protest mod regimet.
•Venezuela har på trods af kritikken fået plads i FN's Menneskerettighedsråd.
FacebookTwitterKopier linkEmner:Nicolas Maduro (politiker)|Venezuela|El Salvador|Forenede Nationer|EU




https://www.dr.dk/sporten/fodbold/superliga/dobbelt-op-paa-straffespark-sender-fck-paa-sejrskurs-mod-soenderjyske

SuperligaDobbelt op på straffespark sender FCK på sejrskurs mod SønderjyskeFC København fik tilkendt to kontroversielle straffespark, da holdet vandt 3-0 hjemme over Sønderjyske.
03.
nov.
2019 kl.
20.
02 | opdateret 03.
nov.
2019 kl.
21.
49Læs opIkke bare en gang, men to gange følte Sønderjyske sig bortdømt ude mod FC København i søndagens sene kamp i Superligaen.
Hjemmeholdet fik tilkendt to straffespark, som begge var i kategorien tvivlsomme, og som grundlagde FCK's sejr på 3-0.
Det første FCK-straffespark blev tildelt efter 18 minutter, og der var forvirring omkring, hvilken forseelse der egentlig blev begået.
Dommerteamet vurderede tilsyneladende, at Sønderjyske-anfører Eggert Jonsson ramte bolden med armen efter et skudforsøg af FCK-angriberen Dame N'Doye.
Det var i hvert fald det, dommer Peter Kjærgaard signalerede som forklaring nede på banen til de protesterende Sønderjyske-spillere.
Sagen var bare den, at Jonsson havde armen klistret ind til kroppen, så det straffespark så yderst tvivlsomt ud.
Det var FCK-kantspilleren Pep Biel ligeglad med og udnyttede gaveboden til en tidlig 1-0-føring.
Jens Stage scorede også fra kridtmærketI anden halvleg fik FCK tilkendt endnu et straffespark.
Denne gang vurderede dommerteamet, at Christian "Greko" Jakobsen hev FCK-stopperen Victor Nelsson ned i feltet på et hjørnespark.
Igen var forseelsen svær at få øje på, men dommeren pegede på pletten endnu en gang.
Biel var skiftet ud med Jens Stage, så FCK-angriberen Michael Santos fik lov til at sparke det andet straffespark, som blev sikkert sat ind bag Sønderjyske-keeper Sebastian Mielitz.
Kampen bød også på andet end kontroversielle straffespark.
Generelt dominerede FCK kampen, men københavnerne kom ikke frem til så mange chancer i åbent og poleret spil.
FCK scorede til slut på endnu en dødbold, da en ellers uskarp og anonym Viktor Fischer leverede et godt frispark, som den indskiftede FCK-angriber Pieros Sotiriou fik bugseret i mål fra nært hold.
FCK-backen Pierre Bengtsson havde desuden et skudforsøg i sidenettet som noget af det farligste i midten af første halvleg.
Sønderjyske havde også chancer i kampen og kunne være kommet foran allerede efter få minutter, men Christian "Greko" Jakobsen headede lige forbi.
Det samme gjorde Sønderjyske-stopperen Patrick Banggaard efter en halv time, men udeholdet manglede effektiviteten.
Med sejren er FCK fortsat i hælene på FC Midtjylland, der fører Superligaen med 38 point efter 15 kampe.
FCK har fire point færre på andenpladsen.
/ritzau/FacebookTwitterKopier linkEmner:Dame N'Doye (fodboldspiller)|FC København|Viktor Fischer (fodboldspiller)|SønderjyskE|Fodbold




https://www.dr.dk/musik/carl-emil-giver-en-opsang-til-vores-splittede-verden-vi-gemmer-vores-problemer-bag

MusikCarl Emil giver en opsang til vores 'splittede' verden: Vi gemmer vores problemer bag underholdningVores verden er blevet underholdning for enhver pris og opstillede facader, mener den 29-årige sanger Carl Emil Petersen.
I 2017 valgte Ulige Numre at gå hver til sit, men allerede året efter udgav Carl Emil Petersen sit første soloalbum 'Natradio'.
Nu er han ude med sin anden plade som solist, 'Amager Forbrænding'.
Af Jakob Friis Thorø Lund03.
nov.
2019 kl.
20.
02Læs opDet er to år siden, Carl Emil Petersen brød med bandet Ulige Numre, og nu er han ude med sin anden soloplade.
På albummet 'Amager Forbrænding' italesætter han især den tid, vi lever i, som han kalder 'forvirrende' og 'splittet'.
Om Carl Emil PetersenFødt den 23.
oktober 1990 i København.
Har udgivet fem album - tre med bandet Ulige Numre og to som solist.
Fik sit store gennembrud med hittet 'København' i 2011.
Var i år med i 'Toppen af poppen'.
- Politisk sker der store omvæltninger, hvor vi har en vanvittig karikatur af en præsident i USA og en kæmpe klimakrise.
Samtidig bygger vi facader op og skaber fortællinger om os selv på sociale medier.
Det hele føles meget dystopisk, mener den 29-årige sanger.
København i forvandlingFor Carl Emil Petersen er Amager Bakke, et forbrændingsanlæg på Amager i København med en nybygget skibakke ovenpå, et direkte symbol på en tendens, hvor vi gemmer vores problemer væk ved at fylde os selv med konstant underholdning.
Om Amager BakkeAmager Bakke er et forbrændingsanlæg beliggende på Amager.
På toppen af anlægget har den danske arkitekt Bjarke Ingels anlagt en skibakke.
Bakken måler 400 meter fra bund til top og åbnede den 4.
oktober 2019.
- For mig er Amager Bakke et billede på den tid, vi lever i nu, og siger meget om, hvad København er blevet til.
Det er et fantastisk byggeri, men på samme tid også lidt vanvittigt, fortæller Carl Emil Petersen og tilføjer:- Det er jo absurd at bygge en skibakke ovenpå et forbrændingsanlæg.
Det er et kunstigt bjerg i København, hvor vi har gemt noget skidt væk under ren underholdning.
Det er blevet underholdning for enhver pris.
Du kan høre Carl Emil Petersens 'Tiden Flyver' lige her:Carl Emil Petersen - Tiden flyverCarl Emil Petersen er født og opvokset i København, og det er da også en sang af samme navn, der er hans hidtil største hit.
'København' var nemlig nummeret Carl Emil Petersen og hans tidligere band Ulige Numre brød igennem med i 2011.
Derfor har han også et helt specielt forhold til storbyen, som han stadig bor i.
I hans øjne er det dog ikke kun Amager Bakke og Amager, der har forandret sig.
Det har hele byen.
- Som romantiker kan jeg svælge i det gamle København, men byen udvikler sig, og det skal den også gøre.
Det er stadig en fantastisk by, men den har nogle udfordringer, siger han.
I 2012 vandt Carl Emil Petersen 'P3 talentet' ved P3 Guld, og i 2015 vandt han prisen for 'Årets Danske Sangskriver' til Danish Music Awards.
Sangeren er særligt træt af, at København er ved at blive en by, der ikke længere har plads til alle, og det gør ondt i hans glødende københavner-hjerte.
- Almindelige unge kan ikke kan finde boliger, og vi er overrendt af Airbnb og privat hoteldrift.
Det irriterer mig.
Der skal være plads til skævhed og alle slags mennesker, siger han og slår fast;- København behøver ikke ligne alle andre storbyer.
Hør hittet 'København' med Carl Emil Petersen og Ulige Numre her:Ulige Numre - KøbenhavnTiden har konsekvenserLigesom Carl Emil Petersen er splittet over Københavns udvikling, så mærker den langhårede sanger også, at han med tiden selv har ændret sig.
- Jeg har indset, at man må erkende, at nogle af de ting, man troede på og drømte om, da man var yngre, ikke er de samme, når man bliver ældre, fortæller han.
Carl Emil Petersen er i øjeblikket på turné i Danmark, hvor han både spiller gamle og nye sange.
Vi betaler en pris for de valg, vi tager.
Carl Emil PetersenDerfor er det heller ikke længere en ung 18-årig Carl Emil Petersen, der dengang følte, at verden lå klar til at blive erobret, der findes på det nye album, 'Amager Forbrænding'.
Det er en modnet sanger, der er klar over, at alt ikke er så ligetil, og at for eksempel kærlighed er en følelse, der påvirkes af de valg, man tager.
- Kærligheden er ikke et spil, man kan vinde længere, og livet er ikke bare noget, der ligger åbent.
Der er konsekvenser ved de valg, vi træffer, og hvis du kun kerer dig om din karriere og musik, så kommer du til at miste noget andet.
FacebookTwitterKopier linkEmner:Carl Emil Petersen (musiker)|København|Amager Bakke|Amager|Affaldshåndtering




https://www.dr.dk/sporten/fodbold/tyskland/efter-afklapsning-af-danskerklub-bayern-munchen-fyrer-traeneren

TysklandEfter afklapsning af danskerklub: Bayern München fyrer trænerenNiko Kovac er færdig som træner for Bayern München.
Han betaler prisen for dårlige resultater.
Niko Kovac er fortid i Bayern München.
03.
nov.
2019 kl.
21.
12 | opdateret 03.
nov.
2019 kl.
21.
33Læs opNiko Kovac er ikke længere cheftræner i den tyske storklub Bayern München.
Vores holds præstationer og også resultaterne i de seneste uger har vist os, at der er behov for handling.
Karl-Heinz Rummenigge, formand i bayern münchenBayern meddeler søndag aften på sin hjemmeside, at den kroatiske træner er færdig i klubben.
Lørdagens 1-5-nederlag til Frederik Rønnows klub, Eintracht Frankfurt, var mere, end Bayern München-bosserne kunne acceptere.
En samlet klubledelse med formand Karl-Heinz Rummenigge, præsident Uli Hoeness og sportsdirektør Hasan Salihamidzic har valgt at trække i nødbremsen.
- Vores holds præstationer og også resultaterne i de seneste uger har vist os, at der er behov for handling, siger Karl-Heinz Rummenigge.
- Uli Hoeness, Hasan Salihamidzic og jeg er blevet enige med Niko om, at han ikke mere er træner for FC Bayern.
Vi ærgrer os alle over denne udvikling, lyder det fra Rummenigge.
Assistent overtagerI første omgang bliver det assisterende træner Hans Flick, der overtager holdet, indtil der er fundet en mere varig løsning.
Flick kommer til at stå med ansvaret i den kommende uges kampe mod Olympiakos i Champions League og Borussia Dortmund i Bundesligaen.
- Jeg forventer nu en positiv udvikling og den absolutte sejrsvilje fra spillerne, så vi kan opnå vores mål i denne sæson, siger Hasan Salihamidzic.
Har kun vundet fem ligakampeNiko Kovac blev hentet til Bayern München i sommeren 2018 og nåede således mindre end halvanden sæson i trænersædet.
Jeg tror, at dette er den rigtige beslutning for klubben.
Niko Kovac, tidligere træner i bayern münchenHan førte i sin første sæson Bayern til det tyske mesterskab, klubbens syvende på stribe.
Men titlen og topscorer Robert Lewandowskis mange mål kunne ikke skjule, at holdet ikke ramte de senere års høje niveau.
Problemerne er blevet forstærket i denne sæsons første måneder.
Bayern har kun vundet fem af de første ti kampe i Bundesligaen og befinder sig aktuelt på fjerdepladsen.
Lørdag ramte man så bunden med 1-5-nederlaget til Eintracht Frankfurt.
Kovac udtrykker forståelse for fyresedlen, der også rammer hans bror og assistent Robert Kovac.
- Jeg tror, at dette er den rigtige beslutning for klubben, siger Niko Kovac.
/ritzau/FacebookTwitterKopier linkEmner:FC Bayern München|Frederik Rønnow (fodboldspiller)|Robert Lewandowski (fodboldspiller)|Tyskland|Fodbold




https://www.dr.dk/nyheder/kultur/film/marijana-vaelter-sig-i-tv-og-filmroller-jeg-er-super-ambitioes-og-det-vil-jeg

Fred til landsSe temaFilm og serierMarijana vælter sig i tv- og filmroller: 'Jeg er super ambitiøs, og det vil jeg aldrig holde op med at være'Marijana Jankovic giver 110 procent af sig selv i alt, hvad hun gør.
Hun har dog også lært at pleje sin skrøbelige side.
© Ritzau ScanpixAf Kasper Madsbøll Christensen03.
nov.
2019 kl.
18.
31Læs op- Jeg har kunnet genkende meget af Anna i mig selv.
Jeg er både fuld af gåpåmod og ret modig, men kan også blive utryg og synes, at ting er lidt farlige.
Marijana Jankovic går lige til stålet, da vi giver os til at snakke om hendes rolle som provinsmoren Anna i DR-serien 'Fred til lands'.
Jeg har sat hende stævne for at høre mere om rollen, som jeg antager ligger ganske langt fra Marijana Jankovics egen personlighed, der tidligere er blevet beskrevet som både viljestærk, frygtløs og utrættelig i andre medier.
© ScanpixOm Marijana JankovicFødt 7.
april 1982 i Montenegro.
Kom til Danmark som seksårig og lærte flydende dansk på tre måneder.
Uddannet fra Den Danske Scenekunstskole ved Aarhus Teater i 2006.
Har blandt andet medvirket i serierne 'Norskov' og 'Bedrag III' og filmene 'Lang historie kort' og 'Mødregruppen'.
Har også instrueret den selvbiografiske kortfilm 'Maja', der vandt en Robert-pris i 2018.
Men det viser sig hurtigt, at jeg tager fejl.
- Hvis jeg skal kunne udfolde min krigerside, der bare vil frem i verden, så er der jo nødt til at være en modvægt.
Det ene går ikke uden det andet.
Det er afhængigt af hinanden, forklarer Marijana Jankovic, der som seksårig emigrerede fra Montenegro, som dengang var en del af Jugoslavien, til Danmark.
- Jeg har brugt mig selv meget i rollen, og jeg har prøvet at genkende nogle af Annas situationer i mit eget liv.
Jeg vil både gerne være den bedste skuespiller, men vil også gerne være den bedste ven, den bedste kollega og den bedste søster.
Marijana Jankovic, skuespillerSplittet mellem to mændMarijana Jankovic beskriver rollen Anna som en kvinde, der er fanget i sit eget liv.
Hun bor i den fiktive, fynske provinsby Ebberup med sin mand, John, og deres søn, Kasper.
Kasper er lige kommet tilbage fra en indlæggelse på et psykiatrisk hospital, da 'Fred til lands' starter.
Hans bedste ven Aksel er blevet myrdet, men forbrydelsen er ikke blevet straffet.
Anna kæmper både med, hvornår hun skal sige fra, og hvornår hun skal træde til i forhold til sin søn.
Men hun står også over for sin egen eksistentielle kamp.
Hun er nemlig splittet mellem to mænd: John, der hele livet har været Kaspers far.
Og Martin, den spændende forfatter og hendes tabte kærlighed, der viser sig at være Kaspers faktiske, biologiske ophav.
Se et klip fra fjerde afsnit af 'Fred til lands', inden du læser videre:- Det har været et virkelig godt materiale, vi har haft mellem hænderne.
Jeg har glædet mig hver gang, der kom et nyt manus, og har ikke kunnet vente med at se, hvad de nu havde fundet på, fortæller Marijana Jankovic, der kalder Anna for en 'meget omsorgsfuld og kompleks' karakter.
- Det er altid spændende at arbejde med karakterer, der er så modsætningsfyldte.
Hun indeholder en side, der er tryg i de rammer, hun er i, men indeholder også en side, der har en udlængsel og nogle større drømme for sit liv.
'Fred til lands'Dramaserie i otte afsnit, der bliver sendt på DR1 i løbet af efteråret.
Serien er skabt af manuskriptforfatterne Christian Torpe og Marie Østerbye og har blandt andre Morten Hee Andersen, Lene Maria Christensen og Anders Juul i hovedrollerne.
Serien kan ses hver søndag klokken 20 på DR1, og når det passer dig på DRTV.
Vil være den bedste til altDe store drømme kan Jankovic genkende fra sit eget liv.
- Jeg vil både gerne være den bedste skuespiller, men vil også gerne være den bedste ven, den bedste kollega og den bedste søster.
Det koster, for jeg vil så gerne gøre det godt og udfylde alle mine roller på den bedst tænkelige måde.
Hun holder en pause, og det er ligesom, at der indfinder sig en eftertænksomhed i hendes stemme.
- Nogle gange er jeg nødt til at tage det helt stille og roligt for netop at kunne være mest muligt til stede i alle livets roller.
- Anna er en kvinde, der har brug for at blive set, og så sidder hun dér med sin knudemand, mens den spændende forfatter pludselig kommer tilbage til byen, forklarer Marijana Jankovic med henvisning til rollen Martin (billedet), der spilles af Anders Juul.
Og roller har der været nok af – både på tv og film, på de skrå brædder og i Marijana Jankovic' eget liv.
Hun kom til Danmark med sin familie som seksårig og lærte sig det knudrede, danske sprog på blot tre måneder – hun ville være så dansk som muligt, så hurtigt som muligt.
Så besluttede hun sig for at blive skuespiller – der var det mest umulige, hun kunne forestille sig at blive.
Det er tydeligt, at Marijana Jankovic har brugt sin 'krigerside' ganske flittigt gennem sit 37 år lange liv.
Folk omkring mig ved jo ikke, hvornår jeg har behov for hvad, for jeg tonser jo bare derudad.
Marijana Jankovic, skuespiller- Jeg hører tit sætninger om, at jeg er stærk og modig.
Og jeg er på en eller anden måde også en mønsterbryder i forhold til det liv, jeg er kommet fra, til det liv, jeg lever nu.
Jeg vil bare gerne være noget for nogen, fortælle nogle vigtige historier og samtidig stå inde for, at man skal huske at udleve sine drømme.
Og man må sige, hun har formået at udleve sine skuespilmæssige drømme.
Hun har blandt andet spillet med i filmene 'Aldrig mere i morgen', 'Ditte & Louise' og 'Mødregruppen' og fremvist sine meritter i serier som 'Norskov', 'Arvingerne' og 'Hånd i hånd'.
Herudover har Marijana Jankovic også stået på de skrå brædder i teaterproduktioner som 'Carmen' og 'Elektra', ligesom hun for nyligt debuterede som kortfilmsinstruktør med den selvbiografiske 'Maja', der både modtog en Robert og en pris på Tribeca Film Festival i New York.
Marijana Jankovic nyder også succes som instruktør og manuskriptforfatter.
Hun vandt tidligere på året en Robert-pris for 'Årets kortfilm' for den selvbiografiske 'Maja'.
De stille stunder giver energiSå vender vi tilbage til den skrøbelige side, som hun har lært sig selv at passe på og pleje med tiden.
- Jeg skal hele tiden stå frem og være ude i verden, så jeg har også brug for at have nogen at komme hjem til og blive passet på og være lille og skrøbelig.
- Det er de stille stunder, der gør, at jeg kan bestige alle de bjerge, jeg hele tiden bestiger.
Jeg kører meget hurtig frem og vil bare derudad.
Jeg trives bedst, når jeg har travlt, men der er også nødt til at være huller, hvor jeg kan være rolig og ikke have så mange planer.
Det er en ting, der er kommet med alderen, forklarer hun.
Nu er det blevet okay, at 'den skrøbelige Marijana' også viser sig og skal plejes.
- Folk omkring mig ved jo ikke, hvornår jeg har behov for hvad, for jeg tonser jo bare derudad.
Og jeg trives også bedst med at bestige bjerge, men de stille stunder er dem, der giver mig energi.
- Anna og Kaspers kontakt var jo super afhængig af, hvordan vi havde det sammen, fortæller Marijana Jankovic om sampillet med Sylvester Byder, der spiller hendes søn i 'Fred til lands'.
'Jeg dør, hvis jeg keder mig'Nu har Marijana Jankovic så besteget det bjerg, der har været rollen som den både stærke og skrøbelige Anna.
Hun håber, folk vil have forståelse for de valg, Anna tager i 'Fred til lands', og samtidig vil kunne se, at hun hverken er en dårlig mor eller et dårligt menneske.
Chat med Marijana JankovicSøndag aften efter 'Fred til lands' chatter Marijana Jankovic med brugerne her på dr.
dk.
Stil dit spørgsmål til hende allerede nu.
Jeg kan høre, der opstår en lille utålmodighed i Marijana Jankovic' stemme.
Det er tydeligt, at hun stadig har det bedst med at se fremad, tonse af sted og sigte mod nye, endnu ukendte mål – selv om hun har lært også at sætte pris på de stille stunder.
- Jeg er super ambitiøs, og det vil jeg aldrig holde op med at være.
Jeg dør, hvis jeg keder mig.
Læs også:Sylvester på 20 er midt i sit store gennembrud: 'Helt vildt langt ude' at spille sammen med Danmarks største skuespillereFacebookTwitterKopier linkEmner:Teater|Ebberup|Montenegro|New York|Kriminalitet




https://www.dr.dk/sporten/oevrig/danskere-er-klar-til-gigantisk-e-sport-finale

Øvrig sportDanskere er klar til gigantisk e-sport finaleRasmus ’Caps’ Winther og Martin ’Wunder’ Hansen er klar til VM-finalen i League of Legends.
Semifinalen blev spillet i den spanske hovedstad, Madrid.
Af Malte Nørgaard03.
nov.
2019 kl.
19.
40Læs opMillioner af øjne kommer til at hvile på de to danskere Rasmus ’Caps’ Winther og Martin ’Wunder’ Hansen, når der næste søndag spilles VM-finale i League of Legends.
League of LegendsLeague of Legends er et computerspil, hvor hvert hold består af fem spillere.
Spillerne kan selv vælge en karakter, med forskellige evner, alt efter hvilken plads på banen de spiller.
I League of Legends Worlds spiller man bedst af fem kampe.
Sidste år blev finalen set af over 200 millioner mennesker.
De to danskere spillede sig nemlig frem til finalen ved at slå SK Telecom T1, der blandt andet har sportens helt store stjerne, Lee Sang-Hyeok, bedre kendt som Faker, på deres hold.
Sejren lød på 3-1 i kampe til G2 Esports i semifinalen.
G2 Esports kom foran både 1-0 og 2-1 i opgøret, før det hele blev afgjort i en dramatisk dyst i kamp fire.
G2 Esports endte på en delt tredjeplads sidste år.
Flot comeback sikrede sejrenSK Telecom T1 gik aggressivt ind i kamp fire og bragte sig hurtigt et pænt stykke foran, men langsomt spiste G2 Esports sig tilbage ind i opgøret.
Det kan sagtens lade sig gøre, at de vinder VM-finalenChristian Mogensen, spiljournalistBlandt andet fordi danske Rasmus ’Caps’ Winther løftede niveauet og gik mere direkte i duel med den koreanske verdensstjerne Lee Sang-Hyeok, Faker.
Derfor var det lidt overraskende danskernes hold, der til sidst kunne strække armene i vejret, forklarer spiljournalisten Christian Mogensen.
- Det var ret uhørt, at de på den måde kunne spise koreanerne meter for meter.
Det var et rigtig flot comeback, siger han.
Med sejren i semifinalen venter nu en af de største finaler i e-sportens verden.
Sidste år så flere end 200 millioner mennesker med, da VM-finalen i League of Legends blev spillet.
Her tabte Fnatic med de to danskere Mads 'Broxah' Brock Pedersen og Rasmus 'Caps' Winther finalen til Invictus Gaming fra Kina.
Alligevel er det en enorm præstation, at to danskere igen i år er med finalen, slår Christian Mogensen fast.
I finalen møder G2 Esports det kinesiske hold FunPlus Phoenix.
- Det kan sagtens lade sig gøre, at de vinder VM-finalen.
Jeg vil faktisk sige, at de er svage favoritter mod kineserne, siger Christian Mogensen.
VM-finalen i League of Legends spilles på Accor Hotel i Paris næste søndag.
FacebookTwitterKopier linkEmner:eSport|Fnatic|Kina|Paris|Computerspil




https://www.dr.dk/sporten/fodbold/superliga/dynamisk-duo-bag-ob-sejr-over-hobro

SuperligaDynamisk duo bag OB-sejr over HobroBashkim Kadrii og Sander Svendsen scorede et mål hver i OB's 2-1-sejr over Hobro.
03.
nov.
2019 kl.
16.
13Læs opOB var allerede foran 2-0 efter 18 minutter, da det fynske mandskab søndag på hjemmebane sejrede med 2-1 over Hobro i 3F Superligaens runde 15.
Allerede efter seks minutter kom værterne i front, da angriberen Bashkim Kadrii trak ind i banen fra højre og med sit venstre ben sparkede bolden i det lange hjørne.
OB udbyggede føringen i det 18.
minut, hvor det efter et par flotte kombinationer til sidst var Sander Svendsen, der alene med målmanden sikkert sendte bolden i mål.
Læs også:Randers vinder over Lyngby efter brændte chancer og hektisk afslutningEfter en halv times spil reducerede kantspilleren Emmanuel Sabbi for Hobro, da han uden chance for Oliver Christensen i OB-buret sparkede et frispark op i målhjørnet.
Sabbi havde en god mulighed for at udligne for gæsterne efter 77 minutter, men hans skud fra distancen susede forbi stolpen.
Til allersidst sendte Hobros Anel Ahmedhodzic et hovedstød mod mål, men Christensen i OB-målet fik vippet bolden over.
Læs også:AGF nedkæmper Nordsjælland og stopper stime af liganederlagMed de tre point overhaler OB Brøndby, og er nu på tredjepladsen med 26 point.
Hobro forbliver på 12.
-pladsen med 13 point.
I næste runde skal OB en tur til Lyngby, mens Hobro på hjemmebane møder FC Nordsjælland.
/ritzau/FacebookTwitterKopier linkEmner:Emmanuel Sabbi (fodboldspiller)|Odense Boldklub|Hobro|Fodbold|FC Nordsjælland




https://www.dr.dk/sporten/tennis/suveraen-djokovic-snupper-sin-femte-titel-i-paris

TennisSuveræn Djokovic snupper sin femte titel i ParisNovak Djokovic slog canadieren Denis Shapovalov i to sæt.
Novak Djokovic løfter trofæet.
03.
nov.
2019 kl.
17.
06Læs opNovak Djokovic kunne søndag for femte gang i karrieren løfte trofæet som bevis på, at han er vinder af ATP-turneringen Paris Masters.
Den serbiske tennisstjerne vandt finalen i to sæt over 20-årige Denis Shapovalov fra Canada med cifrene 6-3, 6-4.
Det er Djokovics femte trofæ i denne sæson, hvor han også blandt andet har vundet Wimbledon og US Open.
Den unge canadier burde ellers være den mest udhvilede af de to i søndagens finale, da han lørdag slap for at spille semifinalen.
Den spanske tennisprofil Rafael Nadal trak sig nemlig med en skade i mavemusklerne, kort inden kampen skulle begynde.
Men selv om Shapovalov spillede en fin kamp og imponerede med 11 serveesser undervejs, kunne han ikke stille meget op mod verdensetteren.
Blev brudt i første servepartiDjokovic brød canadierens første serveparti i kampen, og det grundlagde vejen til at snuppe sættet, da Djokovic yderst sikkert sørgede for at vinde alle sine egne servepartier.
I andet sæt var mønsteret det samme.
Begge spillere servede fint, men erfaringen vandt igen, da den 32-årige serber brød til 4-3.
Shapovalov fik dog fremtvunget en breakbold i det efterfølgende serveparti, men Djokovic afværgede og kunne kort efter serve sejren hjem i et rent serveparti.
Sejren i Paris er dog ikke nok for Djokovic til at beholde førstepladsen på verdensranglisten.
Den overtager Rafael Nadal, når listen mandag bliver opdateret.
Djokovic har med sejren dog stadig mulighed for at slutte året som verdensetter.
Det vil i så fald sende ham op på siden af tennislegenden Pete Sampras som den spiller, der har sluttet året flest gange som nummer et.
Det gjorde amerikaneren seks år.
/ritzau/AFPFacebookTwitterKopier linkEmner:Novak Djokovic (tennisspiller)|Rafael Nadal (tennisspiller)|Tennis|Paris|Paris Masters




https://www.dr.dk/nyheder/indland/tjek-din-friskole-saa-mange-penge-mister-den-med-socialdemokratiets-politik

Hvordan går det med velfærden?
Se temaIndlandTjek din friskole: Så mange penge mister den med Socialdemokratiets politikFri- og privatskolerne skal spare over 300 millioner kroner, mener regeringen.
Socialdemokratiet har foreslået at skære i den såkaldte koblingsprocent, så den går fra 76 procent til 71 procent.
Af Theis Lange Olsen03.
nov.
2019 kl.
16.
15Læs opStår det til regeringen, skal de over 550 fri- og privatskoler i Danmark have skåret en luns af det tilskud, de hvert år får fra fra staten.
Herunder kan du tjekke, hvor meget mindre lige præcis din fri- eller privatskole får, hvis regeringen kan finde et flertal for sit forslag.
Beregningen er lavet af Finansministeriet i foråret, efter at Socialdemokratiet foreslog at skære i den såkaldte koblingsprocent - fra 76 procent til 71 procent.
Siden har Socialdemokratiet sagt, at de vil lave en pulje på 75 millioner kroner, der skal sikre, at især skoler i yderområder ikke tvinges til at lukke på grund af de generelle besparelser.
Det står dog fortsat uklart, hvad der helt præcist skal til for at få del i puljen.
De skoler, der vurderer, at de er lukningstruede, kan altså på nuværende tidspunkt ikke vide, om de har udsigt til at få del i puljen eller ej.
Regeringen oplyser, at "de konkrete kriterier for udmøntningen af puljen vil blive fastlagt på et senere tidspunkt".
FacebookTwitterKopier linkEmner:Socialdemokraterne|Privatskoler|Finansministeriet




https://www.dr.dk/nyheder/kultur/laes-svarene-marijana-kysse-i-en-scene-er-bare-lige-som-alle-andre-scener-man-spiller






https://www.dr.dk/nyheder/indland/pernille-rosenkrantz-theil-om-friskoler-vi-kan-bruge-skattepengene-bedre

Hvordan går det med velfærden?
Se temaIndlandPernille Rosenkrantz-Theil om friskoler: 'Vi kan bruge skattepengene bedre'Socialdemokratiet står helt isoleret med krav om besparelser på friskolerne.
Børne- og undervisningsminister Pernille Rosenkrantz-Theil (S) er her på besøg på folkeskolen Katrinedals Skole i København.
Hun vil gerne spare på friskolerne.
Af Theis Lange Olsen og Ditte Bannor-Kristensen03.
nov.
2019 kl.
18.
37Læs opRegeringen kæmper lige nu hårdt for at få deres besparelser på de danske friskoler igennem i finanslovsforhandlingerne.
Samtlige partier omkring Socialdemokratiet afviser klart at sætte den såkaldte koblingsprocent ned fra 76 til 71 procent og dermed finde omkring 300 millioner kroner til folkeskolen.
Læs også:36 friskoler i fare for at lukke, hvis regeringen får sin viljeIfølge en rundspørge, som DR Nyheder har lavet blandt alle 550 friskoler, kan 36 friskoler blive tvunget til at lukke, hvis regeringen får sin vilje.
Det er forventningen, at Enhedslisten, SF og De Radikale skal lave en finanslovsaftale med regeringen, men ingen af støttepartierne er med på ideen om at skære i fri- og privatskolernes økonomi.
HER KAN FRISKOLER TVINGES TIL LUKNINGDR Nyheder har spurgt samtlige 550 fri- og privatskoler, om regeringens bebudede besparelser på 300 millioner kroner årligt kan tvinge dem til at lukke.
333 skoler har besvaret rundspørgen, og af dem vurderer 36, at de kan blive tvunget til at lukke.
Det drejer sig om ni skoler i Nordjylland, ni skoler i Midtjylland, 12 skoler i Syddanmark, 5 i Region Hovedstaden og 1 i Region Sjælland.
Det får dog ikke undervisningsminister Pernille Rosenkrantz-Theil (S) til at kaste håndklædet i ringen på forhånd.
- Friskolerne er gået fra at have overskud, og nu har de så et pænt overskud.
Så det er smart at tage pengene fra et sted, hvor overskuddet er blevet lige rigeligt højt, og regulere det ned og give penge til de skoler, der har svært ved at hænge sammen, siger hun.
Tal fra Undervisningsministeriet viser, at friskolernes overskud i 2014 samlet var på 63 millioner kroner.
Dengang lå koblingsprocenten på 71 procent.
Sidste år var det samlede overskud steget til knap 300 millioner kroner - med en koblingsprocent på 76 procent.
- Lige nu kører nogle skoler med ret store overskud i forhold til, hvad de normalt har gjort.
Det er en uhensigtsmæssig måde at bruge skattepengene på, siger undervisningsministeren.
Stor modstandMen den køber de ikke i SF.
- Problemet ved regeringens forslag er, at de laver en generel besparelse.
Både på de store privatskoler, men også på de friskoler, der ligner folkeskoler, men som er opstået, fordi man for eksempel lukkede folkeskolen, siger undervisningsordfører Jacob Mark (SF).
Han frygter, at besparelserne rammer små lokalsamfund og stoler ikke på, at en ekstra pulje på 75 millioner kroner til friskoler i yderområder kan forhindre skolelukninger.
TILSKUD TIL FRIE GRUNDSKOLERStatens tilskud til frie grundskoler over årene:1992: 72 procent1993: 73 procent1994: 74 procent1995-2010: 75 procent2011: 74 procent2012: 73 procent2013: 72 procent2014: 71 procent2015: 71 procent2016: 73 procent2017: 75 procent2018: 76 procent- Der er skoler, der vil overleve regeringens manøvre, men der er også skoler, som holder lokalsamfund i live og hjælper børn, der har det svært, som ikke vil overleve.
Vi forstår slet ikke, at man vil lave en generel besparelse, siger Jacob Mark.
Heller ikke i Enhedslisten er der en opfattelse af, at friskolernes økonomi er så god, at man kan finde 300 millioner kroner.
- Vi er enige med regeringen i, at det er skidt, at der sker en løbende afgang fra folkeskolen til friskolerne.
Det er et problem, hvis elevgrundlaget i folkeskolen langsomt udhules.
Og vi mener, at folkeskolen skal tilgodeses.
- Men man løser ikke det problem ved at gå ind og straffe friskolerne økonomisk.
Vi foreslår, at den samlede økonomi til folkeskolen løftes med en milliard kroner, siger undervisningsordfører Jakob Sølvhøj (EL).
Men regeringen har jo afsat 75 millioner kroner for at bygge et værn mod skolelukninger.
Er det ikke nok?
- Nej, vi har den klare tilgang, at der ikke skal skæres.
Og det er for ringe en ambition at have, at vi i hvert fald ikke skal lukke skoler.
Bare at sørge for, at de lige nøjagtig holder skindet på næsten og lige akkurat undgår lukning, er ikke et ambitionsniveau, vi kan tilslutte os, siger Jakob Sølvhøj.
Minister tæt på at udstede garantiHos De Radikale kalder de regeringens forslag et direkte "angreb" på friskolerne.
- Folkeskolen skal være det klare førstevalg, men det skal ikke være på bekostning af de frie skoler, siger undervisningsordfører Anne Sophie Callesen (R).
Er det ikke fair nok at skære lidt, når friskolernes overskud er femdoblet de senere år?
- Det er et overskud, der kan bruges på for eksempel at renovere sin skole, og det er vi ikke imod.
Så vi køber ikke præmissen om, at bare fordi nogle skoler ikke har røde tal på bundlinjen, så skal vi komme efter de midler, siger hun.
De Radikale erklærer sig sågar parat til at stemme for et beslutningsforslag fra Liberal Alliance om at fastholde koblingsprocenten på 76 procent.
Undervisningsminister Pernille Rosenkrantz-Theil siger, at det såkaldte omprioriteringsbidrag - et sparekrav på to procent årligt - har udsultet uddannelsessektoren i de seneste år, og at det er nødvendigt at finde nogle penge igennem besparelser på friskolerne.
Samtidig garanterer hun nærmest, at regeringens pulje på 75 millioner kroner vil forhindre skolelukninger.
- De 75 millioner kroner er rigeligt til at dække det hul, som I (DR Nyheder i rundspørgen, hvor 36 skoler kan blive tvunget til lukning, red.
) her identificerer, siger undervisningsministeren.
Så du kan garantere, at ingen skoler vil lukke, hvis I får det her gennemført?
- Jeg kan ikke garantere, at der ikke er skolelukninger, for det er der med jævne mellemrum, men i givet fald vil det ikke være på baggrund af det her.
Hvis vi tager 300 millioner ud, jævnt fordelt over alle skoler, og lægger 75 millioner kroner ind til præcis de skoler, der har problemer, så er der rigeligt til at dække det, siger hun.
- Nu siger man i politik, at man skal lade være med at give garantier, men det her er så tæt, jeg nogensinde kommer på at give en garanti.
Det er, fordi de her skoler lever op til alle de kriterier, der ligger i vores forslag om de 75 millioner kroner, siger undervisningsministeren.
Men friskolerne siger, at det er nødvendigt for dem at have et overskud til vedligehold og efteruddannelse af lærere og til at få lov at låne penge i banken.
Så er det vel forståeligt, at der er et overskud?
- Ja, selvfølgelig.
Det overskud er bare blevet femdoblet.
Der var et overskud, da koblingsprocenten lå dernede, hvor vi gerne vil have den til at ligge igen (71 procent, red.
).
Selvfølgelig har de lov til at have en "buffer" på en skole, det er sundt.
Men spørgsmålet her er, hvor stort overskuddet skal være.
Oplever du, at de frie skoler tager et tilstrækkeligt stort ansvar?
- Nej, det gør jeg ikke.
Mange gør, men nogle gør ikke.
Jeg bliver tit ked af, at alle privat- og friskoler skæres over én kam.
Der er skoler med store overskud og høj forældrebetaling, og så er der nogle, der påtager sig et kæmpe socialt ansvar, og som leverer noget skole, som man ikke kunne levere i det offentlige til de pågældende elever.
- Man kan bare konstatere, at der er nogle skoler, der ikke påtager sig det sociale ansvar, de burde, og så er der nogle, der gør det rigtig godt.
Friskolerne mener, at I fører et korstog mod friskolerne og vil af med dem.
Hvad siger du til det?
- Hvis vi ville af med dem, ville det være mere effektivt at stille forslag om det.
Det er fuldstændig fejlagtigt opfattet.
Og det er en lidt mærkelig måde at debattere med hinanden på.
Jeg har haft friskolerne til møde herinde, og jeg har ikke på noget tidspunkt givet udtryk for, at nogen i regeringen har et ønske om at ville af med friskolerne, siger undervisningsministeren.
FacebookTwitterKopier linkEmner:Anne Sophie Callesen (politiker)|Folkeskolen (Danmark)|Jakob Sølvhøj (politiker)|Privatskoler|Radikale Venstre




https://www.dr.dk/nyheder/udland/merkel-vil-have-en-million-ladestationer-til-elbiler-i-2030

UdlandMerkel vil have en million ladestationer til elbiler i 2030I øjeblikket tør tyske bilister ikke at købe elbiler, fordi der ikke er nok ladere, mener Angela Merkel.
Ifølge den tyske regerings klimastrategi skal der være ti millioner elbiler med nuludledning af CO2 på de tyske veje i 2030.
Der er cirka 220.
000.
)03.
nov.
2019 kl.
19.
26Læs opTysklands forbundskansler, Angela Merkel, vil have en million ladere til elektriske biler sat op i Tyskland inden 2030.
Det siger hun søndag i sin ugentlige video-podcast.
Initiativet er nødvendigt, hvis brugen af elbiler skal udbredes, mener Merkel.
Opstillingen af ladere skal gøre, at flere bilister tør købe elbiler.
- Derfor vil vi opstille en million ladere inden 2030, og industrien vil hjælpe med det, siger Merkel.
Merkels kommentarer kommer, samtidig med at der er et større møde mellem chefer i bilindustrien og ministre fra regeringen i Berlin.
Skal nedbringe CO2-udslip med 55 procentTiltaget er en del af den tyske regerings strategi for at nedbringe Tysklands CO2-udslip med mindst 55 procent i 2030 i forhold til niveauet i 1990.
Landet har i øjeblikket omkring 21.
000 ladere til elektriske biler.
Ifølge regeringens klimastrategi skal der være ti millioner elbiler med nuludledning af CO2 på de tyske veje i 2030.
I august var der cirka 220.
000.
Det opnår man kun ved, at bilister "overkommer frygten" for at løbe tør for el mellem ladestationer, mener regeringen.
Ladere ved supermarkeder og tankstationerIfølge dokumenter, som nyhedsbureauet AFP har set, vil regeringen prioritere at opstille laderne steder, hvor folk ofte kommer.
Ved at have dem ved eksempelvis supermarkeder og benzinstationer bliver det lettere for bilisterne at få ladet bilerne op løbende, lyder argumentationen.
Den danske regering arbejder i EU-regi på at få skubbet benzin- og dieselbiler væk fra vejene.
I Danmark går man konkret efter, at man fra år 2030 ikke længere skal kunne indregistrere nye diesel- og benzinbiler.
Det blokerer EU's typegodkendelsesdirektiv dog for.
Ti lande bakkede Danmark opDa energi- og klimaminister Dan Jørgensen (S) præsenterede forslaget for sine kolleger i EU i oktober, blev det vel modtaget.
Ifølge ministeren bakkede ti lande Danmark op, herunder Sverige og Luxembourg.
Personbiler tegner sig for 12 procent af EU's samlede udledning af CO2.
Derfor er udfasningen af biler et vigtigt skrift på vejen mod målet om klimaneutralitet i 2050, som alle EU-lande - undtagen tre - støtter.
/ritzau/AFPFacebookTwitterKopier linkEmner:Angela Merkel (politiker)|Dan Jørgensen (politiker)|EU|Tyskland|Biler




https://www.dr.dk/sporten/fodbold/superliga/agf-nedkaemper-nordsjaelland-og-stopper-stime-af-liganederlag

SuperligaAGF nedkæmper Nordsjælland og stopper stime af liganederlagEfter tre nederlag i træk i Superligaen kom AGF tilbage på sporet med en 1-0-sejr over FC Nordsjælland.
03.
nov.
2019 kl.
16.
00 | opdateret 03.
nov.
2019 kl.
20.
21Læs opAGF hentede søndag en tiltrængt sejr på 1-0 over FC Nordsjælland, efter at aarhusianerne havde tabt de foregående tre ligakampe.
Det så ellers længe ud til, at det ville slutte uden scoringer, men med ti minutter igen blev Patrick Mortensen matchvinder med en straffesparkscoring.
De tre point betyder, at AGF rykker op på en foreløbig femteplads i Superligaen, hvor holdet nu har 23 point efter 15 kampe.
Nederlaget var FC Nordsjællands andet i træk i Superligaen, og det placerer FCN som nummer otte inden spillerundens resterende kampe.
AGF tæt på føring før pausenBegge hold havde indledningsvis optræk til et par muligheder, men den afgørende aflevering manglede gang på gang kvalitet.
Første halvlegs bedste scoringstilbud fik AGF’s Patrick Mortensen efter 29 minutter, men angriberen headede forbi stolpen fra få meters afstand.
Generelt for første halvleg var det afslutningerne fra begge hold, der manglede præcision.
FCN’s Isaac Atanga fik to store muligheder efter hurtige omstillinger, mens AGF-profilen Mustapha Bundu i første halvlegs overtid ikke fik slutprodukt på en ellers fremragende dribletur.
Tvivlsomt straffe afgjorde opgøretAnden halvleg startede i et højt tempo, og de store chancer lod ikke vente længe på sig.
Først fik AGF’s Bror Blume en stor mulighed i det 55.
minut, inden Casper Højer Nielsen to minutter senere bankede bolden på træværket.
Forløsningen for AGF kom med ti minutter igen, da kampens dommer vurderede, at Mustapha Bundu blev nedlagt akkurat inde i feltet.
Derfor sikrede Patrick Mortensen en snæver sejr til gæsterne, da han sendte bolden forbi FCN-keeper Nicolai Larsen fra straffesparkspletten.
FC Nordsjællands næste opgave i Superligaen er ude mod Hobro, mens AGF får besøg af Sønderjyske.
/ritzau/FacebookTwitterKopier linkEmner:AGF|FC Nordsjælland|Fodbold|Aarhus|Hobro




https://www.dr.dk/nyheder/udland/protester-i-hongkong-flere-saaret-i-knivangreb

Protester i HongkongSe temaUdlandProtester i Hongkong: Flere såret i knivangrebIfølge lokale medier skete angrebet efter en ophedet diskussion med demonstranter.
Demonstrationer i et shoppingcenter i Hongkong udviklede sig voldsomt.
Af Sofie Dyjak03.
nov.
2019 kl.
17.
46Læs opMindst fire personer er såret, efter at et knivangreb har fundet sted i et indkøbscenter i Hongkong.
Gerningsmandens identitet er endnu ikke offentliggjort, skriver Hongkong-mediet South China Morning Post.
En af de sårede har ifølge mediet også fået bidt noget af sit øre.
Det drejer sig om en rådmand i distriktet.
I indkøbscenteret var der demonstrationer i gang, da angrebet fandt sted.
South China Morning Post skriver, at den formodede gerningsmand angiveligt gik efter at få ram på nogle af de demonstranter, der var samlet i centeret.
Ifølge mediet skete angrebet kort efter, at en ophedet politisk diskussion fandt sted.
Knivstikkeriet skabte tumult, og kort efter blev manden ført væk af politiet.
Uroligheder for 22.
weekend i trækUrolighederne i Hongkong har snart stået på i fem måneder.
Især lørdag og søndag udvikler det sig som regel til voldsomme sammenstød mellem politibetjente og unge demonstranter.
Hovedparten af demonstranterne ønsker mindre kinesisk indflydelse i byen, der er en del af Kina, men som har udbredt selvstyre.
Men mange gange har pro-kinesiske demonstranter også været på gaden.
Begge grupperinger har ad flere omgange samlet sig i indkøbscentre.
Protesterne startede som modstand mod et nu skrinlagt lovforslag, som gav Hongkong mulighed for at udlevere sine statsborgere til retsforfølgelse i Kina.
Protesterne har dog siden udviklet sig til en mere bred utilfredshed med regeringen i Hongkong og Kinas store politiske indflydelse i landet.
 Shoppingcentre er flere gang blevet brugt som samlingspunkt for demonstrationer.
 Demonstranterne, som primært består af unge, har været i gang weekend siden juni måned.
 Her er pro-Kina-tilhængere samlet i et shoppingcenter.
1 / 4Protesterne startede som modstand mod et nu skrinlagt lovforslag, som gav Hongkong mulighed for at udlevere sine statsborgere til retsforfølgelse i Kina.
Protesterne har dog siden udviklet sig til en mere bred utilfredshed med regeringen i Hongkong og Kinas store politiske indflydelse i landet.
1 / 4Shoppingcentre er flere gang blevet brugt som samlingspunkt for demonstrationer.
2 / 4Demonstranterne, som primært består af unge, har været i gang weekend siden juni måned.
3 / 4Her er pro-Kina-tilhængere samlet i et shoppingcenter.
4 / 4Og konflikten sætter nu sine tydelige spor på økonomien i Hongkong.
Hongkongs økonomi er for første gang i ti år i recession, og mange turister bliver væk.
Antallet af turister er halveret i oktober i forhold til samme måned i 2018.
Tåregas og molotovcocktailsDenne weekend har endnu engang udviklet sig voldsomt.
Lørdag brugte politiet tåregas og vandkanoner i et forsøg på at lægge en dæmper på de værste uroligheder i Hongkong i flere uger.
Tusindvis af demonstranter havde indtaget gaderne, efter at det kinesiske styre fredag lovede at stramme grebet om den uroplagede bystat.
Urolighederne i Hongkong har mange gange ført til voldsomme sammenstød mellem politiet og demonstranterne.
Mange af demonstranterne var mødt op iført masker - trods myndighedernes maskeringsforbud - og de gik i gang med at smadre butiksruder og metrostationer.
Da politiet forsøgte at få demonstranterne til at forlade stedet, brød urolighederne for alvor ud.
Demonstranterne svarede igen med stenkast og molotovcocktails.
Der er endnu ikke officielle tal på, hvor mange der blev anholdt i løbet af lørdagen.
FacebookTwitterKopier linkEmner:Hong Kong|Kina|Demonstrationer|Kriminalitet|Detailhandel




https://www.dr.dk/nyheder/indland/skyderi-i-kobenhavn-viste-sig-vaere-fyrvaerkeri

Indland'Skyderi' i København viste sig at være fyrværkeriAftenens 'skudepisode' i det københavnske Nordvest-kvarter var mere fredelig end først forventet.
03.
nov.
2019 kl.
19.
50 | opdateret 03.
nov.
2019 kl.
21.
23Læs opEt område omkring Bispevej i Københavns Nordvestkvarter blev søndag aften spærret af, mens politiet efterforskede et anmeldt skyderi.
Men et par timer efter at anmeldelsen blev modtaget, kan politiet oplyse, at der slet ikke er blevet skudt i området søndag.
- Der er ikke tale om et skyderi, men fyrværkeri, fortæller den centrale efterforskningsleder ved Københavns Politi.
- Det kan vi konstatere ud fra videooptagelser fra området.
Politiet modtog anmeldelsen om det formodede skyderi klokken 18.
33 og afsøgte efterfølgende området blandt andet ved hjælp af hunde.
I den forbindelse fandt betjente et patronhylster.
- Det har så været et patronhylster fra en tidligere episode, lyder det.
Politiet havde da heller ikke nogen viden om, at personer skulle være kommet til skade, da det tidligere på aftenen undersøgte området ved Bispevej.
/ritzau/Opdateret med oplysningen om, at der var tale om fyrværkeri - ikke skyderi.
FacebookTwitterKopier linkEmner:København|Kriminalitet|Københavns Politi|Fyrværkeri




https://www.dr.dk/nyheder/regionale/midtvest/gitte-fik-en-gratis-soevncoach-faa-selv-gode-raad-til-nattesoevnen-her

Sover du godt?
Se temaMidt- og VestjyllandGitte fik en gratis søvncoach: Få selv gode råd til nattesøvnen her40 procent af danskerne sover dårligt om natten, men nu går flere kommuner ind i kampen mod søvnbesvær.
Gitte Kirk var helt holdt op med at sove om natten, da hun endelig fik hjælp af en søvncoach fra kommunen.
Af Asta Pil Heltborg og Lise Soelberg Frydendahl03.
nov.
2019 kl.
20.
07Læs opHvis du sover dårligt om natten, behøver du ikke nødvendigvis betale i dyre domme for at løse problemet.
Flere kommuner er nemlig klar med hjælp - kvit og frit.
Gitte Kirk er én af dem, der via sin kommune - Thisted Kommune - fik mulighed for at komme til søvncoach, da nattesøvnen pludselig blev et problem for hende.
- Jeg havde natarbejde og arbejdede rigtig meget.
I januar holdt jeg bare helt op med at sove.
Kroppen ville ikke være med mere, fortæller hun.
Hun følte sig stresset og var sur og vrissen det meste af tiden.
Derfor kom hun på søvnkursus tre gange a to timer per gang.
Hun fik råd og vejledning, lærte afspændingsøvelser og skulle blandt andet føre dagbog over sin nattesøvn.
Alt sammen var det med til at gøre en forskel for Gitte Kirk.
- Det har gjort, at jeg har fået rigtig meget ro på mig selv og mine tanker.
Jeg har fået mange redskaber til at skabe ro omkring mig, fortæller hun.
Søvnmangel belaster samfundetSøvnproblemer koster samfundet, især på grund af nedsat arbejdsproduktivitet.
Med afsæt i en amerikansk undersøgelse svarer det ifølge dansk forskning årligt til 7,8 mistede dage for hver fuldtidsbeskæftigede dansker.
Her tilbyder de søvnkurserThisted KommuneFaxe KommuneVejen KommuneMiddelfartSønderborg Kommune (kun til dem tilknyttet jobcentret)Også i Thisted oplevde man, at borgere havde søvnproblemer.
Derfor besluttede man, at søvnvejledning skal være én af de ting, kommunen tilbyder i sin sundhedsvejledning.
- Søvn påvirker en masse andre faktorer.
For den enkelte kan det give en bedre livskvalitet og sundhed, og samfundsøkonomisk er det altid godt, at vi forebygger, siger Ida Pedersen (S), formand for social- og sundhedsudvalget i Thisted.
Skab ro og træk vejretHelt konkret er det søvncoach og sundhedsvejleder Eva-Maria Schirmer, der i Thisted Kommune hjælper borgere med ondt i nattesøvnen.
Hun forklarer, at dårlig nattesøvn kan være helt naturlig, hvis vi for eksempel skal noget spændende næste dag.
Problemet opstår først, hvis det forsætter.
- Så er vores hjerne på overarbejde.
Vi glemmer at lukke dagen ned, og så er det svært at falde i søvn, siger hun.
Hos søvncoachen får man hjælp til at finde ro.
- Vi prøver at skabe ro i sindet, blandt andet ved at forsøge at få et helikopterperspektiv over tankerne.
Man lærer at observere tankerne og kontrollere dem, så man ikke bliver fanget i et tankemylder, fortæller hun.
Man lærer også åndedræts- og visualiseringsteknikker, som er med til at give ro i kroppen.
Prøv selv en af øvelserne her:Træk vejret og fald godt i søvnSøvnkurset er et tilbud til folk i Thisted Kommune, som har haft søvnbesvær i en måned eller længere.
Tilbuddet har stået på siden sommerferien og fortsætter foreløbig året ud.
I alt har 46 borgere været på kursus, og der er oprettet venteliste.
Søvnvejledning må ikke stå aleneFaktisk svarer hele 40 procent af voksne danskere, at de har været meget eller lidt generet af søvnproblemer inden for de seneste 14 dage, viser en undersøgelse i 'Den Nationale Sundhedsprofil' fra Sundhedsstyrelsen.
Problemet med nattesøvnen er altså ganske udbredt, men løsningen er langt fra en 'one size fits all', forklarer Poul Jennum, der er professor og leder af Dansk Center for Søvnmedicin ved Glostrup Hospital/Rigshospitalet.
- Man er nødt til at have øje for, at søvnproblemer kan have meget forskellige årsager, som kan bunde i alt fra livsstil og fysisk inaktivitet til psykologiske faktorer og diverse sygdomme, siger han.
Han understreger, at det er vigtigt, at søvnkurserne er en del af en samlet sundhedsinformation.
Den gode nattesøvn betyder alverden for Gitte Kirk.
- Jeg har det faktisk rigtig godt.
Jeg sover godt og har fået meget mere overskud, siger hun.
FacebookTwitterKopier linkEmner:Søvn|Thisted Kommune|Sundhed og velvære|Thisted|Glostrup Hospital




https://www.dr.dk/mitliv/frida-tjener-fem-gange-saa-meget-som-sin-kaereste-martin-der-gaar-ikke-noget-af-mig-ved-hun

Virkelig­hedens 'Doggystyle'Se temaMit LivFrida tjener fem gange så meget som sin kæreste Martin: 'Der går ikke noget af mig ved, at hun betaler'Tre kærestepar fortæller, hvordan det føles, når den ene tjener langt mere end den anden.
(© dr)Af Rikke Bjerge og Oliver Seppo (grafik)03.
nov.
2019 kl.
15.
00Læs opNår man er i et forhold og elsker hinanden, betyder penge ikke noget.
Eller gør de?
Doggystyle økonomiI Virkelighedens 'Doggystyle' dykker vi ned temaerne fra DR3-serien.
Inspireret af Jose og Niklas ser vi i denne uge på økonomi i parforhold.
Hver søndag kan du se et nyt afsnit af 'Doggystyle' på DR TV her.
Følg hovedkarakteren Asta på Instagram her.
Lyt til al musikken fra 'Doggystyle' på Spotify her.
For hvad nu hvis den ene tjener meget mere end den anden.
Hvis det altid er den samme, der tager regningen på restauranten, mens den anden knap nok har råd til huslejen.
Ifølge tal fra Danmarks Statistik er danske unge generelt fattigere i dag end i 2008.
Og i 70 procent af alle parforhold mellem unge mellem 20-29 år er det kvinden, der får den mindste løn, viser de nyeste tal.
En af dem er den 23-årige lærerstuderende Signe.
Det stresser hende, at hun ved, at hun aldrig vil komme til at tjene noget nær det samme som sin it-kæreste Nikolaj, som hun deler fællesøkonomi med.
- Jeg føler hele tiden, at jeg skal være lidt bedre til alt andet, være en lidt sødere kæreste, sørge for at lave mad og gøre rent lidt oftere, som hun siger.
Herunder kan du høre kærestepar fortælle, hvordan det føles, når den ene tjener meget mere end den anden, og hvordan det kan påvirke forholdet.
128-årige Martins kæreste tjener fem gange så meget: 'Der går ikke noget af mig ved, at Frida betaler'(© dr)For fem år siden flyttede svenske Frida Thomassen til Christianshavn.
Hun læste sociologi på et universitet i Paris, men tog til København for at komme i praktik.
I stueetagen boede iværksætteren Martin Clausen og resten er historie.
En lidt anderledes en af slagsen.
I de første par år var Martin den, der tjente den højeste løn.
Men det vendte, da Frida blev færdiguddannet som sociolog for tre år siden og gjorde kometkarriere.
Nu er hun 30 år og har job i FN's nedrustningskontor og bor i New York.
Imens har 28-årige Martin fulgt sin passion og arbejder på fjerde år herhjemme på sin online-kunstportal, som han har med en partner.
Der bliver lagt ufatteligt mange timer og hårdt arbejde i det.
Alligevel er der meget langt op til hans kærestes løn.
- Frida tjener det femdobbelte af mig om året, siger Martin over telefonen fra New York, hvor han besøger hende i to uger, inden han tager tilbage til Danmark for at arbejde videre.
- Det har jeg det sådan set fint med.
Det, at Frida har været i stand til at få en større indkomst, giver mig mulighed for at arbejde som iværksætter.
Det ville være virkelig svært ellers, for der er nogle måneder, hvor jeg ikke har kunnet betale huslejen, fortæller han.
Ifølge Danmarks Statistik har mænd i Martins aldersgruppe den højeste løn i over 70 procent af alle parforhold.
Men ifølge parret er det helt andre værdier, de måler på.
- For os er det måske ikke i lige så høj grad indkomsten, der er det vigtigste.
Men muligheden for at have et job, der kræver lidenskab, skaber lykke, udfordrer og bidrager til selvopfyldelse.
Og her står vi lige, forklarer Martin.
Manden får regningenDe har hver deres økonomi og et fælleskort, hvor Frida indbetaler mest.
- Der bliver en stor ubalance, hvis Martin skal lægge alle sine penge på fælleskontoen.
Derfor betaler vi ikke 50 procent hver, men ud fra de penge, vi har, siger Frida.
Det samme gælder, når parret køber ting.
- Der står vi heller ikke og vender hver eneste krone og øre.
Den, der har penge på kontoen, betaler.
Når det er store ting som husleje og andet over 10.
000 kroner, skriver vi det ned, som hun siger.
Læs også:Mindre råd til sjov og sundhed: Unge i 'fattigrøvstyverne' har færre penge på lommenMartin har samme indstilling.
- Vi behøver ikke dele alt lige.
Der går ikke noget af mig ved, at Frida betaler.
Vi har den ide om, at penge kommer og går.
Det havde været noget andet, hvis en os ikke følte, vores arbejdsliv gav mening, forklarer han.
Selvom parret har samme holdning, er der stadig situationer, hvor samfundet automatisk går ud fra, at det er manden, som tjener mest.
For eksempel når de er ude at spise sammen i New York, hvor regningen næsten altid bliver lagt ved Martin.
Han kender koden til Fridas kort, som han så betaler med.
- Der kan man godt mærke, at samfundet stadig har de her normer om, at det er manden, der betaler, som vi så indordner os efter.
Men i vores forhold er vi aldrig gået meget op i, hvad en typisk manderolle og kvinderolle er, forklarer Frida.
223-årige Signe tjener meget mindre end Nikolaj: 'Jeg føler, at jeg skal være en lidt sødere kæreste'(© dr)Tænk, hvis man havde en kæreste, som tjente så meget, at man ikke behøvede at leve som en fattig studerende, men kunne gå ud og spise på michelin-restaurant, når man havde lyst.
Sådan en kæreste har den 23-årige lærerstuderende Signe.
For to år siden mødte hun på Tinder den jævnaldrende Nikolaj, som er i it-branchen.
Han tjener mere om måneden, end hun nogensinde kommer til som uddannet lærer.
- Jeg føler mig megaafhængig af Nikolajs økonomi, for jeg ville ikke kunne bo i vores lejlighed alene og klare mig med mine midler.
Det er megafrustrerende, for jeg vil også bidrage, siger Signe, som får 5.
800 kroner udbetalt hver måned.
Hun er blevet opdraget til, at man ikke bare får ting forærende, og derfor giver det hende dårlig samvittighed, at Nikolaj betaler alt fra middage til ting til lejligheden.
For nylig havde hun købt to flotte skjorter med hjem til Nikolaj, som han blev meget glad for.
- Men da jeg gav ham dem, tænkte jeg 'det kunne han selv have købt, det er jo hans penge'.
Det med pengene kommer hele tiden og rammer, forklarer hun.
Parret elsker at spise på lækre restauranter, og sidst blev regningen lidt over 2.
000 kroner, som Nikolaj betalte.
Og selv om det er privilegeret, slider det på Signe.
- Jeg bliver enormt usikker på mig selv.
Jeg føler hele tiden, at jeg skal være lidt bedre til alt andet, være en lidt sødere kæreste, sørge for at lave mad og gøre rent lidt oftere.
Jeg er megataknemmelig, men det også et problem, at jeg ikke kan slappe af i det, fortæller hun.
Total røvhulsagtigtSpørger man Nikolaj generer det ham ikke, at Signe aldrig kommer til at bidrage lige så meget til deres fælles økonomi.
- Penge er nice, men Signe er min kæreste, vi deler husstand, og jeg elsker hende.
Hvis jeg krævede, at hun skulle betale halvdelen af alt, hvad vi brugte om måneden, skulle hun gå ud og låne penge, og det ville da være total røvhusagtigt, siger han.
Lige siden han var 19 år, har han fået en voksenløn, og han havde bolig og bil, da han mødte Signe som 21-årig.
Derfor var det fra starten helt naturligt for ham at betale, når det nu var ham, der havde penge.
- For mig er det en ren gentleman-ting.
Det er en fed følelse at give.
Ikke for at spille smart, men for at gøre den anden glad, siger Nikolaj.
Læs også:Flere unge lever et spareliv: Betina havde ikke råd til mælk og æg - Kevin solgte sine skoHan ser det dog som en vigtig faktor, at Signe har et meget fornuftigt forhold til økonomi.
- Jeg ville ikke have foreslået fællesøkonomi, hvis jeg havde en kæreste, som var shopaholic og havde problemer med at købe for meget.
Så ville jeg ikke turde dele udgifter, og så havde vi haft hver vores lejlighed, slår han fast.
Han er på det rene med, at det ikke er hende, der kommer hjem med de store månedslønninger, når hun bliver uddannet som lærer, og at han ville få svært ved at tage pause i karrieren.
- Men det betyder ikke noget.
Jeg har ikke valgt hende for pengene, slår han fast.
3Rene tjener mindre end sin kæreste: 'Det skærer lidt dybt i mig, at hun altid skal betale'(© dr)Pernille Erichsen mødte den syv år ældre Rene Erichsen i 2010 på et chatforum.
Dengang var de begge studerende.
Men mens Pernille efter et par år kom ud på arbejdsmarkedet - i dag er hun 27 år og arbejder på McDonald's som area manager - studerer 34-årige Rene fortsat.
Han er droppet ud af forskellige skoler og har også været arbejdsløs og har endnu ikke fået en 'voksenløn' udbetalt.
Parret, som bor i en lejlighed i Randers, har derfor klaret sig med Pernilles fuldtidsløn, mens han får SU.
Dermed hører de til minoriteten, fordi kvinden i under 30 procent af alle parforhold tjener mest.
Og det lægger Rene ikke skjul på, kan være hårdt.
- For mig er det svært at være den, der hele tiden lader kvinden køre dankortet igennem i butikkerne, og når vi er ude at spise, siger han.
- Det skærer lidt dybt i mig, at hun altid skal betale meget mere end jeg.
Problemet er ikke, at hun tjener mere, men at jeg ikke bidrager selv, forklarer Rene, som med egne ord føler sig som en 'storforbruger af hendes penge'.
Det synspunkt deler Pernille dog ikke.
- For mig er det ikke så vigtigt, hvor pengene kommer fra, bare de er der.
Hvis jeg krævede, at mine penge kun var mine, tror jeg ikke, forholdet ville kunne fungere, siger hun.
Alligevel føler Rene, at andre folk kigger lidt, når de er ude at spise, og det igen er Pernille, der tager pungen frem, når regningen kommer.
- Jeg er nok lidt vokset op med, at det er manden, der sørger for hjemmet rent økonomisk.
Det er ikke, fordi jeg synes, kvinden er underlegen på nogen måde, men det handler om traditionen i, at den økonomiske rygrad er manden.
Kvinden styrer hus og hjemEfter flere års studier har Rene nu fundet den rette hylde som revisorstuderende, og når han bliver færdig, kan han endelig se frem til en god månedsløn.
Det glæder han sig til, for den nuværende situation, som har stået på i de ni år, parret har kendt hinanden, er uholdbar.
- For mig handler et forhold lige så meget om kærlighed som økonomi.
Jeg ville frygte, at der kom mange skænderier om økonomi, hvis jeg fortsatte som nu, siger han.
Rene understreger, at han på ingen måder har fordomme om karrierekvinder.
Men han synes også, kvinderne skal have lov til at være den, der styrer hjem og hus, hvis det er det, de har lyst til.
- Nu har hun været hovedforsørgeren i alle de år, vi har kendt hinanden, og vi har da snakket rigtig meget om herhjemme, at når jeg er færdig med studiet og kommer ud på arbejdsmarkedet og tjener penge, kan hun drosle lidt ned i tid og gå mere hjemme.
FacebookTwitterKopier linkEmner:McDonalds|Økonomi|Danmarks Statistik|New York|Parforhold




https://www.dr.dk/sporten/tennis/verdensetter-slaar-den-forsvarende-mester-og-vinder-saesonfinalen

TennisVerdensetter slår den forsvarende mester og vinder sæsonfinalenAshleigh Barty vandt WTA Finals med en finalesejr i to sæt over den forsvarende mester, Elina Svitolina.
Ashleigh Barty vandt finalen med 6-4, 6-3 over Elina Svitolina fra Ukraine.
03.
nov.
2019 kl.
14.
44 | opdateret 03.
nov.
2019 kl.
14.
52Læs opAshleigh Barty satte søndag en tyk streg under, at hun er den bedste kvindelige tennisspiller i verden.
Australieren, der topper verdensranglisten, var oppe mod den forsvarende mester i finalen af WTA Finals, sæsonfinalen, som er en turnering for verdens otte bedste kvindelige tennisspillere.
Sæsonfinale-vindere de seneste ti åt2019: Ashleigh Barty, Australien2018: Elina Svitolina, Ukraine2017: Caroline Wozniacki, Danmark.
2016: Dominika Cibulková, Slovakiet2015: Agnieszka Radwanska, Polen2014: Serena Williams, USA2013: Serena Williams, USA2012: Serena Williams, USA2011: Petra Kvitova, Tjekkiet2010: Kim Clijsters, Tyskland (vandt i tre sæt over Wozniacki i finalen)Og her besejrede Barty den forsvarende mester i turneringen, Elina Svitolina fra Ukraine.
Barty vandt med cifrene 6-4, 6-3.
Det er første gang, australieren vinder sæsonfinalen, mens Svitolina missede muligheden for at vinde for andet år i træk.
Barty kan med sejren hæve en check på omkring 30 millioner kroner.
At det var to yderst dygtige servespillere, der var oppe mod hinanden, var tydeligt i begyndelsen af første sæt, hvor begge sikkert hev hver deres fire første servepartier i land.
Ved 4-4 lykkedes det dog Svitolina at spille sig til kampens første breakbold, men den fik Barty afværget og tog i stedet partiet.
Den forsvarende mester i turneringen, Elina Svitolina fra Ukraine, tabte dette års finale.
I Svitolinas efterfølgende serveparti var det så australieren, der spillede sig til en breakbold, som også betød sætbold.
Den missede Barty, men på tredje breakbold lykkedes det verdensetteren at snuppe sættet.
I andet sæt så Barty dog ud til at falde lidt sammen.
Hvor serverne var tæt på perfekte i første sæt, blev det en dobbeltfejl fra australieren, der gav Svitolina en 2-1-føring inden ukrainerens eget serveparti.
Men Barty fik hurtigt hold på sig selv igen og brød med det samme tilbage.
Udsigt til sejr gav ustabilt andet sætDet knækkede den 25-årige ukrainer, der derefter havde svært ved at få sit spil til at hænge sammen.
Barty tog også de efterfølgende to partier og kom foran 4-2.
Det så dog ud til at give lidt nerver hos australieren, at sejren kom tæt på.
I hvert fald væltede det frem med fejl i Bartys efterfølgende serveparti, som Svitolina endte med at vinde, så hun igen var inde i kampen.
Men det holdt ikke længe.
Verdensetteren brød igen hurtigt tilbage og kunne efterfølgende serve triumfen hjem i et rent serveparti.
Tidligere søndag vandt Timea Babos og Kristina Mladenovic doubleturneringen i sæsonfinalen med en finalesejr i to sæt over Su-Wei Hsieh og Barbora Strycova.
/ritzau/FacebookTwitterKopier linkEmner:Elina Svitolina (tennisspiller)|Tennis|Ukraine




https://www.dr.dk/sporten/fodbold/superliga/fc-midtjylland-henter-snaever-sejr-mod-aab

SuperligaFC Midtjylland henter snæver sejr mod AabFC Midtjylland fik tre point over AaB, der stillede op uden angribere, men havde træner Jacob Friis tilbage.
03.
nov.
2019 kl.
18.
05Læs opFC Midtjylland vandt 1-0 på Aalborg Portland Park, da Superligaens førerhold mødte AaB søndag eftermiddag.
På sidelinjen var Jacob Friis tilbage på AaB-bænken efter en kamps fravær, da cheftrænerens treårige datter har fået konstateret leukæmi.
Det lignede på forhånd en udfordrende retur for træneren, da samtlige angribere i den nordjyske trup var skadesramte.
Dermed kom Lucas Andersen på toppen, men den kreative offensivspiller havde det svært i angriberpositionen.
Tidligt mål blev afgørendeDet fysisk stærke FC Midtjylland-forsvar lukkede nemt ned for profilen, og Andersens færdigheder manglede i det opbyggende spil.
FC Midtjylland stod også for de farligste offensive aktioner i kampen.
Der gik kun ti minutter, før gæsterne kom foran i Aalborg.
Jacob Rinne boksede FCM-anfører Erik Sviatchenkos hovedstødsforsøg væk, men i feltet stod offensivspilleren Frank Onyeka klar til at score på riposten.
Flere gange pressede midtjyderne på, men Rinne holdt skansen i AaB-målet.
Lucas Andersen kom tættest på udligningEfter pausen fik værterne bedre fat i kampen.
Kort inde i anden halvleg kom anfører Lucas Andersen også til skud fra kanten af feltet, men den skruede bold ramte stolpen.
Gæsterne formåede dog også at presse på.
Med 20 minutter igen var Evander få centimeter fra at gøre det til 2-0, da han sendte et skud på undersiden af overliggeren.
Men måltavlen blev på 1-0 til gæsterne.
Med sejren udbygger FC Midtjylland føringen i Superligaen.
Holdet har 38 point efter 15 kampe.
/ritzau/FacebookTwitterKopier linkEmner:Erik Sviatchenko (fodboldspiller)|FC Midtjylland|AaB|Fodbold|Aalborg




https://www.dr.dk/nyheder/udland/se-billederne-afdoede-mindet-med-fest-og-farver-efter-mexicansk-tradition

UdlandSe billederne: Afdøde mindet med fest og farver efter mexicansk traditionDe dødes dag er en festlig højtid flere steder i verden.
Af Sofie Dyjak03.
nov.
2019 kl.
18.
33Læs opFest, dans og musik.
De dødes dag har i denne weekend udspillet sig for fuld udblæsning i Mexico, Mellemamerika og flere steder i USA.
De dødes dag - på spansk Día de Muertos - er en tradition fra Mexico, hvor afdøde mindes i flere dage her i starten af november.
Og det sker både med parader, ansigtsmaling og et væld farver.
I Mexico er helldigdagene de vigtigste i løbet af året.
Årsagen til, at dagene er så farverige og festlige er, at man fejrer de afdødes liv og den indflydelse, de har haft på de venner og familiemedlemmer, der lever endnu.
1 / 7Højtiden har visse ligheder med Halloween, men har intet med græskar eller 'slik eller ballade' at gøre.
Det er heller ikke meningen, at højtiden skal være uhyggelig.
2 / 7Rundt om i verden er der mange forskellige måder at mindes eller fejre de døde.
Langt de fleste steder er det forbundet med fest.
Andre steder også med ofring til forfædrene.
3 / 7I Mexico er det en udbredt tro, at de afdøde sjæle vender tilbage til familien på de dødes dag.
Derfor laver mange små altre i hjemmet, som de pynter med fotografier af de døde.
Andre markerer dagene ved at servere de afdødes livretter og ved at stille en ekstra stol frem ved middagsbordet.
4 / 7I gaderne pyntes der op med skeletter og de døde mindes med parader, musik og festtøj.
5 / 7De dødes dag falder sammen med den kristne højtideligholdelse af allehelgensdag og er en slags sammensmeltning af ældgamle mellemamerikanske traditioner og kristne helligdage 6 / 7Unesco indskrev i 2008 de dødes dag på deres liste over 'Intangible Cultural Heritage of Humanity', hvilket understreger højtidens vigtighed for den kulturarv, der findes blandt oprindelige folk i Mexico.
7 / 7FacebookTwitterKopier linkEmner:Mexico|Mellemamerika|USA




https://www.dr.dk/sporten/oevrig/speedwaylandstraener-kritiserer-ny-fordeling-af-vm-pladser-der-er-gaaet-lidt-politik

Øvrig sportSpeedwaylandstræner kritiserer ny fordeling af VM-pladser: 'Der er gået lidt politik i den'Hans Nielsen er utilfreds med ny fordelingsnøgle af VM-billetter, men roser et enkelt tiltag.
Landstræner Hans Nielsen (til venstre) er glad for, at europamesteren fremover får adgang til VM-serien.
Til højre ses europamester Mikkel Michelsen.
03.
nov.
2019 kl.
11.
17Læs opSpeedwaylandstræner Hans Nielsen er skuffet over den nye fordelingsnøgle, som i fremtiden afgør, hvordan pladserne i VM-feltet fordeles.
Der er blevet tænkt for politisk og kommercielt i stedet for sportsligt, mener landstræneren.
Det siger han, efter at Den Internationale Motorsportsunion (FIM) lørdag lancerede en række ændringer, der træder i kraft, når VM-feltet for 2021-sæsonen skal sammensættes.
Fremover bliver det kun sæsonens seks bedste kørere, der med sikkerhed har adgang til VM-serien i den følgende sæson.
Det har indtil nu været sæsonens otte bedste kørere.
Her er landstræneren Hans Nielsen (tv.
) flankeret af viceverdensmester Leon Madsen.
Til gengæld stiger antallet af wildcard-kørere fra fire til fem, og i fremtiden vil også vinderen af EM-serien blive belønnet med en fast plads i VM-serien.
Der vil fortsat være tre VM-pladser på spil i kvalifikationsserien, der afsluttes med den såkaldte GP Challenge.
- Jeg troede, at det ville gå den anden vej, så man i stedet skulle køre om flere VM-pladser, i stedet for der nu bliver flere wildcards.
Det overrasker mig en hel del.
Noget af det sportslige går lidt fra det, men der er gået lidt politik i den.
Det er lidt ærgerligt.
- Det bliver mere kommercielt for hvert wildcard, der deles ud.
Det synes jeg også, at man har set allerede i år - specielt når det kommer til valget af reserverne for den kommende sæson.
- Det er fint nok, at det kun er top-seks i stedet for top-otte, der får adgang til VM-serien sæsonen efter, men jeg havde håbet, at der i stedet var flere pladser at køre om i GP Challenge, siger landstræneren.
Ét enkelt tiltag får rosTil gengæld er han glad for, at der nu er en VM-plads på spil i kampen om europamesterskabet.
Det kan nemlig være til gavn for Danmark, der har haft en europamester i tre af de seneste fire sæsoner.
- Jeg tror, at det er en fordel for os, at europamesteren også får en plads i VM-serien, for vi har gode chancer for at få flere europamestre.
Det er ærgerligt, at det ikke gælder allerede nu, så Mikkel Michelsen kunne få lov til at køre i VM-serien i 2020.
- Men det tiltag er også det eneste, der er fint, for jeg synes ikke, at det er godt, at der skal deles et wildcard mere ud, siger landstræneren.
Med de nye regler skærpes konkurrencen blandt de bedste kørere, når det kun er top-seks i stedet for top-otte, der med sikkerhed kører i VM-serien sæsonen efter.
Viceverdensmester Leon Madsen vandt selv europamesterskabet i 2018, men kom kun med i VM-serien på et wildcard.
Han hylder også det nye tiltag.
- Der er mange stærke kørere i EM-serien, og jeg har altid syntes, at det var mærkeligt, hvis europamesteren ikke skulle være med i VM-serien.
Det ville da være underligt, hvis ikke europamesteren var god nok til VM-serien, siger Leon Madsen.
Læs også:Leon Madsen joker med nyt pointsystem i speedway: 'Så havde Danmark haft en verdensmester i år'Konkurrencen skærpes blandt de bedste kørere, når det kun er top-seks i stedet for top-otte, der med sikkerhed kører i VM-serien sæsonen efter.
Leon Madsen tager den ændring med ro.
- Jeg planlægger at ligge nummer et, så det bliver ikke noget problem for mig.
Men har man lidt problemer i løbet af sæsonen, så man har da noget mindre at give af, siger han.
/ritzau/FacebookTwitterKopier link




https://www.dr.dk/nyheder/indland/36-friskoler-advarer-vi-er-i-fare-lukke-hvis-regeringen-faar-sin-vilje

Hvordan går det med velfærden?
Se temaIndland36 friskoler advarer: Vi er i fare for at lukke, hvis regeringen får sin viljeRegeringen er dog langt fra at kunne samle et flertal for besparelser.
Af Theis Lange Olsen og Ditte Bannor-Kristensen03.
nov.
2019 kl.
16.
00Læs opEn lang række friskoler kan blive tvunget til at lukke, hvis regeringen får sin vilje i de finanslovsforhandlinger, der er på vej ind i en afgørende fase.
Sådan lyder advarslen fra de friskoler, der står til at blive berørt af en foreslået besparelse.
Når en elev skifter den danske folkeskole ud med en friskole eller privat grundskole, følger der automatisk en pose penge med - det kaldes koblingsprocenten.
Den udgør i dag 76 procent af statens udgifter til en folkeskoleelev, men regeringen vil kun give 71 procent fremover.
Det betyder, at friskolerne i 2021 har 300 millioner kroner mindre at gøre godt med.
DR Nyheder har lavet en rundspørge til samtlige frie grundskoler og bedt dem svare på, hvad det får af konsekvenser.
36 ud af de 333 skoler, der har svaret os, siger, at besparelsen kan betyde, at de må dreje nøglen om.
Der er blandt andet tale om ni nordjyske skoler og 12 skoler i det sydlige Danmark.
Derudover svarer 65 skoler, at de er i tvivl om, hvorvidt de vil overleve, hvis regeringen får sin vilje.
- Man er i gang med at underminere friskolernes mulighed for at have en sund drift, som betyder, at vi kan lave et kvalitetstilbud til børn, siger Peter Bendix Pedersen, formand for Dansk Friskoleforening.
HER KAN FRISKOLER TVINGES TIL LUKNINGDR Nyheder har spurgt samtlige 550 fri- og privatskoler, om regeringens bebudede besparelser på 300 millioner kroner årligt kan tvinge dem til at lukke.
333 skoler har besvaret rundspørgen, og af dem vurderer 36, at de kan blive tvunget til at lukke.
Det drejer sig om ni skoler i Nordjylland, ni skoler i Midtjylland, 12 skoler i Syddanmark, 5 i Region Hovedstaden og 1 i Region Sjælland.
Allerede i valgkampen luftede Socialdemokratiet ideen om at skære i det statslige tilskud til fri- og privatskolerne, så de får cirka 2.
994 kroner mindre per elev om året.
Pengene skal i stedet bruges på at styrke folkeskolen.
Tal fra Undervisningsministeriet viser, at friskolernes overskud i 2014 samlet var på 63 millioner kroner.
Dengang lå koblingsprocenten på 71 procent.
Sidste år var det samlede overskud steget til knap 300 millioner kroner - med en koblingsprocent på 76 procent.
Statsminister Mette Frederiksen (S) har direkte sagt, at de danske fri- og privatskoler med den nuværende ordning "overbetales".
Forslaget har fået heftig kritik for at gå særligt hårdt ud over friskoler i yderområder, hvor der er langt til den nærmeste folkeskole.
For at undgå at friskoler i yderområder eller med en høj andel af socialt udsatte børn lukker, har regeringen afsat 75 millioner kroner årligt til en særlig pulje.
Det står dog fortsat uklart, hvad der helt præcist skal til for at få del i puljen.
De skoler, der vurderer, at de er lukningstruede, kan altså ikke vide, om de har udsigt til at få del i puljen eller ej.
Bombe under lokalsamfundIfølge Andreas Rasch-Christensen, der er forsknings- og udviklingschef ved professionshøjskolen VIA University College, er det slet ikke sikkert, at 75 millioner kroner er nok.
- Det er jo godt, at man har 75 millioner til at sikre, at pressede skoler måske ikke skal lukke.
Det kan bare være vanskeligt at gennemskue, om 75 millioner er tilstrækkeligt, siger han.
Hvis fri- og privatskoler i tyndt befolkede områder tvinges til at lukke, kan det få store konsekvenser, lyder det.
- Det betyder simpelthen, at befolkningen også med årene vil blive udtyndet, fordi der ikke er nogen tiltrækningskraft.
Vi ved, at skoler betyder utroligt meget for, hvorvidt lokalsamfundet kan fastholdes, siger Andreas Rasch-Christensen.
Herunder kan du høre en reaktion fra skoleleder Jette Bech Mathiesen fra Skovlund friskole mellem Varde og Grindsted.
Skolen mener selv at være lukningstruet, hvis forslaget vedtages:Som argument for at skære i friskolernes tilskud siger regeringen, at flere af de frie grundskoler ikke tager et tilstrækkeligt socialt ansvar og blandt andet fravælger elever med et særligt behov.
Men det afviser friskoleforeningen.
- Jeg mener, at vi tager et lige så stort ansvar i forhold til at tage inklusionselever.
Det er mit helt klare indtryk, i særlig grad når vi kigger på landdistrikterne, siger Peter Bendix Pedersen.
Folkeskolen får flere og flere elever med udfordringer, diagnoser og så videre, og der er fri- og privatskoler, der kan sige nej til de her elever.
Er det ikke fair, at de her penge så ryger over til folkeskolen?
- Jamen, der er ingen tvivl om, at både i folkeskolen og i friskolen får vi flere af den her type af elever.
Det, der er afgørende vigtigt for mig at sige, er, at vi måske kan arbejde med, hvordan vi kan omfordele pengene yderligere, sådan så de skoler, der faktisk løfter de her opgaver, også bliver belønnet for at gøre det, siger Peter Bendix Pedersen.
Uklarhed om pulje på 75 millionerLige nu er der på tværs af alle godt 550 fri- og privatskoler et overskud i kassen på 300 millioner kroner.
Ifølge regeringen er det i sig selv et argument for at skære i tilskuddet, men friskolerne siger, at pengene er nødvendige at have stående på bankbogen.
- Det skaber sund drift, men det er også nødvendigt i forhold til at få nye vinduer, vedligeholde bygninger, investere i it eller pædagogiske materialer og efteruddanne lærerne, siger Peter Bendix Pedersen.
Undervisningsministeren siger, at de 75 millioner kroner vil betyde, at der ikke kommer til at være skolelukninger.
Er det så ikke fint nok?
- Jamen, forslaget er meget ukonkret.
Vi ved ikke, hvad de 75 millioner kan bruges til i forhold til at løfte et socialt ansvar.
Det er så ukonkret, og det gør skolerne bekymrede, siger Peter Bendix Pedersen.
Regeringen kæmper lige nu en hård kamp for at sikre et flertal for besparelserne.
Støttepartierne Enhedslisten, SF og De Radikale har på forhånd afvist at lægge stemmer til en nedsat koblingsprocent - det samme har samtlige oppositionspartier.
Undervisningsminister Pernille Rosenkrantz-Theil (S) holder trods modstanden fast i forslaget.
Hun er overbevist om, at puljen på 75 millioner kroner er et værn imod lukninger af friskoler i yderområderne.
- Hvis vi tager 300 millioner ud, jævnt fordelt over alle skoler, og lægger 75 millioner kroner ind til præcis de skoler, der har problemer, så er der rigeligt til at dække det, siger hun.
FacebookTwitterKopier linkEmner:Folkeskolen (Danmark)|Mette Frederiksen (politiker)|Pernille Rosenkrantz-Theil (politiker)|Privatskoler|Jylland




https://www.dr.dk/nyheder/indland/tyske-batteritog-kan-vaere-pa-vej-mod-danmark

IndlandTyske batteritog kan være på vej mod DanmarkTrods en række tekniske udfordringer drøftes planer om tyske batteri- og brintdrevne tog på danske skinner.
Et testtog på batterier kører igennem  Slesvig-Holsten.
03.
nov.
2019 kl.
10.
37Læs op55 nye tyske tog, der kører på batterier, kan muligvis snige sig over grænsen og ende på danske skinner de kommende år.
Det skriver JydskeVestkysten.
Det nye batteritog er en del af en grøn investering syd for den danske grænse, og ifølge transportministeren i delstaten Slesvig-Holsten, Bernd Buchholz, går tyskerne og pusler med planer om også at prøve dem på danske skinner.
Tesen er, at batteridrevne tog kan være en måde at elektrificere tog-trafik - også på strækninger, hvor selve skinnerne eller infrastrukturen ikke er blevet elektrificeret.
Og sådan nogle strækninger har Danmark nær grænsen til Tyskland.
Transportminister i dialog om planerIfølge JydskeVestkysten har den danske transportminister, Benny Engelbrecht (S), og Bernd Buchholz mødtes om planerne.
På et pressemøde efter mødet sagde Buchholz ifølge avisen:- Vi vil nu se nærmere på, om nogle af disse tog kan fortsætte fra Flensborg til i første omgang danske Tinglev og måske også til Sønderborg og Fredericia.
Det ligger dog ikke på den flade, at de tyske batteritog kan komme på skinner i Danmark.
Transportminister Benny Engelbrecht, som her ses i den københavnske metro, har talt med den slesvig-holstenske transportminister, Bernd Buchholz.
Det vil ifølge Benny Engelbrecht kræve, at der bliver opstillet ladestationer i Danmark.
Her vil man først skulle i gang med et større undersøgelsesarbejde.
Han tilføjer dog, at man også arbejder på forsøg med brinttog mellem den tyske by Nibøl og Esbjerg i Danmark.
/ritzau/FacebookTwitterKopier linkEmner:Benny Engelbrecht (politiker)|Socialdemokraterne|Tyskland|JydskeVestkysten|Trafik




https://www.dr.dk/sporten/cykling/danske-europamestre-fortsaetter-triumftoget-paa-cykelbanen

CyklingDanske europamestre fortsætter triumftoget på cykelbanenMichael Mørkøv og Lasse Norman Hansen vandt guld i parløb i sæsonens første World Cup-afdeling.
Her ses Michael Mørkøv og Lasse Norman Hansen fejre EM-guldet.
03.
nov.
2019 kl.
17.
02Læs opDer var mere hæder på banen til de to danske cykelryttere Michael Mørkøv og Lasse Norman Hansen søndag i Hviderusland.
Her sørgede parret således for at vinde guld i parløb i sæsonens første World Cup-afdeling i Minsk.
Det danske par tog en omgang på feltet som det første par på dagen, hvilket gav 20 point og sendte dem i front, skriver feltet.
dk.
Mørkøv og Norman Hansen kunne derefter ikke trues og vandt med 52 point og otte point ned til det franske par, mens de to spaniere blev nummer tre 11 point efter danskerne.
Norman tog mere guld fredagFredag vandt det danske hold i 4000 meter holdforfølgelsesløb guld i Minsk, og her var Lasse Norman Hansen også vanen tro en del af holdet.
Han vandt sammen med Michael Mørkøv EM-guld i parløb tidligere i oktober, hvor det også blev til guld til det danske hold i 4000 meter holdforfølgelsesløb.
Ved EM hentede Danmark i alt tre guldmedaljer og en sølvmedalje.
/ritzau/FacebookTwitterKopier linkEmner:Lasse Norman Hansen (cykelrytter)|Michael Mørkøv (cykelrytter)|Cykelsport|Hviderusland|Minsk




https://www.dr.dk/nyheder/udland/el-salvador-udviser-venezuelas-diplomater

UdlandEl Salvador udviser Venezuelas diplomaterEl Salvador udviser Venezuelas diplomater, da man ikke vil anerkende landets præsident Maduro.
Bukele er på linje med store dele af EU, flere andre lande i Sydamerika og USA - Maduro bør ikke være præsident i Venezuela.
Af Nikoline Vestergaard03.
nov.
2019 kl.
13.
36 | opdateret 03.
nov.
2019 kl.
14.
01Læs opEl Salvador har givet Venezuelas diplomater ordre til at forlade landet inden for 48 timer, da præsident Nayib Bukele finder den venezuelanske regering under Nicolas Maduro illegitim.
- El Salvadors regering udviser det diplomatiske korps under Nicolás Maduros regime, skriver Bukele i en pressemeddelelse ifølge BBC.
Her står der endvidere, at man forventer at tage imod et nyt hold diplomater inden længe.
Diplomater, der vil være godkendt af oppositionslederen i Venezuela, Juan Guaidó, som man i øvrigt anser for Venezuelas rigtige præsident.
Guaidó udråbte sig selv til præsidentMen hvad er baggrunden for den diplomatiske krise de to lande imellem?
Venezuelas oppositionsleder, Guaidó, er anerkendt af mange lande som den fungerende præsident.
I januar udråbte Guaidó sig som den egentligt fungerende præsident i Venezuela, samtidig med at han kom med beskyldninger om, at Maduro kun kom til magten og vandt valget på grund af snyd.
Det kom i den forbindelse til voldsom uro i landet, der i forvejen var præget af sult og fattigdom, beskyldninger om brutale metoder og korruption.
Bukele blev valgt som El Salvadors præsident i juni og sagde dengang ifølge Ritzau, at han ville opretholde et "fjernt" forhold til Venezuela og nære bånd til USA, som direkte har krævet, at Maduro trækker sig.
Bukele er på linje med store dele af EU, omkring 50 andre lande heriblandt USA - Maduro bør ikke være præsident i Venezuela.
Og i august besluttede USA's præsident, Donald Trump, at indefryse alle aktiver i USA tilhørende den venezuelanske regering, ligesom der var forlydender om, at USA ville gå aktivt ind i kampen for at få Maduro fjernet fra magten.
Maduro bestrider dog fortsat præsidentposten og har da også støtte fra store politiske spillere som Kina og Rusland.
USA's ambassadør i El Salvador, Ronald Johnson, er tilfreds med Bukeles beslutning.
- Vi lykønsker præsident Nayib Bukele for at sikre, at El Salvador er på den rigtige side i historien, siger Johnson ifølge Ritzau.
Præsident Maduro nægter at gå af som præsident.
•Hvorfor er Maduro i modvind?
•Maduros venstreorienterede regering har fået massiv kritik i blandt andet FN for brutal magtanvendelse og brud på menneskerettighederne.
•Regeringen skal have benyttet brutale metoder, som inkluderer tortur, lovstridige henrettelser og intimidering af regeringskritikere.
•Samtidig er Venezuelas økonomi næsten kollapset under Maduro.
•Millioner af indbyggere har de seneste år forladt det engang så velstående land.
Ifølge flere medier er der udbredt mangel på medicin og fødevarer.
•3,2 millioner mennesker er ifølge FN flygtet.
BBC rapporterer, at omkring fire millioner mennesker er strømmet ud af Venezuela i protest mod regimet.
•Venezuela har på trods af kritikken fået plads i FN's Menneskerettighedsråd.
•Kilde: Ritzau•FacebookTwitterKopier linkEmner:Donald Trump (politiker)|Nicolas Maduro (politiker)|Venezuela|El Salvador|Forenede Nationer




https://www.dr.dk/sporten/fodbold/superliga/minut-minut-fck-slaar-sikkert-soenderjyske






https://www.dr.dk/nyheder/kultur/ouasima-er-mor-en-hel-bydel-jeg-tror-vi-er-bange-komme-hinanden-ved-i-danmark

Kronprinsparrets Priser 2019Se temaKulturOuasima er 'mor' for en hel bydel: 'Jeg tror, vi er bange for at komme hinanden ved i Danmark'Ouasima Benamars arbejde som bydelsmor er blevet belønnet med en halv million kroner af kronprinsparret.
© drAf Kasper Madsbøll Christensen og Betina Garcia 03.
nov.
2019 kl.
13.
02Læs opDu kender garanteret typen.
Hende, der altid har en kage med til jeres møder.
Ham, der bare ikke kan lade være med at stå for sociale arrangementer på arbejdspladsen.
Eller hende, der gerne vil lytte.
Og hjælpe.
30-årige Ouasima Benamar er ét af den slags mennesker.
Faktisk hjælper hun både kvinderne i sit nabolag på Frederiksberg med at oversætte breve, giver dem gode råd i forhold til for eksempel skolesystemet og er med til deres møder på kommunen som enten bisidder eller tolk.
For mange af de kvinder, jeg hjælper, er kommunen ikke et sted, man har lyst til at kontakte.
Og specielt ikke, hvis man har børn.
Ouasima Benamar, bydelsmorOg hendes frivillige arbejde går ikke ubemærket hen.
Hun er allerede blevet tildelt Frederiksberg Kommunes Integrationspris for sit arbejde som 'kulturel brobygger og bydelsmor'.
Og nu er hun – sammen med alle de andre Bydelsmødre i organisationen af samme navn – blevet tildelt en halv million kroner som modtager af Kronprinsparrets Sociale Pris.
Om BydelsmødreIndsats under Fonden for Socialt Ansvar, der støtter kvinder med etnisk minoritetsbaggrund i udsatte livssituationer.
Bydelsmødre består af over 800 aktive bydelsmødre i hele Danmark.
Bydelsmødrene taler 54 forskellige sprog og repræsenterer 41 forskellige nationaliteter.
Bydelsmødre er netop blevet tildelt Kronprinsparrets Sociale Pris 2019 og 500.
000 kroner.
- Jeg var i fuld gang med en masse frivilligt arbejde, da jeg hørte om Bydelsmødre og deres koncept.
Jeg havde allerede startet en kvindeklub og var i gang med nogle småprojekter her i området, fortæller Ouasima Benamar, da vi sætter os til rette i beboerlokalerne i boligforeningen på Frederiksberg, hvor hun bor.
Bydelsmødre er en landsdækkende organisation, der er i kontakt med en gruppe kvinder med etnisk minoritetsbaggrund, som ofte er isolerede, og som det etablerede system har vanskeligt ved at nå.
'Bange for, at kommunen tager deres børn'Dem når Ouasima Benamar.
Hun er én af organisationens mere end 800 bydelsmødre, der har som erklæret mål 'at bringe håb og forandring i kvinders liv'.
- Hvis vi allesammen hjalp hinanden lidt mere, ville meget se anderledes ud, mener Ouasima Benamar, der er bydelsmor på Frederiksberg.
Det gør hun blandt andet ved at fortælle kvinderne, at kommunen ikke er et farligt sted at kontakte – i modsætning til, hvad mange kvinder med etnisk minoritetsbaggrund ellers tror.
- Jeg siger altid til kvinderne, at jeg ikke arbejder hos kommunen.
Det, tror jeg, giver dem en form for tryghed, forklarer Ouasima Benamar.
Om Ouasima Benamar30 år gammel og alenemor til en datter på fem år.
Født og opvokset på Frederiksberg, hvor hun stadig bor, som datter af marokkanske forældre.
Uddannet ungdomspædagog.
Har netop sagt sit job op for at søge nye udfordringer.
Har fået Frederiksberg Kommunes Integrationspris for sit arbejde som bydelsmor og for sit arbejde i kvindeklubben.
- For mange af de kvinder, jeg hjælper, er kommunen ikke et sted, man har lyst til at kontakte.
Og specielt ikke, hvis man har børn.
De er bange for, at kommunen tager deres børn, hvis de ikke kan sproget eller kommer til at gøre noget forkert.
Jeg er med til at give dem et andet billede af kommunen.
Ouasima Benamar er født og opvokset på Frederiksberg som datter af marokkanske forældre.
Og selv om hun aldrig selv har skullet bede om hjælp, så har hun gennem sit liv 'set en masse kvinder stå tilbage' – blandt andet fordi de ikke taler godt dansk.
Det gør ifølge Ouasima Benamar kvinderne usikre, og så ender mange af dem med ikke at gøre noget for at ændre på deres situation.
Simpelthen fordi de ikke vil have, at andre skal synes, de er dumme.
- Det har irriteret mig rigtig meget, for de kan så meget, selv om de ikke kan tale flydende dansk.
- Jeg har hjulpet rigtig meget uden at tænke over det.
Da jeg hørte om Bydelsmødre, tænkte jeg bare: 'Dét skal jeg være med til!
' Kvindeklub er gået fra fem til 50 medlemmerDet var blandt andet derfor, at Ouasima Benamar startede den føromtalte kvindeklub i den boligforening på Frederiksberg, hvor hun bor sammen med sin femårige datter.
Klubben er både for dem, der bare har lyst til at være med og have et frirum, hvor deres børn kan mødes og lege.
Men den er også for dem, der er isoleret og ikke har noget netværk.
- Vi startede ud med at være fem kvinder i klubben; nu er vi over 50 inklusive børn.
Jeg har gerne villet gøre det så blandet som muligt.
Vi er kvinder med forskellige baggrunde og kulturer, kvinder der kan forskellige sprog – og kvinder i alle aldre.
I klubben taler de dansk – nogle mere gebrokkent end andre.
Men så er der altid nogle, der kan tale tyrkisk eller arabisk, og så får de det til at fungere i fællesskab, forklarer Ouasima Benamar.
- I bund og grund tror jeg, der er rigtig mange, der gerne vil være mere sociale, men det falder bare ikke naturligt for os, mener Ouasima Benamar.
Det sociale engagement lyser ud af hendes brune, mandelformede øjne, når hun taler.
Hun tror på, at kimen til social forandring ligger i, at vi tør bruge hinanden i det daglige.
Man kan have boet i en opgang i ti år og stadig ikke vide, hvem der bor på den øverste etage.
Det føles ikke naturligt for mig.
Ouasima Benamar, bydelsmor- Jeg tror, vi er bange for at komme hinanden ved i Danmark.
Jeg synes, det er mærkeligt, når man bor lige ved siden af nogen, man hverken siger hej til eller kender, selv om man ser dem hver dag.
- Man kan have boet i en opgang i ti år og stadig ikke vide, hvem der bor på den øverste etage.
Det føles ikke naturligt for mig.
Tolk, bisidder og rådgiver for kvinderneDerfor bliver Ouasima Benamar også ved med at insistere på den sociale kontakt – både i sit daglige liv, i sin boligforening og i sit arbejde som bydelsmor.
Her har hun blandt andet hjulpet en kvinde, der var gået i stå, efter hun blev mor.
På grund af to graviditeter kunne kvinden ikke fuldføre sine danskkurser.
Samtidig ville kommunen have hende i arbejde, men ingen ville ansætte hende, fordi hun ikke kunne dansk.
Ouasima Benamar sad med som tolk og bisidder ved kvindens møder med kommunen.
I dag har kvinden en praktikplads, der har som sit primære mål at hjælpe hende til at lære sproget.
- Det kan være hårdt, så man skal være god til ikke at tage de ting, man har oplevet, med sig hjem.
Man skal kunne give slip, mener Ouasima Benamar, der også arrangerer dialogaftener omkring fordomme.
En anden kvinde, Ouasima Benamar har hjulpet, var blevet isoleret efter sin skilsmisse.
Hun havde kun haft sin mand i Danmark, men hendes familie boede her ikke.
Ouasima Benamar lærte kvinden, at kommunen ikke var et farligt sted af kontakte.
- Hun har efterfølgende selv kontaktet både en psykolog og jobcentret og er kommet i aktivering, forklarer Ouasima Benamar.
- Hun sagde på et tidspunkt til mig: 'Hvorfor mødte jeg dig ikke for et år siden?
' For dér ville hun ikke have været lige så langt nede.
Nu har hun heldigvis et netværk her i kvindeklubben.
Jeg bliver helt rørt, når jeg snakker om hende.
Ouasima Benamar lader ellers ikke følelserne tage over, når hun skal hjælpe andre.
- Når jeg snakker om det, som jeg gør nu, så kan jeg godt mærke nogle følelser, der trænger igennem.
Men jeg tager det ikke med hjem, det gør jeg ikke.
Hun varmer sig til gengæld ved erkendelsen af, hvor lidt der faktisk skal til for at gøre en forskel.
- Jo mere viden, kommunikation og fællesskab, vi har med hinanden, jo nemmere går alting - og så kan vi forhåbentlig komme væk fra at gå rundt i vores egen boble og tænke: 'Os og dem', mener bydelsmoren.
- Jeg har arbejdet med socialt belastede unge familier på Vesterbro i ti et halvt år; og hvis jeg kan klare det, så kan jeg også klare at være bydelsmor.
Troppede op i seniorklubbenDen boble hjælper hun dog ikke kun kvinderne i boligforeningen med at prikke hul på.
Foreningens seniorklub har også nydt godt af Ouasima Benamars sociale arbejde.
Nogle af foreningens ældre beboere holder nemlig seniorklub i beboerlokalet dagen før, Ouasima Benamar afholder sin kvindeklub.
Og det er ikke foregået helt gnidningsfrit.
- Seniorklubben havde en idé om, hvilken type kvinderne der var her i kvindeklubben.
Men da jeg så begyndte at falde i snak med formanden for klubben, var vi pludselig bare to mennesker, der havde de samme holdninger til mange ting.
Indimellem chokerer det mig, hvor lidt der skal til, før folk virkelig får sig en øjenåbner.
Ouasima Benamar, bydelsmorJa, faktisk var Ouasima Benamar hurtig til at gribe chancen og besøge seniorklubben sammen med to af kvinderne fra kvindeklubben – simpelthen for at give seniorklubben mulighed for at stille spørgsmål til kvinderne og for at modvirke fordomme mellem de to grupperinger.
- Det kom der en rigtig fed diskussion og samtale ud af.
Nu er vi begyndt at sige hej til hinanden, når vi mødes, siger Ouasima Benamar og slutter:- Indimellem chokerer det mig, hvor lidt der skal til, før folk virkelig får sig en øjenåbner.
Læs også:15-årige Omars fritidsjob belønnes af kronprinsparret: Modtager vigtig pris og 100.
000 kronerOuasima har sagt sit job op og søger i øjeblikket nye udfordringer.
- Jeg vil gerne blive ved med at hjælpe og starte forskellige projekter op - og skabe fællesskaber på tværs af kulturer.
Det kunne være fedt!
FacebookTwitterKopier linkEmner:Frederiksberg|Fritidsaktiviteter|Befolkning|Bolig|Frederiksberg Kommune




https://www.dr.dk/nyheder/udland/protester-i-libanon-nu-er-tusindvis-paa-gaden-stoette-praesidenten

UdlandProtester i Libanon: Nu er tusindvis på gaden for at støtte præsidentenDe seneste uger har demonstrationerne ellers især handlet om utilfredshed med præsidenten.
I dag er tusindvis på gaden for at støtte præsident Michel Aoun.
Af Sofie Dyjak03.
nov.
2019 kl.
14.
54Læs opIgen i dag er der protester i gaderne i Libanon.
Demonstrationerne tager sig bare lidt anderledes ud, end de har gjort den seneste tid.
For efter uger med demonstrationer mod Libanons regering og landets politiske system er tusinder lige nu på gaden for at støtte præsident Michel Aoun.
Ifølge nyhedsbureauet Reuters er det første gang, at støttedemonstrationer for præsidenten har fundet sted i et så stort omfang.
Libanons præsident har fået stor støtte i Beiruts gader i dag.
- Vi er her for at sige til Aoun, at vi elsker dig, og at vi på ny har tillid til dig, lyder det fra en af demonstranterne ifølge Reuters.
Støtten kommer, efter at præsidenten tidligere på ugen lovede reformer af landets politiske system.
Dog er der også varslet flere demonstrationer mod regeringen i dag.
Vrede i LibanonLibanon er ramt af de største demonstrationer i årevisProtesterne begyndte som vrede over nye skatterSpecielt en skat på app’en WhatsApp skabte forargelseRegeringen har trukket skatterne tilbage, men demonstranterne kræver nu revolutionProtesterne har spredt sig til hele landet og inkluderer folk fra alle trosretninger i landetPræsident vil ændre politisk systemLandets premierminister, Saad al-Hariri, trak sig i sidste uge fra posten.
Det skete som følge af voldsomme protester mod blandt andet nye skatter og landets store problem med korruption.
Og præsident Aoun lovede efter al-Hariris exit, at han nu vil arbejde på at sammensætte en regering på en ny måde, der blandt andet også betyder en ændring af landets politiske system.
Det skriver mediet Al-Jazeera.
Indtil nu er regeringens ministre blevet udvalgt på baggrund af deres politiske eller religiøse og sekteriske tilhørsforhold, men det skal være slut, mener præsidenten.
- Ministre bør vælges ud fra deres kompetencer og evner og ikke ud fra deres politiske loyalitet, siger han.
Og det glæder de demonstranter, der i dag er mødt op for at støtte ham.
Protesterne startede af skat på appDemonstrationer i Libanon har ofte haft en religiøs sammenhæng, men ikke denne gang.
Den 17.
oktober startede en bølge af protester på baggrund af en ekstra skat på en krone på mobiltjenesten Whatsapp.
Den afgift er opgivet igen, efter at protesterne brød ud i landet.
Tusindvis har siden 17.
oktober været på gaden i Libanons store byer.
 Der har været fest, sang og musik i gaderne under mange af demonstrationerne i Libanon.
 Under protesterne har befolkningen festet og dyrket yoga.
1 / 3Tusindvis har siden 17.
oktober været på gaden i Libanons store byer.
1 / 3Der har været fest, sang og musik i gaderne under mange af demonstrationerne i Libanon.
2 / 3Under protesterne har befolkningen festet og dyrket yoga.
3 / 3Sidenhen har demonstrationerne udviklet sig til at være en generel protest mod blandt andet korruption og dårlig infrastruktur, og protesterne har bredt sig til flere store byer i Libanon.
Arbejdsløsheden i Libanon er nu oppe på 25 procent, og landet er forgældet og skylder 150 procent af statskassen væk til både andre stater og banker.
FacebookTwitterKopier linkEmner:al-Jazeera|Libanon|Demonstrationer|Skat




https://www.dr.dk/nyheder/udland/inden-valgkamp-britiske-politikere-udstyres-med-sikkerhedsalarmer

UdlandInden valgkamp: Britiske politikere udstyres med sikkerhedsalarmer Sikkerhed i britisk politik kom i fokus, efter at parlamentsmedlemmet Jo Cox blev dræbt af skud og knivstik 2016.
Antoinette Sandbach (nummer to fra venstre) er en af de politikere, der blandt andet er blevet udstyret med en overfaldsalarm.
(Arkivfoto) 03.
nov.
2019 kl.
12.
07Læs opFlere kandidater til det kommende parlamentsvalg i Storbritannien forventer en valgkamp, der bliver mere end almindelig hård i tonen.
De har derfor skruet op for sikkerheden, fortæller de til avisen The Guardian.
Ifølge avisen bliver kandidater rådet til hverken at møde eller opsøge vælgere alene eller efter mørkets frembrud.
Det er ellers traditionelt en fast del af en britisk valgkamp, at kandidaterne tager ud og banker på deres potentielle vælgeres døre og forsøger at overtale dem.
Politiker dræbt i 2016Sikkerhed i britisk politik kom i fokus, efter at parlamentsmedlemmet Jo Cox blev dræbt af skud og knivstik fra en mand i 2016.
Angrebet var tilsyneladende politisk motiveret, da gerningsmanden råbte "det her er for Storbritannien", da han angreb politikeren.
Labour-politikeren Jo Cox blev dræbt kort tid før brexit-afstemningen i 2016.
Denne gang frygter nogle politikere, at den ophidsede diskussion om brexit kan føre til vold.
Det tidligere konservative parlamentsmedlem Antoinette Sandbach, der blev smidt ud af partiets parlamentsgruppe for senere at slutte sig til Liberaldemokraterne, har fortalt avisen The Observer, at hun har fået en sikkerhedsalarm forud for valgkampen.
Politiet i hendes valgkreds har været i kontakt med alle partiernes kandidater og opfordret dem til altid at have en partifælle med sig.
Forventer en masse vredeLuke Pollard, der er Labour-politiker fra byen Plymouth på sydkysten, har fået vandaliseret sit kontor i byen to gange for nylig, skriver The Guardian.
Her har partiets øverste ledelse beordret, at han og alle hans ansatte har en sikkerhedsalarm på sig.
Læs også:20.
000 skotter marcherer for uafhængighed forud for vigtigt valgEt anonymt Labour-medlem fra en kreds, hvor et flertal stemte for at forlade EU, forklarer, at han forventer at møde en masse vrede blandt vælgerne.
- Det bliver forfærdeligt, siger han til The Guardian.
- For det (brexit, red.
) vil være der i hver dørkarm.
Folk, der siger: Vi stemte for brexit i 2016.
Hvorfor har I ikke leveret det?
Briterne skal til valg 12.
december.
/ritzau/FacebookTwitterKopier linkEmner:Storbritannien|The Guardian|Valg og folkeafstemninger|The Labour Party|EU-forhold




https://www.dr.dk/sporten/fodbold/superliga/randers-vinder-over-lyngby-efter-braendte-chancer-og-hektisk-afslutning

SuperligaRanders vinder over Lyngby efter brændte chancer og hektisk afslutningRanders vandt søndag 2-1 hjemme over Lyngby.
03.
nov.
2019 kl.
14.
29 | opdateret 03.
nov.
2019 kl.
14.
35Læs opEfter to nederlag i træk kom Randers FC søndag eftermiddag tilbage på sejrssporet ved at vinde 2-1 hjemme over Lyngby i 3F Superligaen.
Randers førte 2-0 og var i kontrol det meste af kampen, men med 20 minutter tilbage reducerede Lyngbys Emilio Simonsen, og den scoring skabte spænding helt frem til lukketid.
Efter reduceringen pressede Lyngby på for udligningen, og det sluttede også hektisk, da Lyngby ramte stolpen med få minutter tilbage af opgøret.
Inden den hektiske afslutning havde Al-Hadji Kamara og Mikkel Kallesøe bragt Randers foran.
Med sejren har Randers 23 point efter 15 kampe, mens Lyngby har 19 point.
Mikkel Kallesøe bragte Randers foran 2-0.
Første halvleg var præget af mange dueller og få chancer.
Først efter omkring en halv time kom det første skud inden for målrammen.
Al-Hadji Kamara nåede først på Marvin Eghos afrettede indlæg efter en duel med forsvarsspilleren Kevin Tshiembe, og bolden strøg i mål.
Kort før pausen fik Emil Riis muligheden for at bringe Randers yderligere foran.
Kamara forlængede en lang bold i dybden til Riis, hvis skud ramte trekantssammenføjningen.
Højintens anden halvlegAnden halvleg var noget mere livlig end første halvleg.
Først fik Lyngbys Rezan Corlu chancen for at udligne, da bolden faldt ned for fødderne af ham i feltet, men han skød lige på Randers-målmand Jonas Dakir.
Minuttet efter skød Emil Riis i sidenettet, da han blev spillet i dybden af André Rømer.
Og lige efter bragte Mikkel Kallesøe Randers på 2-0, da hans flade skud blev rettet af og snød Thomas Mikkelsen.
Hurtig frispark bragte spænding tilbageHerefter virkede Randers til at være i kontrol, indtil holdet med 20 minutter tilbage blev fanget på hælene, da Lyngby tog et frispark hurtigt.
Efter et godt løb og en klog aflevering fra Rezan Corlu kunne Kasper Enghardt nemt trille bolden videre til Emilio Simonsen, som sparkede fladt og reducerede til 1-2.
Herefter satte Lyngby sig mere på kampen, men trods meget spil omkring Randers' felt fik Lyngby ikke udlignet.
Med få minutter tilbage var det ellers lige ved, da André Riel sparkede på stolpen.
/ritzau/FacebookTwitterKopier linkEmner:Lyngby|Randers|Fodbold|Randers FC|3F




https://www.dr.dk/nyheder/regionale/oestjylland/en-faecesproeve-afsloerede-flemmings-polypper-det-var-en-stor

ØstjyllandEn fæcesprøve afslørede Flemmings polypper: ’Det var en stor overvindelse’Der er syv gange større chance for at opdage forstadier til tarmkræft med en screening.
Flemming Zaar er glad for, at han fik lavet en screening.
Af Malte Nørgaard og Heikki Yding03.
nov.
2019 kl.
10.
16Læs op50-årige Flemming Zaar fra Grenaa havde egentlig ikke specielt meget lyst til at samle sin egen afføring op, tage en prøve af det og sende det videre med posten, så det kunne blive screenet.
Men efter ti dage satte han sig på brættet og fik tingene klaret.
- Det var en stor overvindelse at skulle gribe det på papiret.
Jeg var i tvivl, om jeg kunne holde det, når det ramte.
Det kunne jeg heldigvis godt, siger Flemming Zaar.
Herunder kan du se prøveudstyret blive demonstreret.
At han tog beslutningen skulle vise sig at være en fornuftig beslutning.
For efterfølgende blev der fundet mikroskobiske dråber af blod i afføringen, og det blev konstateret, at han havde otte polypper i tarmen.
Polypper, der kan vise sig at indeholde kræft.
Flemming Zaar var ikke helt overbevist, da han læste vejledningen for første gang.
Havde Flemming Zaar ikke taget prøven, så den kunne screenes, er det ikke sikkert, han nogensinde havde opdaget de polypper, der i værste fald kunne have udviklet sig til kræft.
Screeningen har siden 2014 været tilbudt til alle danskere mellem 50 og 74 år hvert andet år.
Det svarer til 750.
000 danskere årligt.
Og et studie fra Regionshospitalet i Randers viser, at screeningen har effekt.
Efter at have kigget på 40.
000 patienter står det klart, at der er syv gange større chance for at opdage forstadier til kræft, hvis der bliver lavet en screening af afføringen.
Kan hverken mærkes eller sesGrunden til, at screeningen tilbydes, er, at det ikke er muligt at mærke polypperne i tarmen, når de er i et tidligt stadie.
Mette Bach Larsen har stået for den store undersøgelse.
Det forklarer Mette Bach Larsen, der er seniorforsker på Regionshospitalet i Randers.
- De afgiver en lille smule blod, som der ikke kan ses på hverken toiletpapiret eller i kummen.
Vores analysemetode kan finde de usynlige spor, der er i afføringen.
- På det her tidspunkt giver kroppen ikke selv signaler, og derfor er screeningen mere effektiv.
Bliver polypperne ikke opdaget, kan de vokse, blive invasive, udvikle sig til kræft og sprede sig til andre organer i kroppen.
Derfor valgte Flemming Zaar også at få taget screeningen, da han fik den tilbudt.
- Det er bedre at få vished, så jeg kunne tage det i opløbet, hvis der skulle vise sig at være noget, siger han.
Færre kan få kræftHvert år dør 2.
000 danskere af tarmkræft, viser tal fra Sundhedsstyrelsen.
Det er håbet, at det tal kan bringes længere ned med de mange screeninger.
Men indtil videre er det ikke til at konkludere, om screeningerne fører til færre dødsfald.
Det kan kun konkluderes, at flere tilfælde af forstadier til tarmkræft opdages.
Det forklarer Marie Louise Christiansen, der er overlæge i Sundhedsstyrelsen.
- Lige nu antager vi, at hvis vi opdager forstadierne og fjerner dem, så vil det bidrage til, at færre får tarmkræft i fremtiden.
Men på trods af det er hendes opfordring helt klar.
- Følg de nationale screeningstilbud, der eksisterer, slår hun fast.
Og det vil Flemming Zaar naturligvis også gøre i fremtiden.
- Når muligheden er der for at blive tjekket, så er der ingen grund til ikke at blive tjekket.
Herunder kan du høre Flemming Zaar forklare, hvorfor han tror, at nogle folk holder sig tilbage med at få lavet en screening.
FacebookTwitterKopier linkEmner:Kræft|Sundhedsstyrelsen|Randers|Grenaa




https://www.dr.dk/sporten/oevrig/dansk-dansepar-udbygger-rekord-vinder-niende-vm-guld

Øvrig sportDansk dansepar udbygger rekord: Vinder niende VM-guldBjørn Bitsch og Ashli Williamson vandt lørdag aften VM-guld i showdance.
Sidste år kunne Bitsch og Williamson kalde sig det mest vindende sportsdansepar i verden med deres ottende VM-guldmedalje.
Af Martin Leer Scharnberg03.
nov.
2019 kl.
12.
30 | opdateret 03.
nov.
2019 kl.
12.
41Læs opVerdens mest vindende dansepar Bjørn Bitsch og Ashli Williamson gjorde i går det, de er allerbedst til: De vandt.
Det skete ved VM i showdance i Dresden i Tyskland, da det blev til dansk VM-guld.
Dermed nåede 35-årige Bjørn Bitsch og 34-årige Ashli Williamson op på hele ni VM-guldmedaljer i karrieren.
Læs også:Det mest vindende dansepar nogensinde stiller danseskoene på hylden: ’Det føles rigtigt’Det var samtidig den første VM-guldmedalje i showdance til et dansk dansepar nogensinde.
- Vi er fuldstændig oppe at køre over det.
Det er helt fantastisk, siger Bjørn Bitsch til DR Sporten.
- Vi havde nogle løft og tricks i vores koreografi, som var højrisiko.
Da vi trænede torsdag, inden vi fløj til Tyskland fredag, gik det galt cirka halvdelen af gangene.
Men den sad bare lige i skabet til konkurrencen.
Bjørn Bitsch og Ashli Williamson meddelte for nylig, at de efter 17 år har besluttet sig for at stoppe karrieren.
Et karrierehøjdepunktSidste år vandt parret deres ottende VM-guldmedalje, hvilket gjorde dem til det mest vindende sportsdansepar i verden nogensinde.
I den forbindelse fortalte de, at deres første og ottende VM-guldmedaljer stod som deres karrieres højdepunkter.
Men med den nye og niende VM-guldmedalje er den liste nødt til at blive opdateret, siger Bjørn Bitsch.
- Nu vil jeg sige, at vores første, ottende og niende VM-guld står som de største i vores karriere.
Karrierens sidste trinBjørn Bitsch og Ashli Williamson meddelte for nylig, at de efter 17 år har besluttet sig for at stoppe karrieren.
Derfor har den nye VM-titel også særlig betydning.
- At vi vinder det her VM-guld, kort før vi indstiller karrieren, er selvfølgelig med til at sætte det hele i perspektiv.
Det gør hele oplevelsen endnu mere speciel og følelsesladet.
VM i showdance i Dresden i Tyskland var den andensidste store turnering, som parret i deres aktive karriere deltager i.
Danseparret ser nu frem imod VM i 10-dans i næste weekend, som bliver deres sidste turnering, inden de indstiller karrieren.
Deres sidste turnering bliver VM i 10-dans, som finder sted 9.
november i Portugal.
Derefter stiller de danseskoene på hylden.
Og med de nyvundne VM-guldmedaljer om halsen håber parret nu at kunne afslutte karrieren med en tiende og sidste VM-titel i næste weekend.
- Vi er lige landet i lufthavnen, og nu tager vi hjem og sover lidt, og så starter træningen igen i morgen, hvor vi vil træne maksimalt igennem den næste uge.
Så fejringen af vores nye VM-guld må vente lidt.
Nu skal den have en sidste skalle, inden vi om lidt danser over målstregen for sidste gang, siger Ashli Williamson.
Når dansekarrieren indstilles, vil parret undervise dansere i deres eget studie i Aarhus og muligvis være internationale dommere.
FacebookTwitterKopier linkEmner:Tyskland|Arbejdsmarked|Sportsdans|Dresden|Aarhus




https://www.dr.dk/nyheder/udland/leder-af-brexitpartiet-stiller-ikke-op-ved-valg

UdlandLeder af Brexitpartiet stiller ikke op ved valgDen 55-årige Farage kæmper for at få briterne ud af EU med hårdt brexit - uden en skilsmisseaftale.
Lederen af Brexitpartiet, Nigel Farage, siger, at han ikke stiller op ved det britiske parlamentsvalg 12.
december.
03.
nov.
2019 kl.
11.
17Læs opLederen af Brexitpartiet, Nigel Farage, siger, at han ikke stiller op ved det britiske parlamentsvalg 12.
december.
Farage siger til BBC, at han derimod vil føre kampagne over hele landet mod premierminister Boris Johnsons brexitaftale.
- Jeg har tænkt dette meget nøje igennem.
Hvordan tjener jeg bedst brexit?
Skal jeg finde en valgkreds og forsøge at komme i parlamentet, eller tjener jeg sagen bedst ved at rejse på kryds og tværs i Storbritannien?
Jeg har besluttet mig for det sidste, siger han til BBC.
Ønsker hårdt brexitDen 55-årige Farages parti kæmper for at få briterne ud af EU med et hårdt brexit - uden en skilsmisseaftale.
Hvad er Brexit Party?
Partiet blev officielt præsenteret 12.
april af Nigel Farage, som har været en af de helt fremtrædende figurer i brexit-bevægelsen, som i 2016 kunne fejre, at et flertal af briterne stemte ja til at forlade EU.
Partiet blev dannet som reaktion på, at premierminister Theresa May indvilligede i at udskyde brexit-datoen til 31.
oktober, hvilket betød, at briterne har skullet deltage i europaparlamentsvalget.
Brexit Party fokuserer godt og kort på et "clean break" med EU så hurtigt som muligt og vil stå udenfor toldunionen og det indre marked.
Nigel Farage brød med sit tidligere parti UKIP i december, og siden har Ukip beskyldt Brexit Party for blot at være en platform for Farage selv.
Han har opfordret de partier, som vil have briterne ud af EU, til at indgå en alliance, som kan gennemføre landets udtræden.
I en valgtale fredag sagde han, at premierminister Boris Johnson skal opgive sin brexitaftale og gå i alliance med Brexitpartiet i valgkampen.
Dette er blevet afvist af Johnson.
- Brexitpartiet er det eneste opstillede parti, der faktisk repræsenterer brexit, sagde Farage, som svor at give både de konservative og Labour hård kamp i hver eneste valgkreds i England, Skotland og Wales.
Læs også:Britiske aviser: Det mest afgørende valg i 40 årDer har tidligere været spekulationer om, at partiet kun ville stille op i valgkredse, hvor oppositionspartiet Labour står stærkt, og hvor der er mange brexittilhængere.
Stor vinder ved EU-valgFarage kom ud af EU-parlamentsvalget i Storbritannien i maj som den store vinder med 32 procent af de britiske stemmer.
Dermed fik Brexitpartiet 29 af Storbritanniens 73 pladser i EU-Parlamentet.
Farage var tidligere leder af partiet Ukip.
Han var op til EU-folkeafstemningen i 2016 en af de største profiler på brexitfløjen.
Han har ledet Brexitpartiet siden januar.
Brexitpartiet har i de seneste måneder - inden der blev udskrevet valg- gennemført en lang række møder forskellige steder i landet, hvor Farage hver gang har fået en overvældende heltemodtagelse af sine tilhængere.
Brexitpartiet har opbakning fra omkring 12 procent af vælgerne ifølge en måling, som analyseinstituttet ORB har foretaget for The Telegraph.
/ritzau/ReutersFacebookTwitterKopier linkEmner:Boris Johnson (politiker)|EU|Storbritannien|Valg og folkeafstemninger|EU-forhold




https://www.dr.dk/nyheder/udland/minister-nu-er-forureningen-i-new-delhi-uudholdelig

UdlandMinister: Nu er forureningen i New Delhi uudholdeligFem millioner masker blev omdelt i skoler fredag, hvor myndighederne talte om en alvorlig national sundhedskrise.
03.
nov.
2019 kl.
15.
44Læs opIndbyggerne i Indiens hovedstad, New Delhi, gisper efter vejret, efter at byen er blevet indhyllet i den værste, giftige smog i en årrække.
Krisen, der har ført til mange omdirigeringer og forsinkelser af fly på grund af lav sigtbarhed, har ført til et rivegilde, hvor politiske ledere beskylder hinanden for at være skyld i den ekstreme forurening.
Hver vinter lægger der sig et giftigt smogtæppe over byen, som har 20 millioner indbyggere.
Koncentrationen af lungeskadelige og luftbårne partikler med en diameter på mindre end 2,5 mikrometer er omkring 20 gange højere end det niveau, som WHO anbefaler som det absolut højeste.
/ritzau/AFP- Forureningen er nået op på et uudholdeligt niveau, siger New Delhis chefminister, Arvind Kejriwal, i et tweet søndag.
1 / 7Stadigt flere i New Delhi bærer maske - blandt andet cricketspillere.
2 / 7Skoler i den indiske hovedstad har allerede fået ordre om at holde lukket frem til tirsdag.
3 / 7Fem millioner masker blev omdelt i skoler fredag, hvor myndighederne talte om en alvorlig national sundhedskrise.
4 / 7Tysklands forbundskansler, Angela Merkel, valgte at ignorere gode råd fra sine læger om at bære maske som beskyttelse mod den stærkt forurenede luft i New Delhi, da hun op til weekenden blev hædret med en militærparade under et besøg i den indiske hovedstad.
5 / 7Sammen med den indiske premierminister, Narendra Modi, inspicerede Merkel fredag æresgarden uden for præsidentpaladset i New Delhi uden at være beskyttet mod forurening og smog, hvilke vakte en del opmærksomhed.
6 / 7Men ligesom ved flere lignende ceremonier i år valgte Merkel at sidde ned, da hun flere gange tidligere er blevet ramt af rysteanfald under ceremonier og afspilning af nationalsange.
7 / 7FacebookTwitterKopier linkEmner:Angela Merkel (politiker)|Narendra Modi (politiker)|Tyskland|WHO|Forurening




https://www.dr.dk/nyheder/udland/efter-skuddrab-airbnb-forbyder-udlejning-af-boliger-til-fester

UdlandEfter skuddrab: Airbnb forbyder udlejning af boliger til festerAirbnb vil ikke længere formidle udlejning af boliger til fester efter skuddrab på flere personer under fest.
Politiet i Orinda ved det udlejede Airbnb-hjem hvor en halloween-fest førte til skyderi.
(Foto: JOHN G.
MABANGLO © Scanpix)03.
nov.
2019 kl.
06.
33Læs opDen amerikanske boligportal Airbnb vil forbyde "festhuse" efter et skyderi i en udlejningsbolig i Californien torsdag.
Skyderiet kostede fem mennesker livet og fandt sted i forbindelse med en halloween-fest.
Det oplyser Airbnb i et tweet lørdag.
- Fra og med i dag forbyder vi "party houses" (festhuse, red.
), og vi fordobler vores bestræbelser på at bekæmpe uautoriserede fester og slippe af med værter og gæster, som opfører sig voldeligt.
Herunder adfærd, som fører til de forfærdelige begivenheder, vi så i Orinda, skriver Brian Chesky, der er administrerende direktør for Airbnb.
Fem døde efter halloween-festDet var i forbindelse med en fest i en bolig i byen Orinda, at fem personer mistede livet efter at være blevet ramt af skud.
Boligen var udlejet til en kvinde gennem Airbnb.
Ifølge ejeren havde hun oplyst, at hun lejede huset til 12 familiemedlemmer, som alle havde astmaproblemer, skriver nyhedsbureauet Reuters.
Kvinden forklarede, at de trængte til at komme væk fra røgen fra de mange naturbrande, som hærger dele af Californien i disse uger.
Men i stedet blev der torsdag arrangeret en udklædningsfest i anledning af halloween med deltagelse af over 100 gæster.
Kort før midnat begyndte skyderiet.
Tre personer blev fundet dræbt i boligen.
Yderligere to personer, som blev indlagt i kritisk tilstand med skudsår, døde fredag på et hospital.
Tidligere torsdag aften havde politiet modtaget to klager om larm fra boligen, skriver Reuters.
Endnu ingen anholdtePolitiet har endnu ikke foretaget anholdelser i sagen eller offentligt oplyst noget om identiteten på en mulig gerningsperson.
De fem ofre for skyderiet er identificeret.
De er mellem 19 og 29 år.
Adskillige andre deltagere i festen blev såret under skyderiet, har politiet meddelt uden at oplyse det præcise antal.
Nogle af ofrene sørgede selv for at komme til hospitalet i det kaos, der opstod efter skyderiet.
Andre af de hovedsageligt unge deltagere flygtede fra boligen.
Flere af dem stadig iført deres halloween-kostume.
Byen Orinda ligger cirka 30 kilometer øst for San Francisco.
/ritzau/FacebookTwitterKopier linkEmner:Airbnb|Kriminalitet|Bolig|Californien|Brian Chesky (erhvervsleder)




https://www.dr.dk/nyheder/indland/minister-vil-give-gode-raad-om-boerns-skaermbrug-forsker-kalder-det-problematisk

IndlandMinister vil give gode råd om børns skærmbrug: Forsker kalder det problematiskSundhedsstyrelsen skal udarbejde et sæt gode råd til børn og unges skærmbrug.
De vejledende råd skal ligge klar til næste skoleår.
(ARKIVFOTO) Af Cecilie Rosenkvist Dam03.
nov.
2019 kl.
13.
31Læs opHvor lang tid er det egentlig sundt for børn at spille computer, sidde med telefonen eller se fjernsyn?
Videnskaben giver os ikke rigtig nogen svar.
Alligevel har sundheds- og ældreminister Magnus Heunicke fra Socialdemokratiet bedt Sundhedsstyrelsen om at sammensætte et sæt gode råd til børn og unges skærmbrug.
Det skriver Berlingske.
- Som forælder kan det være svært at sætte grænser og finde ud af, hvad der er op og ned i forhold til sundheden i det her, siger Magnus Heunicke.
Ekspertens tre gode råd1.
Hvordan har dit barn det generelt?
Det er vigtigt at se, om dit barn generelt trives.
Her skal der både sættes flueben ved søvn, motion, frisk luft, venner og godt familiesamvær.
2.
Tal med dit barnEngager dig i dit barns online-liv.
Skærmtiden kan ikke adskilles fra resten af deres hverdag, og derfor skal du spørge interesseret ind til deres færden her, ligesom du spørger ind til deres venner, hobby og skole.
Du kan for eksempel spørge:Hvordan har du det med dit online-liv?
Hvad er du optaget af?
Hvorfor er det fedt at spille det her spil?
3.
Vær kritiskSæt dig ind i, hvilke platforme dit barn bruger og hav din kritiske sans med dig.
Se, hvilke apps der bliver downloadet, hvad de bruges til, hvem der bruger den, og hvem der udbyder den.
En gratis app er aldrig gratis, og ofte betaler du med din data.
Kilde: Stine Liv Johansen, forsker i børns brug af medier ved Aarhus Universitet og formand for Medierådet for Børn og Unge- Vi har brug for at få nogen guidelines fra sundhedsmyndighederne om, hvordan vi skal håndtere skærmtid, tilføjer han.
Rådene skal være klar ved skoleårets start i 2020.
Ingen klar evidensTiltaget kommer, efter at FN's verdenssundhedsorganisation WHO i april offentliggjorde en række anbefalinger.
Her lød det helt konkret, at børn mellem to og fire ikke bør have mere end en times skærmtid om dagen.
I den fulde rapport skriver de dog, at der er lav evidens for skærmtid i sig selv, der har en eller anden helt specifik betydning for børn og unges trivsel.
Det er den her videnskab og større såkaldte metadatastudier - hvor analyser undersøges - som Stine Liv Johansen læner sig op af.
Hun er forsker i børns brug af medier ved Aarhus Universitet og formand for Medierådet for Børn og Unge, og hun kalder det "problematisk" at lave vejledene råd om noget, man ikke har viden om.
Læs også:Læge: Din smartphone har overtaget din frie vilje - sådan får du den tilbage- For indeværende kan vi ikke sige, at vi kan lave gode råd om det her, fordi videnskaben til at bakke det op er her ikke.
Hun mener, at man risikerer at overse noget, der måske i virkeligheden har større indflydelse på børns mistrivsel.
Stine Liv Johansen mener ikke, der er videnskab til at bakke om en sammenhæng mellem børns mistrivsel og deres forbrug af skærmtid.
Ifølge Magnus Heunicke får Sundhedsstyrelsen nu de mange eksisterende undersøgelser i kigget igennem og får lavet et sæt råd.
- Vi kan se, at den mentale sundhed går den forkerte vej hos vores børn i øjeblikket.
Jeg tror, det har noget at gøre med, hvor meget tid de bruger bag skærmen, siger han.
Der er jo ikke bevist nogen evidens mellem det her med psykisk mistrivsel og forbruget af skærmtid, så er det ikke lidt at hoppe til en for hurtig konklusion her?
Jo, derfor er det også, at vi må få Sundhedsstyrelsen til at vurdere det.
Nærmest hver uge bliver vi bombarderet som forældre med nye undersøgelser fra Danmark og udlandet, og nogen konkluderer, at der ingen problemer er, og andre siger, der er en effekt her, der er skadelig.
Spørg ind til dit barns dag på nettetStine Liv Johansen mener, at det er vigtigt, at forældrene husker at spørge ind til, hvad deres børn og unge bruger skærmtiden på.
En stor del af deres liv foregår nemlig på nettet, og derfor følger der også både bekymringer og problemer med det.
Men det dur ikke, at forældrene siger, at de bare kan lægge telefonen væk eller slukke den.
Læs også:Nye anbefalinger: Højst en times tv og computer til små børnHun håber, at Sundhedsstyrelsen råd kan åbne op for en debat og hjælpe forældrene med at få sat gang i samtalen mellem forældre og børn.
- Vi skal hjælpe forældre med at få nogle redskaber til, hvordan man kan starte samtalen, så børnenes oplevelser på nettet kommer på linje med, hvad de oplever til fodbold eller i skolen.
FacebookTwitterKopier linkEmner:Magnus Heunicke (politiker)|Sundhedsstyrelsen|Videnskab|Sundhed og velvære|Socialdemokraterne




https://www.dr.dk/sporten/i-dag-kan-dansker-vaelte-esportens-konge-af-tronen

SportI dag kan dansker vælte esportens konge af tronenNavnet Rasmus 'Caps' Winther ringer ikke mange klokker.
Men han kan være på vej mod den absolutte top.
Rasmus ´Caps´ Winther tilhører den absolutte verdenselite indenfor esportsgrenen League of Legends.
Af Mikkel Gøtzsche03.
nov.
2019 kl.
07.
45 | opdateret 03.
nov.
2019 kl.
12.
27Læs opDe senere år er esport braget frem, og navne som Dev1ce, Dupreeh og Gla1ve er blevet kendt af andre end blot esportsmiljøet som store, internationale stjerner i spillet Counter-Strike.
League of LegendsLeague of Legends er et computerspil, hvor hvert hold består af fem spillere.
Spillerne kan selv vælge en karakter, med forskellige evner, alt efter hvilken plads på banen de spiller.
I League of Legends Worlds spiller man bedst af fem kampe.
Sidste år blev finalen set af over 200 millioner mennesker.
Alligevel er det måske gået de flestes næse forbi, at to danskere og deres hold på i dag står overfor en af de største spillere nogensinde, når man taler esport.
Her skal Rasmus 'Caps' Winther og Martin 'Wunder' Hansen spille semifinale i verdensmesterskaberne i League of Legends, når de sammen med deres hold, G2 Esports, står overfor det koreanske hold SK Telecom T1, hvor sportens helt store stjerne, Lee Sang-Hyeok, bedre kendt som Faker, huserer.
Og der er specielt én af de to danskere, vi skal holde øje med, hvis man spørger spiljournalist Christian Mogensen.
- Det er Caps, en ung, typisk jantelovsdansker, som bare er god.
Han skal så op mod Faker, som er en feteret rockstjerne.
Han er Messi.
Der er ingen over eller ved siden af.
På prominent listeMen Rasmus 'Caps' Winther er heller ikke hvem som helst.
Da Forbes tidligere i år udgav deres '30 under 30'-liste over folk, som man skal holde øje med inden for sports- og spilmiljøet, optrådte den blot 19-årige dansker som den yngste på listen.
Med på den er også de to franske fodboldstjerner N´Golo Kanté og Antoine Griezmann.
Forbes begrunder deres valg med, at Caps sidste år hjalp sit daværende hold Fnatic til finalen ved verdensmesterskaberne - som det første vestlige hold siden 2011.
Muligheden for at Caps gentager den bedrift søndag, er da bestemt også til stede, ifølge Christian Mogensen.
- Det er tronskiftet, som kommer på søndag, hvis G2 Esports vinder.
Caps er nogle steder udråbt som arvtageren for netop Faker.
Han er blevet placeret på et hold udelukkende bestående af verdensstjerner og samtidig sat som holdkaptajn.
Svært at sælgeMan fristes til at spørge, hvordan en så stor stjerne kan gå under radaren, i en tid hvor interessen for esport brager afsted.
Ifølge Christian Mogensen hænger det sammen med, at League of Legends er væsentligt sværere at sælge til folk, som ikke i forvejen interesserer sig for spillet.
I League of Legends kan de fem spillere på hvert hold vælge over 100 forskellige karakterer, som hver især kan forskellige ting.
Samtidig ligger de ting, som karaktererne kan, et godt stykke væk fra den virkelige verden – modsat Counter-Strike, hvor to hold skal skyde hinanden med deres våben.
- Counter-Strike er en digital omgang røver og soldater.
I League of Legends er vi ude i, at en har et sværd, som han kan slå de andre med, men han kan også trylle sig under jorden og forsvinde i fire minutter.
League of Legends er derfor en anelse mere virkelighedsfjernt end for eksempel Counter-Strike eller fodboldspillet FIFA.
Men for de, som i forvejen er en del af miljøet, er det netop det, der gør League of Legends til et interessant spil, siger Christian Mogensen.
- Der er så mange strategier, man kan vælge i League of Legends.
I Counter-Strike handler det ofte om at være dygtigst, men her handler det også om at være klogest.
Det er lidt et digitalt spil skak.
Om Rasmus ´Caps´ Winther viser sig som den klogeste i dag i Madrid, må tiden vise.
Men Christian Mogensens sammenligning med en anden dansk sportsstjerne, som har optrådt i den spanske hovedstad, giver i hvert fald forventninger.
- Caps er dynamisk og kreativ.
Den kreative midtbane general.
Han er League of Legends' Michael Laudrup.
FacebookTwitterKopier linkEmner:Antoine Griezmann (fodboldspiller)|Michael Laudrup (fodboldtræner)|eSport|Madrid|Fnatic




https://www.dr.dk/sporten/fodbold/superliga/minut-minut-fc-midtjylland-tager-smal-sejr-i-aalborg






https://www.dr.dk/nyheder/udland/trump-saenker-antallet-af-flygtninge-tilladt-i-usa-til-18000

UdlandTrump sænker antallet af flygtninge tilladt i USA til 18.
000USA vil tage imod 18.
000 flygtninge i år.
Det er det laveste antal siden flygtningeprogrammets start i 1980.
Billedet her fra den 1.
november viser hundredvis af migranter, der står i kø for at få mad i den mexicanske delstat Tamaulipas nær grænsen til USA.
03.
nov.
2019 kl.
04.
13Læs opPræsident Donald Trump har reduceret antallet af flygtninge tilladt i USA markant.
Således vil den amerikanske præsident kun tage imod 18.
000 flygtninge i det aktuelle finansår.
Sidste finansår gik grænsen ved 30.
000 flygtninge.
Reduceringen af antallet af flygtninge "berettiges af humanitære bekymringer og er ellers i nationens interesse".
Det står der i et notat underskrevet af Trump og offentliggjort af Det Hvide Hus sent fredag.
Den markante reduktion betyder, at USA kun vil tage imod 4.
000 flygtninge fra Irak samt 1.
500 fra El Salvador, Guatemala eller Honduras.
De resterende 12.
500 pladser er reserveret til personer, der frygter forfølgelse som følge af deres religiøse overbevisning eller politiske aktiviteter samt andre flygtninge.
Antallet er det laveste, siden det amerikanske flygtningeprogram blev introduceret i 1980.
- Kernen i Trump-administrationens udenrigspolitik er en forpligtelse til at træffe beslutninger baseret på virkeligheden - ikke på ønsker - og at skabe optimale resultater baseret på konkrete fakta, siger den amerikanske udenrigsminister, Mike Pompeo, i en erklæring lørdag.
Fokus på problemer ved grænsen til Mexico- Når vi håndterer de problemer, der driver flygtningene væk fra deres hjem, hjælper vi langt flere mennesker langt hurtigere end ved at bosætte dem i USA, tilføjer han.
Under præsident Barack Obamas sidste år som præsident i 2016 tillod USA 85.
000 flygtninge at komme ind i landet.
Året efter - i 2017 - sænkede præsident Donald Trump grænsen til 53.
000 flygtninge.
Ifølge den amerikanske regering vil det nye loft på 18.
000 gøre det muligt at fokusere på de problemer, der hersker ved USA's sydlige grænse mod Mexico.
I erklæringen fra Mike Pompeo udtaler han, at "problemet ved den sydlige grænse skal afhjælpes, før vi igen kan tage imod et stort antal flygtninge".
FN's flygtningeorganisation (UNHCR) kalder meddelelsen fra Det Hvide Hus "foruroligende".
/ritzau/dpaFacebookTwitterKopier linkEmner:Barack Obama (politiker)|Donald Trump (politiker)|USA|Flygtninge og asylansøgere|UNHCR




https://www.dr.dk/nyheder/indland/studerende-i-ny-stor-undersoegelse-vi-er-ofte-nervoese-og-foeler-os-ikke-gode-nok

IndlandStuderende i ny stor undersøgelse: Vi er ofte nervøse og føler os ikke gode nok Uddannelsesministeren har oprettet et kontor med fokus på problemet.
Omkring hver fjerde studerende dropper ud i løbet af de første to studieår, viser tal i en ny rapport fra Danmarks Evalueringsinstitut.
Af Louise Damløv og Helgi Ólafsson03.
nov.
2019 kl.
07.
08Læs opHver tredje studerende på landets videregående uddannelser er ofte anspændt og nervøs på grund af studierne.
Og hver fjerde studerende føler sig ofte flov over ikke at kunne tilegne sig simpelt stof på uddannelsen.
Det viser en ny undersøgelse, der bygger på svar fra næsten 10.
000 studerende.
Som minister er det her et problem, jeg tager rigtig alvorligtAne Halsboe-Jørgensen, uddannelsesminister (S)- Det er alvorligt og noget, vi skal tage seriøst i debatten om, hvordan de studerende trives og mistrives på de videregående uddannelser, siger Mathias Tolstrup Wester.
Han forsker i trivsel på videregående uddannelser ved Danmarks Evalueringsinstitut og står bag undersøgelsen.
- Det er klart, at hvis man engang imellem føler sig flov eller frustreret, så er det måske ikke den store skade, men hvis man hele tiden eller ofte har de her følelser, så stiger sandsynligheden for at falde fra, siger han.
Og undersøgelsen viser netop, at de studerende, der ofte føler sig flove eller nervøse og anspændte over studierne, har langt større sandsynlighed for at falde fra.
Blandt de, der følte sig flove, endte dobbelt så mange med at droppe ud.
For mig personligt handler stress meget om en følelse af konstant at være på vippen af ikke at være god nokMette Nielsen, studerende- Vi finder en rigtig stærk sammenhæng i vores analyse.
Der er markant forskel på de her to grupper, siger Mathias Tolstrup Wester og forklarer, at frafaldet på videregående uddannelser generelt er for højt.
Blandt de studerende, der startede med at læse i 2016, var mere end hver fjerde droppet fra efter to år.
- Det er et rigtig højt tal.
For den enkelte kan det være forbundet med et stort nederlag, for institutionen er det selvfølgelig primært økonomisk, og for samfundet som helhed er der også en konsekvens ved, at de studerende kommer til at læse i længere tid eller ikke får en uddannelse, siger Mathias Tolstrup Wester.
Studerende: Nervøsiteten var altoverskyggendePå universitetet kan de studerende godt nikke genkendende til at føle sig presset i hverdagen.
- For mig personligt handler stress meget om en følelse af konstant at være på vippen af ikke at være god nok, siger Mette Nielsen, der studerer kulturformidling på universitetet.
- Helt konkret betyder det, at jeg har blanket eksamener, fordi presset bliver for stort.
(Artiklen fortsætter under videoen, hvor du kan høre Mette Nielsen og religionsstuderende Ida Anker fortælle om bekymringer i studielivet)Lidt længere nede af gangen fortæller Ida Anker, der for to måneder siden startede på religionsvidenskab, at hun er droppet ud af et tidligere studie, hvor hun oplevede, at presset var meget stort.
- Det var en blanding af, at studiet nok ikke var det rigtige, men også at jeg kunne mærke det der pres, og nervøsiteten overtog fuldstændig.
Den var altoverskyggende for mig, siger hun.
Ida Anker læser religionsvidenskab og er selv droppet ud af et studie - blandt andet på grund af dårlig trivsel.
(© dr)- For stor afstand mellem underviser og studerendePå Danmarks Evalueringsinstitut mener Mathias Tolstrup Wester, at løsningen blandt andet ligger ude på universiteterne.
- Afstanden fra underviser til studerende på de videregående uddannelser kan være ret lang, så derfor er det vigtigt, at de studerende føler sig taget i hånden, og der er nogle gode rammer for dem derude, siger han.
- Det er noget, man i stigende grad gør, men noget man helt sikkert godt kunne gøre endnu mere, tilføjer han.
Gode undervisere, bedre og mere feedback og gode studiegrupper er ifølge ham noget, der hjælper de studerende til at trives rent fagligt.
Formanden for Danske Universiteter erkender, at universiteterne ikke altid er gode nok til at sikre de studerendes trivsel.
- Det er vi jo ikke, så længe vi ikke er tilfredse med tallene.
Og det er vi meget opmærksomme på.
Derfor har vi også en tæt dialog med blandt andet vores studenterorganisationer om, hvad der skal til for at øge trivslen, siger han.
Tallene i rapporten bekymrer ham, selv om han også hæfter sig ved, at de fleste studerende ifølge rapporten er glade for at studere og trives.
Flere henvendelser fra bekymrede studerendeHos Studenterrådgivningen kan direktør Thomas Braun godt genkende, at flere studerende er bekymrede.
Hos rådgivningen, som gratis hjælper studerende til bedre trivsel, oplever de en stigning i antallet af studerende, der ikke føler sig dygtige nok.
- Vi ser en meget, meget stor stigning i studerende, der kommer til os og siger, at de oplever, at de ikke er tilstrækkeligt gode.
At afstanden fra dem, de oplever, de er, og dem, de oplever, de burde være, er alt for stor, siger Thomas Braun.
- Det er nogle problemer, vi knytter sammen med en perfekthedskultur, tilføjer han.
På baggrund af rapportens resultater vil han tage hul på at finde ud af, om universiteterne kan lære af hinanden i forhold til at forbedre trivslen.
- Så vi prøver at samle de bedste praksisser sammen, så vi forhåbentlig kan nedsætte det her problem og få frafaldet formindsket og generelt øge trivslen.
Der er ikke noget, vi hellere vil.
For det giver bedre læring og i sidste ende dygtigere folk, som samfundet har brug for, siger Anders Bjarklev.
Minister: Det bekymrer migOgså uddannelses- og forskningsminister Ane Halsboe-Jørgensen (S) ser med bekymring på tallene.
- Som minister er det her et problem, jeg tager rigtig alvorligt, siger hun.
Hun har netop nedsat en gruppe i ministeriet, der skal undersøge, hvordan man forbedrer trivslen blandt de studerende.
- Som minister har jeg som noget af det første i min stol oprettet et kontor, der kun skal have fokus på den her problemstilling.
For det er vigtigt, at vi på tværs af alle vores uddannelser og vores ungdomsgeneration kigger på det her problem: Hvad er det, der foregår?
Hvorfor ser vi, at de her tal eksploderer, og hvad kan vi politisk gøre ved det, siger Ane Halsboe-Jørgensen.
- To fra studiegruppen er allerede droppet udPå Københavns Universitet håber Ida Anker, at hun på sit nye studie kan holde bekymringerne på afstand, så hun ikke dropper studiet, som hun er glad for.
Men der er allerede to i hendes studiegruppe, der er droppet ud, fortæller hun.
- Vi har ikke lige fået en forklaring.
Jeg tror måske, at studiet ikke var det rigtige, men det kan også helt klart være, de følte sig presset til at være 100 procent inde i den der universitetsmentalitet, som man tillægger sig selv, som man måske ikke kan leve op til, siger hun.
Indtil videre har hun ingen planer om selv at droppe studiet.
- Det har ikke været så ekstremt, at jeg havde tænkt mig at droppe ud – igen, jeg er kun på første semester.
FacebookTwitterKopier linkEmner:Anders Bjarklev (rektor)|Ane Halsboe-Jørgensen (politiker)|Socialdemokraterne|Uddannelse|Videregående uddannelser




https://www.dr.dk/nyheder/viden/teknologi/robot-har-skjult-talent-ligner-en-terning-men-bevaeger-sig-som-en-akrobat

TeknologiRobot har skjult talent: Ligner en terning, men bevæger sig som en akrobatDen klodsede sværmrobot skal i fremtiden hjælpe folk i nød.
M-Block-modulerne kan danne større strukturer, når de sættes sammen ved hjælp af magneter på siderne.
Af Esben Hardenberg03.
nov.
2019 kl.
07.
08Læs opPrøv at lukke øjnene og forestil dig en robot, som tænker selv.
Tænkte du på Terminator?
Eller måske Optimus Prime?
M-Block-robotten, som MIT-universitetet udvikler, er både mindre og mindre farlig, end de to.
Måske synes du ligefrem, at den er nuttet, når den bevæger sig rundt med sine artsfæller.
Men robotterne bliver ikke designet til at være hverken nuttede eller farlige.
De skal derimod hjælpe i nødsituationer.
Hvad er en robotsværm?
En robotsværm er et system af flere robotter, der samarbejder om at løse en opgave.
Robotterne er autonome og træffer i fællesskab beslutningerne uden en egentlig leder eller anden central styring.
De fleste sværmrobotter er simple og kan ikke tage komplekse beslutninger.
De beslutninger, den tager, sker på baggrund af data fra dens sensorer.
Det kaldes lokal information.
Når robotterne er samlet i en sværm, kan de nye ting.
Det hedder sværmintelligens og er noget, vi kender fra naturen.
For eksempel når myrespejdere finder føde og efterlader et duftspor på vej hjem, så resten af sværmen også kan finde maden og hente den hjem.
En stor fordel ved sværm-robotter er, at de kan fungere, selv om nogle af dem går i stykker.
Det giver en slags robusthed, kendt som resiliens.
Kilder: Anders Lyhne Christensen, Professor MSO, MMMI, SDU og Henrik Schiøler, lektor, AAU.
Projektets seneste opdatering beskriver således, hvordan man i fremtiden måske bare kan smide M-Block-robotter ind i et brændende hus og så se til, når de laver en trappe, så de indebrændte kan reddes.
20.
000 omdrejninger skaber bevægelseM-Block er en såkaldt sværmrobot.
Det er robotter, som kan gøre simple ting på egen hånd, men hvis virkelige styrke rigtig ses, når de slår sig sammen.
M-Blocks festtrick - dens adrætte bevægelser - sker ved hjælp af et svinghjul inde i robotten.
Hjulet roterer med op til tyve tusinde omdrejninger i minuttet for så brat at blive stoppet.
Det skaber momentum for den lille robot, som derefter snurrer, tipper, eller endda hopper.
At MIT har skabt en robot, der kan bevæge sig uden arme elIer hjul er spændende, mener Anders Lyhne Christensen, professor MSO fra Syddansk Universitet, der har skrevet ph.
d.
om sværmrobotter og forsker i emnet.
- Det gør, at robotterne potentielt kan gøres meget robuste og billige at producere.
Og så kan de hoppe – det er ret unikt og ret fedt, skriver han i en mail.
Magneter på robotterne sørger for, at de kommer til at sidde præcist ovenpå, under eller ved siden af hinanden, så sværmen på den måde kan danne større strukturer.
På klippet herover ser du, hvordan svinghjulet kan bremses, så der skabes momentum.
M-Blocks stadig kun på forskningsstadietM-Blocks-projektet har kørt siden 2013, men den nye udgave af robotterne kan nu kende hinanden ved hjælp af en slags stregkoder.
Sådan snakker de med hinanden og kan løse opgaver såsom at følge en rute markeret med pile.
På trods af det er M-Blocks-robotterne ifølge Anders Lyhne Christensen endnu langt fra at være et flyvefærdigt produkt.
- Forskningen er stadig på et meget tidligt stadie, skriver han.
Derfor ligger visionen om en hær af M-Blocks, der laver en trappe i et brændende hus, også et godt stykke ude i fremtiden.
- Det skal de nok komme til at kunne engang, men der er så mange udfordringer, der skal tackles, før det bliver muligt, at jeg ikke kan sætte dato på.
Sådan ser det ud, når M-Block robotten "hopper".
Sværmrobotter i vores kroppe og på andre planeterSværmrobotterne bruges i dag stort set kun til forskning.
Men i fremtiden kan vi måske finde dem alle steder, fra det mest nære til det mest fjerne.
- Det mest langsigtede perspektiv er, at de er over alt: mikroskopiske robotter i vores kroppe for at sikre, at vi er sunde, og for at reparere skader, som de opstår; i vores huse for at løse opgaver langt udover støvsugning; og endda på andre planeter for at bygge habitater til mennesker, inden de lander, skriver han.
FacebookTwitterKopier linkEmner:Teknologi|Syddansk Universitet|Videnskab




https://www.dr.dk/mitliv/ali-var-svigermors-mareridt-hvis-du-vil-aendre-noget-maa-du-starte-med-dig-selv

Hvem er vi, de og os?
Se temaMit LivAli var 'svigermors mareridt': 'Hvis du vil ændre noget, må du starte med dig selv'29-årige Ali oplever, at folk reagerer negativt på hans navn, men han tror på, han kan være med til at ændre det.
Af Trine Hørlyck Bech, Signe Heiredal (grafik) og Philip Davali (foto)03.
nov.
2019 kl.
08.
22Læs op- Føler du dig som syrer eller dansker?
Det spørgsmål er jeg blevet stillet mange gange, og jeg ved ikke, hvad jeg skal svare.
Når jeg er i Syrien, føler jeg ikke, de lokale betragter mig som ægte syrer.
- Du har jo dansk pas, som de siger.
Når jeg er i Danmark, er det ikke passet, men min kulør og mit navn folk hæfter sig ved.
- Hvor er du fra?
spørger de.
Jeg svarer Nørrebro.
- Men hvor er du født?
Jeg fortæller, jeg er en bonderøv 'straight outta' Køge.
- Men har du dansk pas?
Jeg nikker.
- Men hvor kommer dine forældre fra?
Som yngre havde jeg svært ved at tackle alle de spørgsmål, jeg fik til min baggrund.
I dag rører de mig sjældent.
Jeg ved, hvad jeg skal svare, og hvis jeg synes, det bliver for besværligt med Ali, præsenterer jeg mig som Alex og slår over i et rigsdansk, der får mig til at lyde som verdens artigste dreng.
Ha ha.
Jeg siger ikke det her for at tude, men jeg oplever ikke, at Ali er det navn, der åbner flest døre i Danmark.
Jeg er opvokset i Aldersrogade på ydre Nørrebro.
Egentlig er det ret tilfældigt, at dét blev min barndomsgade og ikke en stikvej i Syrien.
Min far kom hertil som gæstearbejder i 1970'erne, og hans plan var at vende hjem til Syrien efter et par år.
Han tog faktisk også tilbage i en periode, hvor han fandt sammen med min mor.
Men min far havde en fornemmelse af, at Syrien ikke ville fortsætte med at være et stille, sikkert land.
Derfor besluttede min mor og han sig for at søge mod Danmark igen.
Det er jeg taknemlig for.
Jeg er rigtig, rigtig glad for at bo her.
Men jeg har altid kunnet mærke, at Syrien lurede i mine forældres baghoveder.
Med hensyn til arbejde integrerede de sig rigtig fint og forsørgede sig selv.
I forhold til sproget og samfundet generelt var de lidt mere tilbageholdende.
De passede mest sig selv, og i årene, inden Syrien blev til en krigszone, fornemmede jeg, at de sommetider længtes efter kulturen, menneskerne og livet dernede.
Sådan havde jeg det ikke.
Jeg er tit blevet spurgt, om jeg kunne finde på at flytte tilbage, hvis der var fred.
Men tilbage til hvad?
Jeg har aldrig boet i Syrien.
For mig er det en helt ny verden.
Du kunne ligeså godt spørge, om jeg ville flytte til Spanien.
Og det siger jeg ikke for at stikke af fra mine syriske rødder, for der er bestemt noget araber i mig.
Men nogle gange oplever jeg, at andre tillægger det, at jeg er muslim og har arabisk blod i årerne større betydning, end jeg selv gør.
At de tror, det gør os mere forskellige, end vi er.
Mit navn får for eksempel ofte folk til at reagere.
Jeg tror, de bliver usikre på, hvilket menneske der gemmer sig bag 'en Ali.
'Sådan var det eksempelvis, da jeg blev præsenteret for min etnisk danske svigermor.
Det var som at være til en politiafhøring.
Ha ha.
- Hvem er du?
- Hvad laver du til daglig?
- Hvem er dine forældre?
- Hvad laver din far?
- Hvad med din storebror?
Bam, bam, bam!
Et bombardement af spørgsmål, hvor jeg knap nok nåede at formulere et svar, inden det næste spørgsmål var fyret af.
Mit klare indtryk var, at spørgelysten hang sammen med, at jeg ikke er pæredansk og hedder Morten.
Det har min kæreste også sagt.
Inden jeg blev introduceret for min svigermor, havde min kæreste fortalt, at hun havde mødt en, der hed Ali.
Idet min svigermor hører navnet, spærrer hun øjnene op:- ALI?
!
HVEM ER HAN?
- Bare én, jeg synes er lidt sød.
- Ham skal du ikke giftes med, Cecilie.
Du skal ikke til at gå med tørklæde og sådan noget.
Jeg forstår godt, min svigermor var påpasselig.
Når det kommer til vores børn, er kun det bedste godt nok.
Selvfølgelig er man lidt på vagt, når ens børn finder en partner med en kulturel bagage, som er fremmed for en selv.
Alligevel er det en smule tankevækkende, at et navn kan trigge folks utryghed så hurtigt, synes jeg.
Uroen slog jo bogstavelig talt ned i min svigermor, så snart mit fornavn blev nævnt.
Det er dog vigtigt at understrege, at min svigermors skepsis er helt væk i dag.
Hun har budt mig fuldstændig velkommen i familien.
Efterhånden, som vi talte, blev hun rolig.
Som om hun tænkte: 'Okay, Ali er også bare et menneske, der passer sit arbejde og elsker min datter, ligesom jeg gør.
'I dag er det et par år siden, mødet fandt sted.
Jeg var 27 år, og det sjove er faktisk, at Cecilie og jeg også flirtede lidt som 15-16-årige.
Vi var en slags teenagekærester.
Det havde min svigermor intet problem med.
Hun var venlig den ene gang, jeg nåede at besøge familien, og serverede tunmadder for mig, fordi jeg ikke spiste svinekød.
Dengang havde hun ellers al mulig grund til at være på vagt.
For jeg var en kæmpe rod.
Jeg kom hjem til dem med en kasket, hvor skærmen sad på siden af hovedet og dækkede min skulder.
Et par huse derfra havde jeg parkeret en stjålen knallert.
Og så var jeg sikkert bortvist fra skolen, fra 11-12-års alderen blev jeg smidt ud af fem-seks forskellige skoler.
Jeg var alt andet end svigermors drøm.
Svigermors mareridt.
Ha ha.
Men det anede hun intet om.
Og da jeg 11-12 år senere sad overfor hende, havde jeg smidt gangster-attituden fra mig.
Jeg var udlært kok og havde et godt job.
Jeg var også blevet god til at håndtere andres spørgsmål til min baggrund.
Jeg svarede stille og roligt og flettede humor ind, når det var passende.
Som yngre synes jeg, det var sværere, når folk borede i, hvor jeg var fra, eller når jeg oplevede, de var betænkelige, fordi jeg ser ud, som jeg gør, og hedder Ali.
Dengang reagerede jeg vredt.
Sådan: 'Hvad er dit problem'-agtigt, men inden i var jeg bare ked af det.
Jeg følte mig udsat.
Jeg var ikke mere end seks-syv år, da jeg opsnappede, at der var en mand, som hed Mogens Glistrup, der mente, jeg skulle rejse hjem til 'Muhameddanien.
' Efter ham var det Pia Kjærsgaard, der talte en del om folk med min baggrund.
Jeg havde nok en følelse af ikke at være helt velkommen.
Og hvis jeg ikke var velkommen i det land, hvor jeg var født og havde pas til, hvor var jeg så?
Med alderen er jeg blevet god til at distancere mig fra den slags.
Jeg siger til mig selv: 'Det er ikke dig, de taler om.
De taler om dem, der ikke opfører sig ordentligt og ikke gider arbejde.
'Kilde: Danmarks Statistik (Tabel FOLK2).
Læs mere om metoden her.
Men jeg kan stadig blive småirriteret, når jeg oplever, folk er mistroiske overfor mig.
På et tidspunkt skulle jeg købe en bil, men jeg måtte ikke prøvekøre den.
Sælgeren sagde, at jeg kunne få en tur, hvor jeg sad på forsædet, og han kørte.
Jeg forklarede ham, at jeg gerne selv ville mærke bilen, men at han kunne køre med som passager, hvis han var utryg ved, at jeg kørte i bilen alene.
Han rystede på hovedet.
Nægtede simpelthen at overlade rattet til mig.
Jeg tænkte: 'Din bandit, mand!
Forestiller du dig, at jeg stikker af med dig og bilen?
Hvor syg i hovedet tror du, jeg er?
'Jeg kan selvfølgelig ikke vide med sikkerhed, at det var mit navn og arabiske udseende, som gjorde jeg ikke måtte prøvekøre bilen.
Sælgeren sagde det jo ikke direkte.
Det gør folk aldrig.
Men jeg har aldrig hørt andet end, at det er normalt, at du får lov til at prøve en bil, inden du hiver de mange tusinde kroner opad lommen, den koster.
Ligesom jeg kan konstatere, at efter jeg er begyndt at præsentere mig som 'Alex,' når jeg handler på Den Blå Avis, har jeg større succes med at få de ting, jeg byder på.
Jeg har ofte fået beskeder som: 'Hej Ali.
Tagboksen er desværre ikke til salg mere,' eller 'Hej Ali.
Jeg har meget travlt i disse uger, så du kan ikke komme og se på iPhonen, men hvis du overfører pengene, kan jeg sende den.
'Jeg tænker bare: 'Stop en halv, kammerat.
Jeg vil gerne se, at telefonen er i så god stand, som du skriver, inden jeg smider 2.
000 kroner din vej.
'Igen; jeg kan ikke føre bevis for, at de afslag, jeg fik, bundede i, at jeg rundede mine beskeder af med: 'Med venlig hilsen Ali.
'Jeg kan bare konstatere, at efter jeg begyndte at afslutte med 'Alex,' har det været nemmere at handle med folk.
Så nu er jeg begyndt at snyde med mit navn.
Jeg tænker, det er win-win for begge parter.
Jeg får det produkt, jeg gerne vil have.
Sælgeren kommer af med den ting, han ikke længere har brug for.
Ha ha.
Jeg har dog en fast tro på, at det her vil ændre sig med tiden.
I takt med at flere går i skole med en, der hedder Ali, er kollegaer med en, der hedder Ali, og spiller fodbold med en, der hedder Ali, tror jeg, vi vil blive betragtet mere som Oliver, Søren og alle mulige andre drenge, der er vokset op i Danmark.
Jeg oplever det allerede på mit arbejde.
Mine kollegaer og jeg har det skidesjovt sammen.
Jeg tror, det betyder noget, at de ser, at det bestemt ikke er alle muslimer, der er nogle radikale typer, som siger: 'Ad, ad svinekød, få det væk!
'Nej, den Ali, mine kollegaer arbejder med, respekterer fuldt ud, at de spiser svinekød, selv om han ikke gør, og han synes, det er sjovt at sammensætte julefrokost- og påskemenuen.
Mit mantra er, at hvis du vil ændre noget, må du starte med dig selv.
Som den rod, jeg har været, har jeg været med til at sværte navnet Ali til.
Men de seneste mange, mange år har jeg ikke kunnet drømme om at stjæle så meget som en pakke tyggegummi.
Jeg opfører mig ordentligt og bidrager til samfundet.
På den måde er jeg med til at sikre, at de mennesker, jeg møder, ikke får en dårlig oplevelse med én, som hedder Ali.
Jo flere positive oplevelser, folk får med en fyr, der hedder Ali, jo mindre utrygge bliver de ved navnet, tænker jeg.
You have to be the change you want to see in the world.
Det tror jeg meget på.
Læs også:Blev kaldt 'perkeren, der er mere dansk end danskerne': 'De siger, jeg har solgt min sjæl.
Jeg siger, jeg har sat den fri'FacebookTwitterKopier linkEmner:Mogens Glistrup (politiker)|Pia Kjærsgaard (politiker)|Syrien|Danmarks Statistik|Fødevarer




https://www.dr.dk/sporten/formel1/kevin-magnussen-foer-usa-grandprix-jeg-fyrede-den-saa-meget-af-som-jeg-overhovedet

Formel1Kevin Magnussen før USA-grandprix:  'Jeg fyrede den så meget af, som jeg overhovedet kunne'Den danske Formel 1-kører er tilfreds med sin præstation i kvalifikationen i Austin.
Kevin Magnussen skal i dag forsøge at udbygge sin pointtotal.
I denne sæson har han kørt sig til 20 point i Formel 1 03.
nov.
2019 kl.
09.
18Læs opMed afsæt i de tre træninger og lørdagens kvalifikation ser Formel 1-køreren Kevin Magnussen (Haas) positivt frem mod dagens grandprix i amerikanske Austin.
Her starter han i en position som nummer 12 efter en vellykket kvalifikation sent lørdag dansk tid.
Det tegner lovende, at han har kunnet finde en god fart, selv om han sammen med sit hold har lavet en række test før løbet, siger han til TV3 Sport.
- Jeg følte, at jeg havde styr på det, og jeg havde bilen under mig.
Jeg er tilfreds.
Jeg fyrede den så meget af, som jeg overhovedet kunne.
Bilen kørte så godt, som den kunne, og jeg er tilfreds med mine omgange.
Jeg fandt en del fart.
- Vi har bygget weekenden flot op på trods af de mange test, vi har haft undervejs, for de har været forstyrrende i forhold til vores normale program, siger Magnussen.
Kevin Magnussen starter i en position som nummer 12 i grandprixet i Austin efter en vellykket kvalifikation sent lørdag dansk tid.
Med 12.
-pladsen i kvalifikationen følger også et frit dækvalg fra start i søndagens grandprix, hvilket ikke havde været muligt, hvis Magnussen var sluttet blandt de ti forreste.
VM-stillingenHer ses den aktuelle top-3 i VM-stillingen samt Kevin Magnussens og hans holdkammerats placering:#1.
Lewis Hamilton (Mercedes) 363 point#2.
Valtteri Bottas (Mercedes) 289 point#3.
Charles Leclerc (Ferrari) 236 point.
.
.
#16.
Kevin Magnussen (Haas) 20 point#17.
Romain Grosjean (Haas) 8 pointPå forhånd har han svært ved at vurdere, hvor stor en fordel det er.
- Vi har ikke kigget så meget på løbsstrategien endnu.
Vi har ikke helt kunnet gå igennem de samme ting, som vi normalt gør, så det er jeg ikke nået til endnu, siger Magnussen til TV3 Sport.
En verdensmester på vejDanskeren kommer næppe til at få meget opmærksomhed under sæsonens tredjesidste grandprix, der begynder klokken 20.
10 dansk tid.
Lewis Hamilton (Mercedes) kan nemlig meget vel blive verdensmester, men han må starte uvant langt tilbage på en femteplads, når grandprixet begynder.
Han var derfor ikke tilfreds med sig selv i kvalifikationen.
- Det har ikke noget med bilen at gøre.
Jeg kunne bare ikke få sat omgangene ordentligt sammen i dag, for bilen havde helt klart evnerne til, at jeg kunne have startet i forreste række, siger Hamilton ifølge Reuters.
Briten har brug for at slutte på en ottendeplads i dagens grandprix for at blive verdensmester, uanset hvordan det så måtte gå for Mercedes-kollega Valtteri Bottas, der er nærmeste konkurrent i kampen om VM-titlen.
/ritzau/FacebookTwitterKopier linkEmner:Kevin Magnussen (racerkører)|Lewis Hamilton (racerkører)|TV3 Sport|Formel 1|USA




https://www.dr.dk/sporten/fodbold/superliga/minut-minut-flotte-maal-sikrer-ob-2-1-sejr-mod-hobro






https://www.dr.dk/nyheder/penge/saudisk-oliegigant-er-taettere-pa-borsnotering

PengeSaudisk oliegigant er tættere på børsnoteringVerdens største olieselskab er et skridt tættere en børsnotering efter myndighedsgodkendelse.
Snart kan verdens mest værdifulde børsnoterede selskab meget vel handles på den saudiarabiske børs for første gang.
(Arkivfoto) 03.
nov.
2019 kl.
08.
30Læs opMyndighederne i Saudi-Arabien har godkendt den længe ventede børsintroduktion for verdens største olieselskab, det statsejede Aramco.
Det oplyser myndighederne i en officiel udtalelse.
Dermed er Aramco et skridt tættere på den børsnotering, der ventes at sætte nye rekorder på børsmarkederne.
Ifølge den saudisk ejede tv-station al-Arabiya oplyser anonyme kilder, at prospektet til aktierne i olieselskabet vil blive lagt frem om en uge.
Utilfreds kronprinsEn børsnotering af Aramco har været på tapetet siden 2017, og den er flere gange blevet udskudt.
En del af årsagen har været, at Saudi-Arabiens kronprins har været utilfreds med vurderingen af selskabets samlede værdi.
Saudi-Arabiens kronprins, Mohammed bin Salman, har været utilfreds med vurderingen af Aramcos samlede værdi.
Han har tidligere insisteret på, at selskabet som hele var 2.
000 milliarder dollar værd.
En pris svarende til omkring 13.
380 milliarder eller 13.
380.
000.
000.
000 kroner.
Det har amerikanske og britiske finanshuse ikke været enig i.
Derfor bliver Aramco-aktier nu i første omgang sat til salg på den saudiarabiske børs.
Ifølge Bloomberg er kronprinsen dog gået med til at sælge aktierne til en pris, der svarer til en markedsværdi for hele selskabet på omkring 1.
700 milliarder dollar - svarende til 11.
375 milliarder kroner.
FAKTA: Aramco overgår amerikanske profitkongerNår det saudiarabiske olieselskab Aramco træder ind på landets børs, Tadawul, næste weekend, bliver det omgående et af de dyreste selskaber, man kan købe aktier i.
I første omgang bliver kun to procent sat til salg.
For at vise, hvilken liga Aramco er i, har erhvervsmediet Bloomberg sat olieselskabets overskud for 2018 op imod en række af de mest kendte amerikanske selskaber:- Olieselskabet Aramco: 743 milliarder kroner.
- Mobil- og it-selskabet Apple: 398 milliarder kroner.
- Elektronikselskabet Samsung: 235 milliarder kroner.
- Holdingselskabet Alphabet, der ejer blandt andet Google og YouTube: 205 milliarder kroner.
- Finanshuset JPMorgan Chase: 205 milliarder kroner.
- Olie- og gas-selskabet Shell: 157 milliarder kroner.
- Olieselskabet Exxon: 139 milliarder kroner.
Kilder: Bloomberg, MoodyDet er langt fra hele ejerskabet af selskabet, der skal til salg.
I første omgang bliver det ifølge nyhedsbureauet AFP to procent, der sættes til salg på den saudiske børs, Tadawul.
Senere skal tre procent sættes til salg på en udenlandsk børs.
Det er ikke besluttet hvilken, skriver AFP.
Tjener mere end AppleAramco vil på mange måder sætte sig tungt på toppen af finansmarkeder.
Selskabet, der ifølge Bloomberg står for ti procent af verdens olieudvinding, har årligt en lind strøm af indtægter fra det sorte guld.
Ifølge Bloomberg tjente Aramco sidste år mere end Apple, Exxon og Alphabet, der ejer Google og YouTube, lagt sammen.
/ritzau/FacebookTwitterKopier linkEmner:Aramco|Bloomberg News|Saudi-Arabien|Olie- og gasselskaber|Virksomhedsøkonomi




https://www.dr.dk/nyheder/kultur/i-sommer-braendte-28-aarige-elsa-helt-sammen-i-aftes-hyldede-kronprinsparret-hende

Kronprinsparrets Priser 2019Se temaKulturI sommer brændte 28-årige Elsa helt sammen - i aftes hyldede kronprinsparret hende med en halv million kronerOperasangen Elsa Dreisig er på få år blevet et efterspurgt navn på Europas store scener.
Men hun har også måttet sande, at man ikke kan alt.
© DR og Martin FältAf Frederik Bjerre Andersen og Martin Fält 03.
nov.
2019 kl.
07.
02Læs opVi har talt sammen i ti minutters tid.
Så tager jeg mod til mig og siger til Elsa Dreisig, at hun virker meget kompromisløs.
Hun svarer med et højlydt grin:- Det siger alle!
Det er så sjovt, det kommer altid efter ti minutter: 'Ok, så du er meget kompromisløs'.
Det er blandt andet den kompromisløshed, der har bragt den 28-årige operasanger til der, hvor hun stod lørdag aften: på scenen i Odeon i Odense sammen med kronprins Frederik og kronprinsesse Mary, der overrakte hende Kronprinsparrets Kulturpris og 500.
000 kroner.
Det er den kompromisløshed, der blandt andet også har fået hende til at stå frem og tale om, hvordan menstruation ændrer hendes stemme.
At nogle operaroller kan være kedelige at synge.
Og til åbent at skrive på Instagram, når hun er udkørt og har brug for ferie.
- Jeg har no filter.
Det er nogle gange mere et problem, end det hjælper mig i mit liv, medgiver Elsa Dreisig.
- Jeg har altid været mig selv 100 procent.
Det kan være lidt farligt nogle gange, og det er også noget, jeg lærer nu, måske nogle gange at give lidt mindre.
Det er faktisk ikke godt at give 100 procent hele tiden.
Elsa Dreisig er halvt dansk, halvt fransk og uddannet i Lyon og Berlin.
Derfor har hun aldrig haft sin faste gang i de smukke lokaler på Det Kongelige Danske Musikkonservatorium, der oprindelig var kendt som Radiohuset.
Det er nemlig også kompromisløsheden, der nogle gange har gjort tingene lidt svære for Elsa Dreisig.
Som denne sommer, hvor hun simpelthen havde større ambitioner for sin koncertkalender, end stemmen og kroppen faktisk kunne bære.
Og hvor hun derfor blev nødt til at aflyse en række koncerter.
Jeg har aldrig syntes, det var et offer, at jeg skulle sige nej til et party.
Elsa Dreisig, operasangerIkke født med en operastemmeLørdag aften stod hun dog på scenen i Odeon i Odense og modtog publikums klapsalver.
- Jeg er en lille smule overrasket.
Nej, ikke kun en lille smule, kæmpe overrasket.
Jeg troede ikke, at Danmark ville give mig sådan en stor ære allerede nu, siger Elsa Dreisig om Kronprinsparrets Kulturpris.
Prisen er før gået til kendte danske navne som stjernearkitekten Bjarke Ingels, tegneren Jakob Martin Strid og forfatteren Kim Leine.
Indtil nu har Elsa Dreisig ikke været et særlig kendt navn herhjemme.
Måske ikke så underligt, for hun har aldrig boet her fast.
Se Elsa Dreisig optræde med nummeret 'L'air des bijoux' ved Kronprinsparrets Priser lørdag aften:Elsa Dreisig er født i Frankrig og uddannet i Tyskland.
Hendes mor er også operasanger - og selvom Elsa Dreisig som barn prøvede både teater og klaverspil, så var det operaen, der trak i hende.
Men det var ikke, fordi det var nemt.
- De første to-tre år, når jeg havde fået sangtimer, sagde min lærer til mig, at jeg ikke havde nogen stemme efter hans kriterier.
Så det er ikke, fordi jeg var født med det, siger Elsa Dreisig.
- Jeg kunne bare mærke, at det betød noget mere for mig end for mange andre mennesker.
Jeg tror mere, det er dét, der skiller mig ud.
Det er ikke så meget min stemme i sig selv.
Da jeg møder Elsa Dreisig, er der stadig lang tid til lørdag aftens prisshow i Odense.
Det er i slutningen af september, og hun er kun i Danmark denne ene, overskyede efterårsdag for at lave tv-optagelser med kronprinsparret.
Det har allerede været en lang dag, så hun er træt, siger hun.
Men da vi sætter os ned i den smukke, rødbrune sal på Det Kongelige Danske Musikkonservatorium, fylder Elsa Dreisigs røst og personlighed nemt det store rum ud.
Behageligt, men insisterende.
© drOm Elsa DreisigFødt 1991.
Datter af den danske operasanger Inge Dresig og franske Gilles Ramade.
Hun studerede på operaskolen i Lyon og statsoperaen i Berlin.
Hun har siden 2017 haft roller i operahusene i blandt andet Berlin, Paris, Zürich og London.
Hun blev kåret som årets unge solist af både fransk radio i 2015 og det prestigefyldte Victorires de la Musique Classique i 2016.
Samme år vandt hun Plácido Domingos Operalia-konkurrence.
I 2017 blev hun blandt andet årets operatalent ved CPH Opera Festival.
Hun taler dansk med en tydelig fransk accent.
Nogle gange leder hun lidt efter en dansk glose eller lader et fransk eller engelsk udtryk tage de tomme pladser.
- Jeg har aldrig syntes, det var et offer, at jeg skulle sige nej til et party eller til at gå på natklub, fortæller hun om sine ungdomsår.
Mens de jævnaldrende dansede natten lang til hits fra 00'er-navne som Beyoncé og Rihanna, havde Elsa Dreisig det fint med at koncentrere sig om sin egen stemme:- Jeg kender andre sangere, der har det meget mere svært.
De synes, det er rigtigt sjovt at gå ud og danse og drikke hele natten og ryge og måske skrige og måske gå ud og synge til en koncert.
Det er ikke det, jeg får glæde af.
Elsa Dreisig har også selv både drukket og røget, siger hun.
Hun er ikke hellig, men nødt til at tage ansvar for sin krop.
Uden en krop i topform kan man ikke have en karriere som sopran og synge ubesværet i de helt høje toner:- Det er ligesom en sportsudøver.
Jeg kan ikke bare en dag sige: 'Ok, jeg har hovedpine, jeg har ikke nogen stemme'.
- Men jeg vil ikke sige, at jeg har nogle specielle regler.
Jeg synes bare, det er logisk.
For eksempel, lige nu kan jeg mærke, at nu skal jeg passe på, måske ikke tale for stærkt mere.
Og lige nu kan jeg mærke, at jeg skal drikke noget vand, så jeg henter lige et glas vand, siger hun og rejser sig.
Sidste år udgav Elsa Dreisig debutalbummet 'Miroirs', der fik masser af roser fra anmelderne.
Hør et stykke her:'Una voce poco fà' fra Rossinis 'Barberen i Sevilla' - Elsa Dreisig, Michael Schønwandt og Montpellier NationalorkesterI 2015 blev Elsa Dreisig nummer to ved en international musikkonkurrence i Oslo – og året efter vandt hun stjernetenoren Placido Domingos operakonkurrence og fik international bevågenhed.
Så begyndte musikkarrieren for alvor at tage fart, og de seneste tre år har Elsa Dreisig kæmpet sig vej frem til en fast plads på Europas operascener.
Både som fast sanger på operaen i Berlin og med bærende roller i de store operahuse i London og Paris.
Bananer, menstruation og den store ærlighedNår man siger operasanger, får mange billedet af den semi-hysteriske diva Bianca Castafiore fra 'Tintin' på nethinden.
Men for Elsa Dreisig er livet som operasanger meget mere end bare en skøn stemme, smukke kjoler og funklende smykker.
Hun går i skiftevis læderjakke og store skrud, får skudt pressebilleder med både graffitti og glimmer - og vil gerne være til stede fuldt ud, hel og autentisk.
I sommer delte hun en video på Instagram, hvor hun forsøger at spise en banan midt under en sangoptagelse – og bryder grinende sammen.
I et interview har hun fortalt om, hvordan hendes menstrautionscyklus forandrer stemmen – og et andet sted har hun sagt, at en rolle var for nem at synge.
- Der er nogle gange, hvor mine venner siger: 'Elsa, det behøvede du ikke have sagt'.
I dag ville jeg måske ikke have sagt, at blomsterpigen i 'Parsifal' er for nem.
Men det er stadig det, jeg tænker, siger Elsa Dreisig.
Elsa Dreisig taler altid åbent om sine holdninger - og forbeholder sig ret til at skifte mening: - Jeg kan aldrig vide, hvordan jeg kommer til at udvikle mig.
Det eneste jeg ved er, hvad jeg tænker og tror på nu – og det er det, jeg siger.
- Jeg prøver virkelig altid at sige det, der rører mig.
Jeg kan ikke engang tænke på en måde at tale, hvor det ikke er noget ægte.
Jeg ved ikke, hvordan man gør det, faktisk…Elsa Dreisig ved godt, hun på den måde risikerer at stikke ud i en tid, hvor mange gør meget ud at sige ting gnidningsløst:- Det hele skal være… lisse, siger man på fransk.
Man har brug for at vågne en morgen uden at vide, hvad man skal.
Elsa Dreisig, operasangerVi leder lidt efter et dansk ord, inden hun forklarer videre:- Fordi man ikke skal gøre nogen vrede, skal man tale fladt.
Men hvis folk ikke har lyst til at høre, hvem jeg er, så forstår jeg ikke, hvorfor jeg skulle tale, siger Elsa Dreisig og sammenligner det med at synge:- Hvis jeg synger, bare fordi det skal være flot, og fordi jeg skal arbejde den aften og vinde, jeg ved ikke hvor mange tusind euro… det synes jeg slet ikke giver mig nogen glæde.
Jeg har lyst til at vokse med det, jeg har lyst til at forstå, hvem jeg er, og give noget til publikum.
Havde ingen kræfter til koncerter i DanmarkFor at slå sit navn fast internationalt har Elsa Dreisig de seneste år lagt så meget så muligt i kalenderen.
Og måske endda lidt mere:- Det var mit mantra: je veux, je peux – jeg vil, jeg kan, siger hun.
Men i midten af 2019 skrev hun ærligt og åbnet på Instagram, at hun snart havde brug for ferie.
- Man har brug for at vågne en morgen uden at vide, hvad man skal.
Det har man brug for mentalt og i kroppen.
Og det har jeg ikke haft, jeg har haft tre dage det sidste år.
Det var så i december, fortæller Elsa Dreisig.
Men der var bare ikke tid til ferie.
Efter en pladeindspilning tog Elsa Dreisig den lange vej til Sydkorea for at synge bare to koncerter – og så tilbage til Europa til et ophold hos en pianist.
Hver dag fik hun mindre og mindre energi, mindre og mindre stemme:- Min stemme og krop sagde: 'Vi har gjort jobbet for dig' og sagde farvel.
Jeg kunne simpelthen ikke synge, og jeg kunne ikke give mig selv mere.
- Jeg gider ikke give to koncerter i Sydkorea, det er absurd, siger Elsa Dreisig, efter hun i sommer satte sin stemme og krop på overarbejde.
- Hvis jeg skal til Sydkorea, så vil jeg blive der måske to-tre uger, for man bliver så træt efter sådan en rejse.
Elsa Dreisig var nødt til aflyse sine kalenderaftaler i to uger af juli og august.
Heriblandt koncerter i Ebeltoft, Odsherred og København - tre koncerter i Danmark, hvor hun i forvejen sjældent optræder.
Tiden brugte hun på at samle stumperne af sig selv sammen, siger hun:- Måske kunne jeg have taget lidt Cortisol, lidt medicin og kunne have sunget de tre koncerter.
Men jeg ville ikke kunnet have været her i dag så.
(.
.
.
) hver gang jeg lander her, kan jeg mærke, der er noget i luften, jeg kan lide.
Elsa Dreisig, operasangerDen oplevelse er det største slag, Elsa Dreisig indtil videre har fået i karrieren.
Nu er hun begyndt at se mere kritisk på nye tilbud om operaroller – og forsøger at tynde lidt ud i de aftaler, hun allerede har for de næste år.
Alligevel fortryder Elsa Dreisig ikke de seneste års hektiske aktivitet og mange roller.
For uden det offer havde hun næppe stået det samme sted i dag.
- Jeg tror, det er vigtigt at skubbe sine grænser lidt i starten, når man er i fuld form, og så også være klog nok til selv at vide, når det er ovre.
- Det handler ikke om at være på sommerferie halvdelen af året, men alligevel om ikke gå til den grænse, hvor man ikke ved, om man kan synge i morgen.
Det gider jeg ikke mere, siger Elsa Dreisig.
Hør meget mere Elsa DreisigMandag aften den 4.
november kan du høre Elsa Dreisig synge musik af Debussy, Gounod, Massenet og Berlioz.
Det er i P2 Koncerten fra omkring klokken 21.
00 - og efter udsendelsen kan du også finde den til streaming i DR Radio-app'en og på dr.
dk/radio.
Kronprinsparrets Kulturpris forpligter hende ikke på papiret til noget.
Alligevel håber Elsa Dreisig, at det kan bringe hende tættere på det danske publikum, som hun ikke kunne synge for i sommer.
- Selvom jeg aldrig har boet her i nogen lang periode, har jeg et specielt bånd, når jeg er i Danmark.
- Jeg håber, jeg kommer til at synge her mange gange, for hver gang jeg lander her, kan jeg mærke, der er noget i luften, jeg kan lide.
Elsa Dreisig bruger både musik og litteratur som inspiration til at udvikle sig som menneske og som sanger.
Her er tre af de helt store forbilleder:Tre forbilleder, du skal høre1Maria Callas, operasanger: - Jeg synes, hun har en helt fantastisk måde at kunne blande sin dybe stemme i de høje toner.
Hendes stemme lyder aldrig transparent, der er altid noget fylde.
Hvis man kunne se Maria Callas' stemme, ville det være en rubin.
Klik her og hør Maria Callas synge 'Carmen'.
2Renata Tibaldi, operasanger: - Jeg var forbavset over hendes stemme, da hun var meget ung.
Hendes teknik, den perfektion, det er virkelig en maskine, for hun kan synge alt!
Med årene er der nogle ting, der er blevet mindre godt, men da hun var ung, var det helt fantastisk.
Klik her og hør Renata Tibaldi synge 'La Bohéme'.
3Martha Argerich, pianist: - Hun er meget bange for at komme op på scenen.
Det er kendt, at når man kommer til en Argerich-koncert, kan hun aflyse to minutter før.
I den måde, hun spiller klaver, kan man mærke, at det er noget vitalt, det er på en måde altid meget dybt, men også meget fragile.
Sådan en fantastisk måde at spille klaver på.
Klik her og hør Martha Argerich spille Tjajkovskij.
FacebookTwitterKopier linkEmner:Kim Leine (forfatter)|Placido Domingo (musiker)|Opera|Royalt|Odense




https://www.dr.dk/sporten/fodbold/superliga/minut-minut-agf-vinder-1-0-over-fc-nordsjaelland-efter-tvivlsomt






https://www.dr.dk/sporten/fodbold/superliga/minut-minut-randers-vinder-2-1-over-lyngby-i-chancerigt-opgoer






https://www.dr.dk/sporten/formel1/i-dag-kan-hamilton-blive-formel-1-konge-igen-nu-skal-latterlig-regel-hjaelpe

Formel1I dag kan Hamilton blive Formel 1-konge igen: Nu skal ’latterlig' regel hjælpe konkurrenterneEt nyt økonomisk loft skal bryde Mercedes' dominans og skabe mere spænding.
Lewis Hamilton rækker ud efter sin sjette VM-titel, men nye biler og regler kan sætte en stopper for englænderens sejrsstime i fremtiden.
(Foto: Scanpix og F1.
com © Scanpix og F1.
com)Af Niklas Brandt Pedersen03.
nov.
2019 kl.
09.
02Læs opDe fleste Formel 1-fans har nok siddet og bandet af fjernsynet over den manglende spænding i flere af grandprixerne over de seneste år.
Lewis Hamilton og hans kollegaer på Mercedes har nemlig været fuldstændig suveræne i de seneste seks år.
Det tyske mandskab har vundet imponerende syv ud af ti løb i den periode og snuppet verdensmesterskabet og konstruktørtitlen alle år.
Det vil Formel 1 nu lave om på med et nyt regelsæt, der træder i kraft, når speederen bliver trykket i bund ved 2021-sæsonens første grandprix i Australien om halvandet år.
Jeg elsker altid en udfordring.
Lewis Hamilton, femdobbelt verdensmester om de nye reglerReglerne betyder blandt andet nye, tungere biler, og så bliver der indført et budgetloft på 175 millioner dollars - knap 1,2 mia.
danske kroner - for hvert hold.
Selvom over en milliard kroner immervæk stadig er en stor pose penge, så er det værd at tage med, at Ferrari og Mercedes begge brugte omkring 2,7 milliarder kroner i den forgangne sæson.
Flere af de mindre hold bruger i dag også mindre end det nye budgetloft på 175 millioner dollars og vil derfor stadig halte efter de store hold, når det handler om indholdet i pengepungen.
Der kommer dog til at gå noget tid, inden det nye budgetloft gør Formel 1-løbene mere spændende, vurderer Formel 1-ekspert John Nielsen.
- Der kommer til at ske det, at de tre store hold i 2020 putter så sindssygt mange millioner og energi i deres 2021-bil for at være endnu mere foran de små, før alle har samme budgetloft at udvikle efter, siger John Nielsen til Ritzau.
- De tre store (Ferrari, Mercedes og Red Bull, red.
) vil i 2021 blive så meget bedre end alle andre.
De andre vil komme nærmere i 2022 og 2023, så spørgsmålet er, hvor længe det store forspring holder, siger John Nielsen, der ærgrer sig over at reglerne ikke blev indført allerede fra næste år.
- Det er lige så latterligt, som sidst man prøvede.
Der er ikke taget højde for kørerlønninger, de højest lønnede i firmaet eller marketing, så det bliver svært at kontrollere, siger han.
Den dobbelte forsvarende verdensmester Lewis Hamilton fra Mercedes ligner den kører, der vil blive ramt hårdest af de nye regler, men han hilser alligevel ændringen velkommen.
- Jeg elsker altid en udfordring, og holdet har vist, at vi er de bedste til at reagere, når der kommer ændringer.
Holdet betragter det som en spændende udfordring.
Det bliver interessant, siger Hamilton ifølge Reuters.
Her kan du se, hvordan Formel 1-bilerne kan komme til at se ud fra 2021 i forhold til raceren i år.
(Foto: SCANPIX © Scanpix / Foto: F1.
com © F1.
com)Den samlede stilling i Formel 1 med tre løb tilbage1.
Lewis Hamilton, 363 point2.
Valtteri Bottas, 289 point3.
Charles Leclerc, 236 point4.
Sebastian Vettel, 230 point5.
Max Verstappen, 220 point16.
Kevin Magnussen, 20 pointImens ærgrer førsteudfordreren til Formel 1-tronen, den firedobbelte verdensmester Sebastian Vettel, sig over, at hans Ferrari-racer fra 2021 bliver markant tungere.
- I min optik er det den forkerte vej at gå, at bilerne bliver så tunge, men det er selvfølgelig på grund af sikkerhedsforanstaltninger, og jeg tror, at alle accepterer det, siger Ferrari-stjernen ifølge nyhedsbureauet AFP.
I første omgang kan Hamilton i aften vinde sit sjette verdensmesterskab, når USA’s Grand Prix bliver kørt i Texas.
Hamilton skal bare bruge en ottendeplads for at sikre sig titlen foran sin teamkammerat, Valtteri Bottas.
FacebookTwitterKopier linkEmner:Lewis Hamilton (racerkører)|Sebastian Vettel (racerkører)|Ferrari|Formel 1|Texas




https://www.dr.dk/nyheder/indland/dansk-flygtningehjaelp-siger-tak-samlede-11-millioner-kroner-ind

IndlandDansk Flygtningehjælp siger tak: Samlede 11 millioner kroner indI dag har Dansk Flygtningehjælp haft landsindsamling.
Millionerne skal bruges til folk på flugt fra Syrien.
Kronprinsesse Mary er protektor for hjælpeorganisationen Dansk Flygtningehjælp, der i dag har indsamlet omkring 11 millioner kroner.
(Arkivfoto) 03.
nov.
2019 kl.
18.
41 | opdateret 03.
nov.
2019 kl.
19.
20Læs opTusindvis af borgere har søndag været på gaden for at samle ind til nødhjælpsorganisationen Dansk Flygtningehjælp.
11 millioner kroner er det blevet til, og det vækker begejstring hos Annette Spanggaard, der er direktør for global kommunikation og fundraising i Dansk Flygtningehjælp.
Fakta om Dansk FlygtningehjælpDer er søndag samlet 11 millioner kroner ind til Dansk Flygtningehjælp (DFH) i forbindelse med organisationens landsindsamling.
DFH har i 63 år kæmpet for at sikre alle på flugt et værdigt liv, og årets millionindsamling går blandt andet til at hjælpe folk på flugt fra krig i Syrien.
Få indblik i, hvad Dansk Flygtningehjælp er og arbejder med:Dansk Flygtningehjælp er Danmarks største humanitære organisation.
Den blev stiftet i 1956 for at hjælpe flygtninge og internt fordrevne i hele verden.
Kronprinsesse Mary er protektor for Dansk Flygtningehjælp.
DFH er til stede i 40 lande verden over.
Hjælpen ydes både i form af akut nødhjælp, ved at kæmpe for flygtninge og internt fordrevnes rettigheder samt at styrke deres fremtidsmuligheder.
Målet er at sikre varige og tålelige løsninger, så flygtningene og de internt fordrevne kan leve et normalt liv.
Organisationen arbejder ud fra fem værdier.
Det er menneskelighed, respekt, uafhængighed og neutralitet, indragelse samt ærlighed og gennemsigtighed.
DFH arbejder også i Danmark.
Her er der fokus på danskundervisning og tolkning.
Desuden rådgiver organisationen de personer, der søger asyl i Danmark, og der tilbydes målrettede integrationsforløb i samarbejde med blandt andet kommuner.
Flere end 9000 personer er ansat i DFH.
Yderligere 8000 er frivillige.
Organisationen er en såkaldt ngo.
Det vil sige, at DFH ikke er statsstøttet.
I stedet kommer den årlige omsætning på omkring tre milliarder kroner fra både private og institutionelle donorer.
DFH sælger også konsulentydelser relateret til humanitært arbejde.
Fra 1.
december tiltræder Charlotte Slente som generalsekretær i DFH.
Hun har tidligere bestredet en række danske ambassadørposter samt været direktør i den statslige hjælpeorganisation Danida.
Hun overtager efter Christian Friis Bach, der blev fyret i april efter 18 måneder på posten.
Kilde: Dansk Flygtningehjælp.
/ritzau/- Det er vi faktisk rigtig ovenud glade for.
Det er så at sige på budgettet for, hvad vi havde forventet her i år.
Der er rigtig mange landsindsamlinger i Danmark, så vi er meget glade for resultatet.
- Jeg er glad, lettet, tilfreds og taknemmelig over den fantastiske velkomst, vi har fået blandt alle danskere, vi har været ude hos i dag, siger hun.
Skal hjælpe personer på flugt fra SyrienOver 10.
000 personer fra omkring 400 udleveringssteder har søndag trasket rundt i timevis med en indsamlingsbøsse i hånden for at skaffe penge til Dansk Flygtningehjælp.
Det indsamlede beløb skal bruges til at hjælpe blandt andre de personer, som er på flugt fra krigen i Syrien.
Situationen i det krigshærgede land og nabolandene er nemlig en af de værste kriser i verden lige nu, mener Annette Spanggaard.
- Krigen sender fortsat familier på flugt, og behovet for hjælp er enormt, siger hun.
En del af millionbeløbet vil også gå til personer på flugt i Yemen, hvor der er hungersnød, samt til de mange rohingyafamilier, der befinder sig i verdens største flygtningelejr i Bangladesh.
Pengene vil gøre en stor forskelAnnette Spanggaard er overbevist om, at pengene kommer til at gøre en stor forskel.
I lejren i Bangladesh skal organisationen eksempelvis bruge 218 kroner på hvert såkaldt shelter kit, der uddeles.
- Det består af presenning, bambusstokke, noget reb og stålwire.
Det kan bygge et hjem for én familie i den store lejre.
Så det er rigtig mange tusinde familier, der får tag over hovedet, siger Annette Spanggaard.
Ved sidste års landsindsamling fik organisationen 13 millioner kroner i kassen.
/ritzau/Opdateret med flere detaljer.
FacebookTwitterKopier linkEmner:Dansk Flygtningehjælp|Bangladesh|Syrien|Økonomi|Flygtninge og asylansøgere




