https://www.dr.dk/nyheder/udland/oekologen-aleksej-maaler-straaling-efter-russisk-eksplosion-usikkerheden-fortsaetter

UdlandØkologen Aleksej måler stråling efter russisk eksplosion: 'Usikkerheden fortsætter'I Arkhangelsk-regionen måler Aleksej Klimov hver dag strålingsniveauet fire uger efter en fejlslagen missiltest.
Af Louise Brodthagen Jensen12.
sep.
2019 kl.
22.
10Bemærk: artiklen er mere end 30 dage gammelLæs opMed et almindelig dosimeter - sådan et man selv kan købe - har Aleksej Klimov den seneste måned hver dag målt radioaktiv stråling nær Dvina Bugten i det nordlige Rusland.
Han vil ikke være i tvivl.
For fire uger siden fandt en eksplosion sted på et militært anlæg ved landsbyen Njonoksa, og efterfølgende dannedes en sky af inert gas over området.
Den fik forårsagede et kortvarigt spring i strålingsniveauet i byen Severodvinsk, 30 kilometer væk.
Ulykken har så vidt vides kostet mindst fem personer livet og har været omgærdet af en del mystik.
De russiske myndigheder har haft skiftende forklaringer på, hvad der egentlig er foregået, og hvad konsekvenserne har været, men har bekræftet, at eksplosionen opstod i forbindelse af test af et nyt våbensystem.
- Vi ved, at det var en raket, der eksploderede, og den var under vandet.
Detaljerne er under vandet i Hvidehavet, og der er radioaktivitet, siger Aleksej Klimov.
- Usikkerheden fortsætter.
Og det bekymrer folk.
Du kan se hele indslaget med Aleksej Klimov i videoen øverst.
Læs også:Fire uger efter mystisk missileksplosion: 'Folk køber jod og overvejer at rejse væk"FacebookTwitterKopier linkEmner:Rusland




https://www.dr.dk/sporten/fodbold/championsleague/arnth-og-thoegersen-faar-kloe-af-de-engelske-mestre-i-champions

Champions LeagueArnth og Thøgersen får klø af de engelske mestre i Champions LeagueJanni Arnth, Frederikke Thøgersen og resten af Fiorentinas spillere tabte 0-4 til Arsenal i Champions League.
På hjemmebanen i Firenze fik Janni Arnth og holdkammeraterne en lussing og tabte med 0-4.
Af Anne Hedegaard Petersen og /ritzau/12.
sep.
2019 kl.
21.
23 | opdateret 12.
sep.
2019 kl.
23.
00Bemærk: artiklen er mere end 30 dage gammelLæs opMødet med eks-klubben Arsenal kunne ikke være blevet meget værre for den danske landsholdsspiller Janni Arnth.
Tre uger efter skiftet fra den engelske mesterklub til italienske Fiorentina stod de to klubber torsdag aften over for hinanden i 16.
-delsfinalerne i Champions League.
Læs også:Lykketræf sikrer Brøndby-overraskelse: ’Det var et virkelig flot mål'På hjemmebanen i Firenze fik Janni Arnth og holdkammeraterne en lussing og tabte med 0-4 til Arsenal, hvor den danske landsholdsspiller Katrine Veje spiller til dagligt.
Hun sad dog ude med en skade i torsdagens kamp.
Med nederlaget synes returkampen i London uden den store sportslige værdi.
Vivianne Miedema med nummer 11 på ryggen jubler med sine holdkammerater efter sit første mål ud af to i kampen.
På grund af en skade måtte Janni Arnth melde afbud til landsholdets to seneste EM-kvalifikationskampe mod Malta og Israel 29.
august og 3.
september.
Hun var blevet skaden kvit inden opgøret mod Arsenal, og hun startede i Fiorentinas midterforsvar.
Inden der var gået en time, havde den italienske klub indkasseret fire mål.
Frederikke Thøgersen var med i Fiorentinas frontlinje.
Begge danskere fik fuld spilletid i afklapsningen.
Storsejr til Nadim og PSGOgså i Portugal var der danske fodboldben på banen i Champions League.
Nadia Nadim fik de sidste tyve minutter, da hun med Paris Saint Germain vandt 7-0 over Braga.
Den franske hovedstadsklub førte 3-0 ved pausen, og så var kampen reelt afgjort.
Men det var ikke nok for PSG.
I 2.
halvleg fik de bolden i kassen yderligere fire gange og har inden returkampen et perfekt udgangspunkt.
Fodboldkvindernes Champions League er en ren knockoutturnering.
Den har dansk deltagelse af Fortuna Hjørring og Brøndby.
De to danske hold vandt onsdag begge med 1-0 på udebane over henholdsvis albanske Vllaznia og svenske Piteå.
16.
-delsfinalernes returkampe spilles 25.
og 26.
september.
/ritzau/FacebookTwitterKopier linkEmner:Nadia Nadim (fodboldspiller)|Paris Saint-Germain|Arsenal FC|Fodbold|Portugal




https://www.dr.dk/sporten/haandbold/landin-broedre-sikrer-haaneret-over-landsmaend-efter-sejr-i-bundesligaens

HåndboldLandin-brødre sikrer håneret over landsmænd efter sejr i Bundesligaens 'Nordderby'Efter en svag start og en tur på bænken var Niklas Landin afgørende, da Kiel slog Flensburg-Handewitt 28-24.
Niklas Landin stod torsdag en stor anden halvleg, da han med sit hold Kiel slog Flensburg-Handewitt.
12.
sep.
2019 kl.
21.
00Bemærk: artiklen er mere end 30 dage gammelLæs opLandin-brødrene Niklas og Magnus fik håneretten over flere af deres landsmænd, da Kiel torsdag aften vandt "Nordderby" over Flensburg-Handewitt i den tyske Bundesliga.
Efter en stærk anden halvleg af Niklas Landin vandt Kiel med 28-24.
Ganske symptomatisk for den store målmands præstation var kampens sidste aktion en fodparade fra hans side.
Lillebror Magnus Landin bidrog med fire scoringer i sejren.
På det tabende hold var Simon Hald, Lasse Svan og Anders Zachariassen i aktion.
Det nordtyske håndboldderby har traditionelt også været et topopgør og derfor potentielt også afgørende for, hvem der ender med at vinde Bundesligaen, der modsat den danske liga ikke har noget slutspil.
De seneste to sæsoner har Flensburg-Handewitt vundet mesterskabet, men har nu allerede smidt point to gange efter sæsonens første fem kampe.
Landin pillede glansen af FlensborgVed pausen lugtede det da også af en sikker Kiel-sejr, da hjemmeholdet var foran med 18-13 efter de første 30 minutter.
Det eneste minus for hjemmeholdet i første halvleg var, at Niklas Landin ikke havde fået ordentligt fat i målet og blev bænket.
Efter pausen begyndte så en regulær Kiel-nedtur.
I løbet af lidt over seks minutter var forspringet indhentet, så stillingen var 18-18, inden Kiel brød holdets dødvande på måltavlen.
I målet blev Landin taget til nåde og kom på banen igen med væsentligt større succes end tidligere i kampen.
Pludselig pillede han glansen af Flensburgs afslutninger, og Kiel fik igen opbygget en mere komfortabel føring og kørte to point i hus.
Med sejren fik Kiel også svaret godt tilbage på sidste uges snævre nederlag til topholdet Magdeburg.
Kiel har nu vundet tre ud af fire kampe i Bundesligaen.
/ritzau/FacebookTwitterKopier linkEmner:Anders Zachariassen (håndboldspiller)|Lasse Svan (håndboldspiller)|SG Flensburg-Handewitt|Tyskland|Håndbold




https://www.dr.dk/sporten/golf/droemmestart-sender-18-aarig-dansk-golfkomet-op-blandt-de-bedste-i-holland

GolfDrømmestart sender 18-årig dansk golfkomet op blandt de bedste i HollandNicolai Højgaard har haft en forrygende dag ved KLM Open, der i disse dage afholdes i Amsterdam.
Nicolai Højgaard ligger på en delt 2.
plads efter første dag ved KLM Open.
Af Anne Hedegaard Petersen12.
sep.
2019 kl.
20.
20Bemærk: artiklen er mere end 30 dage gammelLæs opDet danske stortalent i golf Nicolai Højgaard er med helt fremme og blander sig i den grad i topstriden ved KLM Open, der er en del af European Tour.
Danskeren ligger efter førstedagen på en delt andenplads i den samlede stilling med fem salg under banens par.
Og derfor var Nicolai Højgaard også meget glad og tilfreds, da dagen var omme.
Læs også:De danske golf-tvillinger: Om fire år spiller vi Ryder Cup- Det var en super god dag.
Jeg får en fin start derude og spiller fornuftigt.
Jeg tager en masse gode beslutninger, og jeg synes, at det var rigtig fedt, siger Nicolai Højgaard til TV3 SPORT.
Han deler efter første runde andenpladsen med seks andre spillere.
De er et slag efter førende Callum Shinkwin fra England.
Yderligere tre danskere er med i turneringen.
Søren Kjeldsen ligger delt nummer 26 med en score i to slag under par, Jeff Winther brugte et slag mere og ligger delt nummer 47, mens Lasse Jensen brugte yderligere et slag og er delt nummer 65.
Med sin placering som nummer 1002 på verdensranglisten er Nicolai Højgaard blandt de lavest rangerede spillere i turneringen i Amsterdam.
Blandt de mere prominente navne i turneringen finder man amerikaneren Patrick Reed og mere rutinerede Lee Westwood og Sergio García.
Ingen af dem kunne dog matche Højgaard på førstedagen.
Her præsterede han at lave syv birdies og to bogeys.
Turneringen slutter på søndag.
FacebookTwitterKopier linkEmner:Golf|KLM Royal Dutch Airlines|Amsterdam|TV3 Sport|Søren Kjeldsen (golfspiller)




https://www.dr.dk/nyheder/politik/tesfaye-staar-fast-frem-med-haandtryk-saltstaenger-og-faxe-kondi

PolitikTesfaye står fast: Frem med håndtryk, saltstænger og Faxe Kondi Mattias Tesfaye holder fast i håndtryk til grundlovsceremonier.
Vil først se på erfaringer, før der eventuelt ændres noget.
Mattias Tesfaye ser frem til de nye ceremonier, hvor nye danskere får statsborgerskab.
Af Anders Byskov Svendsen og Line Jenvall12.
sep.
2019 kl.
21.
15Bemærk: artiklen er mere end 30 dage gammelLæs opSlå koldt vandet i blodet og lad os tales ved, når ceremonierne har været afholdt.
Sådan lyder opfordringen fra udlændinge- og integrationsminister Mattias Tesfaye (S) til en række partifæller på borgmestrekontorer rundt om i landet.
Det sker efter, at flere socialdemokratiske borgmestre har sagt til DR Nyheder, at de gerne vil af med det lovkrav om håndtryk, som er en del af de nye grundlovsceremonier, hvor der blive uddelt statsborgeskaber.
GrundlovsceremonierGrundlovsceremonierne blev til som følge af den indfødsretsaftale, som den daværende VLAK-regering sammen med Socialdemokratiet og Dansk Folkeparti indgik den 29.
juni 2018.
Aftalen blev stemt igennem i december 2018 og trådte i kraft 1.
januar 2019.
Det betyder, at personer, der søger om statsborgerskab, fremover skal deltage i en grundlovsceremoni, som afholdes i bopælskommunen to gange årligt, for formelt at blive danske statsborgere.
Her skal ansøgerne skrive under på at ville overholde dansk lovgivning, herunder grundloven, samt optræde respektfuldt over for repræsentanter fra myndighederne ved at give dem hånden.
Den første grundlovsceremoni blev afholdt den 17.
januar 2019 i statsligt regi, hvor daværende udlændinge- og integrationsminister Inger Støjberg var vært.
Kilde: Udlændinge- og IntegrationsministerietLovkravet blev indført af tidligere udlændinge- og integrationsminister Inger Støjberg.
Det affødte krtik fra mange socialdemokrater.
Nu sidder Socialdemokratiet så på regeringsmagten, men der bliver i første omgang ikke ændret på kravet om at give hånd til byens borgmester.
Indtil videre er der ikke afholdt nogle ceremonier ude i kommunerne, og Mattias Tesfaye vil først se, hvordan det går, før han eventuelt ændrer på noget.
- Det er vigtigt for mig, at vi ikke laver hovsa-politik og ændrer lovgivning, før vi ved, hvad de praktiske erfaringer er.
Derfor har jeg besluttet mig for, at vi holder de her ceremonier og ser, hvordan det går.
Når vi har afholdt dem første gang, tager vi en evaluering.
Så kan det godt være, at der er noget, der skal justeres hist og pist.
Det er ligesom, når jeg siger til mine børn, at de skal smage på maden, før de afviser den.
- Vi glæder os til at holde de her ceremonier, og jeg opfordrer alle borgmestre til at få indkøbt saltstænger og Faxe Kondi, hejse flaget og invitere lokalavisen og gøre en fest ud det.
Tager imod fremstrakt håndLollands borgmester Holger Schou siger eksempelvis, at loven skal droppes, fordi det handler om at ramme nogle kulturelle minoriteter.
Hvad siger du til det?
- Jeg vil godt understrege, at vi ikke gør det her for at ramme nogle kulturelle minoriteter.
Der er flere tusinde mennesker, der får statsborgerskab hvert år, og alle dem, jeg har mødt, giver hånd.
Det er en kæmpe festdag, når folk får statsborgerskab.
Borgmesteren i Syddjurs mener, at det ikke er i grundlovens ånd om frihedsgrader at lovgive på det her felt.
Er du uenig i det?
- Det, som jeg synes, er det danske demokratis ånd, er, at når nogen rækker hånden frem, så tager man imod den.
Og vi er ikke bange for at røre ved det modsatte køn.
Så hvis en kvindelig borgmester rækker hånden frem, så tager man imod den.
Og hvis man ikke synes om det, så synes jeg, at man skal overveje, om man ikke søger statsborgerskab i det forkerte land.
Borgmestrene roser grundlovsceremonien, men det er selve lovkravet om håndtrykket, de stejler over.
Det er også det, som du selv har kaldt symbolpolitik.
Hvorfor så bevare det?
- Jeg synes ikke, der er nogen grund til at stejle over, at man skal give hånd.
Vi giver alle sammen hånd hver eneste dag til alle mulige mennesker.
Jeg tror ikke, det bliver et problem.
Jeg tror, vi får 98 fremragende ceremonier, hvor borgmestrene holder tale og alle er glade.
Det er mit bedste bud.
Dumt at skrive ind i lovenDu har brugt ordet symbolpolitik mange gange.
Det var også årsagen til, at I stemte gult.
Nu er du minister, er det så ikke en god lejlighed til at få ryddet op i symbolpolitikken?
- Jeg mener faktisk, at der skal ryddes op i symbolpolitikken på udlændingeområdet.
Alt, hvad der er galt med ulændingeloven, er, at den hele tiden bliver ændret.
Jeg appellerer til, at folk tager en dyb indånding og ser, hvordan tingene fungerer.
Så kan vi bagefte sætte os ned og finde en god løsning.
Både dig, Mette Frederiksen og borgmestrene i de store byer kritiserede den tidligere regering for det her.
Astrid Krag har sagt, at man ikke skal lovgive om håndtryk.
Kan du forstå, at folk undrer sig over, at vi har fået en ny regering, men at det, som I kritiserede, stadig består?
- Det er her jeg appellerer til, at vi alle sammen forsøger at undgå at gribe til hovsa-politik.
Vi skal prøve at teste tingene af, før vi ændrer lovgivningen.
Vi syntes, det var dumt at skrive det ind i lovgivningen, fordi der ikke var nogen problemer.
Nu kan jeg bare ikke se nogen grund til, at Folketinget skal mødes tre gange og behandle et lovforslag, som vi ikke engang har testet af endnu, siger Mattias Tesfaye.
FacebookTwitterKopier linkEmner:Inger Støjberg (politiker)|Mattias Tesfaye (politiker)|Socialdemokraterne|Lokalpolitik|Jylland




https://www.dr.dk/nyheder/udland/fire-uger-efter-mystisk-missileksplosion-folk-koeber-jod-og-overvejer-rejse-vaek

UdlandFire uger efter mystisk missileksplosion: 'Folk køber jod og overvejer at rejse væk"I den russiske Arkhangelsk-region ved indbyggerne stadig ikke, hvad konsekvenserne af en fejlslagen missiltest er.
Få overblikket her.
Der er stadig mange ubekendte omkring eksplosionen, der har kostet mindst fem personer livet og som fandt sted på et militært træningsområde nær Njonoksa.
Af Louise Brodthagen Jensen og Matilde Kimer12.
sep.
2019 kl.
20.
17Bemærk: artiklen er mere end 30 dage gammelLæs opDer er langt fra Tjernobyl til den eksplosion, der for lidt over en måned siden fandt sted i den nordlige russiske Arkhangelsk-region.
Alligevel gav de regionale myndigheders melding om et unormalt niveau af radioaktivitet i en nærliggende by anledning til bekymring og fik flere til at nævne den over 30 år gamle atomulykke.
Måske fordi ulykken 8.
august, der fandt sted på et militært missiltestanlæg i Njonoska ved Hvidehavet, stadig er omgærdet af en del mystik.
Måske fordi informationerne fra myndighederne har været vage, forsinkede og til en vis grad selvmodsigende.
Men hvad er egentlig kendt om ulykken?
Og hvad siger indbyggerne i området til den manglende information fra de russiske myndigheder?
- Vi har en tillidskrise mellem indbyggere og magthavere i Arkhangelsk på alle niveauer.
Befolkningen stoler ikke en tøddel på dem.
Derfor er folk ængstelige, og mange er rejst væk fra Severodvinsk siden 8.
august, siger den lokale miljøaktivist, Aleksej Klimov.
Aleksej Klimov mener ikke, indbyggerne i Arkhangelsk længere stoler på myndighederne.
Hver dag går han med sit dosimeter og måler strålingsniveauet.
Blandt andet nær de pontoner, der blev fragtet på land efter ulykken, og som nu har ligget på land i en måned.
Borgmester fra Severodvinsk, Igor Skubenko, har ellers været forbi og forsikre, at der ikke er grund til bekymring.
Den forsikring giver de lokale ikke meget for, fortæller Aleksej Klimov.
- Folk, der bekymrer sig om deres helbred, fisker ikke.
Fiskebådene ligger tomme, vi gik der for to dage siden.
Der er nærmest ingen mennesker langs kysten af Hvidehavet.
I Arkhangelsk venter man stadig på svar på, hvad der egentlig fandt sted den 8.
august.
De lokale myndigheder lagde umiddelbart efter ulykken information ud på nettet om forhøjet radioaktiv stråling.
Informationerne forsvandt igen efter kort tid, og forklaringen var, at der havde været et teknisk problem på sitet.
Læs også:Miljøaktivist måler stråling efter russisk eksplosion: 'Det er nok bedre ikke at fiske'Hvad skete der egentlig 8.
august?
Indgangen til det militære område ved Njonoksa.
Under en test af et missil på det militære testanlæg ud for landsbyen Njonokso opstod en eksplosion om morgenen omkring klokken ni lokal tid.
Den umiddelbare forklaring fra Forsvarsministeriet var, at eksplosionen var opstået under test af en raket med flydende brændstof.
Der var dog, lød meldingen, ikke fare på færde.
Strålingsniveauerne var normale, men to personer var blevet dræbt.
To dage senere bekræftede det russiske atomagentur, Rosatom, at fem af deres ansatte var omkommet, og at yderligere tre var blevet såret under ulykken, der involverede en 'isotop-strømkilde til en raketmotor med flydende brændstof'.
Eksplosionen blev efterfulgt af et kortvarigt hop i strålingsniveauet i den nærliggende by Severodvinsk, 30 kilometer øst for testanlægget ved Hvidehavet.
Myndighederne oplyste, at der var tale om et forhøjet strålingsniveau på op til 16 gange normalen, og journalister rapporterede, at beredskabsfolk iført store, hvide beskyttelsesdragter bragte de sårede fra ulykken til hospitaler med kapacitet til at håndtere strålingsramte patienter.
Mistanken om forhøjet strålingsniveau fik blandt andet indbyggerne i området til at indkøbe større mængder af jod, der kan modvirke effekterne af de radioaktive stoffer.
Hvad er myndighedernes udmelding?
Efter eksplosionen meldte myndigheder om forhøjet radioaktivitet, men pludselig var meddelelsen væk.
Ifølge eksperter gik test af nyt supervåben galt.
Ifølge det statslige russiske vejragentur, Rosgidromet, kan en sky af inaktiv radioaktiv gas have forårsaget den kortvarige stigning i strålingsniveauet i Severodvinsk.
I sidste uge bekræftede agenturet, at der er fundet radioaktive isotoper fra tre forskellige grundstoffer i tests foretaget efter ulykken.
Der er tale om strontium-91, barium-139 og barium-140 samt lantan-140, der er forholdsvis kortlivede isotoper.
- Målinger fra Rosgidromet viser isotoper, som kun dannes ved kædereaktion, som vil finde sted i en atomreaktor.
Derfor kan vi konkludere, at der var en reaktor i denne raket, som eksploderede, og ikke en såkaldt industriel radioaktiv kilde, som der ellers har været spekuleret i.
Sådan siger Nils Bøhmer til DR Nyheder.
Han er mangeårig atomekspert fra Norsk Nuklear Dekommisjonering, der blandt andet håndterer atomaffald.
Han giver samtidig en forklaring på fraværet af jod-isotoper, der normalt er til stede, når der er tale om en atomreaktor.
- En reaktor i drift producerer radioaktivt jod.
Men eksplosionen skete med al sandsynlighed under vand.
Det gør, at mange af isotoperne, inklusive jod, er blevet 'filtreret' af vandet, siger han og fortsætter:- Derfor måler man så mange forskellige isotoper, som man kunne forvente fra sådan et reaktorudslip.
Til trods for at myndighederne flere gange de seneste uger har hævdet, at der ikke har været grund til bekymring, har utilfredsheden spredt sig, ikke mindst blandt læger og personale, som har taget imod patienterne i Arkhangelsk, inden de blev overført til Moskva.
Ifølge de uafhængige medier Moscow Times og Meduza blev personalet ikke orienteret om, at de håndterede patienter, som muligvis havde været udsat for stråling.
Efterfølgende pressede sikkerhedstyrker fra FSB, den russiske sikkerhedsstjeneste, personalet til at underskrive såkaldte tavshedsaftaler, der forhindrer dem i at udtale sig om situationen.
Noget, en talsmand fra Arkhangelsk guvernør dog nægter kendskab til.
Ligeså afvisende har myndighederne været overfor at give en uddybende forklaring på, hvorfor fire internationale målestationer i Rusland pludselig ophørte med at sende data omkring 8.
august.
Målestationerne skal overvåge den radioaktive stråling og bidrage til at overholde aftalen om forbud mod atomprøvesprængninger.
Til den internationale atomprøvesprængningsorganisation, CTBTO, der varetager aftalen, lød forklaringen, at stationerne oplevede 'kommunikationsproblemer'.
Efterfølgende har viceudenrigsminister Sergej Rjabkov slået fast, at indleveringen af data fra stationerne foregår 'aldeles frivilligt'.
Hvad har præsident Putin sagt?
Ulykken udgør ikke nogen risiko for befolkningen, lyder budskabet fra den russiske præsident.
Fem dage efter ulykken kom den første reaktion fra Moskva i form af Vladimir Putins talsmand, Dmitrij Peskov, der rådede befolkningen til at lytte til de officielle beskeder fra myndighederne.
Han forsikrede om, at ulykken ikke udgjorde nogen risiko for befolkningen.
Et budskab, præsident Putin selv gentog adskillige dage senere.
Peskovs udtalelser kom dagen efter, at USA's præsident, Donald Trump, på Twitter lod vide, at amerikanerne fulgte nøje med.
- USA lærer meget fra den fejlslagne missileksplosion i Rusland.
Vi har lignende - dog mere avanceret - teknologi.
"Skyfall"-eksplosionen giver anledning til bekymring over luftkvaliteten omkring og langt væk fra testfaciliteterne, skrev Trump.
Det satte gang i spekulationer om, hvad det egentlig var, som russerne testede på anlægget, men først tre uger efter ulykken, 21.
august, bekræftede Vladidmir Putin, at ulykken var sket under test af et nyt våbensystem.
Hvad ved vi om det, der blev testet?
Det er mange spekulationer om, hvorvidt det var Burevestnik, der blev testet.
Flere vestlige eksperter har peget på, at det missil, der var involveret, med al sandsynlighed var en 9M730 – eller det, der med Nato-termer leder tankerne over på en James Bond-film, nemlig SSC-X-9 Skyfall: En prototype på et atomdrevet krydsermissil.
Det såkaldte Burevestnik-missil er ikke hemmeligt og blev sidste år præsenteret af præsident Putin som et af de seks våben, russerne i øjeblikket udvikler.
Missilet har ifølge præsidenten en nærmest uendelig rækkevidde, idet den er drevet af en mindre atomreaktor.
Hvad er INF-traktaten?
INF-traktaten blev indgået mellem Rusland og USA i 1987.
Den indebærer, at parterne ikke må have eller udvikle atommissiler med en rækkevidde på mellem 500 og 5.
500 kilometer.
Derudover reguleres parternes atomvåben af den såkaldte START-traktat.
Med den blev antallet af nukleare sprænghoveder, som parterne måtte være i besiddelse af, reduceret til 1.
550 hver.
START-traktaten løber til 2021.
Bliver den ikke genforhandlet, er atomoprustning ikke længere reguleret.
- Vi ved meget lidt om denne reaktor, men det er mest sandsynligt, at det er en reaktor, der bruger luftkøling.
Den varme luft fra reaktorkøleren driver turbinerne i raketmotoren, som kan give den en hastighed på tyve gange lydens hastighed, forklarer Nils Bøhmer.
Ifølge CNBC peger amerikansk efterretning dog på, at den mystiske eksplosion slet ikke opstod i forbindelse med en missiltest, men nærmere under et forsøg på at bjærge et atomdrevet missil fra havets bund.
Læs også:USA trækker sig fra atomaftale med RuslandUlykken i Arkhangelsk fandt sted bare få dage efter USA's officielle udtræden af den over 30 år gamle INF-aftale.
USA har i flere år hævdet, at Rusland ikke lever op til aftalen og gav sidste år russerne indtil februar til at bevise, at de levede op til den.
Rusland trak sig officielt i juli, og USA fulgte trop 2.
august og hævede dermed frygten for et nyt atomkapløb.
Kilder: National Interest, The Barents Observer, 29.
ru, Moscow Times, Rferl og Sven Poul Nielsen, Center for Nukleare Teknologier, DTUFacebookTwitterKopier link




https://www.dr.dk/nyheder/kultur/gift-ved-foerste-blik-luna-efter-afvisning-paa-bryllupsrejsen-jeg-blev-rystet-og

GIFT VED FØRSTE BLIK 2019Se temaKulturGift ved første blik-Luna efter afvisning på bryllupsrejsen: 'Jeg blev rystet og chokeret'- Jeg kan sagtens forstå, at Luna blev ked af det og skuffet, siger Anders.
I det nye afsnit af 'Gift ved første blik' får tårene frit løb.
- Man skal huske på, at deltagerne er under et meget stort pres med et nyt menneske, man bliver sat sammen med meget hurtigt foran kameraet, siger psykolog Mette Smith, som er ekspert i programmet.
Af Rikke Bjerge12.
sep.
2019 kl.
20.
44Bemærk: artiklen er mere end 30 dage gammelLæs opSpoiler-advarsel!
Denne artikel afslører, hvordan det går Luna og Anders i episode fire af 'Gift ved første blik'.
Det var en glad Luna Elmkjær, der i fjerde afsnit af 'Gift ved første blik' vågnede op i Bordeaux på bryllupsrejsens første dag.
Hendes nye mand, Anders Pilemand, serverede morgenkaffe for hende på sengen, inden han gik en tur før morgenmaden.
Lige siden brylluppet tre dage forinden havde der hos sæsonens ældste par været sommerfugle i maven, eufori, intimitet og nærhed ud på bryllupsnatten, som fortsatte, da Anders flyttede ind hos Luna dagen efter, de vågnede op med ring på fingeren.
- Luna er meget åben, sød, imødekommende og talende, da jeg møder hende første gang.
Jeg er i en boble af eufori, føler mig smigret af hendes komplimenter, er grebet af nærheden imellem os og den gode stemning, beskriver Anders de første dage som ægtefolk.
Gift ved første blik'Gift ved første blik' er et dansk koncept, der blev sendt første gang i 2013.
I år har der været rekordmange ansøgere med over 600 tilmeldinger.
Du kan streame programmet på DR TV.
Hør også podcasten 'I røven af.
.
.
.
', hvor Frederik Dirks Gottlieb og Kasper Lundberg efter rulleteksterne dissekerer programmet med de medvirkende.
Men første morgen på bryllupsrejsen i Frankrig skulle vise sig at ændre alt.
Anders var nemlig ikke gået en tur for at se sig omkring i området, men for at lette sit hjerte til kameraet.
Her midt i 30 grader varme i Bordeaux kunne han ikke længere ignorere sine kolde fødder.
- På den anden side af brylluppet og euforien begynder jeg så småt at kunne give færre og færre komplimenter tilbage.
Jeg ser andre sider af Luna, og sammenlagt starter det en tvivl hos mig, forklarer han i dag om hændelsen.
- Det er nærmere omstændigheder, situationer, oplevelser, tanker, som gør, at jeg finder ud af, at Luna og jeg er for forskellige, og vi er på forskellige stadier i vores liv, forklarer Anders.
(© DR Presse)Han valgte derfor at fortælle om sine følelser til Luna, da han kom tilbage til hotellet samme morgen.
- Jeg føler, at det var det rigtige tidspunkt at sige det på.
Jeg skulle måske have ventet til efter morgenmaden på den givne dag, men ellers ja, siger Anders.
Den 52-årige medarbejder i Illums Bolighus understreger, at det ikke var en pludselig opstået tanke, han fik samme morgen på bryllupsrejsen.
- I programmet virker det hurtigt, men det er en absolut velovervejet beslutning, forklarer han.
Ekstremt utrygBeskeden fik Luna til at bryde grædende sammen halvanden time efter sin glade opvågen.
- Jeg blev rystet og chokeret.
Han gik fra alt til intet og sagde pludselig, at der ikke var noget tilbage, siger Luna om hændelsen i Frankrig.
Se klippet med Luna og Anders på bryllpsrejsen:Den 52-årige pædagog blev knust, da hun fik afvisningen.
Ikke fordi hun var forelsket - for det var hun ikke, understreger hun - men fordi hun fik et chok over, at han kunne vende på den måde.
Hun gik med ét fra tryg til ekstremt utryg ved ham, forklarer hun.
- Jeg følte, han havde besluttet det fra starten, og jeg kunne ikke forstå, hvorfor jeg skulle have komplimenter, og hvorfor jeg skulle slæbes med på bryllupsrejsen til udlandet, hvor jeg stod alene uden mine kære, siger hun i dag.
Det havde da været dødpinligt at være den første brud, der blev afvist ved alteret, men så var jeg kommet mig over det.
Det var værre, at jeg var så rolig og troede, alting var i orden mellem os, siger hun.
Luna Elmkjær fra 'Gift ved første blik'- Jeg havde da fået øje på, at der var forskel på os to.
Come on.
Men jeg troede alligevel på ham, tilføjer hun.
- Jeg skal slæbes gennem brylluppet og høre på søde ord og komplimenter og vågne lykkelig op på bryllupsrejsen, når han i virkeligheden straks bestemte sig for, at jeg ikke er hans type, siger Luna fra 'Gift ved første blik'.
(© screendump)'Ville ikke såre hende'Men trods de gode første dage kunne Anders ikke se ægteskabet udvikle sig.
Han så dem i helikopterperspektiv som par og fik svært ved at se dem sammen resten af livet.
Alt var gået meget stærkt, og han havde brug for at sætte tempoet ned for at tænke det hele igennem, som han beskriver det.
De følelser fortalte han Luna om første dag på bryllupsrejsen.
- Jeg kan sagtens forstå, at Luna blev ked af det og skuffet.
Det giver jeg også udtryk for i programmet, og jeg siger også til hende direkte, at det aldrig har været min mening at såre hende og gøre hende ked af det, siger Anders.
Ville ikke ændre nogetIfølge Luna havde det eneste anstændige været, hvis han havde udtrykt sin mistro helt fra starten, da de stod ved alteret.
- Det havde da været dødpinligt at være den første brud, der blev afvist ved alteret, men så var jeg kommet mig over det.
Det var værre, at jeg var så rolig og troede, at alting var i orden mellem os, siger hun.
Men ifølge Anders ville han ikke umiddelbart ændre noget.
Dog er han forberedt på, at hans beslutning kan vække opsigt.
- Jeg tror, at jeg kommer til at få mange forskellige reaktioner, når folk har set afsnittet.
Nogle vil kunne forstå min beslutning, og andre vil slet ikke kunne forstå den.
Man vil vælge side, som han siger.
Psykolog: Anders har presset sig selvMette Smith er psykolog og parterapeut.
Det er hendes tredje sæson i ekspertpanelet i 'Gift ved første blik'.
Her giver hun sit bud på, hvad der er gået galt mellem sæsonens ældste par.
Hvorfor blev Luna og Anders matchet i programmet?
- De har fælles værdier og har begge længtes efter at finde en partner, som ikke sætter dem i en bestemt kasse, men som kan se ind bag facaden.
De har begge oplevet smerten ved at blive misforstået, og derfor ser vi dem kommunikere meget med hinanden.
Jeg havde håbet på, de kunne være i en nær relation, hvor de bevarede nysgerrigheden og åbenheden.
Hvad gik der galt mellem parret?
- Jeg synes egentlig, de beskriver det meget godt selv.
Anders kommer i starten til at ride med på en bølge, fordi han har længtes efter kontakten til et andet menneske.
Det synes jeg, han siger åbent og ærligt.
Men Luna viser sig at være en type, der er alt for langt fra hans forestillinger.
Jeg tror, Anders virkelig har ønsket af sig selv, at udseendet ikke er vigtigt, og at han ikke har nogen type.
Men når realiteten rammer ham, mærker han, at han ikke kan leve med det i virkeligheden.
Det giver derfor god mening, at det ikke kunne fungere.
Burde I som eksperter ikke have set det komme?
- Jo, men der er også nogle ting i Anders' liv, hvor han er en meget åben person med en bred skare af venner med mange forskellige personligheder.
Jeg synes også, at ret skal være ret, for det er ikke sådan, at vi har tænkt 'her er en åben mand', og så viser der sig en lukket mand.
Vi ser ikke en fuldstændig modsætning fra den person, vi fandt til programmet.
Man ser jo tværtimod, at han arbejder med det de første dage.
Luna mener, det er chokerende, at han skiftede så hurtigt, og at han ikke har været ærlig fra start.
- Når Luna føler sig bag lyset og siger, han har skiftet karakter og har snydt hende, handler det om, at Anders ikke har kunnet leve op til sine egne idealer om åbenhed.
Man kan nemt komme til at bilde sig selv ind, at man ikke har nogen type eller går efter andre værdier.
Anders havde et stærkt ønske om at få det til at fungere og gå all in, og derfor føler Luna sig snydt.
Skulle han have sagt fra før bryllupsrejsen?
- Anders' tanker og tvivl har været der og har prikket til ham undervejs, men fordi han jo ikke kan gå ud ad to veje samtidig, og han også har været usikker på Lunas reaktion, har han presset sig selv og forsøgt at overbevise sig selv om, at han godt kunne.
- Hvis han havde været mere tilbageholdende tidligere, var Lunas reaktion kommet tidligere, men den havde måske ikke været nær så kraftig, idet der så ikke var nær så meget at miste.
Lunas reaktion er kraftig, fordi kontrasten er så stor.
FacebookTwitterKopier linkEmner:Parforhold|Frankrig|Illums Bolighus|Religion




https://www.dr.dk/nyheder/regionale/nordjylland/borgmester-i-aaben-krig-med-aeldre-sagen-beboere-paa-plejehjem-naegter

NordjyllandBorgmester i åben krig med Ældre Sagen: Beboere på plejehjem nægter at flytte'Det bliver vanvittigt dyrt', mener borgmesteren i Hjørring Kommune.
I foråret meldte 22 beboere og deres pårørende ud, at de ønsker at blive boende på Havbakken, selvom kommunen er i gang med at lukke det.
)Af Klaus Videbæk, Marie Bergmann og Trine Dam12.
sep.
2019 kl.
20.
03Bemærk: artiklen er mere end 30 dage gammelLæs opEt plejehjem i den lille by Tornby nær den jyske vestkyst er lige nu omdrejningspunktet i en strid om, hvordan kommunerne kan prioritere deres egne penge.
På den ene side står Hjørring Kommune.
De ønsker at lukke ældrecentret Havbakken og flytte beboerne, så man kan udnytte de frie pladser på andre plejecentre i kommunen.
På den måde kan man undgå besparelser på velfærden som følge af en trængt økonomi.
Det bliver det selvfølgelig rigtig, rigtig dyrt at skulle passe og pleje fire eller syv beboere, eller hvor mange, der nu bliver tilbage.
Arne Boelt (S), borgmester, Hjørring KommuneMen omkring 20 beboere på centret nægter at flytte, og Ældre Sagen bakker dem op.
De mener, at sagen er af principiel betydning og holder fast i, at kommunen ikke kan tvinge beboerne til at forlade deres hjem.
- De svage ældre har en retssikkerhed, som skal respekteres, og det skal den i Hjørring, og det skal den i København og overalt i Danmark, siger direktør for Ældre Sagen Bjarne Hastrup.
Når Ældre Sagen og Bjarne Hastrup stædigt holder fast, har de dog ikke forstået kommunernes virkelighed, mener borgmester i Hjørring Kommune Arne Boelt.
- Han er fuldstændig kold over for, hvordan rammevilkårene er i Danmark, siger Arne Boelt.
Kan blive rigtig, rigtig dyrtProblemet er ifølge borgmesteren, at kommunerne har meget begrænsede muligheder for at justere deres økonomi.
Hvis der er for få kroner i kassen, kan kommunerne ikke bare sætte skatten op, som de føler behov for.
De er nødt til at sikre sig, at skatten på tværs af alle kommunerne ikke stiger, hvis de vil undgå en økonomisk straf fra staten.
Derfor er det skidt nyt for kommunens generelle velfærdsniveau, hvis plejehjemsbeboere og interesseorganisationer ikke ønsker at efterkomme kommunens ønsker.
Det er vigtigt for os at involvere os i sagen for at minde kommunerne om, at de har et stort ansvar for at sikre, at lukningen af plejehjem forgår på en værdig og lovlig måde.
Bjarne Hastrup, Ældre SagenSå ender det i en situation, hvor kommunen skal bruge rigtig mange ressourcer på meget få borgere, mener Arne Boelt.
- Det bliver selvfølgelig rigtig, rigtig dyrt at skulle passe og pleje fire eller syv beboere, eller hvor mange, der nu bliver tilbage, når vi kommer tre til fire år hen.
Det bliver vanvittigt dyrt.
Skal ikke gå ud over tiltrækningHvis kommunen ikke kan finde pengene på plejeområdet, kan det gå ud over skoler og børnehaver.
- Det bliver ikke kønt, siger Arne Boelt.
Selvom det kan virke mindre alvorligt, er der ikke nemlig ikke mange penge at hente i besparelser på veje eller tilskud til idrætsforeninger og kultur.
Dernæst kommer, at det vil være skidt at spare på de områder, der ellers kan være med til at trække nye borgere med høje indkomster til kommunen.
- Vil man så synes, det er sjovt at bosætte sig og arbejde i Hjørring Kommune?
Det er nu engang dem, der arbejder, der tjener de fleste skattekroner, siger han.
En sag mellem kommunen og statenTrods opråbet fra borgmester Arne Boelt mener Ældre Sagen fortsat, at det er vigtigt at forsvare beboernes ret til at blive, hvor de er.
- Det er vigtigt for os at involvere os i sagen for at minde kommunerne om, at de har et stort ansvar for at sikre, at lukningen af plejehjem forgår på en værdig og lovlig måde, siger direktør Bjarne Hastrup.
Mette Frederiksen (S) og direktør i Ældre Sagen Bjarne Hastrup inden en debat om ældre og tilbagetrækning i februar.
Han mener, at kommunen kunne have forberedt beboerne langt bedre på situationen ved selv at oplyse dem om deres rettigheder.
Bjarne Hastrup afviser desuden at blande sig i kommunens overordnede økonomi.
- Det synes jeg er et forhold mellem kommunen og staten, mellem Kommunernes Landsforening og Finansministeriet, og jeg har en fornemmelse af, at det er nogle forhandlinger, de tager fat i.
- Vi kan ikke på nogen som helst måde give køb på de få rettigheder, som borgerne har.
Du må tænke på, at det er svækkede ældre menneske over for den stærke kommunemagt, siger han.
Pengene kommer jo ikke bare flyvende fra himlen.
Hvor skal Hjørring Kommune så finde dem i budgettet?
- Men Hjørring Kommune kunne fra starten af have sikret, at de ikke var havnet i den her situation gennem en ordentlig dialog og en værdig, omsorgsfuld og medfølende proces.
Det synes jeg ikke, de har gjort, siger Bjarne Hastrup.
Vil rejse debatten over for ministerenI Hjørring Kommune er man fortsat i dialog med beboerne i håbet om, at flere af dem vil flytte.
Derudover vil Arne Boelt bruge weekendens kongres i Socialdemokratiet til at snakke med regeringen og ældreminister Magnus Heunicke (S) om sagen og kommunens situation.
- Det kan være, at de vil gives os den mulighed, at en kommune i forhold til velfærden kan flytte borgere, men at man selvfølgelig skal have en god grund til det, siger Arne Boelt.
Hvis en anden kommune er villig til at sænke kommuneskatten, vil Hjørring Kommune desuden undersøge muligheden for at lave en skattestigning på 0,75 procent for at imødegå yderligere besparelser på velfærden.
FacebookTwitterKopier linkEmner:Ældre Sagen|Arne Boelt (politiker)|Hjørring Kommune|Økonomi|København




https://www.dr.dk/nyheder/indland/overblik-datacentre-i-danmark-paa-vej-og-er-droppet

IndlandOverblik: Datacentre i Danmark - to på vej og to er droppet I slutningen af 2020 vil Danmark, ifølge planen, huse tre datacentre.
Facebook har i dag sat stikket i kontakten til sit nye datacenter  i Odense.
Af Anne Øllgaard og Mathias Sommer12.
sep.
2019 kl.
19.
40Bemærk: artiklen er mere end 30 dage gammelLæs opFacebooks datacenter i Odense, som åbner i dag, er bare det første i en række af nye datacentre, der de kommende år vil skyde op i det danske landskab.
Hvad er et datacenter?
- Et datacenter huser et antal computere eller servere, der lagrer data fra din telefon, din tablet eller din computer i den såkaldte 'sky'.
På den måde kan du få adgang til din mail, dokumentar eller billeder når som helst og hvor som helst.
- Datacentrene består af store lagerhaller med lange rækker af serverudstyr og kølere, der skal sikre, at det ikke overopheder.
(Kilde: Dansk Energi)Ud over Facebooks center i det fynske, har også Google og Apple sat milliardbeløb af til byggeri af datacentre.
Det var dog planen, at Danmark skulle lægge jord til hele fem datacentre, der tilsammen ville lægge beslag på et areal svarende til 2.
150 fodboldbaner.
Indenfor det seneste år er to af byggeprojekterne dog blevet opgivet.
Se kortet over datacentre i DanmarkOdense: Facebook - færdigt 12/9 2019Facebook indviede i dag virksomhedens første datacenter i Danmark.
Facebooks første danske datacenter er egentlig først færdigt i 2020.
Allerede i dag havde Facebook dog inviteret pressen og samarbejdspartnere til åbningsfest.
Her blev der nemlig sat strøm til de første servere i det mere end 56.
000 kvadratmeter store datacenter i Tietgenbyen i Odense, der sluger 40 megawatt strøm.
Det svarer til at holde en mellemstor dansk provinsby kørende med elektricitet.
Datacentret er det første af sin art herhjemme og Facebooks niende datacenter i verden i alt.
Viborg: Apple - færdigt i 2020Apples nye datacenter i Foulum nordøst for Viborg, tirsdag den 28.
august 2019.
Første spadestik til Apples datacenter i Foulum, lidt uden for Viborg, blev taget i 2015.
Centret bliver et af verdens største med et areal på 166.
000 kvadratmeter, og med en investering på 6,3 milliarder kroner, er det den hidtil største udenlandske anlægsinvestering i Danmark.
Apple har købt et område på 285 hektar - det svarer til 570 fodboldbaner.
Når datacentret åbner, vil det beskæftige omkring 50 personer.
Et antal der dog forventes at blive tredoblet, når det står færdigbygget.
Aabenraa: Apple - droppet i juni 2019Planerne om at bygge endnu et Apple datacenter på dansk jord blev droppet i juni 2019.
I sommeren 2017 annoncerede Apple, at virksomheden havde købt 285 hektar jord ved Aabenraa til etablering af et nyt, stort datacenter.
Men i juni 2019 ændrede den amerikanske teknologivirksomhed pludseligt mening, og i et telefonopkald fik Aabenraa Kommune besked om, at virksomheden ikke ville fortsætte byggeriet.
Til stor ærgelse for byens borgmester, Thomas Andresen.
- Vi har ikke fået nogen begrundelse fra Apple.
Ligesom vi heller ikke har gjort krav på at få detailviden undervejs omkring selve byggeriet.
Jeg ville da gerne have haft begrundelsen, men det er mest af ren nysgerrighed, lød det i juni fra borgmesteren til DR Nyheder.
Fredericia: Google - færdigt i slut-2020Googles byggeri i Fredericia forventes at være færdigt i slutningen af 2020.
Google købte den 73 hektar store grund ved Fredericia allerede i 2015.
Der skulle dog gå et par år, før virksomheden løftede sløret for de 4,5 milliarder kroner dyre planer, der var lagt for stedet: nemlig et datacenter, der i slutningen af 2020 skal sikre arbejde til 150 medarbejdere.
- Placeringen af datacentret i Fredericia viser Googles stærke engagement i Danmark, lød det fra Google i en pressemeddelelse fra virksomhedens danske direktør, Malou Aamund.
Esbjerg: Facebook - droppet i marts 2019Facebooks datacenter i Odense.
Så langt nåede man aldrig i Esbjerg, hvor planerne om et datacenter blev skrinlagt i marts.
Efter et år med undersøgelser droppede Facebook i marts planerne om byggeriet af et kæmpe-datacenter ved Esbjerg.
- På trods af de mange åbenlyse fordele, heriblandt den fordelagtige adgang til højhastighedsfiber og vedvarende energi samt stærk støtte fra Esbjerg Kommune, har vi alligevel måttet konkludere, at grunden - samlet set - ikke har den rette placering for vores næste datacenter i Europa, lød det fra Facebook i en pressemeddelelse.
FacebookTwitterKopier linkEmner:Facebook|Thomas Andresen (politiker)|Google|Odense|Erhverv




https://www.dr.dk/sporten/fodbold/tottenham-boss-eriksen-er-glad-blive-i-klubben

FodboldTottenham-boss: Eriksen er glad for at blive i klubbenChristian Eriksens usikre klubfremtid påvirker ikke fynboen, siger Tottenham-manager Mauricio Pochettino.
Mauricio Pochettino og Christian Eriksen er her foreviget i en snak på sidelinjen i forbindelse med hjemmekampen mod Aston Villa i august.
12.
sep.
2019 kl.
19.
27Bemærk: artiklen er mere end 30 dage gammelLæs opRygterne om Christian Eriksens klubfremtid har været mange, siden den talentfulde danske fodboldspiller i juni gav udtryk for, at tiden måske var kommet til at skifte væk fra Premier League-klubben Tottenham.
Læs også:Eriksen i landsholdslejren: 'Tottenham er stadig et godt sted at være'Det blev aldrig til et sommerskifte væk fra den engelske klub, men ifølge manager Mauricio Pochettino har det ikke haft negativ indflydelse på Christian Eriksens humør.
Det siger Pochettino på et pressemøde ifølge AFP.
- Han er glad.
Han har hele tiden været glad.
Han har aldrig sagt, at han ikke var glad for at være her.
- Alle spillere har selvfølgelig ambitioner, mål og udfordringer, men som jeg også sagde før Arsenal-kampen (1.
september, red.
), var hans tanker det rigtige sted, og derfor brugte jeg ham i kampen, siger Pochettino.
I forbindelse med den seneste landsholdssamling ville Eriksen ikke udtale sig om sin klubsituation, efter at transfervinduet lukkede i, ud over at han kunne konstatere, at han stadig er Tottenham-spiller.
Det blev aldrig til et sommerskifte væk fra Tottenham, men ifølge manager Mauricio Pochettino har det ikke haft negativ indflydelse på Christian Eriksens humør.
- Eriksen har altid været en vigtig spillerDanskerens kontrakt udløber efter sæsonen, og han kan forlade Tottenham transferfrit, hvis ikke en ny aftale kommer på plads.
Den usikre situation kunne give anledning til at bænke Eriksen og få en afløser kørt ind på Tottenhams hold, men det har Pochettino ikke planer om at gøre lige foreløbig.
- Han (Eriksen, red.
) har altid været en vigtig spiller for os, og i de seks år, han har været her, har vi sat stor pris på ham.
Han har kvaliteterne og er vigtig for holdet.
Han er glad, og hvis vi mener, at han har kvaliteterne til at spille, så kommer han til at spille.
- Bare fordi han har under et år tilbage af sin kontrakt, kommer det ikke til at påvirke vores beslutning om, hvem der spiller.
Alle beslutninger bliver truffet på baggrund af præstationer, siger Pochettino.
Muligheden for spilletid til danskeren er også kun blevet bedre af, at den nytilkomne midtbanespiller Giovani Lo Celso blev skadet i en landskamp for Argentina og forventes ude til slutningen af oktober.
- Det er en kedelig situation, og jeg er meget skuffet.
Planen var, at han skulle bruge sine første måneder på at vænne sig til en ny klub og en ny form for fodbold, siger Pochettino.
Også Tanguy Ndombélé og Ryan Sessegnon døjer aktuelt med skader på Tottenhams midtbane.
/ritzau/FacebookTwitterKopier linkEmner:Tottenham Hotspur FC|Fodbold|England|Arsenal FC|Christian Eriksen (fodboldspiller)




https://www.dr.dk/nyheder/udland/ransagninger-i-mindst-40-byer-russisk-politi-slaar-til-mod-oppositionen

UdlandRansagninger i mindst 40 byer: Russisk politi slår til mod oppositionenDe russiske myndigheder har ransaget 150 kontorer med tilknytning til oppositionsbevægelsens uofficielle leder, Aleksej Navalnyj.
Russisk politi har slået til i en lang række russiske byer.
(Foto: 59.
RU © Scanpix)Af Louise Brodthagen Jensen og Sean Coogan12.
sep.
2019 kl.
19.
35Bemærk: artiklen er mere end 30 dage gammelLæs opPolitiet i Rusland har det seneste døgns tid haft travlt.
Rundt om i landet har de nemlig slået til mod 150 kontorer.
Ifølge The Guardian har ransagningerne fundet sted i mindst 40 forskellige byer, heriblandt Sankt Petersborg, Yeketarinburg og Novosibirsk.
Fælles for alle kontorer er, at de kan knyttes til oppositionsbevægelsens uofficielle leder, Aleksej Navalnyj.
Læs også:Putin-modstander er på fri fod efter 30 dage i fængselDen officielle forklaring på den omfattende aktion er den igangværende efterforskning af hvidvask-anklagerne mod Navalnyjs anti-korruptionsorganisation, FBK.
Det skriver Navalnyjs tidligere kampagnechef, Leonid Volkov, på Twitter.
Hovedpersonen selv har også været ved tasterne.
- Putin er meget vred, skriver han ifølge The Guardian.
- Dette er en sag, hvor politiets handlinger ikke er anderledes end indbrudstyves.
Beskyldninger om gengældDe omfattende ransagninger sker bare få dage efter, at der i søndags var valg i Rusland, blandt andet til bystyret i hovedstaden Moskva, hvor regeringspartiet, Forenet Rusland, kun holdt et knebent flertal med 25 ud af 45 pladser.
Læs også:Trods tilbagegang og protester sender moskovitterne Putins parti til magtenOp til valget førte oppositionsbevægelsen anført af Aleksej Navalnyj en stor kampagne.
Under sloganet 'Stem klogt' opfordrede oppositionen befolkningen til at stemme på de kandidater, der havde størst chance for at vippe Putin-loyale kandidater af pinden.
Aleksej Navalnyj ses her tale med pressen efter søndagens valg.
Og ifølge Volkov er de mange ransagninger en gengældelsesaktion.
- Hovedformålet med det her er at fjerne så meget udstyr som muligt, skriver Volkov blandt andet.
Computere, videokameraer, harddiske, telefoner og andet udstyr er blandt noget af det, politiet rundt om i hele landet har beslaglagt, samtidig med, at de har bragt flere aktivister til afhøring.
Over 200 politiaktionerIfølge avisen Kommersant har politiets ransagninger ikke begrænset sig til organisationens kontorer, men er også foregået på flere af aktivisternes private bopæle, og den lokale leder af kontoret i Yeketarinburg, Juri Kuzminykh, hævder, at også hans svigerforældre er blevet afhørt af politiet.
Nyhedsbureauet AP beretter, at politiet i alt har foretaget mere end 200 aktioner rundt omkring i hele Rusland.
Herunder hos Sergei Boyko, der - foruden at være tilknyttet Aleksej Navalnyj - kom på andenpladsen ved borgmestervalget i millionbyen Novosibirsk i søndags.
Læs også:Russisk oppositionsleder fængslet.
Igen.
IgenSå sent som i sidste uge slog politiet også til i Moskva og Sankt Petersborg, hvor alt udstyr blev ryddet og beslaglagt af politiet.
Navalnyj har været fængslet af de russiske myndigheder en række gange.
I den verserende hvidvasksag er Navalnyjs organisation anklaget for at have hvidvasket over en milliard kroner.
FacebookTwitterKopier linkEmner:Rusland|The Guardian|Politi|Moskva|Vladimir Putin (politiker)




https://www.dr.dk/sporten/oevrig/haandbold-var-det-vigtigste-i-camillas-liv-men-saa-blev-hun-mor-jeg-spurgte-mig-selv

Øvrig sportHåndbold var det vigtigste i Camillas liv, men så blev hun mor: Jeg spurgte mig selv, om håndbolden var det værdTankerne om karrierestop begyndte at komme snigende, da Camilla Dalby blev mor.
Af Helena Melin og Jens Albæk Aarup12.
sep.
2019 kl.
19.
19Læs opDa Camilla Dalby fandt ud af, at hun var gravid, var hendes plan klar: Hun skulle føde sit barn, hun skulle tilbage på håndboldbanen, og så skulle hun spille, til hun var fyldt i hvert fald 35 år.
Elitemødrene88 procent af de danske kvinder bliver mødre.
En del af dem er eliteatleter, som er vant til et liv, hvor alt er planlagt til mindste detalje.
DR Sporten har talt med tre nuværende eller tidligere eliteatleter, som er blevet mødre.
Hvilke tanker har de gjort sig om graviditet, moderskab og karriere?
Sådan blev det ikke.
Planen holdt et år, og så stoppede hun karrieren i Randers HK den 1.
juli.
To år før kontraktens udløb.
Hun valgte at prioritere tiden med sin søn højest.
- Før var håndbold det vigtigste i mit liv.
Det var det, jeg indrettede min hverdag efter.
Pludselig åbnede sig en anden verden for os, da min mand og jeg blev forældre.
Oliver blev vigtigere end håndbold - han kom og lavede om på det hele, siger Camilla Dalby.
Tanken om at stoppe begyndte at tiltale hende mere og mere: Ingen lange busture fra Randers til Sjælland og tilbage igen i weekenderne.
Ikke flere familiefester, hun måtte melde afbud til i sidste øjeblik, fordi kampprogrammet alligevel blev rykket.
Og ikke flere sommerferier med løbeprogrammer i rejsetasken.
Ikke flere dage, hvor hun knapt nok nåede at se sin søn, og hvor den dårlige samvittighed nagede hver gang, det skete.
Pligter, der skal opfyldes i en professionel verden.
En verden, hun valgte fra.
Camilla Dalby spillede i Randers HK i 11 sæsoner.
)Hun kunne blive en helt almindelig mor med et helt almindeligt liv og en helt almindelig hverdag.
Og efter nogle overvejelser var det dét, hun valgte at være.
I dag arbejder hun som fysioterapeut, og i weekenden bliver der kun lagt de planer, som hun selv og hendes mand ønsker.
For første gang i mange år bestemmer de helt selv.
- Det var jo ikke, fordi det slet ikke kunne hænge sammen tidligere.
Men vi har fået frihed i vores familieliv.
Nu kan vi booke et sommerhus i november, fordi vi ved, at der ikke ligger nogen kampe.
Vi nyder at have den frihed.
At weekender er weekender, hvor vi virkelig kan koble af, siger Camilla Dalby.
Kroppen gjorde ikke, som hovedet sagdeCamilla Dalby fødte sin søn, Oliver, i april 2018 og havde ikke været på håndboldbanen siden oktober året inden, fordi kontaktsport frarådes efter graviditetens 14.
uge.
I juli 2018 begyndte håndboldsæsonen igen, og hun var med.
Ikke på fuldt blus, men trods alt med.
I begyndelsen sagde kroppen ind i mellem fra, og så satte hun sig ud, fordi hun fik ondt, hvis hun pressede sig selv for hårdt.
Det var, hvad hun havde forventet.
Men det frustrerede hende alligevel.
Camilla Dalby Christensen31 år gammelTidligere professionel håndboldspiller i Randers HK og ZRK Buducnost108 landsholdskampeArbejder nu som fysioterapeutBor i Randers med sin mand og sønnen Oliver på 16 månederSamtidig var der sket en masse på holdet.
Mange af holdkammeraterne var væk, en masse nye var kommet til.
Det gjorde det sværere.
For udover at skulle finde sig selv som håndboldspiller igen, skulle hun også lære sine nye holdkammerater at kende.
Hun havde håbet, at det ville være som at cykle.
At hun hurtigt ville lære det igen og præstere på det niveau, hun plejede.
Men det kunne hun ikke de første måneder.
- Det var første gang, jeg havde været væk fra banen så længe.
Og i begyndelsen tænkte jeg bare ’hold da op, der er godt nok lang vej igen’.
Jeg var ikke der, hvor jeg ville være.
Min krop gjorde ikke det, som mit hoved ville have, siger hun.
Er det det værd?
Det hjalp heller ikke på hele situationen, at Randers-holdet var dårligt kørende i sidste sæson.
Holdet underpræsterede, og det skabte en usikkerhed.
Spillerne begyndte at tvivle på sig selv og på hinanden.
De tabte en masse kampe, som de ikke skulle have tabt.
For Camilla Dalby betød det, at hendes afsavn efter familien blev større.
- Det er hårdt at underpræstere.
Jeg begyndte at stille spørgsmålstegn ved det.
Begyndte at mærke efter i maven, om det var afsavnet værd.
Det er nok bedst at sige farvel og tak, når man når dertil, for så er man ikke 100 procent til stede, siger hun.
Jeg har altid vidst, at der ventede et andet liv efter håndboldkarrieren, og Oliver har nok gjort det lettere at stoppe.
Camilla DalbyHvis holdet havde haft en god sæson og spillet godt, havde det nok været sværere for hende at sige farvel til håndboldlivet.
Når de havde vundet en kamp, føltes det, som om den tid, der blev brugt, var det værd, selvom hun var væk fra familien.
Men der var bare ikke særlig mange kampe, der blev vundet.
Har prøvet det mestePå trods af en svær sæson lykkedes det Randers HK at undgå nedrykning fra landets bedste række.
Og snart går det løs for holdet igen – men uden Camilla Dalby.
Hun savner allerede at spille.
Hun savner suset under kampene, savner sammenholdet.
Men alligevel føler hun sig afklaret med, at det kapitel i hendes liv er overstået.
Hun savner ikke alle de ofre, det kræver at være professionel håndboldspiller.
Hun vidste godt, at det ville slutte en dag, og hun har forsøgt at forberede sig på det i lang tid.
De seneste fire år har hun arbejdet otte timer om ugen som fysioterapeut på en klinik.
Den samme klinik, hvor hun i dag arbejder 30 timer ugentligt.
Hun har forsøgt at gøre sit forarbejde, så overgangen mellem håndboldlivet og fysioterapeutlivet ikke skulle blive så voldsom, og hun synes, at det har virket.
- Jeg har altid vidst, at der ventede et andet liv efter håndboldkarrieren, og Oliver har nok gjort det lettere at stoppe.
Måske kom det nogle år tidligere end forventet.
Det er måske, fordi jeg fik ham som 30-årig.
Jeg havde prøvet rigtig meget i min karriere på det tidspunkt.
Jeg havde været på landsholdet, jeg havde været med til OL, og jeg havde været med til at vinde Champions League.
Camilla Dalby spillede 108 landskampe i sin karriere.
Hun scorede 303 mål.
- Jeg kunne godt sige farvel og tak og samtidig føle, at jeg havde fået alt med.
Jeg ville selvfølgelig gerne have vundet endnu flere titler, men jeg føler ikke, at jeg kan tillade mig at være skuffet, siger hun.
Håndboldsæsonen er begyndt igen.
Og når Randers HK skal spille hjemmekampe, har Camilla Dalby planer om at skulle ned og heppe på sine gamle holdkammerater.
Og hun tager Oliver med.
FacebookTwitterKopier linkEmner:Randers HK|Håndbold|Randers|Arbejdsmarked|Sjælland




https://www.dr.dk/nyheder/viden/teknologi/ny-iphone-chip-skal-finde-dine-forsvundne-noegler

TeknologiNy iPhone-chip skal finde dine forsvundne nøglerDansk ekspert siger, at potentialet i Apples nye U1-chip er meget større.
I tirsdags annoncerede Apple vanen tro en række nye gadgets.
De kommende iPhones har den Apple-udviklede U1-mikrochip indbygget.
Den giver nye muligheder baseret på, hvor telefonen befinder sig.
Af Esben Hardenberg12.
sep.
2019 kl.
20.
05Bemærk: artiklen er mere end 30 dage gammelLæs opHvis du er en af dem, der skal have den nyeste iPhone 11, som blev lanceret på et Apple-pressemøde i tirsdags, så kan du blive en af de første til at prøve en ny teknologi, der kan sende filer mellem iPhones.
Det foregår ved at pege på den, du vil sende filen til - som også skal have investeret de mange tusinde kroner i en ny iPhone 11 - og derefter dele filen med Apples indbyggede AirDrop-funktion.
Gør du det i dag, får du en liste over alle, der har slået AirDrop til, men den nye metode er altså ifølge Apple smartere.
Her kan du nemlig dele filer bare ved at pege med din iPhone.
Det er en ny chip, der gør, at der ikke skal mere end et peg for at dele.
Chippen kales U1, og den giver mere præcis data om retning og lokation, end det vi har i dag.
- Men potentialet i U1-chippen er langt større end at lade os sende feriebilleder til hinanden lidt nemmere, siger Mads Thimmer, der er direktør i teknologihuset Innovation Lab.
Som at give telefonen en ny sansI reklameteksten på Apples hjemmeside beskrives U1 som en ny sans i de kommende iPhones.
Og hvis elektronik faktisk havde sanser, ville den nye chip være en slags avanceret retningssans.
Rygterne forud for pressemødet gik på, at Apple ville lancere en service, hvor små brikker (tags) med U1-chips kan sættes i nøgleringen, klistres på fjernbetjeningen eller andet, man ofte ikke kan finde.
Næste gang en af tingene er væk, kan telefonen hjælpe med at finde det igen, hvis det har gemt sig mellem sofahynderne.
Indtil videre har Apple dog kun fortalt om muligheden for at sende filer ved at benytte den nye chip.
Men kode i iOS 13-styresystemet, der forventes at komme senere på måneden, vidner om en funktion, der kan hjælpe med at finde forlagte genstande, rapporterer webmediet Macworld.
Man udvikler ikke en helt ny chip fra bunden, fordi nogle iPhone-ejere har svært ved at finde fjernbetjeningenMads Thimmer, direktør i Innovation LabSkal være mere end en tingfinderSelvom det vil være rart at kunne finde sine nøgler med et klik, er det kun toppen af isbjerget, mener dansk ekspert.
- Man udvikler ikke en helt ny chip fra bunden, fordi nogle iPhone-ejere har svært ved at finde fjernbetjeningen, siger Mads Thimmer og fortsætter:- Det kan umuligt være det, der er det endelige formål.
Det åbner op for en række muligheder for enterprise-løsninger, og det kan være en stor del af satsningen.
Enterprise-løsninger er noget, der rækker ud over det, man gør i almindelige apps.
Noget der er en del af noget større.
- Sundhedsområdet er et oplagt mål for den slags løsninger, hvor en chip som U1 kan være en stor hjælp, siger Mads Thimmer.
Han beskriver, hvordan en pilleæske med U1-chippen indbygget, ville give nye muligheder for at holde styr på, om man har taget sin nødvendige medicin.
Sådan en løsning kunne være koblet op på sundhedssystemet og gøre patientens liv med sygdom mindre besværlig.
Fordi de nye iPhones forbindes direkte til hinanden - eller til andre dimser med U1-chippen indbygget - er man ikke afhængig af konstant internetforbindelse.
Det giver ifølge Mads Thimmer også nye muligheder.
For eksempel kan chippen blive nyttig, når der skal laves billettjek og transaktioner i offentlig transport, hvor man i dag er afhængig af forbindelse til nettet.
Apple holder hvert år pressemøder, hvor de nyeste gadgets og computere lanceres.
Tirsdagens lancering fulgte i grove træk traditionen og bød blandet andet på nye iPhones.
Udvekslinger foregår privatAt man kan udveksle data direkte mellem telefoner og uden om internettet er i,følge Mads Thimmer, et vigtigt element.
- Det er lidt som at genopfinde kontanter, for det er noget, der kan foregå som en direkte transfer.
Det understøtter Apples filosofi om databeskyttelse af individer, hvor de kan gå uden om tredjepart og uden om internettet, siger han.
Han forklarer, at det giver Apple en fordel i forhold til eksempelvis Google og Facebook, hvis forretningsmodel er afhængig af at vide så meget som muligt om, hvad der bliver udvekslet for at sælge annoncer.
- Apple vil beskytte deres brugeres data i udveksling/bytte for deres køberloyalitet, siger han.
Apple kender ikke selv fremtidenHvordan fremtiden for lokationstjenester og andre U1-services ellers kommer til at se ud, kan vi kun gisne om.
Og det er sandsynligvis også det, Apple gør lige nu.
- Det er ikke kun, fordi de er hemmelighedsfulde, at de ikke oplyser mere.
Det er også delvis, fordi de endnu ikke ved, hvad den nye funktion ender med at blive brugt til, siger Mads Thimmer.
Han forklarer, at den tilgang er helt normal og fornuftig praksis.
- Man skal have folk til at prøve det, for at finde ud af, hvad de vil have.
Man kan ikke bare designe alt i laboratoriet, siger han.
FacebookTwitterKopier linkEmner:Apple Inc.
|Innovation Lab|Forbrugerelektronik|IT-branchen|Mads Thimmer (erhvervsleder)




https://www.dr.dk/nyheder/regionale/fyn/facebooks-klimaneutrale-datacenter-aabner-i-odense-datacentre-kan-koste

Datacentre i DanmarkSe temaFynFacebooks klimaneutrale datacenter åbner i Odense: Datacentre kan koste Danmark op mod 400 millioner kronerFacebooks datacenter i Odense er baseret på grøn strøm, men kan give en millionregning til de danske skatteydere, fordi strømmen produceres i Norge.
Der blev ikke klippet noget rødt bånd, men til gengæld blev der trykket på en stor blå knap, da Facebooks datacenter i Odense i dag blev erklæret for åbnet.
Af Anne Mette Dam Thrane, Jakob Høstrup og Lukas Bjerg Christiansen12.
sep.
2019 kl.
19.
00Bemærk: artiklen er mere end 30 dage gammelLæs opI dag blev der trykket på den store blå like-knap i Odense.
Dermed åbnede Facebooks nye datacenter i Odense flere måneder før oprindeligt planlagt.
Stikket blev sat i til de første tre-fire serverhaller i datacentret med deltagelse af blandt andre Odenses borgmester, Peter Rahbæk Juel (S).
- Det er i hvert fald det bedste like, vi har givet på sociale medier længe.
Det betyder rigtig meget, siger han.
Odenses borgmester, Peter Rahbæk Juel (S), var med til åbningen af datacenteret i Odense.
Der er mange grunde til, at Facebook har valgt at lægge et datacenter baseret på vedvarende energi i Odense, fortæller borgmesteren.
- De har valgt Odense, fordi Odense er spændende på teknologi og robotter, og fordi de gerne vil lave forretning og gerne vil udvikle sig her i byen, og det er også et væsentligt skridt i den grønne omstilling, siger han.
Også klimaminister Dan Jørgensen (S) jubler over, at datacentret netop er placeret på Fyn.
- Havde man lavet det her datacenter alle mulige andre steder i verden, havde man ikke kunnet lave det lige så grønt; så havde det været sort.
Men den strøm, der kommer ind, er grøn, og overskudsvarmen, der produceres, går ovenikøbet ud og varmer huse op på Fyn, siger han.
Skaber ikke kun glædeDer skal 40 megawatt til at få det store datacenter til at løbe rundt, hvilket svarer til forbruget i en mellemstor, dansk provinsby, og det leveres af strøm baseret på vedvarende energi.
Men den grønne strøm, som er med til at udligne datacentrets klimaregnskab, leveres fra en vindmøllepark og et vandkraftcenter i Norge, som Facebook har bygget.
Dermed får Danmark et negativt klimaregnskab, fortæller professor i energiøkonomi og afdelingsleder ved DTU Management Engineering Poul Erik Morthorst.
- Når vi øger vores elforbrug i Danmark, skal vi udbygge med mere vedvarende energi.
Jo mere strømforbrug, jo mere vedvarende energi skal der bygges i Danmark.
I Danmark får vi ikke kredit for den grønne strøm, der produceres i Norge, hvilket betyder, at det kan blive sværere og dyrere at nå klimamålet i 2030, hvor 55 procent af den energi, der bruges i Danmark, skal være grøn.
- Grøn energi er dyrere end den fossilt-baserede energi.
Den meromkostning skal dækkes over finansloven, og det betyder, at de danske skatteborgere kommer til at betale for det, siger professor Poul Erik Morthorst.
Hvis man fastholder den eksisterende måde at opgøre klimaregnskabet på, kan skatteyderne ifølge Klimarådets beregninger få en regning på op mod 400 millioner kroner for seks datacentre i 2030.
Men klimaminister Dan Jørgensen afviser, at det er et problem, at strømmen kommer fra Norge.
- Det er klimaet sådan set ligeglad med, men det stiller en udfordring for Danmark, siger han.
Og selvom Dan Jørgensen mener, at klimaregnskabet går op, ærgrer det ham, at det ikke er Danmark, der står bag datacenterets grønne strøm.
- Det er da ærgerligt, fordi så havde der været arbejdspladser og teknologiudvikling i Danmark.
Vi vil arbejde for, at hvis der skal laves den her type centre i fremtiden, så skal det da være med dansk vindmøllestrøm, siger han.
Klimaneutralt datacenterFacebook har et mål om at blive helt klimaneutral på sigt, og derfor vil de bygge en infrastruktur, som er så energieffektiv som mulig.
- Klimaet er et problem, vi alle sammen ejer, og vi - som internetvirksomhed - har et ansvar for, at det sker så forsvarligt som overhovedet muligt, siger Facebooks kommunikationschef for Norden, Peter Münster.
Sådan ser Facebooks datacenter i Odense ud udefra.
(© facebook)Facebook vil dække datacentrets eget strømforbrug med vedvarende energi og samtidig genanvende den.
- Der er en hel unik mulighed i Odense for at tage den grønne energi, som vi allerede har brugt en gang, og så genanvende den ved at føde den tilbage ind i fjernvarmesystemet.
Og det er ikke gjort på noget datacenter i den her skala før i hele verden, så det er spændende og glædeligt, siger Peter Münster.
Returvarmen til fjernvarmesystemet bruges til at varme 7.
000 husstande op.
Danmark forventer at have seks datacentre i 2030 og ni i 2040, men tallet kan dog være højere, hvis udviklingen kræver det, viser en rapport fra ingeniørfirmaet Cowi.
Artiklen er opdateret d.
13.
september.
I rubrikken har vi præciseret, at der er tale om flere datacentre.
Inde i artiklen er det også uddybet, at der er tale om seks datacentre, som ifølge Klimarådets beregninger kan koste de danske skatteydere op mod 400 millioner kroner.
FacebookTwitterKopier linkEmner:Dan Jørgensen (politiker)|Odense|Peter Rahbæk Juel (politiker)|Miljøpolitik|Klimarådet




https://www.dr.dk/nyheder/indland/folketinget-fik-forkerte-oplysninger-fra-bagmandspolitiet-i-braendstofsag

Sagen om Dan-BunkeringSe temaIndlandFolketinget fik forkerte oplysninger fra Bagmandspolitiet i brændstofsag Bagmandspolitiet blev advaret om flere mistænkelige betalinger til Dan-Bunkering end hidtil kendt.
SØIK - også kendt som Bagmandspolitiet - holder til på Kampmannsgade på Vesterbro i København.
Af Mathias Friis, Line Gertsen, Astrid Fischer og Morten Frandsen12.
sep.
2019 kl.
18.
22Bemærk: artiklen er mere end 30 dage gammelLæs opSagen om virksomheden Dan-Bunkerings mulige brud på EU's forbud mod at levere jetbrændstof til brug i Syrien fortsætter med at vokse.
Bagmandspolitiet - også kaldet SØIK - har fået indberetninger om mistænkelige transaktioner til Dan-Bunkering for et markant større beløb, end SØIK hidtil har oplyst i de redegørelser, som justitsminister Nick Hækkerup har oversendt til Folketinget om myndighedernes håndtering af sagen.
Det fremgår af en "supplerende redegørelse", som Rigsadvokaten har sendt til justitsministeren for tre dage siden, og som ministeren nu har sendt videre til Folketinget.
Folketinget har altså i de tidligere redegørelser fået urigtige oplysninger om sagens omfang.
- Jeg finder det dybt utilfredstillende, at myndighederne ikke har været i stand til at redegøre for håndteringen af sagen.
Nick Hækkerup, justitsminister- Jeg finder det dybt utilfredstillende, at myndighederne ikke har været i stand til at redegøre for håndteringen af sagen, og at vi nu har modtaget tre redegørelser om det samme faktum og forløb.
Det understreger endnu en gang det uskønne og utilfredsstillende forløb i denne sag, skriver Nick Hækkerup i en mail til DR.
Læs også:Minister på samråd om jetbrændstof til Syrien: Bagmandspolitiet burde have handlet i 2016Kirsten Dyrman, der er fungerende chef i SØIK, beklager forløbet.
- Vi er selvfølgelig utroligt ærgerlige over, at det er sket, og det kan ikke beklages nok.
De oplysninger, som anklagemyndigheden bliver bedt om at oplyse til justitsministeren og Folketinget, skal selvfølgelig være korrekte, siger hun i et interview med DR.
Mistænkelige transaktioner for 394 millionerI de to tidligere redegørelser om sagen fra 4.
juli 2019 og 14.
august 2019 oplyste SØIK, at de sidste år modtog en indberetning fra Danske Bank om overførsler af 342 millioner kroner til Dan-Bunkering fra det russiske selskab Maritime.
Hvad er Bagmandspolitiet?
Bagmandspolitiet hedder egentlig Statsadvokaten for Særlig Økonomisk og International Kriminalitet (SØIK).
Bagmandspolitiet består af både efterforskere, anklagere og administrativt personale.
Her efterforskers og retsforfølges større og tunge sager om økonomisk og international kriminalitet.
Men den indberetning, som Danske Bank har sendt til SØIK, omtaler mistænkelige overførsler til Dan-Bunkering for et væsentligt større beløb - nemlig 394 millioner kroner.
Og der er tale om transaktioner med ikke ét men to russiske selskaber, både Maritime og Sovfracht.
Det fremgår af den berigtigelse, som justitsminister Nick Hækkerup har oversendt til Folketingets Retsudvalg.
Læs også:Bagmandspolitiet afviste bevismateriale i brændstofsagSovfracht og Maritime er ifølge de russiske myndigheder én og samme virksomhed og har haft ansvar for at forsyne de russiske kampfly i Syrien med jetbrændstof.
Som DR tidligere har afsløret, er Dan-Bunkering – ifølge amerikanske retsdokumenter og fortrolige oplysninger hos myndighederne – blevet betalt af de russiske selskaber for at levere jetbrændstof til russiske tankskibe, der har sejlet det videre til Syrien.
Det er sket i en periode, hvor russiske kampfly bombede massivt til fordel for Syriens præsident Bashar al-Assad.
Det er fire en halv måned siden, SØIK første gang blev bedt om at redegøre for deres håndtering af sagen.
Men først nu har SØIK altså opdaget, at de i deres to tidligere redegørelser om forløbet har givet urigtige oplysninger om, hvad der stod i den indberetning, de selv havde modtaget.
Det skete ”under gennemgang af sagens akter," fremgår det af den berigtigelse, som justitsminister Nick Hækkerup har oversendt til Folketingets Retsudvalg for at korrigere de to tidligere redegørelser.
Indberetninger om flere russiske selskaberDanske Bank sendte ikke kun en indberetning til SØIK om Dan-Bunkering, men også en til Erhvervsstyrelsen.
Indberetningen til Erhvervsstyrelsen omhandler et beløb på 342 millioner.
Men den indberetning, SØIK selv fik fra banken, har altså oplysninger om flere transaktioner og om overførsler fra to russiske selskaber, ikke kun ét.
I alt fortæller banken de to myndigheder om 51 mistænkelige transaktioner for samlet 423 millioner kroner.
Dan-Bunkering med hovedsæde i Middelfart bliver i øjeblikket efterforsket for at have solgt og leveret jetbrændstof til de to selskaber, som er brugt til bombetogter i Syrien.
Og med det nye beløb vokser sagens omfang nu med 81 millioner kroner.
- Det, at beløbet nu viser sig at være større (end hidtil oplyst af SØIK, red.
), efterlader et indtryk af, at man ikke har haft styr på basale ting.
Det er bekymrende, selvom det nok ikke har gjort fra eller til i den elendige sagsbehandling, der er sket, siger SF's retsordfører Karina Lorentzen.
Rigsadvokat: SØIK burde have tjekket oplysningerI et brev til justitsminister Nick Hækkerup kalder rigsadvokat Jan Reckendorff det en "særdeles beklagelig fejl", at SØIK i to redegørelser oversendt til Folketinget har givet forkerte oplysninger om den indberetning, de modtog i sagen.
- SØIK burde have sikret sig, at oplysningerne var korrekte, fastslår Jan Reckendorff i brevet.
På et fortroligt møde i Justitsministeriet tirsdag orienterede Nick Hækkerup ifølge DR’s oplysninger Folketingets Retsudvalg om, at der var givet urigtige oplysninger.
Umiddelbart efter sendte ministeren et brev til Folketinget, hvor han berigtigede oplysningerne fra de tidligere redegørelser.
Ifølge Dansk Folkepartis retsordfører Peter Skaarup viser berigtigelsen, at politiets håndtering af sagen har været en "rodebutik".
Det er på alle måder en total rodebutik, og det må ministeren rette op på.
Peter Skaarup, retsordfører, Dansk Folkeparti- Det er under al kritik, at vi får forkerte oplysninger i Retsudvalget – især når vi nu har haft samråd om sagen.
Det er jo ikke første gang, der gives skæve eller forkerte oplysninger i den her sag.
Nu må det slutte.
Hvis vi ikke kan regne med, at vi får rigtige oplysninger, så hører alt jo op, siger han.
Statsadvokat: Sagen er på rette sporFungerende chef for SØIK Kirsten Dyrman oplyser, at man satte en intern undersøgelse i gang, da SØIK "for nylig" opdagede, der var givet forkerte oplysninger i redegørelserne.
Kan vi nu regne med, at oplysningerne, der nu er fremme, er korrekte?
- Jeg har fuld tillid til, at sagen nu er på skinner.
Der er sat et hold af erfarne efterforskere på sagen, og det er min overbevisning, at sagen nu er på rette spor, siger hun.
Både SF og Dansk Folkeparti er positive over for, at justitsminister Nick Hækkerup nu følger sagen tæt og har lovet at give Retsudvalget løbende opdateringer.
- Jeg har fornyet tiltro til, at der nu kan komme styr på og tryk på efterforskningen, siger Karina Lorentzen, der har stillet ministeren en række opfølgende spørgsmål i sagen.
Læs også:Ordførere: Stadig ubesvarede spørgsmål i jetbrændstof-sagDet samme har Peter Skaarup, som også har indkaldt Nick Hækkerup til et nyt samråd om myndighedernes håndtering af efterforskningen.
- Det er en sag, som vi i Dansk Folkeparti vil følge helt til dørs, fordi det handler om Danmarks omdømme, og hvorvidt en dansk virksomhed har gjort et folkedrab muligt.
Det kan vi ikke have siddende på os, at Danmark ikke tager alvorligt, siger retsordføreren.
Dan-Bunkering afviser sanktionsbrudDR har bedt Dan-Bunkering om at forholde sig til de nye oplysninger, der viser, at der er indberettet mistænkelige transaktioner til Dan-Bunkering for et større beløb og fra flere russiske selskaber, end det hidtil har været fremme.
Det ønsker virksomheden ikke.
Virksomhedens advokat skriver til DR, at Dan-Bunkering ”finder det mest naturligt at fortsætte dialogen om denne sag direkte med myndighederne” og ønsker ikke at kommentere på spørgsmål, der rejses af medierne.
- Hertil kommer, at Dan-Bunkering ikke kan udtale sig om konkrete kundeforhold.
Jeg kan dog oplyse, at det fastholdes, at Dan-Bunkering ikke har handlet i strid med gældende sanktioner, lyder det i en mail til DR.
Dan-Bunkering er ikke sigtet eller tiltalt for brud på EU’s sanktioner.
Otte erfarne efterforskere i SØIK arbejder nu intensivt på sagen, oplyste justitsministeren på et samråd i august.
FacebookTwitterKopier linkEmner:Bashar al-Assad (politiker)|Nick Hækkerup (politiker)|Rusland|Retspolitik|Rigsadvokaten




https://www.dr.dk/nyheder/udland/en-fjer-i-hatten-trump-hoejesteret-giver-groent-lys-til-strammere-migrationspolitik

UdlandEn fjer i hatten for Trump: Højesteret giver grønt lys til strammere migrationspolitikFremover skal asylansøgere ved USA's sydlige grænse først søge i et såkaldt tredjeland.
Migranter venter i kø ved grænsen i Mexico for at søge asyl i USA.
Af Maya Nissen12.
sep.
2019 kl.
17.
35Bemærk: artiklen er mere end 30 dage gammelLæs opMigranter, der ankommer til USA via Mexicos grænse, kan ikke længere søge amerikansk asyl – med mindre de først har søgt asyl i et såkaldt tredjeland.
Det står fast, efter den amerikanske højesteret har givet grønt lys til Trump-administrationens seneste tiltag for at begrænse indvandring til USA.
DR’s USA-korrespondent Lillian Gjerulf-Kretz forklarer:- Det her betyder, at Trump-administrationen nu kan nægte at behandle asylansøgninger fra flygtninge, der kommer fra Centralamerika, hvis de ikke allerede har søgt om beskyttelse i et såkaldt tredjeland.
Altså er du fra Honduras, skal du først have søgt om asyl i for eksempel Guatemala.
Mexicanske statsborgere er undtaget reglen, ligesom også ansøgere, der er ofre for menneskehandel eller som har fået deres asylansøgning afvist i et tredjeland, kan søge om asyl.
Læs også:Ny aftale skal begrænse asylansøgere til USAAntallet af migranter, der søger mod USA via Mexico, er steget gennem de seneste år.
Her ses en såkaldt migrant-karavane på vej mod USA i det sydlige Mexico i oktober 2018.
Næsten en million på under et årTiltaget blev offentliggjort allerede i juli, men blev efterfølgende blokeret af en domstol i San Francisco.
Den blokering er nu fjernet af Højesteret, men det forventes, at andre retlige udfordringer venter i fremtiden.
Indtil videre er flere end 800.
000 mennesker ifølge de amerikanske grænsemyndigheder blevet tilbageholdt ved den sydlige amerikanske grænse siden november sidste år, mange af dem på flugt fra vold og fattigdom i lande som El Salvador, Guatemala og Honduras.
Antallet af migranter, som har været i kontakt med de amerikanske grænsemyndigheder, er mere end fordoblet i perioden fra november 2018 til slut-august i år, når man sammenligner med den samme periode året før.
Ifølge det amerikanske justitsministerium vil Højesterets beslutning hjælpe med at 'bringe orden i krisen ved den sydlige grænse, lukke smuthuller i vores immigrationslovgivning og afskrække useriøse asylansøgere'.
Det skriver BBC.
Migration a la EUMan skal ikke længere væk end til Europa, for at finde ud af, hvor den amerikanske præsident har fundet inspiration til sin migrationspolitik.
DUBLIN-FORORDNINGENAlle EU-lande samt Norge, Schweiz, Island og Liechtenstein er del af forordningen, som trådte i kraft i 2003 og erstattede Dublin-Konventionen fra 1990.
Den skal sikre, at en asylansøgning kun behandles af ét land efter følgende kriterier:- Det land, hvor ansøgerens nærmeste familie opholder sig.
- Det land, der har udstedt en opholdstilladelse eller et visum til ansøgeren.
- Den første medlemsstat, som ansøgeren ulovligt er indrejst i.
- Det land, hvor ansøgeren først har søgt om asyl.
Hvis det ud fra disse kriterier ikke er muligt at bestemme en ansvarlig medlemsstat, er det den første medlemsstat, som ansøgningen er indgivet i, der er ansvarlig for behandlingen.
Alle lande i Dublin-forordningen kan på begæring af et af de andre lande acceptere at behandle en asylansøgning af eksempelvis humanitære grunde.
Kilde: EU-KommissionenEU har nemlig stor erfaring med at skubbe den ydre grænse så langt sydpå som muligt, i tilfælde af stort migrationspres.
Det fortæller Ninna Nyberg Sørensen, som er seniorforsker ved Institut for Internationale Studier (DIIS) og ekspert i international migration med særligt fokus på Latinamerika.
- Vi har jo haft Dublin-forordningen i mange år, som har haft det samme formål, men som også viste sin begrænsning, da strømmen af flygtninge fra Syrien for alvor tog til i 2015, siger hun.
Trump har valgt pisken over gulerodenI EU's tilfælde har det betydet, at det første land en flygtning eller migrant ankom til, var det land, hvori de skulle søge asyl - uanset om deres endelige destination var et andet EU-land.
Det er fuldstændig absurd, at et land, der er så farligt, kan påstå at kaldes sikkert for migranter fra for eksempel Honduras.
Ninna Nyberg Sørensen, seniorforsker ved Institut for Internationale StudierEU lavede samtidig - i 2016 - en aftale med Tyrkiet, som et ikke-EU-land, om at fungere som netop tredjeland for EU.
Som tilskyndelse gav EU Tyrkiet tre milliarder euro til brug på flygtningeindsatsen, satte en fremskyndede visum-fri adgang til EU i udsigt og åbnede et nyt kapitel i forhandlingerne om EU-medlemskab for at varetage opgaven.
Flygtningeaftalen mellem EU og TyrkietI hele 2015 ankom lidt over en million flygtninge og migranter til Europa over Middelhavet.
Den 4 april 2016 trådte flygtningeaftalen mellem EU og Tyrkiet i kraft.
Aftalen betyder blandt andet, at:Tyrkiet skal tilbagetage alle "nye irregulære migranter", som sejler til græske øer efter 20.
marts.
EU-landene forpligter sig til at modtage én syrer fra flygtningelejrene i Tyrkiet for hver syrer, der bliver sendt tilbage til TyrkietTyrkiet forpligter sig til at tage "alle nødvendige skridt for at forhindre nye illegale ruter over hav eller land" fra Tyrkiet til EU i at opstå- De her aftaler kan man lave med forskellige incitamenter, blandt andet med løfte om økonomisk støtte – eller med trusler om at fjerne økonomiske støtte, siger Ninna Nyberg Sørensen, og fortsætter:- Og Donald Trump har blandt andet truet med at trække udviklingsbistand og anden økonomisk støtte til de centralamerikanske lande, hvis de ikke siger ja til at håndhæve det, der i praksis er en eksternaliseret, amerikansk grænsekontrol.
Nej tak til at være USA's tredjelandeMexico og næsten alle de centralamerikanske lande har pure afvist at fungere som tredjeland i USA’s asylproces.
Kun et land har takket ja, nemlig Guatemala.
Men selve forestillingen om, at en person fra for eksempel Honduras skulle ønske at søge asyl i et land som Guatemala, er absurd, mener Ninna Nyberg Sørensen, der selv har boet og forsket i landet i flere år.
- Det er fuldstændig absurd, at et land, der er så farligt, kan påstås at kaldes sikkert for migranter fra for eksempel Honduras, når de to lande lider af stort set de samme problemer, siger hun.
Det gælder blandt andet transnational - og grænseoverskridende bandekriminalitet, som kan forfølge mennesker ind over landegrænser.
Her og nu er det en stor, politisk sejr for Trump, som vil vække begejstring blandt Trumps vælgere.
Lilian Gjerulf-Kretz, USA-korrespondent- Man skal faktisk utroligt langt væk for at undslippe de kriminelle bander, der plager lande som Honduras og Guatemala, fortsætter hun:Den guatemalanske præsidents tilbud om at assistere USA, som er blevet latterliggjort af landets opposition, skyldes formentlig, at præsidenten gerne vil tækkes Donald Trump – ligesom Tyrkiet i sin tid sagde ja til en aftale med EU for at komme på god fod med den europæiske union, tilføjer hun.
'Tusindvis af familiers liv står på spil'Den amerikanske borgerrettighedsorganisationen The American Civil Liberties Union vil fortsat forsøge at bekæmpe den nye fremgangsmåde via de amerikanske domstole.
De mener, at ændringen drastisk vil nedsætte antallet af personer, der kvalificerer sig til asyl.
- Det nuværende forbud vil nærmest eliminere al asyl ved den sydlige grænse, selv ved indgangsportene, for alle undtagen mexicanere.
Tusindvis af familiers liv er på spil, lyder det i det den retslige udfordring, som organisationen har stillet ved Højesteret.
Højesterets beslutning betyder et brud med USA’s tradition om at behandle samtlige asylsager, uanset hvordan ansøgerne er ankommet til grænsen.
Trump-administrationen har siden starten af 2017 haft det som et erklæret mål at stække den stigende indvandring til USA.
Derfor er godkendelsen af forslaget – trods de retslige udfordringer, der stadig venter – en sejr for præsidenten, vurderer USA-korrespondent Lillian Gjerulf-Kretz.
- Selvom det kan være midlertidigt, da retsopgøret om selve asyl-ordren er ved at blive behandlet ved en lavere retsinstans - så er det her og nu en stor, politisk sejr for Trump, som vil vække begejstring blandt hans vælgere.
FacebookTwitterKopier linkEmner:Flygtninge og asylansøgere|USA|Honduras|Guatemala|EU-forhold




https://www.dr.dk/nyheder/kultur/film/anmelder-savner-mere-vrede-og-bitterhed-i-ny-komedie-der-proever-vaere-en-ny

FilmlandSe temaAf Filmanmelder og vært på FilmlandPer Juul CarlsenFilm og serierAnmelder savner mere vrede og bitterhed i ny komedie, der prøver at være en ny 'The Devil Wears Prada'Selvom der ligger alvor bag 'Late Night', gør den ikke indtryk på anmelder Per Juul Carlsen.
Der er flere rigtig gode pointer om racer og køn i 'Late Night', skriver Per Juul Carlsen.
(© Emily Aragones/Scanbox)12.
sep.
2019 kl.
18.
29Bemærk: artiklen er mere end 30 dage gammelLæs opDet ville være helt forståeligt, hvis Mindy Kaling var grundbitter og skidesur.
Der er al mulig grund til at vrisse over, at det er så svært at være sjov kvinde i underholdningsindustrien.
'Late Night'Instruktør: Nisha GanatraMedvirkende: Mindy Kaling, Emma Thompson, John LithgowPremiere: 12.
septemberOg at der er så mange fordomme og floskler forbundet med at være sort eller brun eller lysebrun i den vestlige verden.
Der er i det hele taget al mulig grund til at være frustreret over, at køn og race fylder så utrolig meget i vores omgang med hinanden i den virkelige verden – for slet ikke at tale om i Hollywood, hvor spørgsmål om køn og race har det med at blive forstærket mange gange i de her år.
Er hende dér ikke for lys til at spille afrikaner og ham dér for hetero til at spille homo?
Og så videre.
Men Mindy Kaling virker ikke sur.
Tværtimod.
Hun har sammenbikset en af de der små fikse Hollywoodpakker, hvor en meget kompliceret virkelighed vrides og skæres til, så alt falder på plads.
Det er jo sådan noget, de er eksperter i ovre i den amerikanske drømmefabrik - at få virkeligheden til at se dejligt overskuelig ud.
Og så kan Molly, der er kvinde af indisk afstamning, som har arbejdet på et kemikaliedepot og som kommer fra det bondske midtvesten, traske direkte ind og få et job som forfatter hos en berømt kvindelig talk show-vært på tv.
Der ligger en alvor bag komedienDermed er hendes lykke naturligvis ikke sådan bare gjort i komedien 'Late Night'.
Den berømte talk show-vært er en strid heks, der behandler sine forfattere efter behag.
Og de syv til otte mænd, der har skrevet talk show-værtens jokes gennem mange år, vil ikke bare acceptere, at en midtvest-kvinde af indisk afstamning hopper direkte fra et kemikaliedepot ind på deres kontor.
Bag 'Late Night' er filmstruktøren Nisha Ganatra, der i 2015 vandt en Golden Globe for hendes arbejde som instruktør og producer på tv-serien 'Transparent'.
(© Emily Aragones/Scanbox)Molly, der bliver spillet af Mindy Kaling, skal slås for sin succes.
Og det gør hun så.
Det udvikler sig til en moderne 'Klods-Hans', hvor Molly ikke alene belærer en konservativ underholdningsbranche om køn og race, men hvor det eddikesure tv-ikon Katherine Newbury også lærer at finde tilbage til det nysgerrige og levende indre, der i tidernes morgen gav hende lyst til at udfordre verden gennem skarp komik.
Det er lige lovlig let til, at den alvor, der ligger bag 'Late Night', rigtig gør indtryk.
Det er almindelig kendt i Hollywood og omegn, at en sjov komiker nærmest kun kan være en hvid mand.
Og at asiater, indere, mexicanere ikke er sjove, men nogen, man laver sjov med.
Den virkelighed giver Mindy Kaling en mavepuster med sin blåøjede, men renhjertede Molly, der drømmer om at være sjov forfatter på tv.
Kaling, der har en baggrund i tv-komedier som 'The Office'og 'The Mindy Project', er et dejligt anderledes syn i en amerikansk film.
Så der er flere rigtig gode pointer om racer og køn i 'Late Night'.
Bruger de velkendte formlerEmma Thompson er også sjov, når hun er bidende ond som tv-stjernen Katherine Newbury.
Og sammenstødet mellem Molly og de konservative og indbildske mandlige forfattere er herligt underholdende.
Men i almindelighed er 'Late Night' skruet for meget sammen omkring velkendte formler og løsninger.
Der er ikke rigtig nogen grund til, at Newbury skal være så iskold.
Engelske Emma Thompson, der spiller stjernen Katherine Newbury, har medvirket i en del succesfulde film blandt andet 'Love Actually', 'Nanny Mcphee, 'An Education'.
(© Emily Aragones/Scanbox)Men det skaber energi.
Det fungerede for Meryl Streep i 'The Devil Wears Prada'.
Det er sjovt.
Der er heller ikke nogen god grund til, at Molly skal havne i en først romantisk, siden dramatisk, flirt med en af de mandlige forfattere.
Men den slags virker jo.
Der skal da romance på banen.
Det er trygt.
Der er bestemt heller ikke nogen grund til, at 'Late Night' skal gennem en ordentlig bunke vendepunkter for at nå derhen, hvor man helt fra begyndelsen kan mærke, at den skal hen.
Men altså – det er brugt før.
Med succes.
Eller for at sige det hele på en anden måde.
'Late Night' havde nok været mere personlig, mere udfordrende, mere levende, tilstedeværende, skæggere, pirrende og inspirerende, hvis Mindy Kaling havde været bare en anelse mere grundbitter og skidesur.
Læs også:Anmelder om 'grovkornet' ungdomsfilm: Den mangler noget oprigtig følsomhedFacebookTwitterKopier linkEmner:Emma Thompson (skuespiller)|Meryl Streep (skuespiller)|Litteratur|Wear|USA




https://www.dr.dk/sporten/tennis/sommerhuset-er-solgt-holger-rune-kan-blive-verdens-bedste-tennisspiller

TennisSommerhuset er solgt for at Holger Rune kan blive verdens bedste tennisspillerHan har vundet French Open og er blevet udråbt som det største mandlige tennistalent i flere generationer.
Af Per Colstrup VInkel12.
sep.
2019 kl.
18.
00Læs op- Holger, det er helt normalt.
Du har allerede opnået det ypperste som junior.
Du er på vej videre.
Den franske stjernetræner Patrik Mouratoglou forsøger at opmuntre Holger Rune, der netop har tabt i anden runde af US Open for juniorer.
En turnering, hvor han var seedet til at nå finalen.
Du kan ikke have livrem og seler igennem hele livet.
Der er altid en risiko.
Hvis ikke du tør tage en chance, så vinder du aldrig.
Holger Runes mor, Aneke Rune.
Mouratoglou, der træner Holger Rune dele af året på et akademi i Paris, følger danskeren tæt.
Den seneste tid har også han bemærket, at resultaterne har svigtet.
Både i de store juniorturneringer, men også i de internationale seniorturneringer, den 16-årige dreng fra Nordsjælland er begyndt at forsøge sig med.
På landkortet i ParisEt par måneder tidligere, en lørdag først i juni i Paris, er stemningen en noget andet hos Holger Rune og hans faste følgesvend rundt i verden, mor Aneke.
En succesfuld sæson er netop kulmineret.
Juniorudgaven af French Open i drengesingle har for første gang nogensinde fået en dansk vinder.
I det øjeblik Rune vinder matchbolden, går han fra at være ukendt tennistalent til forsidestof i både danske og internationale medier.
- Jeg følte mig som en stjerne, det er fedt med fokus.
Jeg kan godt lide det.
Jeg har lært at tænke på mig selv, at være egoistisk.
Hvis jeg skal kunne begå mig, så skal jeg altid tænke på, hvad der er godt for mig.
Derfor føltes det også helt naturligt at være i centrum, det var rart, fortæller Holger Rune.
Her kan du se et tv-indslag om Holger Rune efter sin sejr i juniorudgaven af French Open.
Indslaget er fra 15.
juni 2019.
At sige tingene direkte er ikke noget den unge dreng fra Nordsjælland har fra fremmede.
Uanset hvor han rejser i verden, er mor Aneke med.
Både for at hjælpe med de praktiske ting, der kan være svære at overskue, når man kun er 16 år og har hele sin verden som arbejdsplads.
Men også fordi hun har opdraget både Holger og storesøster Alma med, at ros er noget, man gør sig fortjent til.
- Jeg er Holgers værste kritiker.
Det kan skabe problemer for os i forhold til omgivelserne, folk mener, jeg er hård.
Omvendt har jeg set flere træninger med Holger end nogen anden.
Han ved, at hvis jeg roser træningen, så er det, fordi den er god, fortæller Aneke Rune.
Hun er selvstændig med eget firma og passer arbejdet mellem de mange rejser rundt i verden.
Holdet omkring Holger Rune tæller allerede en fysisk træner, en mental træner og flere tennistrænere.
Alle leverer de den faglighed, der skal gøre, at tennistalentets potentiale bliver foldet ud.
Aneke Rune forsøger at holde sig til at motivere sønnen, når det er nødvendigt under træning og kamp.
Kort om Holger RuneFødt: 29.
april 2003 (16 år)Klub: Hellerup Idræts KlubRangering single: 1132Rangering junior: 2Davis Cup-debut: 2018Fokus de forkerte stederEt par dage efter det ærgerlige nederlag i New York er Holger Rune hjemme i Hellerup.
På træningsbanen giver han den gas og finder vej tilbage til troen på tingene.
Refleksionerne om, hvad der gik galt ved US Open, er klare.
Refleksioner af den slags, der skal give teenageren troen på, at de succesfulde juniortriumfer i fremtiden kan gentages i de voksnes rækker.
- Jeg kommer nogle gange til at tænke for meget på at vinde eller tabe.
Det gør mig stresset, jeg bliver i tvivl om, hvad det er, jeg skal i kampen.
Jeg skal blive bedre til at fokusere på min kampplan og mine mentale fokusområder, fortæller Holger Rune.
Den kynisme mine modstandere har, den der straffer mine få fejl, det er den jeg selv skal lære at få.
Holger RuneI en sport, hvor millioner af talenter verden over jagter drømmen om verdenstoppen, er evnen til at fokusere altafgørende.
I mange lande anerkendes det at ofre alt for elitesport som en karrierevej.
I Danmark møder Aneke Rune ofte undrende spørgsmål.
Spørgsmål, der cirkler om usikkerheden i, at sønnen Holger udelukkende satser på tennis.
- Hvad nu hvis?
Den møder jeg ofte.
Det er en begrænsende tankegang.
Du kan ikke have livrem og seler igennem hele livet.
Der er altid en risiko.
Hvis ikke du tør tage en chance, så vinder du aldrig.
Jeg ser ikke det at satse på tennis som værende specielt meget farligere end så meget andet.
Konkurrencen i erhvervslivet er også stor, fortæller Aneke Rune.
Hun betragter i høj grad sønnens tennis som en uddannelse i livet.
At spille i hele verden, lære at begå sig i forskellige kulturer og tage vare om egen karriere.
Uanset hvor tenniskarrieren ender, så ser Aneke Rune de egenskaber som noget, der kan hjælpe Holger videre i livet.
Holger Rune viser French Open-trofæet frem efter at være ankommet i Kastrup Lufthavn.
Sommerhuset solgt i jagten på jackpotRejser verden rundt, hoteller, akademiophold, trænere og specialister.
Listen over udgifter for at holde Holger Runes drøm kørende er markant længere end indtægtssiden.
Derfor har familien optaget lån i huset og har netop solgt sommerhuset fra.
- Det frigør midler til, at vi kan finansiere Holgers tennis.
På samme måde har jeg valgt ikke at have en pensionsopsparing, hvilket mange nok vil undre sig over.
Jeg tænker, at det her projekt nok skal give os noget.
Om ikke tennis, så via en anden vej, fortæller Aneke Rune.
Den helt store udfordring som tennisspiller er, at der skal investeres massivt i udvikling på et tidligt tidspunkt.
Det har familien Rune gjort de senere år, uden at det endnu har givet afkast.
Og uden at tennistalentet har fået opmærksomhed, der har gjort det interessant for store virksomheder at investere i ham.
En historie der, på mange punkter, kan sammenlignes med Caroline Wozniacki.
Den danske superstjerne lykkedes med at lande enkelte sponsorater inden sit store gennembrud i 2008, men det var først for alvor herefter, indtægterne tog fart.
Efter mere en ti års hårdt arbejde.
Indtægterne fra selve turneringsdelen vil først for alvor kunne mærkes, når Holger Rune nærmer sig de 150 bedste i verden.
For eksempel kan Danmarks bedste, Mikael Torpegaard, lige præcis få tingene til at balancere på en rangering som nummer 170 i verden.
I videoen herunder kan du blive klogere på Holger Rune, når han svarer på en række påstande angående sin tenniskarriere.
Knibe ballerne sammenEt pludseligt opstået Wild Card til en ATP-Challenger i Istanbul sendte Holger Rune og mor Aneke på et kort visit til Tyrkiet.
En klart nederlag til verdens nummer 257 satte en tyk streg under, at der endnu er lang vej, inden den talentfulde teenager kan kalde sig succesfuld seniorspiller.
Overgangen fra junior til senior er en svær nød at knække for mange spillere.
Mor Aneke forsøger at gøre overgangen mere realistisk for sønnen ved at skabe billeder på den mission, de i fællesskab arbejder på at lykkedes med.
- Jeg viser eksempler for Holger, hvor spillere, han selv har mødt, er lykkedes i international tennis efter en svær seniorstart.
Det er spillere, der har tabt og tabt i måneder år år, inden de pludselig knækker koden.
Det er noget med at knibe ballerne sammen, arbejde hårdt og så tro på, at det kan lykkedes, fortæller Aneke Rune.
Den svære start på livet som seniorspiller har budt på to sejre i otte kampe.
En noget anden statistik end den, der det seneste år har sendt Holger Rune helt til tops på juniorernes verdensrangliste.
En tid, hvor kontoen med selvtillid konstant var fyldt.
Den konto, der nu skal anvendes i tilværelsen som senior, hvor langt mere erfarne modstandere er hverdagskost.
Den danske Davis Cup-trup mod TyrkietFrederik Løchte NielsenChristian SigsgaardHolger Nødskov RuneElmer MøllerJohannes Ingildsen- Det er svært at acceptere, at en enkelt lille fejl koster sejren.
Jeg forsøger at sige til mig selv, at jeg ikke skal gøre noget anderledes.
Det skal nok komme.
Den kynisme, mine modstandere har, den, der straffer mine få fejl, det er den, jeg selv skal lære at få, fortæller Holger Rune.
Enkelte sejre i de voksenturneringer, Holger Rune har spillet, er det dog blevet til.
De har givet ham en rangering lige udenfor verdens 1.
000 bedste spillere.
Den opmærksomhed der er omkring danskeren, efter French Open blev vundet, betyder, at der med jævne mellemrum kommer invitationer til turneringer.
Ofte af den slags, der giver nederlag i første runde.
Omvendt bygger de på erfaringen hos det unge talent, der med de rigtige værktøjer hos trænerne kan anvende nederlagene konstruktivt.
Davis Cup på hjemmebaneFredag og lørdag er Holger Rune en del af det danske Davis Cup-landshold, der på hjemmebane i Aarhus spiller mod Tyrkiet.
Et opgør i den tredjebedste række, den Euro/Afrikanske Zone 2.
Sidste år blev en ung og uprøvet 14-årig Rune sat ind til sin debut i en betydningsløs kamp mod Egypten.
- Der var en fed atmosfære, helt vild god opbakning.
Publikum tændte op under mig, og min modstander havde bestemt ikke lyst til at tabe til en på 14 år.
Men det gjorde han, siger Holger Rune med et skævt smil.
Her kan du se Holger Runes matchbold mod Egyptens Youssef Hossam ved Davis Cup i 2018.
Danmark er uden holdets bedste, Mikael Torpegaard.
Derfor er det fredag Holger Rune og Christian Sigsgaard, der skal repræsentere Danmark i de to indledende singler.
Dermed er Holger Rune på et år rykket fra at være marginalspiller til profil.
- For mig er Davis Cup noget, jeg altid vil prioritere.
Vi kan med Mikael Torpegaard og jeg få et godt hold, der kan spille Danmark højere op.
På den måde kan vi få bedre modstandere og skabe endnu mere hype omkring tennis i Danmark, forklarer Holger Rune.
Davis Cup mellem Danmark og Tyrkiet vises på DRTV fredag fra klokken 16.
00.
og igen lørdag fra klokken 12.
00.
FacebookTwitterKopier linkEmner:Caroline Wozniacki (tennisspiller)|Tennis|Tyrkiet|Paris|ATP




https://www.dr.dk/nyheder/regionale/sjaelland/paw-har-faaet-et-nyt-liv-med-en-skaev-bolig-uden-den-var-jeg-roeget

SjællandPaw har fået et nyt liv med en 'skæv bolig': 'Uden den var jeg røget tilbage til alkoholen'Flere hjemløse får kommuner til at bygge flere 'skæve boliger' til udsatte borgere.
43-årige Paw Hansen fra Slagelse er en af de beboere, der har fået det så godt, mens han boede i en af de skæve boliger, at han i dag er flyttet videre til sin egen bolig og har job.
 DR)Af Mathilde Nordenlund og Ann Smed Madsen12.
sep.
2019 kl.
18.
08Bemærk: artiklen er mere end 30 dage gammelLæs opDer er bare små 40 kvadratmeter med en lille have til.
Men for John Gotfredsen har hans lille lejlighed i Slagelse været et stort ønske og en vej væk fra en tilværelse på gaden.
- Det er alt for lang tid siden, jeg har haft mit eget.
Det har givet mig lidt fred og ro i sjælen.
John Gotfredsen har været hjemløs.
Nu bor han i en af de 11 skæve boliger i Slagelse, som har til formål at huse dem, som ikke trives i en almindelig lejlighed.
I kommuner udenfor de store byer i Danmark kommer der flere og flere hjemløse.
Det viser en ny rapport fra Det Nationale Forsknings- og Analysecenter for Velfærd, VIVE.
Det får flere kommuner til at oprette de såkaldte 'skæve boliger' til særligt udsatte borgere.
På landsplan er der knap 550 skæve boliger fordelt på 26 kommuner, viser tal fra Trafik-, Bygge- og Boligstyrelsen, som dog ikke kan garantere, at alle boligerne er i brug i øjeblikket.
Skæve boligerSkæve boliger er et hjem til hjemløse og særligt udsatte grupper, som har svært ved at indpasse sig eller ikke magter at bo i traditionelt udlejningsbyggeri.
Beboere med en væsentligt anderledes adfærd og ofte et misbrug kan bo i de skæve boliger.
Skæve boliger er permanente boliger, der skal udlejes efter den almene lejelovs bestemmelser.
Ordningen startede i 1999 som en forsøgsordning og blev gjort permanent i 2009.
Kommuner, boligorganisationer, selvejende institutioner, privatpersoner, private organisationer, selskaber, fonde og foreninger kan ansøge om tilskud til at etablere boliger til hjemløse og særligt udsatte grupper.
Der kan gives tilskud på op til 400.
000 kroner per bolig.
Kilde: Trafik-, Bygge-, og BoligstyrelsenDe skæve boliger er særlige, små lejligheder, der har lav husleje, ligger i rolige omgivelser og har en social vicevært, som hjælper beboerne i dagligdagen.
- Hvis jeg skal på sygehuset, eller hvis jeg skal op til lægen, så har jeg hende med.
Det giver tryghed, siger John Gotfredsen.
Tidligere har han blandt andet kæmpet med ludomani, men det er blevet meget bedre, efter han har fået en stabil lejlighed med støtte.
- Jeg kan nok bedre styre det nu.
Jeg er ikke afhængig af noget som helst.
Paw fik et nyt liv43-årige Paw Hansen har ligesom John Gotfredsen boet i en skæv bolig.
Allerede efter fire måneder var han klar til at flytte videre.
- Det var kærligheden, tror jeg, siger Paw Hansen med et grin og forklarer, at han med hjælp fra den sociale vicevært i den skæve bolig blev mere stabil og blandt andet fik styr på selv at gøre rent.
- Jeg følte, jeg havde styr på min økonomi og nogenlunde styr på mit misbrug, forklarer Paw Hansen, der nu også har fået fast arbejde.
Den skæve bolig har gjort en stor forskel for ham og givet ham mere tro på livet:- Ellers havde jeg ikke stået, hvor jeg står i dag (i egen bolig og med job, red.
).
Så var jeg røget tilbage til alkoholen.
Så på den måde er jeg glad for, at jeg har fået den støtte.
Social vicevært hjælper de udsatteAnne Mette Thomsen arbejder på forsorgshjemmet Toften i Slagelse og har i mange år været social vicevært i de skæve boliger.
Hun glæder sig over, at man nu vil bygge flere lejligheder som John Gotfredsens i Slagelse.
- Jeg har jo set, at de har kunnet mestre deres misbrug.
De er blomstret op og får lyst til at gøre noget mere i deres liv.
Den sociale vicevært Anne Mette Thomsen foran de skæve boliger på Nansensgade i Slagelse.
 DR)Forsorgshjem og herberger er pressedeMed det stigende antal hjemløse i kommuner uden for de store byer stiger presset på forsorgshjem.
Derfor vil både Slagelse og Guldborgsund kommuner nu bygge flere af de skæve boliger til udsatte borgere.
I Slagelse har man i forvejen 11, og byrådet har netop vedtaget, at der skal bygges seks-otte flere.
- Der er blevet mere pres på over de seneste år, så der er behov for at hjælpe nogle af vores borgere bedre, end vi gør i dag, siger borgmester John Dyrby Paulsen (S).
Selvom det er glædeligt, er det langt fra nok.
Det mener John Eriksen, der er formand for Rådet for Socialt Udsatte i Slagelse.
- Vi skal op på 30-40 boliger bare her i Slagelse, hvis vi skal løse den kæmpe udfordring med hjemløse, siger formand for John Eriksen.
Til det svarer borgmesteren, at det ikke kan gøres hurtigere, for man er nødt til at bygge dem lidt ad gangen sammen med andet byggeri.
- Vi skal ikke lave et institutionslignende sted, hvor der er 50 skæve boliger.
Det dur ikke.
De skæve boliger skal ligge sammen med alle mulige andre typer boliger, så de bliver en del af en helhed, en del af det almindelige boligliv, siger John Dyrby Paulsen.
Skal have forskellige tilbudGuldborgsund Kommune har 16 skæve boliger og vil bygge seks nye, mens der i Holbæk Kommune i vinter blev indviet fire skæve boliger og seks mere er på vej.
Lars Benjaminsen, seniorforsker på VIVE, siger, at det er vigtigt, at kommunerne har forskellige tilbud til hjemløse borgere:- Man skal dog være opmærksom på, at de skæve boliger ikke kan træde i stedet for almindelige boliger med socialt støtte for langt størstedelen af hjemløsegruppen.
Det er vigtigt at se dem som et supplement til de almindelige boligtilbud.
Fra 2009 til 2019 er antallet af hjemløse i landkommuner steget fra 622 til 976.
Det svarer til en stigning på 57 procent.
Udover landets største byer er tallet i de øvrige bykommuner, hvor den største by har over 20.
000 indbyggere, steget med 40 procent fra 1.
056 hjemløse i 2009 til 1.
481 hjemløse i 2019.
6.
431 personer i Danmark lever i dag i hjemløshed.
FacebookTwitterKopier linkEmner:John Dyrby (politiker)|Slagelse|Socialdemokraterne|Socialforhold|Bolig




https://www.dr.dk/nyheder/indland/taet-paa-sylvia-satte-rekord-til-marathon-hvordan-praesterer-man-bedst-til-de-store






https://www.dr.dk/nyheder/regionale/sjaelland/overlaeger-i-region-sjaelland-sundhedsplatformen-skal-afvikles-nu

SundhedsplatformenSe temaSjællandOverlæger i Region Sjælland: Sundhedsplatformen skal afvikles nuSygehusene i Region Sjællands overlæger advarer om fortsat fejl i medicinering, visitering og henvisninger.
Med Sundhedsplatformen kan lægen notere direkte i patientens journal, når han eller hun går stuegang, ligesom patienten blandt andet har mulighed for at se egne prøveresultater.
Arkivfoto.
Af Ann Smed Madsen12.
sep.
2019 kl.
17.
13Bemærk: artiklen er mere end 30 dage gammelLæs opDen digitale patientjournal Sundhedsplatformen er til fare for patienterne.
Det mener Overlægerådet i Region Sjælland, og derfor vil lægerne have den afviklet hurtigst muligt.
For Sundhedsplatformen, der har været udskældt siden den blev introduceret først i Region Hovedstaden i 2016 og siden i Region Sjælland i 2017, skaber ifølge overlægerne blandt andet fejl i medicinering, i visiteringen af patienterne og fejl i blodprøvebestillinger.
Det er uacceptabelt, siger overlægerne.
- Nok er nok.
Vi har lige siden Sundhedsplatformen blev implementeret i Region Hovedstaden og Region Sjælland gjort opmærksom på alle de udfordringer, der er, men vi bliver hele tiden holdt hen.
Vi bliver lovet og lovet, men der sker ikke noget, siger Anne Jung, der er formand for Det Regionale Overlægeråd i Region Sjælland til DR Sjælland.
Regionrådsformand i Region Sjælland Heino Knudsen (S) kalder kritikken for hård:- Det er en meget hård kritik, der kommer i dag fra Overlægerådet, og den tager vi yderst alvorligt.
Vi har en løbende dialog, og der er også inviteret til dialog så sent som i dag, efter den her kritik er ude.
Det bekræfter mig i det, vi gør i øjeblikket, siger Heino Knudsen og henviser til et møde i regionens forretningsudvalg, hvor der er helt konkrete punkter på dagsordenen i forhold til ”forbedringer på Sundhedsplatformen”.
Kræver uddannelse og erfaringIfølge overlægerne i Region Sjælland bliver patienterne udsat for risikofyldte og potentielt livsfarlige situationer.
Det er uacceptabelt, fordi det går ud over patienternes sikkerhed, skriver overlægerne i en pressemeddelelse.
- Styrelsen for Patientsikkerhed, som er dem, der vurderer patientsikkerheden i Danmark, konkluderede i går, at systemet er patientsikkert, men at det selvfølgelig kræver uddannelse og erfaring og oplæring i brugen.
Det er blandt andet også noget af det, vi kigger på, siger Heino Knudsen.
SundhedsplatformenSundhedsplatformen er en elektronisk patientjournal, hvor læger og sygeplejersker fremover skal dokumentere deres arbejde.
Patienter kan logge på systemet med NemID og følge deres egen behandling.
Systemet blev for første gang indført på Herlev og Gentofte Hospital den 21.
maj 2016.
Platformen har i alt kostet 2,8 mia.
kroner.
Platformen blev mellem 2016-2017 indført på alle hospitaler i Region Hovedstaden og Region Sjælland.
Kilde: www.
sundhedsplatform.
dkOverlægerne mener også, at Sundhedsplatformen er belastende for læger, sygeplejersker og sekretærer, fordi systemet er usmidigt, stjæler tid og dermed arbejdsglæde.
Anerkender store udfordringerDe sjællandske overlæger mener, at Region Sjælland skal give borgere og sundhedspersonale svar på, om Sundhedsplatformen nogensinde kommer til at fungere, hvad det i så fald vil kræve og hvad det koster af tid og penge.
- Vi forventer, at der bliver lyttet til vores bekymringer, især for patientsikkerheden, og at man forsøger at løse de udfordringer, der er, eller alternativt at afvikle den, siger Anne Jung.
Heino Knudsen anerkender, at der særligt på brugerdelen er nogle store udfordringer.
- Min opgave som politiker er at tage alle indtryk med og sige: ’Hvad er den bedste løsning fremadrettet?
’, siger han.
Overlægerne forventer også, at sundhedsminister Magnus Heunicke (S) griber ind, hvis regionerne ikke selv gør det.
Det siger overlægerne fra sygehusene i Region Sjælland på baggrund af en artikel på sn.
dk, hvor ministeren siger, at han ikke vil acceptere, at sygehusene på Sjælland fortsætter med et it-system, der ikke virker, som det skal.
Det har i dag ikke været muligt at få en kommentar fra Magnus Heunicke.
FacebookTwitterKopier linkEmner:Heino Knudsen (politiker)|Magnus Heunicke (politiker)|Region Sjælland|Læger|Sjælland




https://www.dr.dk/sporten/fodbold/superliga/bendtner-mania-i-hobro-vi-har-aldrig-oplevet-et-stoerre-mediehysteri

SuperligaBendtner-mania i Hobro: ’Vi har aldrig oplevet et større mediehysteri’Nicklas Bendtner kan muligvis få debut i Superligaen i Hobro på søndag – og det er noget, man kan mærke i det nordjyske.
Nicklas Bendtner er et stort navn - også i Hobro.
Af Arnela Muminovic12.
sep.
2019 kl.
17.
01Bemærk: artiklen er mere end 30 dage gammelLæs opDu har ikke rigtigt kunne undgå at se, høre eller læse om det de seneste par uger.
For det har uden tvivl været den allerstørste sportsnyhed i det danske kongerige, at den karismatiske fodboldspiller Nicklas Bendtner er landet i Superligaen, hvor han de kommende fire måneder skal tørne ud for de forsvarende mestre fra FC København.
Og nu er spørgsmålet så, hvornår og hvor de danske fodboldfans kan opleve den omtalte angriber for første gang på et dansk stadion i Superligaen?
Kæmpe mediehysteriEt godt bud kunne være allerede på søndag, når FC København møder Hobro på udebane.
Det mulige Bendtner-besøg kan man også mærke i det nordjyske.
Især fra mediernes side, der har kimet klubbens sportschef, Jens Hammer Sørensen, ned den seneste uges tid.
- Det er det største mediehysteri jeg har oplevet i Hobro indtil nu.
Der er så mange journalister, der har ringet til mig omkring Bendtner.
Så man kan godt sige, at det rykker, siger Jens Hammer.
Faktisk er kampen mellem FC København og Hobro allerede udsolgt.
Bendtner har allerede været i kamp for FCK.
Det var i reserveholdskampen mod Brøndby.
Det skyldes dog, at Hobros hovedsponsor DS Gruppen har opkøbt alle hjemmeholdets billetter i anledning af sponsorens 50-års fødselsdag, og derfor har der allerede før Bendtners indtog i Superligaen være hype omkring opgøret, fortæller Jens Hammer.
Men den 31-årige angribers mulige ankomst har da øget interessen.
- Folk i lokalsamfundet går rundt og snakker om ham.
Og der er mange, der har været forbi for at hente deres gratis billetter.
Det skyldes selvfølgelig, at en storklub som FCK kommer forbi, og interessen er blevet endnu større, nu hvor Bendtner måske kommer.
- Nu må vi se, om han bliver udtaget.
For det kunne da være sjovt at være den første Superligaklub, der viser Bendtner frem for publikum på et stadion i Danmark, siger Hobros sportschef.
Bliver stadionrekord slået?
Og det er ikke kun Hobros fans, der er spændte på at se giraffen.
Hobros drift- og eventchef fortæller til TV2 Nord, at der også er enorm interesse for udebanebilletterne.
- Der plejer ikke at rejse så mange FCK-fans med over, men den her gang regner vi faktisk med, at der bliver mere eller mindre udsolgt.
- Derfor er der også indkaldt ekstra personale og sikkerhedsfolk, så vi kan passe på spillerne efter kampen, siger Henrik Hammershøj.
Læs også:Kraul om Bendtner-bombe: Har et skær af desperation fra FCK's side over sigSpørgsmålet er så, om stadionrekorden i Hobro bliver slået, når/hvis Bendtner kommer til byen søndag.
Jens Hammer Sørensen håber og tror på, at mange mennesker dukker op, men rekorden på 6.
700 tilskuere til lokalopgøret mellem Hobro og AaB i 2014 bliver nok svær at slå.
- Den kamp var bare kæmpe-stor i vores første sæson i Superligaen mod storebror fra AaB.
Så jeg tror ikke, vi kommer helt derop.
Men jeg regner med 5.
000 tilskuere, og det bliver fedt, hvis det kan lade sig gøre.
Vi glæder os, for det bliver en stor dag uanset hvad, siger han.
Læs også:Titler, mål og rekorder: Syv højdepunkter fra Bendtners karriereHobro og resten af de danske fodboldfans må vente til lørdag med at finde ud af, om cheftræner Ståle Solbakken vælger at udtage Nicklas Bendtner til kampen mod Hobro.
FacebookTwitterKopier linkEmner:FC København|Hobro|Jens Hammer Sørensen (sportschef)|Nicklas Bendtner (fodboldspiller)|Fodbold




https://www.dr.dk/nyheder/penge/godt-nyt-boligejerne-nationalbanken-saenker-renten-igen-igen

PengeGodt nyt for boligejerne: Nationalbanken sænker renten igen, igenDet betyder surrealistisk lave renter i fire år mere, lyder det fra Nordea.
Nationalbanken sætter renten ned igen.
Godt nyt for boligejerne, mener Nordea.
Af Jesper Knudsen12.
sep.
2019 kl.
17.
07Bemærk: artiklen er mere end 30 dage gammelLæs opNationalbanken sænker nu renten med 0,1 procentpoint - fra minus 0,65 procent til minus 0,75.
Dermed følger banken som forventet lige i hælene på Den Europæiske Centralbank, ECB, som tidligere i dag nedsatte renten fra minus 0,4 procent til minus 0,5 procent.
Og det er godt nyt for danske boligejere.
Det vil nemlig betyde lave renter, så langt øjet rækker, vurderer Nordeas cheføkonom Helge Pedersen.
- Det er fuldstændig surrealistisk, men vi kommer til at opleve de her negative renter i lang tid endnu.
Jeg har svært ved at forestille mig, at vi kommer til at opleve positive renter før i 2023.
Og det kan være med til at understøtte boligmarkedet, siger han.
Rentenedsættelse er godt nyt for boligejerne, mener cheføkonom i Nordea.
Det kan betyde negative renter i fire år mere.
Massivt opkøbsprogram fra ECBSamtidig med rentenedsættelsen varsler ECB også at sætte gang i et massivt opkøb af statsobligationer.
- Man genoptager sit store opkøbsprogram.
For 20 milliarder euro køber man statsobligationer hver måned.
Det vil være med til at holde renten helt i bund.
Det sker fra begyndelsen af november, forklarer Helge Pedersen.
Formålet med opkøbsprogrammet er ifølge Nordeas cheføkonom at sætte gang i den europæiske økonomi.
- Der er ikke sat en slutdato på det her opkøbsprogram.
Det fortsætter, indtil inflationen når op på sin målsætning.
Det er et stærkt signal, siger han.
Med opkøbsprogrammet sender ECB 20 milliarder euro ind i banksystemet, som man så håber på vil blive sendt videre ud i økonomien i form af lån til forbrug hos husholdningerne og investeringer i virksomhederne.
På trods af det stærke signal vil Helge Pedersen ikke udelukke, at der lurer yderligere rentenedsættelser om hjørnet.
- Det kan bestemt ikke udelukkes, at ECB kommer til at sænke renten med yderligere 0,1 procentpoint til december, vurderer han.
FacebookTwitterKopier linkEmner:Den Europæiske Centralbank|Økonomi|Nordea|Danmarks Nationalbank|Samfundsøkonomi




https://www.dr.dk/sporten/cykling/efter-50-kilometer-alene-i-front-ung-colombianer-snupper-vuelta-sejr-foran

CyklingEfter 50 kilometer alene i front: Ung colombianer snupper Vuelta-sejr foran favoritterSergio Higuita kørte solo over målstregen på Vueltaens 18.
etape.
Nairo Quintana tabte tid.
Etapesejren er Sergio Hihuita største sejr i karrieren.
Han blev først World Tour-rytter i maj.
12.
sep.
2019 kl.
17.
29Bemærk: artiklen er mere end 30 dage gammelLæs opEfter mere end 50 kilometer alene i front kørte den talentfulde colombianer Sergio Higuita (EF Education First) først over målstregen på 18.
etape af Vuelta a España.
Det var den 22-årige cykelrytters største sejr i karrieren.
Han blev først World Tour-rytter i maj.
Samlet stilling efter 18.
etape1.
Primoz Roglic,Team Jumbo-Visma2.
Alejandro Valvarde, Movistar Team 2:503.
Nairo Quintana, Movistar Team 3:314.
Miguel Angel Lopez, Astana Pro Team 4:175.
Tadej Pogacaruae, Team Emirates 4:496.
Rafal Majka, Bora-Hansgrohe 7:467.
Wilco Kaldermant, Team Sunweb 9:468.
Carl Fredrik Hagen, Lotto Soudal 11:509.
James Knox, Deceuninck - Quick-Step 12:4410.
Marc Soler, Movistar Team 21:09Læs også:Genistreg i sidevinden sender Quintana tilbage på podiet: Gilbert napper etapesejren15 sekunder efter Higuitas sejr kørte førende Primoz Roglic (Jumbo-Visma) over målstregen som nummer to efterfulgt af Alejandro Valverde (Movistar), Rafal Majka (Bora) og Miguel Ángel López (Astana).
Quintana tabte et minutEfter onsdagens dramatiske 17.
etape, hvor Nairo Quintana (Movistar) kuppede feltet og halede mere end fem minutter ind på førende Primoz Roglic, gik Quintana ned på torsdagens etape og tabte et minut.
Colombianeren mistede derfor sin samlede andenplads, som i stedet overtages af holdkammeraten Valverde.
Et udbrud uden bejlere til samlede podieplaceringer fik lov til at køre tidligt, uden det for alvor så ud til at genere favoritfeltet.
Den senere vinder, Sergio Higuita, var med i udbruddet.
Nairo Quintana (Moviestar) gik ned på torsdagens etape og tabte et minut i den samlede stilling.
På nedkørslen fra den tredje af fire stigninger samt på første del af opkørslen på den fjerde stigning skabte han et hul på halvandet minut, inden forfølgerne begyndte at hale ind på den 22-årige colombianer.
Miguel Ángel López blev ved med at angribe i favoritfeltet, og Jakob Fuglsangs holdkammerat fik vristet sig fri sammen med Alejandro Valverde, Rafal Majka og Primoz Roglic.
Nairo Quintana var i krise og kunne slet ikke følge med angrebet i favoritgruppen.
I front kæmpede Higuita på livet løs på de sidste kilometer for at holde forfølgerne bag sig.
Da han med to kilometer til mål stadig havde et halvt minut at give af, vidste han, at etapesejren var hjemme.
/ritzau/FacebookTwitterKopier linkEmner:Alejandro Valverde (cykelrytter)|Jakob Fuglsang (cykelrytter)|Cykelsport|Spanien|Movistar Team




https://www.dr.dk/nyheder/regionale/fyn/beboere-omkring-odense-zoo-og-ouh-kan-igen-drikke-vand-fra-hanen

FynBeboere omkring Odense Zoo og OUH kan igen drikke vand fra hanenDer er ikke længere coli-bakterier i vandet omkring haven og hospitalet.
Odense Universitetshospital og 1644 beboere blev i går opfordret til at koge drikkevandet på grund af bakteriefund.
Nu er det igen sikkert at drikke vand fra hanen (arkivfoto).
Af Sally Frydenlund Larsen12.
sep.
2019 kl.
16.
47Bemærk: artiklen er mere end 30 dage gammelLæs opVandet i området omkring Odense Zoo og byens universitetshospital er igen rent.
Det oplyser Vandcenter Syd, der er ansvarlig for leveringen af vand til området, i en pressemeddelelse.
Læs også:Mistanke om coli-bakterier: OUH og beboere i nærheden skal koge drikkevandetHospitalet og 1644 beboere i området blev i går opfordret til at koge vandet fra hanen, inden de drak det.
Det skete efter fund af e.
coli-bakterier i vandet.
Efter en række nye prøver i dag, har Styrelsen for Patientsikkerhed ophævet kogeanbefalingen.
Vandcenter Syd anbefaler dog, at de man lader det kolde vand løbe i 10 minutter, inden man drikker af det igen.
Det sikrer nemlig, at rørene og installationerne er skyllet helt igennem af rent vand.
FacebookTwitterKopier linkEmner:Odense Zoo|VandCenter Syd|Hospitaler|Odense Universitetshospital|Odense




https://www.dr.dk/nyheder/udland/boris-johnson-jeg-loej-ikke-dronningen

BrexitSe temaBrexitBoris Johnson: Jeg løj ikke for dronningenMens den britiske premierminister afviser at have vildledt dronningen, advarer brexit-rapport om kaos.
Den britiske premierminister deltog i dag i London International Shipping Week i London, men slap ikke for at tale om brexit.
Af Sean Coogan og Louise Brodthagen Jensen12.
sep.
2019 kl.
21.
28Bemærk: artiklen er mere end 30 dage gammelLæs op- Absolut ikke!
Sådan lød svaret i dag fra den britiske premierminister, Boris Johnson, da han blev spurgt, om han løj for den britiske dronning, da han anbefalede hende at suspendere det britiske parlament.
Afvisningen kommer dagen efter, den øverste domstol i Skotland erklærede, at hjemsendelsen af politikerne var ulovlig.
Det har dog ikke umiddelbart konsekvenser for suspenderingen, men på tirsdag er emnet igen på dagsordenen, når den britiske højesteret skal tage stilling til spørgsmålet.
Læs også:Britisk regering: No deal-brexit kan ende i optøjer, ulovligt fiskeri og prishop på fødevarerDet betyder dog ikke, at brexit-diskussionen udebliver i mellemtiden.
Dystre advarsler i regeringsnotatI dag blev et fortroligt notat om de mulige konsekvenser af et no deal-brexit nemlig offentliggjort.
I den kan man læse om en række mulige konsekvenser af et no deal-brexit.
Hvad er et no deal-brexit?
Et no deal-brexit betyder, at Storbritannien forlader EU uden en aftale.
Det vil sige, at Storbritannien fra den ene dag til den anden ryger ud af blandt andet EUs indre marked og den fælles toldunion.
Storbritannien vil i udgangspunktet skulle handle med EU og andre lande under de vilkår, der er bestemt af medlemmerne af verdenshandelsorganisationen WTO.
EU og Storbritannien har allerede lavet en række aftaler, der vil gælde også i tilfælde af, at briterne træder ud af EU uden en aftale.
Det gælder for eksempel flytrafik.
Du kan læse meget mere om konsekvenserne af et no deal-brexit her.
Det såkaldte "Operation Yellowhammer"-notat beskriver, hvordan forsyningerne af medicin vil blive udfordret af de forventede lange og forsinkede leveringer over Den Engelske Kanal som følge af den kommende grænsekontrol.
Samtidig beskriver den, at på grund af stigende inflation kan det knibe med sundhed og ældrepleje.
Boris Johnson insisterer dog på, at Storbritannien vil være forberedt på at forlade EU den 31.
oktober uden en aftale, "hvis vi skal", skriver BBC.
- Hvad I ser her, er bare de fornuftige forberedelser - det værst-tænkelige udfald - som man ville forvente enhver regering at lave, siger den britiske premierminister.
- I virkeligheden vil vi helt sikkert være klar til et no deal-brexit, hvis vi skal gøre det, og jeg understreger igen, at det ikke er der, vi har til hensigt at ende.
Operation Yellowhammer•Dagens offentliggørelse af det fortrolige notat sker mod regeringens vilje, efter et flertal i det britiske parlament har stemt for, at løfte sløret for notatet med navnet Operation Yellowhammer.
•Her peges der blandt andet på, at 50-85 procent af lastbilerne, der krydser Den Engelske Kanal, risikerer ikke at være klar til det nye toldsystem, som står til at træde i kraft ved brexit.
•I værste fald vil lastbiler skulle vente i op til to og en halv dag, og forstyrrelserne af trafikken kan vare op til tre måneder.
•Øget paskontrol kan føre til forsinkelser af både fly og tog.
•Det hårde exit kan føre til stigende inflation, og højere priser på mad og benzin har udsigt til at ramme folk med lav indkomst.
•Kilde: Operation YellowhammerEU åbner for rent nordirsk bagstopperDer er nu 49 dage til, at Storbritannien forlader EU, og som det står nu, så bliver det uden en aftale.
I dag sagde David Sassoli, formanden for Europa-Parlamentet, at der ikke kommer til at være en aftale med briterne, som ikke indeholder en form for bagstopper.
Hvad er en ’backstopper'?
Et backstop er en forsikring i Theresa Mays Brexit-aftale.
Den betyder, at hvis forhandlingerne mellem EU og Storbritannien bryder sammen, så forbliver Nordirland eller Storbritannien en del af toldunionen for at kunne holde grænsen mellem Irland og Nordirland åben.
Der er nemlig blandt andet frygt for, at en hård grænse kan gå ud over den såkaldte Langfredagsaftale, der endte årtiers vold i Nordirland.
Nogle frygter også, at bagstopperen vil fastholde briterne i toldunionen på ubestemt tid eller skille Nordirland fra Det Forenede Kongerige.
Læs mere om backstopperen og problemerne med den nordirske grænse her.
Et 'backstop' er en forsikring, der betyder, at hvis forhandlingerne mellem EU og Storbritannien bryder sammen, så forbliver Nordirland eller Storbritannien en del af toldunionen, så man fortsat kan have en usynlig grænse mellem Irland og Nordirland.
Ved en pressekonference i dag åbnede Sassoli døren på klem for, at bagstopperen kan begrænses til kun at gælde Nordirland, skriver BBC.
Men så sent som i går afviste den britiske premierminister en sådan model.
Hos det nordirske Democratic Unionist Party, som er støtteparti for Boris Johnsons konservative parti, kalder man idéen om kun at fastholde Nordirland som en del af toldunionen for "udemokratisk".
Partiet har med sine 10 mandater holdt De Konservative ved magten med et smalt flertal i parlamentet i de senere år.
Men det flertal er smuldret, efter 21 konservative i sidste uge blev smidt ud af partiet for at stemme imod regeringen.
FacebookTwitterKopier linkEmner:Boris Johnson (politiker)|Nordirland|Storbritannien|Europa-Parlamentet|EU-forhold




https://www.dr.dk/sporten/tennis/36-aarige-tennispensionist-kim-clijsters-goer-comeback

Tennis36-årige tennispensionist Kim Clijsters gør comebackKim Clijsters stoppede sin tenniskarriere efter US Open i 2012.
Nu planlægger hun et comeback.
Det er anden gang, at Kim Clijsters gør comeback på tennisbanen.
12.
sep.
2019 kl.
15.
13 | opdateret 16.
sep.
2019 kl.
12.
33Bemærk: artiklen er mere end 30 dage gammelLæs opDen tidligere verdensetter Kim Clijsters gør comeback på den største tennisscene.
Belgieren stoppede karrieren efter US Open i 2012, men brænder stadig for sporten, fortæller hun i et interview med WTA Insider Podcast.
© ScanpixKim ClijstersFødt 8.
juni 1983 i BelgienHar vundet fire grandslam-titler i single:- US Open: 2005, 2009, 2010 - Australian Open: 2011Stoppede karrieren som 23-årig for at stifte familieGjorde comeback som 25-årig i 2009.
Samme år vandt hun US Open.
Stoppede officielt karrieren i 2012- Kærligheden til sporten er der helt klart stadig.
Spørgsmålet er, om jeg er i stand til at nå op på det niveau, jeg gerne vil være på, før jeg spiller på et højt niveau i en af de bedste sportsgrene for kvinder i verden.
- Jeg føler ikke, jeg skal bevise noget, men jeg vil gerne udfordre mig selv, og jeg vil være stærk igen.
Det her er mit maraton.
Det er her, hvor jeg siger: "Okay, lad os da prøve det", siger Clijsters i interviewet.
Clijsters blev professionel i 1997, og seks år senere spillede hun sig op på førstepladsen på verdensranglisten.
Både i single og double.
Allerede som 23-årig stoppede hun imidlertid karrieren første gang på grund af skader og med ønsket om at stifte en familie.
To år senere gjorde hun gjorde hun comeback og spillede herefter sin første kamp i august 2009.
Samme år vandt hun US Open efter en finalesejr over danske Caroline Wozniacki.
Siden vandt hun både Australian Open og US Open og nåede i alt op på fire grand slam-titler i single, før hun stoppede karrieren for anden gang.
Læg dertil to grand slam-triumfer i double i begyndelsen af karrieren.
FacebookTwitterKopier linkEmner:Caroline Wozniacki (tennisspiller)|Tennis|USA|Australian Open|Arbejdsmarked




https://www.dr.dk/nyheder/politik/nye-flagregler-folketinget-vil-flage-med-eu-flag

PolitikNye flagregler: Folketinget vil flage med EU-flagFor fremtiden skal Folketinget kunne flage for EU og FN, har et flertal i Folketings præsidium besluttet.
For fremtiden vil EU-flaget vaje fra Christiansborg på Europa-dagen i maj.
Af Anders Byskov Svendsen12.
sep.
2019 kl.
16.
23 | opdateret 12.
sep.
2019 kl.
18.
30Bemærk: artiklen er mere end 30 dage gammelLæs opEU's blå flag med gule stjerner kan i fremtiden igen blive hejst på Christiansborg.
Et flertal i Folketingets præsidum har nemlig vedtaget at ændre flagregler for Folketinget.
Der vil blive flaget med EU-flag på Europadagen den 9.
maj.
Også FN-dagen den 24.
oktober vil blive markeret med flag.
Det var Folketingets tidligere formand Pia Kjærsgaard, der satte en stopper for at flage med EU-flaget fra Christiansborg.
Men et nyt flertal har altså ændret den beslutning.
Det møder kritik fra Pia Kjærsgaard.
- Det danske parlament skal naturligvis flage, men det skal vi gøre med nationale flag - ikke med institutionsflag.
For mig er det ikke et flag.
Det er forkert, at man ikke kun flager med de nationale flag.
Det ville give mening, det her giver ikke mening.
Det er kun en dag om året, at der kan flages med EU-flaget.
Er det så stort et problem?
- Ja, det synes jeg.
Ellers er vi derude, hvor vi siger, at alt er lige meget.
Det er helt klart en markering, siger Pia Kjærsgaard.
Kan ikke gøre alle tilfredseFolketingets formand Henrik Dam Kristensen (S) vil gene markere de institutioner, som Danmark er en del af.
- Vi vender tilbage til den praksis, der har været før.
Det er nogle institutioner, som Danmark er med i, som det er værd at flage for, og som betyder noget for Danmark i dagligdagen.
Det var der et flertal i præsidiet, som var enig i.
Der er mange følelser på spil, når det kommer til flag og Christiansborg?
- Ja, det er der, og det var der også, da man afskaffede det.
Der var der mange, der var kede af.
Man kan med den slags ting aldrig gøre alle folk 100 procent tilfredse, siger Henrik Dam Kristensen.
Opdateret med citater fra Pia Kjærsgaard og Henrik Dam Kristensen.
FacebookTwitterKopier linkEmner:EU|Folketinget|Henrik Dam Kristensen (politiker)|Pia Kjærsgaard (politiker)|EU-forhold




https://www.dr.dk/nyheder/politik/paludan-om-finte-med-vaelgererklaeringer-it-systemet-hos-ministeriet-var-ringe

PolitikPaludan om finte med vælgererklæringer: It-systemet hos ministeriet var ringeRasmus Paludan kalder det 'udemokratisk', at Folketinget strammer op om regler for vælgererklæringer.
Rasmus Paludan og Stram Kurs fik indsamlet nok vælgererklæringer på rekordfart i foråret.
Af Anders Byskov Svendsen og Emil Christian Eller12.
sep.
2019 kl.
16.
52Bemærk: artiklen er mere end 30 dage gammelLæs opLederen af det stærkt indvandrerkritiske parti Stram Kurs, Rasmus Paludan, afviser blankt at have gjort noget forkert i forbindelse med indsamling af vælgererklæringer op til folketingsvalget i juni.
Et enigt folketing valgte ellers i dag at stramme op på reglerne, så Valgnævnet for fremtiden kan stoppe indsamling af vælgererklæringer, hvis reglerne ikke bliver fulgt.
Det kræver godt 20.
000 vælgererklæringer at kunne stille op til Folketinget.
Dem indsamlede Stram Kurs med rekordfart i foråret.
Men partiet brugte en finte, som reglerne ikke havde taget højde for og derfor ikke havde nogen sanktioner mod.
Reglerne siger, at der skal være syv dages betænkningstid for dem, der skriver under på en vælgererklæring.
Det sker ved, at partiet opretter en støtteerklæring i et digitalt system og efter syv dage kommer der så en mail med et link, som skal underskrives med NemID.
Men Stram Kurs og partiet Klaus Riskjær Pedersen fandt ud af, at det var muligt at sende en række emailadresser, som partiet rådede over, i første omgang.
Efter syv dage kom så linket, som skulle underskrives med NemID.
Det link kunne så sendes og underskrives med det samme af dem, der ville stå bag en vælgererklæring.
Nu kan Valgnævnet sætte en stopper for indsamling af vælgererklæringer og dermed muligheden for at stille op til Folketinget, hvis reglerne ikke bliver fulgt.
Det får en hård modtagelse fra manden, som reglerne blandt andet er rettet mod.
- Det er meget udemokratisk, at man skal vente syv dage og så bekræfte sin underskrift igen.
Er det ikke vigtigt, at man overholder reglerne?
- Det gjorde vi også.
Reglerne var, at syv dages betænkningstid var en hensigtserklæring, hvor man ønskede at gøre det på den måde.
Men man kan jo ikke have ønsket det særlig kraftigt, når der nu ikke var nogen sanktion, hvis man ikke overholdt den regel.
Så derfor kan jeg bare sige, at det skulle man have tænkt over, da man lavede loven.
Kommer du så til at overholde reglen nu?
- Det ved jeg ikke endnu.
Vi har flere afgørelser fra Indenrigsministeriet, hvor det fremgår, at der ikke er en sanktion.
Det prøver man så at ændre på ved lov.
Jeg tror, vi vil stå fast på, at vi allerede har en afgørelse om, at der ikke skal være en sanktion.
Hvilke konsekvenser har det her for Stram Kurs?
- Det har de konsekvenser, at det er mere besværligt for os at indsamle vælgererklæringer.
Men det er så sandelig også mere besværligt for de borgere, der ønsker at give os vælgererklæringer, siger Rasmus Paludan.
Reglerne for vælgererklæringerHvis et parti ønsker at stille op til Folketinget, kræver det støtte fra 20.
109 stemmeberettigede danskere, der skal skrive under på en såkaldt vælgerklæring enten på papir eller digitalt.
Når man som vælger vil støtte et parti til at blive opstillingsberettiget til Folketinget, skal man give sin mailadresse til partiet, som så indtaster den på vælgererklæring.
dk.
Der er indtil videre blot tale om en støttetilkendegivelse.
Efter en eftertænksomhedsperiode på syv dage modtager vælgeren en mail med et link til vælgererklæring.
dk.
Her logger vælgeren sig ind med NemID og kan afgive en egentlig vælgererklæring til partiet.
Vælgeren kan også vælge at annullere sin støttetilkendegivelse.
Når vælgeren har afgivet en vælgererklæring, modtager man en kvittering i e-boks, hvorfra man igen har mulighed for at trække erklæringen tilbage.
Hvis et parti i stedet for at indlæse vælgernes mailadresser i vælgererklæringssystemet indlæser sine egne mailadresser, modtager partiet selv de links, som er tiltænkt vælgerne - og dermed tilsidesættes eftertænksomhedsperioden på syv dage.
Kilde: Social- og IndenrigsministerietRinge it-systemHan hævder, at Stram Kurs også valgte metoden på grund af et dårligt it-system hos Indenrigsministeriet.
- Henvendelser fra ministeriet fra den her automatiske vælgererklæring havner ofte i spam-folderen, når folk får en e-mail.
Derfor får de aldrig linket til at gå ind og afgive erklæringen.
Derfor synes vi ikke, reglen gav mening, fordi it-setuppet var så ringe hos Indenrigsministeriet, at folk i stort omfang slet ikke fik det link, de skulle bruge til at bekræfte erklæringen.
Var du klar over på daværende tidspunkt – da I indsamlede erklæringer – at hensigten var, at der var syv dages betænkningstid?
- Jeg var klar over, at der stod, at man skulle tænke i syv dage, og så ville man få et link.
Jeg var også klar over, for det prøvede vi jo meget klart, at man ikke fik det link i mange tilfælde, fordi ministeriets it-løsning var så ringe, at de her mails aldrig dukkede op.
Og så var jeg klar over, at Klaus Riskær gjorde det sådan, at man kunne skrive under med det samme, og det var der ingen konsekvens ved.
Derfor gjorde vi det samme.
Men hensigten med loven har der jo ikke været tvivl om, så er det ikke rimeligt, at man skal følge hensigten?
- Hensigten med loven var, at man kunne vælge at give syv dages betænkningstid, hvis man synes, det var passende.
Og hvis ikke, var der ingen konsekvens ved at lade være.
Det er, hvad jeg har udledt af hensigten, og også hvad jeg har udledt af ministeriets praksis bagefter.
I fandt et hul i loven – er det fair?
- Det er ikke et hul i loven.
Det er loven, som den er…I fandt et hul i forhold til hensigten med loven, er det fair?
- Jeg ved ikke, hvad hensigten har været.
Man ville gerne have syv dages betænkningstid, men hvis man ikke ville have det, kunne man også lade være.
Det er sådan, loven reelt var.
Man må gå ud fra, at Folketingets medlemmer ved, hvad de vedtager.
Hvis de ikke ved det, er det da et skrig til himlen om, at man skal vælge nogle andre.
Er det okay at gå uden om den hensigt?
- Det er helt i orden at gå lige præcis efter hensigten.
Og den må have været, at syv dage er godt, men 0 dage er også fint.
Hvad betyder det her for jeres videre arbejde med at indsamle vælgererklæringer?
- Det er klart, at sidst fik vi 15.
000 vælgererklæringer på 14 dage.
Det er en rekord, der er svær at slå.
Den kan i hvert fald ikke slås med syv dages betænkningstid, siger Rasmus Paludan.
Se Astrid Krag forklare baggrunden for de nye regler i videoen herunder.
FacebookTwitterKopier linkEmner:Folketinget|Klaus Riskær Pedersen (erhvervsleder)|Stram Kurs (parti)|Valg og folkeafstemninger|Astrid Krag (politiker)




https://www.dr.dk/nyheder/kultur/rihanna-stjaeler-rampelyset-til-vigtig-modeuge-alt-hun-roerer-ved-bliver-til-guld

KulturRihanna stjæler rampelyset til vigtig modeuge: 'Alt, hun rører ved, bliver til guld'Modeekspert kalder popstjernen for en 'genial forretningskvinde', efter at hun har imponeret under modeugen i New York.
Rihannas 'totalperformance' under modeugen i New York bød blandt andet på musikalske gæsteoptrædener fra DJ Khaled, Halsey og Migos.
Af Kasper Madsbøll Christensen12.
sep.
2019 kl.
15.
00Bemærk: artiklen er mere end 30 dage gammelLæs opDu er med stor sandsynlighed stødt på Rihannas monsterhits som 'Umbrella', 'Bitch Better Have My Money' og 'Work', når du har søgt på musik på Spotify eller iTunes det seneste årti.
Men snart kan du også støde på hende midt i undertøjsafdelingen i din lokale tøjbutik.
I overført betydning i hvert fald.
Popstjernen er nemlig i fuld gang med at indtage modens verden med sit undertøjsmærke Savage X Fenty, der netop er blevet fremvist under den vigtige modeuge i New York, USA.
Savage X Fenty-showet bliver beskrevet som en blanding af musik, mode og kultur - og har fået stor opmærksomhed hos medier som BBC og CNN.
Modeekspert Chris Pedersen beskriver Rihannas show som 'en totalperformance'.
Gæsterne til showet måtte ikke have deres telefoner med ind, hvilket vil sige, at der ikke er sluppet ret mange billeder ud fra showet.
Chris Pedersen, modeekspert- Hun kommer med et bud på, hvordan et modeshow kan se ud i år 2019 og har solgt rettighederne til streamingstjenesten Amazon Prime.
Gæsterne til showet måtte ikke have deres telefoner med ind, hvilket vil sige, at der ikke er sluppet ret mange billeder ud fra showet, forklarer Chris Pedersen og fortsætter:- Nu har hun så fået skabt en hype om showet, som man først kan se fra 20.
september.
Det er faktisk næsten en gammeldags måde at gøre det på.
Før i tiden læste man modereportager uden at se billederne, der først kom senere.
- Det er en måde for hende at opbygge og forlænge en hype på.
Scenen til Savage X Fenty-showet lignede nærmere noget fra Eurovision end fra en modeuge.
Showet løb af stablen i Brooklyn, New York.
'En genial forretningskvinde'Chris Pedersen mener, at Rihanna med showet får knyttet modepressen tættere til sig, fordi hun med telefon-forbuddet tvinger folk til at fokusere på moden og ikke de kendisser, der kommer til showet.
Rihannas show er desuden et scoop for Amazon Prime, da 'alle streamingtjenesterne kæmper om unikt indhold', uddyber Chris Pedersen.
- Hun har vist sig at være en genial forretningskvinde - eller også har hun geniale mennesker omkring sig.
Hun er et sindssygt brand, og det er som om, at alt hun rører ved, bliver til guld i øjeblikket, mener Chris Pedersen.
Han tøver ikke med at kalde hende for en 'mogul' indenfor modens verden, hvilket da også bevises af, at hendes mærke er blevet opkøbt af koncernen LVMH, som blandt andet ejer Christian Dior og Louis Vuitton.
- Rihanna forstår sociale medier på en helt anden måde, end de store modehuse gør.
Der bliver lagt nogle helt nye værdier ind i undertøj og makeup, og det har hun gjort på en ret genial måde.
Hun har stjålet markedsandele fra de gamle virksomheder, hvilket får dem til at ryste i bukserne, siger Chris Pedersen.
Rihanna på scenen under showet, der af Variety er blevet beskrevet som 'ulig noget andet, der før er blevet vist under modeugen'.
FacebookTwitterKopier linkEmner:Amazon.
com|Mode- og designbranchen|Erhverv|New York|Rihanna (musiker)




https://www.dr.dk/nyheder/udland/quiz-test-din-viden-om-brexit

BrexitSe temaBrexitQUIZ Test din viden om brexitHvor meget ved du om det altoverskyggende emne i britisk politik?
Brexit deler vandene i Storbritannien.
Af Sean Coogan12.
sep.
2019 kl.
22.
00Bemærk: artiklen er mere end 30 dage gammelLæs opBrexit er her, der og alle vegne.
Men hvor godt har du egentlig styr på emnet, der har domineret britisk politik i de seneste år?
Hvis du lige vil læse op på emnet først, kan du bruge tre minutter på at få genopfrisket det mest basale her.
Når du er klar, så test din brexit-viden her:FacebookTwitterKopier linkEmner:Storbritannien|EU-forhold




https://www.dr.dk/nyheder/regionale/hovedstadsomraadet/unge-laeser-lidt-gymnasier-indfoerer-lystlaesning

KøbenhavnUnge læser for lidt: Gymnasier indfører 'lystlæsning' På en række gymnasier har man indført tvungen læsning af skønlitteratur.
Godt initiativ, mener ekspert.
Unge læser væsentligt mindre end resten af befolkningen, viser tal fra Danmarks Statistik.
Af Nikolai Rosler, Lise Højer Rømeling og Ida Nathan12.
sep.
2019 kl.
16.
06Bemærk: artiklen er mere end 30 dage gammelLæs opUnge læser markant mindre skønlitteratur end resten af befolkningen, viser tal fra Danmarks Statistik.
Gymnasier med lystlæsning på skemaet1.
Falkonergården Gymnasium (Frederiksberg)2.
Gefion Gymnasium (København)3.
Rosborg Gymnasium (Vejle)4.
Slagelse Gymnasium (Slagelse)5.
Køge Gymnasium (Køge)6.
Tårnby Gymnasium (Tårnby)7.
Ørestad Gymnasium (København)8.
Herlufsholm Gymnasium (Næstved)9.
Gammel Hellerup Gymnasium (Hellerup)10.
Johannesskolens Gymnasium (Frederiksberg) - En lidt anden version, der hedder ’tvangslæsning’, hvor læsevejlederen vælger bøgerListen er ikke udtømmende, og der kan være flere gymnasier rundt om i landet, som har samme fag på skemaet.
Kilde: Kristiane Hauer, ph.
d.
og ekspert i læsning og fordybelseIfølge et særudtræk fra Danmarks Statistik, som DR har fået fra andet kvartal i år, er det kun otte procent af de unge mellem 16 og 19 år, der læser dagligt eller næsten dagligt.
Det er langt under gennemsnittet af danskerne, hvor 20 procent af befolkningen læser dagligt eller næsten dagligt.
Det er der flere og flere gymnasier rundt omkring i landet, der vil gøre noget ved.
De vil øge de unges lave læselyst ved at indføre ”lystlæsning” som en del af skoleskemaet.
Den nye ordning betyder, at eleverne flere gange om ugen, skal hive en god gammeldags skønlitteraturbog frem og læse uafbrudt indtil timen er slut.
Handler ikke kun om læsekundskaberneSenest er Tårnby Gymnasium hoppet med på bølgen og har sat disciplinen 'lystlæsning' på skemaet.
Her er målet, at man lærer de unge at fordybe sig i længere tid ad gangen, og de lærer at komme offline, det siger rektor Mikkel Harder Sørensen.
Rektor på Tårnby gymnasium, Mikkel Harder Sørensen, synes det er en vigtig del af de unges dannelse at læse.
- Der er et afhængighedsforhold for nogen i forhold til at være tæt på deres mobiltelefoner og være på de sociale medier, siger han.
Selvom lystlæsning kan lyde som et levn fra folkeskoletiden, er Victoria Palmquist Dahl, der går i 3.
Z på Tårnby Gymnasium, glad for, at gymnasiet afsætter tid til læsning.
- Man føler ikke, man har tid, når man kommer hjem og har en masse afleveringer, skal træne og samtidig skal have tid til familie og venner, fortæller hun.
Tal om læsningIfølge Danmarks Statistik er det kun 8 procent af de unge mellem 16 og 19 år, der svarer, at de læser dagligt eller næsten dagligt.
Der er dog en statistisk usikkerhed, men undersøgelsen viser, at de unge læser signikant mindre end gennemsnittet af befolkningen (20 procent).
Kilde: Danmarks Statistik, andet kvartal, 2019.
Særudtræk til DR.
Et godt initiativGymnasiernes initiativ bliver bakket op af Kristiane Hauer, som forsker i læsning og fordybelse ved Københavns Universitet.
- Læsning er med til at øge de unges ordforråd, styrke deres almene viden og gøre dem bedre til at skrive, fortæller hun.
Læsningen er også vigtig, fordi det kan være med til at forberede de unge på at fordybe sig i bøgerne resten af livet og i deres uddannelsesforløb, understreger hun.
- Der er forskel på at orientere sig i kortere tekster, og at læse romaner, historiebøger og længere tekster, hvor hjernen kommer mere på arbejde, siger hun.
I alt har mindst ti gymnasier sat lystlæsning på skemaet indtil videre.
FacebookTwitterKopier linkEmner:Gymnasiale uddannelser|Danmarks Statistik|Københavns Universitet|Litteratur|Tårnby




https://www.dr.dk/nyheder/indland/politiet-efterforsker-mistaenkelige-doedsfald

IndlandPolitiet efterforsker mistænkelige dødsfaldTo tyskere er fundet døde i en feriebolig i Sønderjylland.
Det er uvist, hvor gamle de to personer var, og hvorfor de opholdt sig i Danmark.
Af Signe Mai Kærsgaard Vilsbøll12.
sep.
2019 kl.
12.
54Bemærk: artiklen er mere end 30 dage gammelLæs opTo tyskere blev i går fundet døde i en feriebolig i Sønderjylland, og dødsfaldene efterforskes nu som mistænkelige.
Det oplyser Syd- og Sønderjyllands Politi i en pressemeddelelse.
De pårørende er ved at blive underrettet.
Politiet fandt ligene af de to ældre tyske statsborgere i ferieboligen i Arrild ved Toftlund onsdag ved 17-tiden.
De foreløbige undersøgelser har dog ikke kunnet kaste lys over en dødsårsag, og derfor bliver dødsfaldene ifølge politiet "rutinemæssigt" efterforsket som mistænkelige dødsfald.
Teknikere og hundepatruljer er tilstede for at afsøge området.
Få detaljerSyd- og Sønderjyllands Politi oplyser ikke meget om sagen eller om de to døde personer.
Blandt andet fordi, at de pårørende til de to tyskere endnu ikke er underrettet.
Det er således uvist, hvor gamle de to personer var.
Det er heller ikke muligt at få at vide, hvorfor de opholdt sig i Danmark eller hvor længe, de har været i sommerhuset i Arrild.
Arrild er en landsby, der ligger mellem Toftlund og Løgumkloster i den centrale del af Sønderjylland.
Fra byen er der godt 30 kilometer til den tyske grænse.
FacebookTwitterKopier linkEmner:Syd- og Sønderjyllands Politi|Jylland|Politi|Turisme|Toftlund




https://www.dr.dk/nyheder/udland/doede-vandet-vaelter-ned-over-spanien

UdlandTo døde: Vandet vælter ned over SpanienTo mennesker har foreløbigt mistet livet i et uvejr, der ifølge de spanske myndigheder tegner til at blive det værste i over 10 år.
Af Jens Andersen12.
sep.
2019 kl.
16.
12Bemærk: artiklen er mere end 30 dage gammelLæs opDet spanske meteorologiske institut har advaret borgerne i den sydøstlige del af landet om det værste uvejr i 13 år.
I løbet af det seneste døgn er regnen væltet ned over områderne ved Valencia, Alicante, Murcia og flere andre steder i det sydøstlige Spanien.
Tæt på Valencia er der målt næsten 300 millimeter regn i løbet af det seneste døgn.
De kraftige mængder regn skaber store problemer, da regnen har let ved at samle sig i floder, der går over deres bredder og skyller ind over byerne.
- Problemet er, at regnen falder i terræn med store bakker og bjerge.
Nedbøren samler sig og kommer drønende ned i byerne.
Det er typisk der, at den største risiko er, da der kan komme rigtig meget vand på kort tid, siger vært på Vores Vejr Søren Jacobsen.
En oversvømmet gade i Molina de Segura i regionen Murcia, hvor myndighederne har lukket alle skole på grund af uvejret.
 En mand må forlade sin bil på den oversvømmede gade i Molina de Segura, Murcia.
 Med regnen kommer også store ødelæggelser.
Her er en mur bukket under for de store vandmasser i Ontinyent.
 I Ontinyent er der faldet næsten 300 millimeter regn i løbet af ét døgn.
 Uvejret har kostet de første menneskeliv.
Et ældre ægtepar på 70 år blev fanget i vandmasserne.
1 / 5En oversvømmet gade i Molina de Segura i regionen Murcia, hvor myndighederne har lukket alle skole på grund af uvejret.
1 / 5En mand må forlade sin bil på den oversvømmede gade i Molina de Segura, Murcia.
2 / 5Med regnen kommer også store ødelæggelser.
Her er en mur bukket under for de store vandmasser i Ontinyent.
3 / 5I Ontinyent er der faldet næsten 300 millimeter regn i løbet af ét døgn.
4 / 5Uvejret har kostet de første menneskeliv.
Et ældre ægtepar på 70 år blev fanget i vandmasserne.
5 / 5Den spanske avis El Pais melder om de første dødsfald som følge af uvejret, der ifølge Søren Jacobsen kommer til at hærge den iberiske halvø den næste uges tid.
Et ældre ægtepar i byen Caudete mistede livet, da deres bil blev fanget og slæbt med af de enorme vandmasser.
Ekstremt nedbørI byen Ontinyent, der ligger tæt på Valencia, er en flod gået over sine bredder og næsten 200 mennesker er blevet evakuerede fra deres hjem.
Her er der ifølge de foreløbige målinger slået nedbørsrekord med hele 297 millimeter regn i løbet af det seneste døgn.
De målinger er foretaget automatisk.
Spanske meteorologer skal nu gennemse data og verificere målingen, inden den eventuelt kan blive officiel.
- Det er faktisk relativt normalt, at den vestlige del af Middelhavet får denne type uvejr, forklarer Søren Jacobsen- Her i efteråret er vandet i havene meget varmt.
Omkring 25 grader.
Så når der kommer kold luft hen over det varme vand, så udvikler der sig kraftigt uvejr.
Selvom de er bekendte med denne type uvejr i det tidligere efterår i Spanien, så er intensiteten usædvanlig.
Det spanske meteorologiske institut forventer, at den kraftige regn vil blive suppleret af kraftig vind, hagl og tornadoer.
FacebookTwitterKopier linkEmner:Spanien|Vejret|El Pais|Portugal




https://www.dr.dk/nyheder/detektor/detektor-kristian-jensen-snyder-paa-velfaerdsvaegten

DetektorDetektor: Kristian Jensen snyder på velfærdsvægtenVLAK-regeringen gav ikke flere penge til kommunerne end S-regeringen.
Kristian Jensen (V) giver Venstre velfærdsrekord, der tilhører Socialdemokratiet.
Af Kåre Holm Thomsen og Sofie Frøkjær12.
sep.
2019 kl.
18.
02Bemærk: artiklen er mere end 30 dage gammelLæs opHvem er Danmarks største velfærdsparti?
Den titel slås Socialdemokratiet og Venstre ofte om, og nu er der en ny anledning.
I sidste uge landede den årlige økonomiaftale mellem staten og kommunerne, som bestemmer, hvor mange flere penge kommunerne har til velfærd det kommende år.
- I alt afsætter vi 2,2 milliarder kroner næste år til mere velfærd i kommunerne, sagde finansminister Nikolaj Wammen (S) i forbindelse med præsentationen af aftalen.
I en pressemeddelelse fremhævede Finansministeriet, at pengeposen til kommunerne er ”det største løft aftalt i flere år”, fordi kommunerne får tilført flere penge, end de tidligere har gjort.
Men Venstres fungerende formand, Kristian Jensen, der før sommerens folketingsvalg selv vogtede statens finanser som finansminister, mener ikke, at Socialdemokratiets aftale er den mest generøse længe.
Hvad påstår Kristian Jensen?
På Twitter skriver Kristian Jensen:- Sidste år gav VLAK-regeringen 2,3 mia.
til service i kommunerne i løft + frigjorte midler.
Det mente @Spolitik dengang var for lidt.
I dag gav @NWammen kommunerne 2,2 mia - og det mener de er historisk.
Det må være historisk at V løfter kommunal velfærd bedre end S #dkpolGrundlæggende mener den tidligere finansminister, at han og VLAK-regeringen gav 0,1 milliarder mere - det vil sige 100 millioner kroner - til kommunerne og dermed til velfærden, end den nuværende regering netop har givet.
Venstre skulle dermed være et større velfærdsparti end Socialdemokratiet.
Hvad har Detektor fundet ud af?
Men at sammenligne tallene 2,3 milliarder kroner med 2,2 milliarder kroner er som at sammenligne æbler og pærer.
Det mener flere eksperter, Detektor har talt med.
- De to beløb kan ikke direkte sammenlignes.
Det siger Kurt Houlberg, der er professor i kommunaløkonomi på VIVE, Det Nationale Forsknings- og Analysecenter for Velfærd.
Og han bliver bakket op af Mads Lundby Hansen, der er cheføkonom i den borgerlige tænketank Cepos.
Tallene dækker nemlig over to vidt forskellige regnestykker, forklarer eksperterne.
Lad os begynde med det socialdemokratiske tal, som regeringspartiet gik ud med i fredags.
De 2,2 milliarder kroner, som indgår i økonomiaftalen for kommunernes budget næste år, knytter sig til kommunernes serviceramme.
Det er det beløb, som kommunerne må bruge mere på service, end de gjorde året før.
Service kan i det tilfælde oversættes til velfærd, som gives i eksempelvis skoler, vuggestuer og på plejehjem.
Så er der VLAK-regeringens tal på 2,3 milliarder kroner, som Kristian Jensen går ud med i sit tweet.
Det tal består også af ekstra penge til velfærd, men også af noget andet.
De 2,3 milliarder kroner, som Kristian Jensen omtaler, er nemlig en sum af to beløb, der bliver lagt sammen: 1,7 milliarder kroner, som kommunerne må bruge mere på service.
Plus 0,6 milliarder kroner i frigjorte midler.
De frigjorte midler var penge, som den daværende regering pålagde kommunerne at spare på administrative udgifter og i stedet bruge på varme hænder i for eksempel hjemmeplejen.
Sagen er den, at Socialdemokraterne har pålagt kommunerne lignende effektiviseringer og vil derigennem sikre, at kommunerne bruger 0,5 milliarder kroner mere på varme hænder end på administration eksempelvis.
Men de 0,5 milliarder kroner har Kristian Jensen ikke talt med.
Havde han gjort det, ville Socialdemokratiets tal være højere.
Det forklarer cheføkonom i den borgerlige tænketank Cepos, Mads Lundby Hansen:- Hvis man indregner effektiviseringer i S-regeringens aftale, lander man på 2,7 milliarder kroner, siger han.
For at Kristian Jensens sammenligning skal være fair, skulle han altså sammenligne tallet 2,3 milliarder med 2,7 milliarder.
Hvad siger Kristian Jensen til kritikken?
Detektor har gentagne gange forsøgt at få fat i den tidligere finansminister og fungerende formand for Venstre for at spørge ham, hvorfor han sammeligner to tal, som ikke kan sammenlignes.
Kristian Jensen er dog ikke vendt tilbage på vores henvendelser.
FacebookTwitterKopier linkEmner:Mads Lundby Hansen (økonom)|Socialdemokraterne|Venstre|Økonomi|Kristian Jensen (politiker)




https://www.dr.dk/sporten/fodbold/pokalturneringen/lokalbrag-venter-agf-og-aab-i-pokalturneringen

PokalturneringenLokalbrag venter AGF og AaB i pokalturneringenJyske storklubber bliver i lokalområdet i næste pokalrunde.
De regerende pokalmestre fra FC Midtjylland møder Fremad Amager.
AGF skal møde bysbørnene fra VSK Aarhus.
12.
sep.
2019 kl.
13.
42Bemærk: artiklen er mere end 30 dage gammelLæs opDer er formentlig glæde i både VSK Aarhus og Vejgaard Boldspilklub efter lodtrækningen til tredje runde i fodboldens pokalturnering, Sydbank Pokalen.
Her er lodtrækningen til tredje runde:Marienlyst - Esbjerg.
Skive - Brøndby.
VSK Aarhus - AGF.
HIK - Silkeborg.
Fremad Amager - FC Midtjylland.
Thisted - Horsens.
Otterup - OB.
Hvidovre - Sønderjyske.
Vendsyssel - FC Nordsjælland.
Vejgaard - AaB.
FC Roskilde - Randers FC.
Hillerød - FC København.
Avarta - Fredericia.
AB - Viborg.
HB Køge - Nykøbing FC.
Viby - Vanløse.
Klubberne, der begge spiller i 2.
division, kan se frem til en hjemmekamp mod det lokale superligahold.
Vejgaard tager imod AaB, mens VSK Aarhus får besøg af AGF.
Også OB bliver i lokalområdet, når odenseanerne gæster Otterup.
De regerende pokalmestre fra FC Midtjylland møder Fremad Amager og får dermed et gensyn med Sundby Idrætspark, hvor midtjyderne for tre år siden havde en noget anderledes oplevelse.
På banen tog FCM en 3-1-sejr over amagerkanerne, men samtidig blev spillernes omklædningsrum rippet for værdier.
Danmarksmesteren, FC København, skal møde Hillerød fra 2.
division, mens Brøndby på papiret skal på en sværere og mere strabadserende opgave på udebane mod Skive fra den næstbedste række.
Kampene skal afvikles 24.
-26.
september.
FacebookTwitterKopier linkEmner:FC Midtjylland|FC København|Fodbold|Aalborg|Aarhus




https://www.dr.dk/nyheder/indland/maa-din-chef-eller-kolleger-bestemme-din-fagforening-her-er-de-vigtigste-regler

IndlandMå din chef eller kolleger bestemme din fagforening?
Her er de vigtigste reglerEn medarbejder er blevet truet og svinet til i en fagforeningsstrid i Københavns Lufthavn.
'Alt det lort kan du skubbe op i røven.
Jeg er pisseligeglad.
Nu fortæller jeg dig, at du skal være medlem,' fik den pågældende medarbejder at vide af en kollega.
Af Nynne Hein Møller12.
sep.
2019 kl.
13.
32Bemærk: artiklen er mere end 30 dage gammelLæs opSAS's bagagepersonale har gennemført tre overenskomststridige strejker på en uge.
Det har resulteret i en lang række aflyste fly og påvirket tusindvis af passagerer i Københavns Lufthavn.
Konflikten omhandler en vikar, som er medlem af Ingeniørforeningen IDA, mens de øvrige ansatte er medlem af 3F.
Vikaren har nægtet at bøje sig for sine kollegers krav om at melde sig ind i 3F - til deres store utilfredshed.
Men hvad siger reglerne egentlig om medlemskab af en fagforening?
Og hvilken betydning har det, hvis en medarbejder er medlem af en anden fagforening end sine kolleger?
Det vil Jens Kristiansen, som er professor og jurist med speciale i arbejds- og ansættelsesret på Københavns Universitet, herunder gøre os klogere på:Kan en arbejdsgiver kræve, at jeg er medlem af en bestemt fagforening?
Bagageoperatørerne i SAS Ground Handling i Københavns Lufthavn har flere gange nedlagt arbejdet.
- Nej, en arbejdsgiver kan ikke kræve, at du er medlem af en bestemt fagforening eller i det hele taget af en fagforening.
Arbejdsgiveren overtræder foreningsfrihedsloven ved ikke at ansætte dig eller at afskedige dig, fordi du ikke vil melde dig ind i en fagforening.
Arbejdsgiveren kan i så fald blive pålagt enten at genansætte dig eller betale en godtgørelse til dig.
Kan arbejdsgivere forbyde mig at være medlem af en fagforening?
- Nej.
Også her vil arbejdsgiveren overtræde foreningsfrihedsloven ved ikke at ansætte eller ved at afskedige dig, fordi du er medlem af en fagforening.
Ligeledes kan arbejdsgiveren i så fald blive pålagt enten at genansætte dig eller betale en godtgørelse til dig.
- Arbejdsgiveren kan også bryde en eventuel overenskomst ved at forbyde dig at være medlem af en fagforening.
Kan mine kolleger kræve, at jeg er medlem at en særlig fagforening?
1.
Maj - arbejdernes internationale kampdag - i Fælledparken i København.
- Nej.
Hvis kollegerne alligevel gør det, skal arbejdsgiveren lade være med at lytte til dem.
Hvad betyder det, hvis jeg er ikke er medlem af den samme fagforening som mine kollegaer?
 - Det kan have flere konsekvenser - for eksempel i forhold til en eventuel overenskomst hos arbejdsgiveren.
Som udgangspunkt vil du være omfattet af overenskomsten på samme måde som dine kolleger, men fagforeningen vil selvfølgelig ikke bistå dig over for arbejdsgiveren, da du ikke betaler fagforeningskontingent.
Har jeg de samme rettigheder som mine kollegaer, hvis jeg har en anden fagforening?
Når bagagen kommer fra flyene og ind i bagagesorteringen foregår det hele manuelt.
Der er kun maskiner involveret, når bagagen går fra check-in skrankerne og ud til flyene.
- Ja, du har de samme rettigheder efter loven som dine kolleger.
Du vil også være omfattet af en eventuel overenskomst hos arbejdsgiveren, men du kan ikke forvente at få bistand fra fagforeningen (som har overenskomsten), hvis der er problemer i forhold til arbejdsgiveren.
- Den fagforening du er medlem af, kan ikke håndhæve overenskomsten for dig ved Arbejdsretten, men kan eventuelt prøve at gå til de almindelige domstole med dit krav, som dog er en mere usikker og tidskrævende vej at gå.
FacebookTwitterKopier linkEmner:Fagforeninger|Arbejdspladser|Overenskomster|3F|Københavns Lufthavne




https://www.dr.dk/sporten/oevrig/vild-med-dans-kan-gavne-bordtennisprofilen-michael-maze-i-champions-league

Øvrig sport'Vild med dans' kan gavne bordtennisprofilen Michael Maze i Champions LeagueDansetræning kan blive en fordel for 38-årige Michael Maze i CL-kamp for Roskilde.
Michael Maze kan få en fordel af at danse, når han tager hul på Champions League-kampene i weekenden.
12.
sep.
2019 kl.
12.
17Bemærk: artiklen er mere end 30 dage gammelLæs opDen danske bordtennisprofil Michael Maze har et hårdt program foran sig.
I aften tager han sammen med sin klub, Roskilde Bordtennis, hul på Champions League-gruppespillet, og i morgen aften indtager dansegulvet i TV2's underholdningsprogram "Vild med dans".
Læs også:Michael Maze vinder første VM-kamp i ti år: ’Skønt at være tilbage’Og faktisk kan den 38-årige bordtennisspiller drage nytte af dansetræningen til at sikre Roskilde europæisk succes, vurderer klubbens sportschef, Allan Bentsen.
- Han har jo haft nogle udfordringer med kroppen før, men jeg tror faktisk, at det gavner ham, for det er jo nogle helt andre muskler og noget smidighed, der bliver bygget på, som måske kan hjælpe ham.
- Så jeg håber faktisk, det er en lille bonus, siger han.
Den 38-årige bordtennisstjerne Michael Maze skal danse med Mie Martha Moltke i underholdningsprogrammet.
Foruden Maze består Roskildes hold i aften af Bojan Tokic, der ligesom Maze er 38 år, og den 24-årige Yujia Zhai.
Og de rutinerede kræfter kan være en fordel mod det noget yngre østrigske hold Water Wels i den første gruppekamp, håber Allan Bentsen.
- Det betyder helt sikkert noget mentalt, at vores spillere har prøvet at stå i de her vigtige kampe før.
Jeg håber, at det kan holde deres nerver i ro.
- Det er jo et hurtigt spil, og reflekserne skal være der, men det er ikke sådan, at man er udbrændt.
Der er mange europæiske spillere, der topper, når de er oppe i årene.
Drømmer om semifinaleRoskilde er seedet som nummer fire i Champions League-turneringen.
Seedningen sker på baggrund af spillernes pladser på verdensranglisten.
Roskildes højst rangerede spiller er englænderen Liam Pitchford, der er nummer 18 på verdensranglisten, men englænderen er ikke med i torsdagens første kamp for Roskilde.
Målet for klubben er at komme videre fra gruppespillet, hvor den foruden det østrigske hold også skal møde Ostrava fra Tjekkiet og russiske UMMC, der har Jonathan Groth på holdet.
Læs også:Smertefri og ambitiøs: Maze tager ikke til OL som turist- Jeg drømmer om, at vi kommer i semifinalen.
Det har været drømmen, siden vi startede det her projekt op for 11 år siden, siger Bentsen.
Roskildes første gruppekamp starter klokken 19.
30 i Roskilde Kongrescenter.
De to bedste hold i hver af de fire grupper går videre til kvartfinalen.
Roskildes bedste placering i Champions League var en kvartfinaleplads i 2018.
/ritzau/FacebookTwitterKopier linkEmner:Michael Maze (bordtennisspiller)|Roskilde|TV 2 (tv-kanal)|Vild med dans|Bordtennis




https://www.dr.dk/nyheder/udland/trods-haard-kritik-von-der-leyen-holder-fast-i-udskaeldt-kommissaer-titel

UdlandTrods hård kritik: Von der Leyen holder fast i udskældt kommissær-titelDet nye kommissærområde 'beskyttelse af vores europæiske levevis' møder hård kritik.
Margaritis Schinas står til at blive kommissær for 'beskyttelse af vores europæiske levevis'.
Men den titel møder langt fra opbakning hos alle.
Af Per Bang Thomsen - Bruxelles12.
sep.
2019 kl.
16.
00Bemærk: artiklen er mere end 30 dage gammelLæs op’Grotesk’, ’bekymrende’ og ’fornærmende’.
Det er nogle af de ord, som den nye kommissærtitel ’beskyttelse af vores europæiske levevis’ har fået med på vejen i Bruxelles de seneste dage.
Trods kritikken har den kommende kommissionsformand, Ursula von der Leyen, ingen umiddelbare planer om at justere navnet.
Det er grotesk at sige, at der er brug for at beskytte europæere mod udefrakommende kulturer.
Sophia in 't Veld, europaparlamentarikerDet har Mina Andreeva, der er talsperson for Europa-Kommissionen, slået fast.
- Vi følger med i den livlige debat, der er om en masse forskellige emner.
Og vi vil selvfølgelig lytte til alle de argumenter, der bliver fremført i debatten, som ikke kun drejer sig om titlen på en portefølje, sagde Mina Andreeva under en pressebriefing tidligere på dagen.
- Men på nuværende tidspunkt vil vi ikke tage nogle hurtige beslutninger, understregede hun.
'Fortælling skal afvises'Det er den konservative græske politiker Margaritis Schinas, som står til at blive kommissær for ’beskyttelse af vores europæiske levevis’.
En af hans hovedopgaver bliver at have ansvaret for migrationsområdet i den nye Europa-Kommission.
Men ifølge kritikere sender titlen det signal, at indvandrere og flygtninge er en trussel mod Europa.
- Det er grotesk at sige, at der er brug for at beskytte europæere mod udefrakommende kulturer.
Den fortælling skal afvises, sagde den hollandske europaparlamentariker Sophia in 't Veld i går.
Ursula von der Leyen er i dag samlet med sit nye hold af kommissærer uden for Bruxelles.
Margaritis Schinas, der får ansvaret for "beskyttelse af vores europæiske levevis", står yderst til højre.
Den nuværende kommissionsformand, Jean-Claude Juncker, har også været ude at kritisere titlen.
- Det er en del af den europæiske måde at leve på, at vi accepterer dem, der kommer langvejs fra, siger han til Euronews.
Og ifølge Amnesty International lyder titlen som noget, den yderste, indvandringskritiske højrefløj i Europa kunne have sagt.
- Det sender et bekymrende budskab, tweetede Stefan Simanowitz, der er medieansvarlig hos menneskerettighedsorganisationen.
Alle de nye kommissærer skal igennem en høring i Europa-Parlamentet.
De finder sted fra 30.
september til 8.
oktober, og europaparlamentarikerne skal efterfølgende godkende det nye hold, før det kan træde til.
- Jeg er sikker på, at man under høringen i Europa-Parlamentet vil få mulighed for at tage de mange argumenter, der bliver fremført, op igen, tilføjede Mina Andreeva under dagens briefing.
Læs også:Her er de kommissærer, du skal holde øje med (som ikke er Vestager)Formanden for Europa-Parlamentet, David Sassoli, betegnede tidligere på dagen de nye portefølje-navne - der blandt andet også tæller 'en økonomi, der arbejder for folket' - for ”en smule originale og bizarre”.
David Sassoli tilføjede, at den kommende kommissionsformand har sagt ja til at forklare titlerne på et møde i næste uge.
Margaritis Schinas har ikke selv kommenteret kritikken.
Den nye Europa-Kommission skal efter planen træde til 1.
november i år.
FacebookTwitterKopier linkEmner:Europa-Kommissionen|Europa-Parlamentet|Jean-Claude Juncker (politiker)|EU-forhold|Bruxelles




https://www.dr.dk/nyheder/penge/ecb-saenker-renten-til-minus-05-procent-og-starter-opkob

BidragssatserSe temaPengeECB sænker renten til minus 0,5 procent og starter opkøbDen Europæiske Centralbank vil sætte gang i væksten med rentesænkning og opkøb for 20 milliarder om måneden.
12.
sep.
2019 kl.
14.
00Bemærk: artiklen er mere end 30 dage gammelLæs opDen Europæiske Centralbank, ECB, har som ventet torsdag præsenteret en pakke med rentesænkning og opkøb af obligationer, der skal hjælpe væksten på vej i eurozonen.
Banken sænker sin indlånsrente fra minus 0,4 procent til minus 0,5.
Samtidig sættes der gang i et nyt program for opkøb af obligationer.
Programmet begynder 1.
november og skal købe for 20 milliarder euro hver måned.
Den negative indlånsrente er den rente, som banker i eurozonen betaler for at have deres overskydende penge stående hos ECB.
Den har i sidste ende betydning for renterne på opsparinger og boliglån.
Sparker mere liv i økonomienECB har dog annonceret, at man laver et delt indskudsrente-system.
Det vil tillade, at de kommercielle banker kan sætte nogle af deres likvider i ECB til en rente på nul procent.
Tiltaget er en kompensation, fordi bankerne vil få mere likviditet som følge af ECB's opkøb af obligationer.
En endnu lavere rente skal tilskynde bankerne til at låne flere penge ud, hvilket håbes at sparke gang i økonomien.
Tiltaget er omdiskuteret, og flere regeringer har ifølge nyhedsbureauet Reuters advaret ECB mod at lempe pengepolitikken for meget.
Økonomer i Danmark heriblandt Allan Sørensen fra Dansk Industri har også noteret, at en lempelse nu kan blive et problem, hvis en økonomisk krise kommer, før pengepolitikken igen er strammet.
- Mario Draghi har efterhånden affyret den pengepolitiske bazooka mange gange.
Vi er bekymrede for, om der er mere krudt tilbage, hvis vi for alvor får et tilbageslag, siger han i en analyse.
Økonom: ECB har ikke andet valgIfølge Tore Stramer fra Dansk Erhverv kæmper centralbanken en kamp for at puste liv i europæisk økonomi, hvor politikerne burde træde til.
- ECB er simpelthen ved at have udspillet sine pengepolitiske muligheder, og dagens lempelser vil efter vores opfattelse kun i meget beskedent omfang understøtte vækst- og inflationsudsigterne.
- Men så længe der ikke kommer tilstrækkelig hjælp til økonomien fra finanspolitikken i euroområdet, så kan ECB ikke gøre meget andet end at fyre op under det begrænsede pengepolitiske arsenal, de har tilbage at gøre godt med.
En hånd under boligmarkedetI Danmark plejer Nationalbanken, der blandt andet har som opgave at holde kronekursen tæt på eurokursen, at følge trop på ECB's beslutninger.
Derfor kan der være lagt op til en lavere rente herhjemme.
Renten i Danmark er aktuelt på minus 0,65 procent og er ikke blevet sænket siden 2015.
Cheføkonom i Nordea Helge J.
Pedersen er overbevist om, at den danske nationalbank vil sætte renten ned med 10 basispoint til minus 0,75 pct.
i dag klokken 17.
00 af hensyn til fastkurspolitikken.
Det påpeger han i en kommentar.
Han vurderer, der vil gå lang tid, før der komme positive indskudsrenter i Nationalbanken.
- Renten er toneangivende for de korte markedsrenter, herunder de korte boligrenter herhjemme.
De lange renter er i større udstrækning knyttet til udviklingen i USA og med den amerikanske forbundsbanks beslutning i juli om at sætte renten ned følger mere formentlig om en uges tid.
Der er næppe udsigt til højere realkreditrenter herhjemme længe endnu, siger han og henviser til rentemødet i USA den 20.
september.
- Det vil være med til at holde hånden under det hjemlige boligmarked i en tid, hvor priserne ellers begynder at være under pres, skriver Helge J.
Pedersen.
/ritzau/FacebookTwitterKopier linkEmner:Mario Draghi (erhvervsleder)|Økonomi|Tore Damgaard Stramer (økonom)|Danmarks Nationalbank|USA




https://www.dr.dk/nyheder/indland/kommune-chef-domt-overgreb-mod-mandlig-ansat

IndlandKommune-chef dømt for overgreb mod mandlig ansatDen tidligere chef i Odense Kommune skal otte måneder i fængsel.
En 46-årig tidligere leder i Odense Kommune er  blevet dømt for at have udsat en 60-årig kollega for et seksuelt overgreb.
(Arkivfoto) 12.
sep.
2019 kl.
12.
27Bemærk: artiklen er mere end 30 dage gammelLæs opEn tidligere chef i Odense Kommune skal otte måneder i fængsel for at have begået et seksuelt overgreb mod en mandlig kollega ved en firmafest i sommer.
Det har retten i Odense besluttet, oplyser senioranklager ved Fyns Politi Jakob Thaarup.
Sagen har kørt som en domsmandssag, og der var ikke enighed blandt de tre domsmænd, da en af dem stemte for frifindelse.
Nægter sig skyldigDen tidligere chef er dømt for at have skaffet sig andet seksuelt forhold end samleje med offeret, der på grund af beruselse ikke var i stand til at modsætte sig.
Den tidligere chef blev frifundet for det andet tiltalepunkt i anklageskriftet som gik på blufærdighedskrænkelse.
Jakob Thaarup er tilfreds med dommen, som han vurderer følger gældende retspraksis på området.
Den dømte har 14 dage til at beslutte, om han vil anke dommen.
Den dømte har nægtet sig skyldig.
Odense Kommune oplyser, at den dømte i forbindelse med sagen er blevet fritstillet.
/DR Nyheder/FacebookTwitterKopier linkEmner:Odense Kommune|Anklagemyndigheden|Kriminalitet|Domstole|Fyn




https://www.dr.dk/nyheder/kultur/film/hyldet-med-staaende-bifald-hollywood-stjerne-kan-vaere-paa-vej-mod-oscar-nummer

Film og serierHyldet med stående bifald: Hollywood-stjerne kan være på vej mod Oscar nummer toDet spår eksperter efter Renee Zellwegers brandvarme modtagelse på vigtig filmfestival.
Renee Zellweger ankommer til premieren på 'Judy' ved Toronto International Film Festival.
Nu bliver hun hyldet for sin præstation.
Af Kasper Madsbøll Christensen12.
sep.
2019 kl.
11.
37Bemærk: artiklen er mere end 30 dage gammelLæs op- I mine 15 år på #TIFF (Toronto International Film Festival) har jeg aldrig set et stående bifald som det, Renee Zellweger får for 'Judy'.
Sådan lyder den begejstrede dom fra Varietys redaktør, Jenelle Riley, på Twitter, da 'Judys' hovedrolleindehaver indtager scenen efter filmens visning på den anerkendte canadiske filmfestival.
Zellweger tager imod det brusende bifald med en veltimet divajoke:- Ok, stop!
I ødelægger min makeup.
'Forbløffende transformation'Den varme modtagelse af Zellweger kommer i kølvandet på positive anmeldelser af 'Judy', hvor Zellweger portrætterer den ikoniske sanger og skuespiller Judy Garland, der døde af en overdosis som 47-årig.
Og begejstringen i Toronto kan meget vel være med til at sikre 50-årige Zellweger opmærksomhed og opbakning til en måske kommende Oscar-nominering, skriver BBC med henvisning til anmeldelser fra Screen Daily, Variety og Vanity Fair.
(.
.
.
) filmen er et fint udstillingsvindue for Zellweger, der af åbenlyse grunde allerede er en potentiel prismodtager-kandidat.
Anmeldelse af 'Judy' i Vanity Fair- Hendes transformation er ganske forbløffende, lyder det i Screen Dailys anmeldelse.
- (.
.
.
) hun spiller Garland med stor kærlighed og indfølelse som én, der har været 'over the rainbow' og tilbage igen, skriver Variety med en slet skjult henvisning til én af Garlands mest ikoniske sange, 'Over the Rainbow'.
Vanity Fair stemmer i:- (.
.
.
) filmen er et fint udstillingsvindue for Zellweger, der af åbenlyse grunde allerede er en potentiel prismodtager-kandidat.
Vandt Oscar i 2003Skulle Zellweger være så heldig at vinde en Oscar for sin rolle i 'Judy', så bliver det ikke første gang, hun skal på scenen for at tage imod den gyldne statuette, der er blevet uddelt hvert år siden 1929.
Selv om hun nok er bedst kendt for sin rolle som singlekvinden Bridget Jones i trilogien af samme navn samt for rollen som Roxie Hart i musicalen 'Chicago', så vandt hun sin karrieres første Oscar for en langt mindre kendt film.
Om Renee ZellwegerFødt 25.
april 1969 i Texas, USA.
Debuterede i ' Texas Chainsaw Massacre: The Next Generation' i 1994, men slog for alvor igennem i rollen som Bridget Jones i 'Bridget Jones's Diary' fra 2001.
Holdt seks års pause fra skuespillet og indspillede ingen film mellem 2010-2016.
I 2003 hev hun nemlig både en Oscar, en Golden Globe og en BAFTA-pris hjem for sin birolle i dramaet 'Cold Mountain', hvor hun spillede overfor blandt andre Jude Law og Nicole Kidman.
Hvorvidt rollen som Judy Garland kan veksles til Hollywoods mest prestigefyldte filmpris, bliver vi først klogere på i foråret 2020.
Læs også:Er han allerede årets Oscar-favorit?
Hollywood-stjerne hyldes for 'ekstremt betagende og vild præstation'Renee Zellweger med sin Oscar for bedste kvindelige birolle i 'Cold Mountain', som hun vandt ved Oscar-uddelingen i 2004.
Hun har været nomineret til en Oscar i alt tre gange - indtil videre.
Plaget af pille- og alkoholmisbrugGarland selv er blevet hyldet som 'den måske største amerikanske entertainer i det 20.
århundrede'.
Hun blev én af Hollywoods største stjerner allerede som 17-årig på grund af sin rolle som Dorothy Gale i 'The Wizard of Oz' fra 1939 - hvori hun sang den sidenhen legendariske 'Over the Rainbow'.
Den rolle gav både Garland en stor fanskare blandt homoseksuelle mænd og affødte efter sigende også termen 'Are you a friend of Dorothy?
' Den term blev brugt som slang blandt homoseksuelle mænd til at spørge ind til eller diskutere homoseksualitet i en tid, hvor det var stærkt stigmatiseret eller direkte ulovligt at være homoseksuel.
Igennem sin årtier lange karriere spillede Judy Garland med i utallige musicals og udgav masser af musik - hun havde eksempelvis hovedrollen i 'A Star is Born' mange år før, at Barbra Streisand og Lady Gaga bed skeer med den samme rolle i senere filmatiseringer af musicalen.
Hun kæmpede dog med et mangeårigt pille- og alkoholmisbrug og døde i 1969 i en alder af blot 47 år.
'Judy' får dansk premiere 24.
oktober.
(© Scanbox)FacebookTwitterKopier linkEmner:Barbra Streisand (skuespiller)|Lady Gaga (musiker)|Twitter|Toronto|Homoseksualitet




https://www.dr.dk/nyheder/indland/danfoss-efter-giftfund-pa-nordals-vi-tager-sagen-meget-alvorligt

IndlandDanfoss efter giftfund på Nordals: Vi tager sagen meget alvorligtMed accept fra myndighederne kunne Danfoss tidligere dumpe sit affald på Nordals.
Det beklager selskabet i dag.
Danfoss er indstillet på at hjælpe med at rette op på en situation på Nordals (Arkivfoto).
12.
sep.
2019 kl.
11.
55Bemærk: artiklen er mere end 30 dage gammelLæs op- Vi er naturligvis meget kede af denne sag, og vi tager den meget alvorligt.
Sådan lyder det fra Mikkel Thrane, kommunikationsansvarlig hos Danfoss, efter at en undersøgelse har afsløret, at selskabets dumping af affald i 1950'erne og 1960'erne har haft større konsekvenser end hidtil antaget.
Ifølge Region Syddanmark, der står bag undersøgelsen, er der blandt andet fundet et kræftfremkaldende stof i vandet ud for Himmark Strand på Nordals.
Det var netop i området omkring Himmark Strand, at Danfoss for mange år siden dumpede sit giftige industriaffald - med tilladelse fra myndighederne.
- Som det er tilfældet i en række andre sager i Danmark, har der år tilbage desværre været en helt anden viden om og tilgang til, hvordan potentielt farlige produkter og affaldsstoffer skulle behandles, skriver Mikkel Thrane i en mail.
Han fortæller, at Danfoss arbejder tæt sammen med Region Syddanmark og Sønderborg Kommune i sagen, og at fundet af det kræftfremkaldende stof blot gør behovet for at finde en løsning endnu mere påtrængende.
60.
000 liter affald om åretRegion Syddanmarks undersøgelse af området blev igangsat sidste år.
Fundet af det kræftfremkaldende stof er et af de første resultater af undersøgelsen.
- Nu skal vi have en endelig afklaring af omfanget, og så vil vi aftale parterne imellem, hvordan problemet løses, og hvordan de enkelte parter kan bidrage til denne løsning, skriver Mikkel Thrane.
- At oprense jord i det omfang, der her er tale om, er ikke noget, man bare gør.
Derfor er det afgørende, at forureningens omfang undersøges til bunds, så man kan iværksætte en løsning, der løser problemerne, fortsætter han.
Ifølge JydskeVestkysten har en kilde fra Danfoss tidligere forklaret til Region Syddanmark, at der blev kørt 50 tønder flydende affald til Himmark Strand hver anden måned i en årrække.
Det svarer til 60.
000 liter per år.
På grund af fundet af det kræftfremkaldende stof har myndighederne indført et badeforbud på den 600 meter lange strækning ved Himmark Strand.
/ritzau/FacebookTwitterKopier linkEmner:Danfoss|Region Syddanmark|Als|Affald|Kræft




https://www.dr.dk/nyheder/udland/endnu-en-opioid-virksomhed-maa-betale-stifterfamilie-skal-af-med-12-milliarder

UdlandEndnu en opioid-virksomhed må betale: Stifterfamilie skal af med 12 milliarderFlere end 2.
000 myndigheder har sagsøgt den amerikanske medicinalvirksomhed Purde Pharma.
Firmaet Purdue Pharma er blevet sagsøgt for at have underspillet risikoen ved at tage opioider, selvom de vidste hvor farligt medicinen er.
Af Catharina Maria Skov Lassen12.
sep.
2019 kl.
13.
03Bemærk: artiklen er mere end 30 dage gammelLæs opFra kyst til kyst har anklagerne lydt, og nu tyder alt på, at et forlig er lige om hjørnet.
Den amerikanske medicinalvirksomhed Purdue Pharma bliver beskyldt for at have underspillet risikoen ved det syntetiske opioid Oxycontin, der i dag er et af de mest kendte og stærkeste smertestillende præparater af sin slags i USA.
Medicinalvirksomheden er ejet af milliardærfamilien Sackler.
Nu er et forlig på 12 milliarder dollars blevet udarbejdet med firmaet og en række amerikanske stater.
Men forliget har mødt kritik fra mange, særligt på grund af den manglende effekt på familien Sacklers private formue.
- Denne aftale er et slag i hovedet på alle, som har måtte begrave en, de holder af på grund af familien Sacklers destruktion og grådighed, siger Josh Shapiro, som er en af Pennsylvanias topadvokater til BBC.
Han mener, at familien bør stilles personligt ansvarlig for omfanget af dødsfald forårsaget af OxyContin.
- Forliget tillader familen Sackler at få milliarder og ikke indrømme, at de har gjort noget forkert.
Hvad er opioider?
Hvis du nogensinde har været i så slem smerte, at du måtte en tur forbi lægen - eller hvis du har fået lavet et særligt smertefuldt indgreb - har du måske stiftet bekendtskab med medicin som morfin, kodein, fentanyl eller oxycodon.
Det er præparater, der går under betegnelsen 'stærkt smertestillende medicin', da de hurtigt og effektivt kan lindre selv de værste pinsler.
Medicinen indgår i opiat-familien, hvor også heroin findes, og den påvirker centralnervesystemet i en sådan grad, at smerte bliver dæmpet eller helt forsvinder.
Præcis som heroin er den dog stærkt vanedannende, og en stor del af patienterne ender med at være afhængige af stoffet i rigtig lang tid.
I nogle tilfælde, indtil de dør af det.
Der er nemlig en reel fare for en overdosis af opioiderne, der i for store mængder sløver eller helt stopper åndedrættet.
Hvem er Sackler familien?
Sackler-familien er kendt i USA som velgørere, og den har oprettet både Sackler-professorater og Sackler-stipendier.
Dens økonomiske støtte finder vej til kunstens verden heriblandt til kunstmuseet Louvre i Paris.
Men nu har både Tate Modern i London og Solomon R.
Guggenheim Museum i New York afvist at modtage flere penge fra den velhavende familie.
Familen Sacklers formue er opbygget af penge fra Purdue Pharma, og derfor møder familien stor kritik for deres rolle i den amerikanske opioidkrise.
Flere stiller Sackler-familien personligt til ansvar for Purdue Pharmas salg og udbredelse af det vanedannende stof OxyContin.
En af de ledende advokater, som repræsenterer flere end 2.
000 lokale myndigheder i 23 delstater, der har lagt sag an mod Purdue Pharma, Paul Farrell, bekræfter forliget.
Han har udtalt til NPR, at familien Sackler skal betale omkring tre milliarder dollars af deres egen formue over flere år, og at de vil afgive kontrol over firmaet.
En talsmand for Purdue Pharma udtalte mandag til CNN, at Purdue gerne vil indgå et folig, i stedet for flere år med anklager og appeller.
Fremtiden for Purdue Pharma er uvisNew Yorks retsadvokat, Letitia James, er en af dem, som ikke anerkender det formodede forlig.
- Familien Sackler forsøger at fralægge sig ansvaret og afskriver for lavt et beløb til de millioner af ofre for opioidkrisen i USA, udtaler hun til NPR.
Hvad fremtiden byder for Purdue Pharma, er der dog intet svar på endnu.
- Det er et stort åbent spørgsmål, hvad der kommer til at ske nu, og om Purdue Pharma vil blive ved med at sælge medicin, der ikke er opioider, eller om de kommer til at sælge opioider i begrænsede mængder, fortæller Joe Rice ifølge NPR, som er endnu en af de ledende advokater i sagerne mod Purdue Pharma.
Opioidkrisen i USAHver dag dør 130 amerikanere af opioider, og flere eksperter vurderer, at over to millioner amerikanere er afhængige af medicinen.
I 1990'erne indledte Purdue Pharma en kampagne, der skulle få læger til at udskrive flere recepter på OxyContin.
I 1992 blev 112 millioner recepter udskrevet, og i 2012 var tallet steget til 282 millioner.
Johnson & Johnson var den første virksomhed på anklagebænken i en række retssager.
Retsagerne er beskrevet som et længe ventet opgør med det, der populært er blevet døbt 'opioid-epidemien' i USA.
Johnson & Johnson endte med at skulle betale mere end 3,8 milliarder danske kroner.
Opioiderne har også fundet vej til de danske apoteker, men antallet af danskere, der får stærkt smertestillende opioider som morfinpræparater i mere end seks måneder, er faldet markant.
FacebookTwitterKopier linkEmner:Medicin|USA|Medicinalindustri|Johnson & Johnson|New York




https://www.dr.dk/sporten/golf/i-dag-kulminerer-droemmen-dansk-golfspiller-efter-fem-aars-kamp-ret-surrealistisk

GolfI dag kulminerer drømmen for dansk golfspiller efter fem års kamp: ’Ret surrealistisk’Sebastian Cappelen kvalificerede sig i juni til PGA Touren i USA, og i dag tager fynboen hul på sin første turnering.
Sebastian Cappelen har taget en utraditionel vej til toppen af golf-verden.
Kasper Heide Lund12.
sep.
2019 kl.
10.
53Bemærk: artiklen er mere end 30 dage gammelLæs opAmerika er kendt som det forjættede land, og det gør sig i den grad også gældende, når det handler om golf.
Man finder ikke mange professionelle golfspillere, som ikke drømmer om at spille sammen med stjerner som Tiger Woods, Phil Mickelson og Brooks Koepka i USA på verdens bedste tour, PGA Touren.
Mens de fleste danske golfere må nøjes med at forestille sig den virkelighed, så bliver det en realitet for 29-årige Sebastian Cappelen, når der i dag er tee off til den nye PGA-sæson.
Læs også:Dansk golfspiller tog karrieren op til overvejelse: 'Jeg nåede et punkt, hvor det ikke var sjovt længere'Fynboen sikrede sig i juni kortet til den amerikanske tour, og det gjorde han på en måde, som ingen andre danskere har gjort før.
Sebastian Cappelen kvalificerede sig nemlig ved at ende blandt de 25 bedste spillere på Korn Ferry Tour, som er niveauet under PGA Touren.
- Det er ret surrealistisk.
Det er stadig ikke helt gået op for både mig og min kone, at der vil være ret mange ændringer i vores hverdag, siger Cappelen til DR Sporten.
- Det har også været et mål for mig at kunne gå en anden vej end andre har gjort før.
Det har været en stor del af min motivation.
Det betyder utrolig meget.
© ScanpixSebastian CappelenFødt 14 april 1990 i OdenseFlyttede som 20-årig til USA for at studere på University of ArkansasStartede sin professionelle karriere i USA i 2014 efter endt uddannelseHar deltaget i to turneringer tidligere på PGA Touren.
- 2014: Blev nummer 35 i Sanderson Farms Championship- 2015: Missede cuttet i US OpenHar vundet to turneringer i karrieren:- 2014: Air Capital Classic på Web.
com-tour (det nuværende Korn Ferry Tour)- 2019: Rex Hospital Open på Web.
com-tour (det nuværende Korn Ferry Tour)Fem års kamp for at nå i 'hul'Der har ligget flere års arbejde i at nå til PGA Touren for Sebastian Cappelen.
Fem år tog det, fra han i 2014 kastede sig ud i livet som professionel på den næstbedste tour i USA, til golfdrømmen gik i opfyldelse.
Allerede i sin første sæson var det tæt på at lykkes for danskeren.
Han vandt sin første turnering og så længe ud til at spille sig på PGA Touren i første forsøg, men efter en række mindre gode resultater sidst på sæsonen glippede kvalifikationen lige præcis for Cappelen.
- Det gik kun ned ad bakke, siden jeg vandt og var tæt på PGA Touren.
Så jeg følte, at jeg ikke rigtig var kommet nogen vegne siden.
Det var en bitter en, siger han om den glippede kvalifikation i første sæson.
Stålsat fynboSelvom det blev lige ved og næsten for Sebastian Cappelen i første forsøg, så rystede han ikke på hånden over sit valg om at gå den amerikanske vej modsat sine mange danske landsmænd, der sigtede efter et lidt lavere mål, nemlig Europa Touren.
Siden han færdiggjorde sin uddannelse på University of Arkansas handlede alt om hans ’American Dream’.
- Jeg var ikke interesseret i at skulle rejse til et nyt land hver eneste uge i Europa og spille på 100 forskellige baner, hvor du ikke aner, hvad du får.
- Når man ser billeder fra Irland eller Skotland, render de rundt i huer midt om sommeren.
Det blæser, regner, og jeg ved ikke hvad.
For mig er det for tilfældigt, siger Sebastian Cappelen og fortsætter:Danskere og PGA-Touren:Der er syv danske golfspillere, som har fået debut på PGA TourenDer er aldrig nogen dansker, som har vundet på verdens bedst tourThomas Bjørn er kommet tættest med fire andenpladser- Jeg gik 'all in'.
Jeg elskede at være i USA og spille på de amerikanske baner – konkurrencen var verdensklasse.
Jeg følte også, at man i USA gik mere op i at have perfekte baner, og så var det op til spillerne selv at producere kvalitetsslag, siger han.
Det gamble viste sig i juni at være rigtigt for Cappelen, da han efter en andenplads i turneringen Wichita Open havde samlet nok ranglistepoint til at kvalificere sig til PGA Touren – endda på samme bane som karrierens første sejr blev vundet fem år tidligere.
Det kunne oveni oprykningen til verdens bedste tour også være blevet til karrierens tredje sejr, da han var med i et omspil, som dog blev tabt.
- Det var med et smil på læben, at jeg gik ind til det playoff.
For jeg vidste, at lige meget hvad, så var jeg sikker på at spille PGA Tour i næste sæson.
Det var en fantastisk fornemmelse, siger Sebastian Cappelen.
Håber andre danskere vil følge i hans fodsporI dag kulminerer det hele så for ham, når Cappelen teer ud i sin debut-turnering som medlem af PGA Touren.
Her bliver han den første nogensinde set med danske briller til at gøre det, efter at have kvalificeret sig til verdens største golfscene via den næstbedste amerikanske tour.
- Jeg håber, der er flere i fremtiden, som ser den mulig.
Så længe man brænder for det, så synes jeg bare man skal 'go for it'.
- Men det kræver lidt mere end bare lige at tage herover.
Man skal brænde for det, og der skal være noget commitment, tilføjer han.
Glæde og skepsis i DGUHos Dansk Golfunion (DGU) glæder man sig selvsagt over, at Sebastian Cappelen lykkedes med sin drøm om at komme på PGA Touren.
- Det er svært at etablere sig, og det tog Sebastian fem år at nå et niveau, hvor han har kunne gøre det.
Det er skønt at se, at han ikke gav op, siger elitechef Claus Mølholm.
Men hvor han jubler over Cappelens succes, så er elitechefen i DGU mere tilbageholden, når det kommer til, om han vil anbefale andre landsmænd at følge i samme fodspor.
NEWBURGH, INDIANA - AUGUST 31: Sebastian Cappelen of Denmark walks to the first green during the second round of the Korn Ferry Tour Championship presented by United Leasing & Finance at Victoria National Golf Course on August 31, 2019 in Newburgh, Indiana.
Stacy Revere/Getty Images/AFP == FOR NEWSPAPERS, INTERNET, TELCOS & TELEVISION USE ONLY == - Det, at det kan lade sig gøre, får andre til at tænke, om det er den vej, de skal gå, men jeg vil sige, at det er ikke noget, som de fleste ville kunne gøre.
Det kræver et meget højt niveau spillemæssigt, og at man kan tage hånd om sin egen udvikling, forklarer han og tilføjer:- Vi forsøger hele tiden at tage et individuelt kig på det.
Hvis vi endelig kommer til at gøre noget, så bliver det at rejse nogle spørgsmålstegn i forhold til at prøve det amerikanske eventyr af.
Er det det bedste for den golfmæssige udvikling?
, spørger elitechefen om.
Læs også:PGA Touren lukker døren for Thorbjørn OlesenSebastian Cappelen tager hul på sin første runde af sit eventyr i det forjættede land, når han slår ud klokken 20.
15 i PGA Tour-turneringen A Military Tribute at The Greenbrier.
Udover Cappelen har Lucas Bjerregaard også sikret sig kortet til PGA Touren i denne sæson.
Det gjorde han efter i sidste sæson at have haft et midlertidigt medlemskab.
Modsat sin fynske landsmand, så spiller nordjyden dog ikke med i denne uges turnering.
FacebookTwitterKopier linkEmner:Brooks Koepka (golfspiller)|Golf|Tiger Woods (golfspiller)|USA|Korn Ferry




https://www.dr.dk/nyheder/politik/venstre-truer-regeringen-haev-cigaretpriserne-med-mindst-20-kroner-ellers

PolitikVenstre truer regeringen: Hæv cigaretpriserne med mindst 20 kroner, ellers .
.
.
Både Venstre og Konservative er klar til at lede efter et flertal uden om regeringen for at få cigaretpriserne hævet med mindst 20 kroner.
Venstre, Konservative, Radikale Venstre, SF og Enhedslisten vil alle hæve cigaretpriserne med mere end de 10 kroner, som Socialdemokratiet angiveligt lægger op til i et lækket notat.
Af Peter Boier og Sally Frydenlund Larsen12.
sep.
2019 kl.
11.
30 | opdateret 12.
sep.
2019 kl.
15.
45Bemærk: artiklen er mere end 30 dage gammelLæs opI valgkampen var cigaretpriser et stort tema.
Måske endda et lidt for stort tema i visse debatter, hvis man fulgte stemningen på sociale medier.
Men op til finanslovsforhandlingerne senere på efteråret begynder debatten nu at røre på sig igen.
I et internt notat, som Altinget er i besiddelse af, fremgår det angiveligt, at Socialdemokratiet kun lægger op til en gradvis afgiftsstigning på samlet set 10 kroner frem til 2023.
Men det er slet ikke nok, lyder det nu fra Venstres sundhedsordfører og tidligere sundhedsminister Sophie Løhde i en pressemeddelelse adresseret til statsminister Mette Frederiksen (S).
- En prisstigning på en pakke cigaretter bør træde i kraft allerede fra 1.
januar 2020, og prisstigningen bør være på mindst 20 kroner per pakke, skriver de.
Hvis det ikke sker vil Venstre arbejde på at samle et flertal af partier uden om regeringen.
Og det stopper ikke her:- Desuden bør der kunne findes enighed blandt Folketingets partier om en række yderligere initiativer, der skal sikre, at færre børn og unge begynder at ryge.
Det gælder bl.
a.
røgfri skoletid i grundskolen, på alle ungdomsuddannelser og efterskoler, tobak under disken, standardiserede cigaretpakker med videre, skriver de.
Kan de blive enige om 20 kroner?
For at finde et flertal uden om regeringen skal Venstre, regeringens støttepartier og andre interesserede dog blive enige om, præcist hvilket beløb en pakke cigaretter skal koste.
Og det er ikke sikkert, det er så ligetil - men noget tyder på, at det heller ikke bliver umuligt.
Så sent som i tirsdags fremsatte Koservatives sundhedsordfører Per Larsen forslag om samme prisstigning.
Også han er på vegne af sit parti klar til at organisere et flertal udenom regeringen.
- Det her er virkelig en lavthængende frugt i forhold til at forebygge lidelser fremadrettet - at vi undgår, at der er børn og unge, der går i gang med at ryge, siger han.
Konservative er klar til at hæve prisen til mere end 60 kroner, men det vigtigste er, at prisstigningen sker på én gang og ikke gradvist, som regeringen lægger op til i notatet.
- Hvis man bare hæver med to eller tre kroner om året, så lægger folk nok slet ikke mærke til det, siger Per Larsen.
Den udlægning er Radikale Venstre enig i.
Partiet går efter 70 kroner, siger forebyggelsesordfører Nils Sjøberg til Altinget, men man kunne måske godt gå med til 60 kroner.
- For os drejer det sig ikke om penge, men om at få knækket kurven, så færre unge begynder at ryge.
Og det kræver, at man kommer op på minimum 60 kroner for en pakke.
- Vi går efter 70 kroner, men 60 kroner er bedre end ingenting, siger han til mediet.
Både SF og Enhedslisten synes, ifølge Altinget, også, at 60 kroner er et godt leje for en pakke cigaretter.
Og Konservative er også med på idéen:I valgkampen ville Mette Frederiksen (S) ikke lægge sig fast på en specifik pris på cigaretter, men flirtede med tanken om primært at hæve priserne for unge mennesker, så de ikke begynder at ryge.
Samtidig skal pensionister ikke rammes på pengepungen, men den idé er ifølge Skatteministeriet ikke mulig.
DR har kontaktet Sundhedsministeriet, der henviser til Finansministeriet.
De har ingen kommentarer.
16:00: Opdateret med udtalelser fra Konservatives Per Larsen.
FacebookTwitterKopier linkEmner:Mette Frederiksen (politiker)|Nils Sjøberg (politiker)|Socialdemokraterne|Venstre|Rygning




https://www.dr.dk/nyheder/politik/folketinget-stopper-stram-kurs-finte-med-vaelgererklaeringer

PolitikFolketinget stopper Stram Kurs' finte med vælgererklæringerPartier kan ikke længere bryde reglerne for indsamling af vælgererklæringer uden konsekvenser.
Af Emil Eller12.
sep.
2019 kl.
10.
03 | opdateret 12.
sep.
2019 kl.
11.
14Bemærk: artiklen er mere end 30 dage gammelLæs opDet er slut med at bryde reglerne om vælgererklæringer til folketingsvalg igen og igen, uden at det får konsekvenser.
Folketinget har netop vedtaget et nyt regelsæt, der indfører sanktioner for partier, der bryder reglerne.
Det har der nemlig ikke været hidtil.
Vælgererklæringer er de underskrifter, nye partier skal bruge for at blive opstillet til folketingsvalg.
Reglerne for vælgererklæringerHvis et parti ønsker at stille op til Folketinget, kræver det støtte fra 20.
109 stemmeberettigede danskere, der skal skrive under på en såkaldt vælgerklæring enten på papir eller digitalt.
Når man som vælger vil støtte et parti til at blive opstillingsberettiget til Folketinget, skal man give sin mailadresse til partiet, som så indtaster den på vælgererklæring.
dk.
Der er indtil videre blot tale om en støttetilkendegivelse.
Efter en eftertænksomhedsperiode på syv dage modtager vælgeren en mail med et link til vælgererklæring.
dk.
Her logger vælgeren sig ind med NemID og kan afgive en egentlig vælgererklæring til partiet.
Vælgeren kan også vælge at annullere sin støttetilkendegivelse.
Når vælgeren har afgivet en vælgererklæring, modtager man en kvittering i e-boks, hvorfra man igen har mulighed for at trække erklæringen tilbage.
Hvis et parti i stedet for at indlæse vælgernes mailadresser i vælgererklæringssystemet indlæser sine egne mailadresser, modtager partiet selv de links, som er tiltænkt vælgerne - og dermed tilsidesættes eftertænksomhedsperioden på syv dage.
Kilde: Social- og IndenrigsministerietDe nye regler betyder hårde sanktioner mod partier, der gentagne gange bryder reglerne.
I værste fald kan partiet få annulleret de indsamlede vælgererklæringer og blive udelukket fra at indsamle flere erklæringer.
Reglerne blev enstemmigt vedtaget af alle Folketingets partier.
Striden om vælgererklæringerne blussede op i tiden op til det seneste folketingsvalg, hvor nye partier som Rasmus Paludans Stram Kurs og partiet Klaus Riskær Pedersen brugte en finte, som var i strid med loven, men som der viste sig ikke at være nogle sanktioner mod.
Det lykkedes som bekendt både Paludan og Riskær at få de nødvendige underskrifter, så partierne stod på stemmesedlen ved valget 5.
juni.
Kunne bryde regler uden konsekvensIfølge reglerne skal en vælgererklæring bekræftes efter syv dage, før den er gyldig.
Men systemet gjorde det muligt at omgå det krav ved at skrive under med det samme med NemID.
Det udnyttede både Stram Kurs og Klaus Riskær Pedersen, selv om partierne flere gange blev advaret af ministeriet om, at metoden ikke var lovlig.
Den eneste grund til at have en betænkningstid på syv dage er, at medlemmerne af Folketinget ikke ønsker, at der skal være flere partier i Folketinget.
Rasmus Paludan, Stram KursFor reglerne indeholdt ingen sanktioner ved at bryde fristen på de syv dage.
Derfor måtte Indenrigsministeriet godkende de vælgererklæringer, der kom gennem systemet, og give Stram Kurs og Klaus Riskær Pedersen mulighed for at stille op til valget.
Med de nye regler kan Valgnævnet på opfordring fra social- og indenrigsministeren 'i tilfælde af grove eller gentagne retsbrud i forbindelse med et partis indsamling af vælgererklæringer blandt andet træffe afgørelse om at udelukke partiet fra fortsat at indsamle vælgererklæringer og annullere partiets indsamling af vælgererklæringer'.
Rasmus Paludan selv mener, at de nye regler er "detaillovgivning rettet kun mod Stram Kurs".
- Reglerne har hele tiden været ens for alle.
Det har kun været et spørgsmål om, hvem der ville benytte sig af reglerne, som de var.
Jeg synes klart, det mest demokratiske er, at hvis nogen vil give en vælgererklæring til et parti, så kan de gøre det med det samme uden at vente syv dage.
- Den eneste grund til at have en betænkningstid på syv dage er, at medlemmerne af Folketinget ikke ønsker, at der skal være flere partier i Folketinget.
Vi skal være ærlige og sige det, som det er.
Det er det, der er grunden.
Stram Kurs skal indsamle igenSocial- og indenrigsminister Astrid Krag (S) har ikke lagt skjul på, at formålet med de nye regler er at stoppe Rasmus Paludans parti, Stram Kurs, inden partiet igen omgår reglerne og indsamler nye vælgererklæringer.
Det skal ikke være sådan, at de partier, der overholder reglerne, bliver stillet ringere end dem, der benytter sig af huller i loven.
Astrid Krag, Social- og Indenrigsminister (S)Det skrev hun i et brev til Folketingets formand, Henrik Dam Kristensen (S), da hun for nylig bad om at få forslaget om de nye regler hastebehandlet i Folketinget.
- Det er mit ønske, at lovforslaget kan træde i kraft senest den 23.
september 2019.
Da forventes Valgnævnet at godkende Stram Kurs’ partinavn, og partiet vil derefter kunne begynde at samle vælgererklæringer, skrev ministeren i et brev til formanden.
Hun har dog også understreget, at der ikke er tale om regler rettet udelukkende mod Stram Kurs.
Astrid Krag siger i dag, at hun er glad for, at hele Folketinget bakkede op om stramningen.
- Der er partier, der har benyttet sig af huller i lovgivningen, og vi har ikke haft mulighed for at gribe ind.
Det dur selvfølgelig ikke, for det skal ikke være sådan, at de partier, der overholder reglerne, bliver stillet ringere end dem, der benytter sig af huller i loven, siger hun.
Hun understreger samtidig, at hun ikke mener, det skal gøres sværere at blive opstillet til folketingsvalg, eksempelvis ved at hæve antallet af vælgererklæringer, et parti skal indsamle.
Da det ikke lykkedes Stram Kurs at blive valgt til Folketinget ved sidste valg, skal partiet igen indsamle vælgererklæringer for at blive opstillet ved næste valg.
Der er allerede lavet en aftale om en ny portal for vælgererklæringer, der skal sætte en stopper for finten.
Den træder efter planen i kraft i 2020.
FacebookTwitterKopier linkEmner:Folketinget|Henrik Dam Kristensen (politiker)|Klaus Riskær Pedersen (erhvervsleder)|Socialdemokraterne|Valg og folkeafstemninger




https://www.dr.dk/nyheder/indland/giftfund-ved-strand-udloser-badeforbud-pa-nordals

IndlandGiftfund ved strand udløser badeforbud på NordalsMyndigheder finder kræftfremkaldende stof på Himmark Strand, hvor Danfoss i 50'erne deponerede affald.
Himmark Strand på Nordals, hvor der er indført badeforbud på grund af forurening.
12.
sep.
2019 kl.
10.
18Bemærk: artiklen er mere end 30 dage gammelLæs opMyndighederne indfører nu et badeforbud ved en 600 meter lang strækning ved Himmark Strand på Nordals.
Det sker, efter det kræftfremkaldende stof vinylklorid er konstateret i vandprøver fra havbunden.
Vinylklorid kan give sjælden leverkræftVinylklorider er et farveløst, brændbart, giftigt og meget kræftfremkaldende stof.
Høje koncentrationer kan føre til en sjælden form for leverkræft ved navn angiosarkom.
Man kan støde på vinylklorid i både flydende og gasform.
Derfor kan man blive udsat for det ved henholdsvis indtagelse og indånding, alt efter hvilken form det har.
Stoffet er især kendt i plastindustrien og anvendes til fremstilling af såkaldt PVC-plast, der kan bruges i alt fra tagrender til medicinsk udstyr.
PVC produceres dog ikke i Danmark.
Fordi stoffet er så giftigt, er der sat den tilladte mængde sat til 0,05 mikrogram per liter.
Kilder: PVC-informationsrådet, Billund Kommune, Lægehåndbogen.
- Vi har blandt andet udtaget vandprøver 57 steder under havbunden ud for det forurenede areal.
- Det er de analyser, vi har fået svar på, og det er i den forbindelse, at vi kan se, at der findes en meget kraftig forurening med blandt andet vinylklorid under havbunden, siger projektleder Kristian Dragsbæk Raun, Region Syddanmark, i en pressemeddelelse.
Forureningen stammer fra lossepladsen ved Himmark Strand, hvor Danfoss i perioden fra 1950 til 1967 deponerede affald fra virksomhedens produktion.
Affaldet bestod blandt andet af oliestoffer og klorerede opløsningsmidler.
Det er velkendt, at området har været anvendt som losseplads, og badning har også hidtil været frarådet på strækningen, men nu ændres det til det decideret badeforbud, ligesom restriktioner for ophold bliver udvidet i både nordlig og sydlig retning.
Nye vandprøver viser forureningI 2018 blev der i samme område fundet dioxiner, som er en fællesbetegnelse for en gruppe klorholdige kemiske forbindelser.
Det fik Region Syddanmark til at iværksætte nye undersøgelser, der nu altså viser, at forureningen er mere omfattende end hidtil antaget.
- Det ligger os meget på sinde at få afklaret, hvor voldsom forureningen er af hensyn til de borgere, der bor og færdes i området.
- Samtidig er det endnu en lære for fremtiden, at vi skal passe på vores natur og miljø, for ellers kan det få uoverstigelige konsekvenser, siger Jørn Lehmann Petersen (S), formand for regionens miljøudvalg.
Et af flere tilfældeSønderborg Kommune vil på baggrund af de nye oplysninger sætte nye skilte op med forbud mod badning.
Samtidig har kommunen rettet henvendelse til Fødevarestyrelsen for at finde ud af, om der også bør indføres et forbud mod at fiske i området.
Mængden af vinylklorid, der er fundet i prøverne, er ifølge regionen på niveau med det, man måler i Kærgård Klitplantage ved Oksbøl.
Her er området blevet forurenet med giftigt spildevand fra det tidligere Grindstedværket.
Forureningen er en af de ni såkaldte generationsforureninger, der også tæller forurening fra kemivirksomheden Cheminova på Harboøre Tange.
/ritzau/FacebookTwitterKopier linkEmner:Forurening|Danfoss|Region Syddanmark|Als|Kemisk industri




https://www.dr.dk/sporten/fodbold/de-skal-straffes-dbu-gaar-til-angreb-paa-iran-efter-kvindelig-fodboldfans-selvmord

Fodbold'De skal straffes': DBU går til angreb på Iran efter kvindelig fodboldfans selvmordEfter tragisk dødsfald i Iran øger Fifa og DBU presset for, at kvindelige fodboldfans får adgang til kampe i Iran.
Iranske fans protesterer med banneret 'Let Iranian women enter their stadiums' (giv iranske kvinder adgang til deres stadioner, red) i forbindelse med en venskabskamp i Stockholm mellem Iran og Sverige i 2015.
Af Arnela Muminovic12.
sep.
2019 kl.
09.
09Bemærk: artiklen er mere end 30 dage gammelLæs op- Diskrimination kan ikke tolereres.
Reglerne er glasklare.
Dansk Boldspil Unions formand, Jesper Møller, er klar i mælet, når det kommer til forholdene for kvindelige fodboldfans i Iran, der har forbud mod at overvære kampe på stadion.
Udtalelsen kommer efter den tragiske sag, hvor den 29-årige kvindelige fodboldfan Saha Khodayari døde, efter at have sat ild til sig selv som reaktion på en mulig dom for at snige sig ind på et fodboldstadion.
Læs også:Kvindelig iransk fodboldfan død efter at have sat ild til sig selv- Det er fuldstændig ligegyldigt, om det så handler om seksuel orientering, nationalitet, hudfarve eller køn.
Der er og skal være nul tolerance over for den slags, siger DBU-formanden til Politiken.
Pres på FifaDet har i årevis været forbudt for kvinder at overvære fodboldkampe på et stadion i Iran.
Det Internationale Fodboldforbund (Fifa) har ellers appelleret kraftigt til, at Iran ændrer loven, men ikke meget har ændret sig på trods af det politiske pres fra fodboldforbundet.
Efter den seneste tragiske sag er Fifa dog kommet under stort pres fra omverdenen - og nu ser det ud til, at det internationale fodboldforbund går lidt mere offensivt til værks.
FIFA har nemlig meldt ud, at man vil sende en delegation til Iran for at vurdere forberedelserne til at tillade kvinder på stadion til den kommende VM-kvalifikationskamp i oktober.
Hos Dansk Boldspil Union (DBU) forventer formand Jesper Møller, at Fifa straffer Iran, hvis ikke landet retter ind.
- De skal straffes - det er klart.
Og man skal ikke være i tvivl om, at Fifa er opmærksom på det her.
Jesper Møller er forarget over det iranske fodboldforbunds ageren.
- Det er paradoksalt, at vi her i Danmark gør alt, hvad vi kan, for at få kvinder og piger til fodbold, og så skal vi diskutere en sag, der burde høre et helt andet århundrede til, siger Jesper Møller om det iranske forbud.
Fifa har tidligere straffet lande, hvor fodboldforbund ikke har fulgt reglerne.
Blandt andet er Nigeria og Pakistan blevet udelukket på grund af politisk indblanding i forbundet.
FacebookTwitterKopier linkEmner:DBU|FIFA|Iran|Fodbold|Jesper Møller (idrætsleder)




https://www.dr.dk/nyheder/politik/efter-strejke-trusler-og-boellemetoder-i-lufthavn-minister-afviser-blande-sig

PolitikEfter strejke, trusler og 'bøllemetoder' i lufthavn: Minister afviser at blande sigBeskæftigelsesminister Peter Hummelgaard ser frem til samråd - men afviser at blande sig.
Københavns Lufthavn har været ramt af tre dage med strejker på en uge.
Af Peter Boier12.
sep.
2019 kl.
07.
54Bemærk: artiklen er mere end 30 dage gammelLæs opBeskæftigelsesminister Peter Hummelgaard (S) glæder sig til at diskutere, hvordan forholdene på det danske arbejdsmarked skal være, i det samråd, som Venstre, Konservative og Liberal Alliance i går varslede, at de ville indkalde ham til.
Det drejer sig om onsdagens strejke blandt bagagemedarbejdere i Københavns Lufthavn, der er den tredje i september.
Her er det kommet frem af en lydoptagelse i Berlingske, at en vikar ikke ville melde sig ind i fagforeningen 3F - og efter forgæves trusler og skældsord valgte hans kolleger at strejke i protest.
Læs også:Trusler i SAS: 'Har du aldrig hørt om den lov, der hedder jungleloven?
'Og det er ikke i orden, lyder det fra den socialdemokratiske minister, der har hørt den respektive lydoptagelse, som du kan høre hos Berlingske.
- Jeg synes, den tegner et billede af metoder, som jeg ikke synes er i orden, og som jeg i øvrigt heller ikke med vores arbejdsmarkedsmodel kan se, at der skulle være behov for.
Jeg synes ikke, at der er nogen grund overhovedet til at dække over eller ikke sige klart fra over for tvang og trusler, siger Peter Hummelgaard, der dog samtidig anbefaler alle at melde sig ind i en fagforening.
I optagelsen kan man høre en mand fortælle, at han er fagforeningens næstformand:'Alt det lort kan du skubbe op i røven.
Jeg er pisseligeglad.
Nu fortæller jeg dig, at du skal være medlem,' siger han blandt andet.
'Tyranniserende og aggressiv' opførselDen ene medarbejder, der er genstand for de hårde ord er en ingeniør, der er medlem af ingeniørernes fagforening, IDA.
Men hans kolleger så gerne, at han i stedet meldte sig ind i 3F, og Peter Hummelgaard har sympati for, at det kan irritere kolleger, at han ikke vil.
- Jeg har fuld forståelse for, at nogle af dem, der er med til at oppebære og betale ind til det fællesskab, der sikrer en god overenskomst og arbejdsvilkår, kan blive irriterede over kolleger, der ikke også vil bidrage til fællesskabet.
- Men at overbevise dem med trusler og tvang – det er ikke en god idé, siger han.
Alex Vanopslagh, politisk leder i Liberal Alliance, går dog i P1 Morgen her til morgen noget længere i sin kritik af 3F'erne i Kastrup.
Han kaldte, sammen med Konservative og Venstre, i går ministeren i samråd.
De her bøllemetoder og den her mentalitet går igen i 3F.
Alex Vanopslagh, Liberal Alliance.
Han fortæller, at han ser alvorligt på sagen, da han ikke tror, det er en enlig svale.
- Det er endnu et eksempel - blandt rigtig mange det sidste år - på, at 3F'ere på diverse arbejdspladser opfører sig tyranniserende og afpressende over for kolleger i andre fagforeninger.
De her bøllemetoder og den her mentalitet går igen i 3F, siger han.
- 3F tager kraftigt afstand, men det er ikke en enlig svale, og jeg tror ikke en tøddel på, at det bliver bedre.
- Jeg vil gerne give beskæftigelsesministeren en fair chance for at komme på banen.
Men han skal tage det seriøst, siger Alex Vanopslagh.
Peter Hummelgaard selv afviser dog at skride ind, da der "er kutyme for, at man som regering og minister ikke blander sig i faglige konflikter".
FacebookTwitterKopier linkEmner:3F|Alex Vanopslagh (politiker)|Liberal Alliance|Fagforeninger|Kastrup




https://www.dr.dk/nyheder/kultur/film/anmelder-om-hormonpumpende-og-grovkornet-ungdomsfilm-taber-hurtigt-pusten

FilmlandSe temaAf Filmanmelder og vært på FilmlandPer Juul CarlsenFilm og serierAnmelder om 'hormonpumpende og grovkornet' ungdomsfilm: Taber hurtigt pustenTraileren til 'Good Boys' er sjovere end filmen selv, mener Per Juul Carlsen.
Der går ikke meget mere end en halv time, før 'Good Boys' begynder at hakke i tomgang.
Mest fordi parret bag filmen ikke har meget andet i lommen end sjofle jokes om 12-årige drenges forsøg på at være voksne, skriver Per Juul Carlsen.
(© Ed Araquel/Universal Studios)12.
sep.
2019 kl.
07.
34Bemærk: artiklen er mere end 30 dage gammelLæs opNormalt er der ikke nogen grund til, at filmanmeldere skal spendere så meget som et sekund på en trailer til en film.
Det er jo bare et stykke PR-værktøj.
Ofte en virkelig kedelig oplevelse, andre gange en dejlig nysgerrighedspirrer – og en sjælden gang kommer en trailer, der tænker så fantasifuldt, at den faktisk overhaler selve den film, den beskriver, indenom.
'Good Boys'Instruktør: Gene StupnitskyMedvirkende: Jacob Tremblay, Keith L.
Williams, Brady NoonPremiere: 12.
SeptemberSådan en forfilm – som det hed i gamle dage – er den såkaldte red band-trailer til komedien 'Good Boys'.
Red band betyder, at den er henvendt til et voksent publikum på grund af slemme og farlige fyord.
Den slags må man kun se i USA, hvis man er 17 år eller derover.
Enhver amerikaner, der er 18 år eller derover, må gerne købe en riffel.
Men er man bare et år yngre, må man ikke se folk sige 'fuck' og den slags i en trailer.
Det er naturligvis 'fucked up', som komikeren og produceren Seth Rogen konstaterer i red band-traileren til 'Good Boys'.
De tre 12-årige drenge i filmens hovedroller må gerne sige 'fuck','asshole' og 'motherfucker' på film.
Men de må ikke se sig selv sige det i en trailer på nettet.
Det er komisk på mange måder.
Men det er især sjovt, fordi filmen 'Good Boys' beskriver tre drenge i den alder, hvor det er så vigtigt at virke voksne.
Man skal turde drikke sprut, man skal have kysset en pige, man skal have kendskab til kønslivets mysterier, og så skal man da være i stand til at smide om sig med fucking mange røvslemme ord.
Max, Lucas og Thor gør alt hvad de kan for at være seje.
Og Max bliver sat på sit korte livs helt store prøve, da skolens cooleste dude inviterer ham – og måske også de to andre – med til en fest, hvor der skal kysses.
Blandt de andre gæster er pigen Brixlee, som Max er vild med.
Så nu skal der trænes i at kysse, drikke og i at være voksen i almindelighed.
Bag 'Good Boys' er producerne Lee Eisenberg og Gene Stupnitsky, der også har arbejdet sammen på serien 'The Office' og filmen 'Bad Teacher'.
(© Ed Araquel/Universal Studios)Det udvikler sig meget hurtigt til en hormonpumpende og grovkornet blanding af den sorthumoristiske tv-serie 'South Park' og den 12 år gamle komedie, 'Superbad', hvor tre store teenagere skulle på en tilsvarende manddomsprøve en fredag aften.
I 'Good Boys' famler Max, Lucas og Thor sig forvildet gennem de uartige sider af voksenlivet, sådan som alle 12-årige gør.
Nogen har bildt dem ind, at alle drenge fra 6.
klasse får et håndjob af en pige.
At en lolitadukke er til at øve førstehjælp på.
At en dildo er et våben.
Den slags.
Situationen stikker for alvor af fra dem, da de aflurer naboteenagernes kyssetricks via en drone, som Max af sin far har fået strengt forbud mod at bruge.
To store teenagepiger snupper dronen.
Til gengæld napper drengene et glas syntetiske festpiller fra pigerne.
Og så er der kridtet op til groteske gags i lange baner.
Det er skideskægt og superfjollet til at begynde med.
Men der går ikke meget mere end en halv time, før 'Good Boys' begynder at hakke i tomgang, mest fordi parret bag filmen, Lee Eisenberg og Gene Stupnitsky, ikke har meget andet i lommen end sjofle jokes om 12-årige drenges forsøg på at være voksne.
Det havde klædt filmen også at vise en oprigtig følsomhed, sådan som 'Superbad' og den feminine pendant, 'Booksmart', slap afsted med.
'Good Boys' hovedpersoner fra venstre Thor (Brady Noon), Lucas (Keith L.
Williams) and Max (Jacob Tremblay) samlet om en loliltadukke.
(© Ed Araquel/Universal Studios)Og det havde givet filmen mere spillerum, hvis der blev lavet sjov med andre typer end 12-årige drenge.
De to store teenagepiger bliver ikke rigtig brugt til noget.
Det gør Thors forældre, der har skabet fyldt med sexlegetøj, heller ikke.
Til gengæld er Lucas' forældre, der står over for en skilsmisse, virkelig sjove i deres forsøg på at nedtone konsekvenserne over for knægten.
Og skuespillerne Jacob Tremblay, Brady Noon og Keith L.
Williams er en konstant fornøjelse i de svære roller som 12-årige drenge, der gætter sig til, hvordan verden hænger sammen.
På intet tidspunkt bliver 'Good Boys' dog ligeså subtil og underfundig og bidende sjov som red band-traileren, hvor Seth Rogen konstaterer, at drengene gerne må tale grimt i en populær film.
De må bare ikke se sig selv tale grimt i en trailer på nettet.
Sådan fungerer de voksnes verden faktisk.
(© UIP)Læs også:Anmelder taget på sengen: Oscar-vinder rammer fuldstændig plet i bundsjofel komedieFacebookTwitterKopier linkEmner:Seksualitet|USA|Seth Rogen (filminstruktør)




https://www.dr.dk/nyheder/udland/danskere-i-spanske-turistmal-varsles-om-mulige-oversvommelser

UdlandDanskere i spanske turistmål varsles om mulige oversvømmelserVoldsomt uvejr er på vej til kendte spanske turistmål.
Borgerservice i Danmark sender varsel ud.
Tidligere på ugen ramte ekstremt uvejr den spanske ø Mallorca med både tornadoer og oversvømmelser til følge.
12.
sep.
2019 kl.
05.
47Bemærk: artiklen er mere end 30 dage gammelLæs opUdenrigsministeriets Borgerservice advarer om voldsomt uvejr og risiko for oversvømmelser i flere spanske turistmål.
Det drejer sig om byerne Alicante, Valencia og Murcia.
Det skriver Borgerservice på Twitter onsdag aften.
- Voldsomt uvejr kan medføre oversvømmelser i Alicante, Valencia og Murcia.
Følg de lokale myndigheders anvisninger, skriver Udenrigsministeriets Borgerservice.
Tidligere på ugen ramte ekstremt uvejr Mallorca med både tornadoer og oversvømmelser til følge, og Spaniens meteorologiske institut (AEMET) har nu udstedt en rød advarsel om risiko for ekstremt vejr.
Det er en storm, der bevæger sig langsomt og ventes at bringe store mængder regn med til større dele af Spaniens østkyst.
Hagl på størrelse med dueægDanskere i området opfordres af Udenrigsministeriet til at holde sig opdateret på AEMET's hjemmeside.
Man kan også søge oplysninger via Udenrigsministeriets app Rejseklar.
Det voldsomme regnvejr ventes ifølge AEMET at ramme Valencia tidligt torsdag.
Det står til at fortsætte med enkelte ophold over nogle dage.
På Mallorca medførte det voldsomme uvejr en del skader.
Flere fly måttes ledes uden om øen.
Billeder fra den lokale engelsksprogede avis Majorca Daily Bulletin viser hagl cirka på størrelse med dueæg.
Vindstød nåede op på 100 kilometer i timen, og nogle floder gik over deres bredder.
Det østlige Spanien lokker hvert år millioner af turister til.
Valencia og Alicante er de to største byer i Valencia-regionen.
/ritzau/FacebookTwitterKopier linkEmner:Spanien|Udenrigsministeriet|Borgerservice|Vejret|Offentlig forvaltning




https://www.dr.dk/nyheder/politik/s-borgmestre-presser-tesfaye-drop-lov-om-haandtryk

PolitikS-borgmestre presser Tesfaye: Drop lov om håndtrykEt håndtryk bør ikke være en betingelse for at få dansk statsborgerskab, mener en række socialdemokratiske borgmestre.
Af Morten Henriksen, Thomas Klose Jensen og Anja Westphal12.
sep.
2019 kl.
07.
00Bemærk: artiklen er mere end 30 dage gammelLæs opStaten skal ikke lovgive om håndtryk, og derfor bør udlændinge- og integrationsminister Mattias Tesfaye (S) straks skrotte den tidligere regerings stærkt omdiskuterede håndtryks-lov.
Sådan lyder det nu fra en lang række socialdemokratiske borgmestre op til partiets kongres i Aalborg i weekenden.
Borgmester på Lolland Holger Schou Rasmussen (S) kalder håndtryksloven for symbolpolitik og et skråplan.
Ifølge loven kan udenlandske ansøgere kun få dansk statsborgerskab, hvis de giver hånden til borgmesteren ved en såkaldt grundlovsceremoni.
- Det er meget udansk, og jeg bryder mig simpelthen ikke om det.
Det er ikke åbenhed og frisind.
Den lov skal droppes, for den handler jo bare om at ramme nogle kulturelle minoriteter, som ønsker et dansk statsborgerskab, siger Holger Schou Rasmussen og tilføjer:- Det næste bliver vel, at jeg som borgmester skal danse vals eller polka med de nye statsborgere, så de dermed kan vise, at det kan de også finde ud af.
Borgmesteren fastslår, at han direkte nægter at indberette de nye udlændinge, som ikke vil give hånd:- Det kommer jeg ikke til.
Så tager jeg hellere den straf selv.
Samme kritiske toner kommer fra den socialdemokratiske borgmester i Thisted, Ulla Vestergaard.
- Tvungne håndtryk er udansk, og det er fjollet, at man skal bruge tid på sådan en lov.
Det at få statsborgerskabet er jo faktisk en stor dag for nye danske statsborgere, og det skal ikke overskygges af et håndtryk.
Jeg håber virkelig, at ministeren lige overvejer en ekstra gang, om det ikke er for udansk, at man skal give håndtryk for at være værdig som dansk statsborger, siger Ulla Vestergaard.
GrundlovsceremonierGrundlovsceremonierne blev til som følge af den indfødsretsaftale, som den daværende VLAK-regering sammen med Socialdemokratiet og Dansk Folkeparti indgik den 29.
juni 2018.
Aftalen blev stemt igennem i december 2018 og trådte i kraft 1.
januar 2019.
Det betyder, at personer, der søger om statsborgerskab, fremover skal deltage i en grundlovsceremoni, som afholdes i bopælskommunen to gange årligt, for formelt at blive danske statsborgere.
Her skal ansøgerne skrive under på at ville overholde dansk lovgivning, herunder grundloven, samt optræde respektfuldt over for repræsentanter fra myndighederne ved at give dem hånden.
Den første grundlovsceremoni blev afholdt den 17.
januar 2019 i statsligt regi, hvor daværende udlændinge- og integrationsminister Inger Støjberg var vært.
Kilde: Udlændinge- og IntegrationsministerietMærkeligt at lovgive om hilseformerDen socialdemokratiske borgmester i Faaborg-Midtfyn, Hans Stavsager, opfordrer også Mattias Tesfaye til at skrotte loven.
- Det er fint, at vi siger velkommen til de nye statsborgere ved en ceremoni og gør det festligt.
Men den del med håndtrykket synes jeg ikke er nødvendig.
Her lokalt kan vi godt selv finde ud af, om der skal gives hånd eller ej.
Nogle gange møder jeg folk fra min kommune, som lægger hånden op på hjertet, når man mødes, og jeg har det fint med, at man viser respekt på den måde, siger Hans Stavsager.
Det ’udanske’ ved at lovgive om håndtryk er også hovedargumentet fra den socialdemokratiske borgmester i Syddjurs, Ole Bollesen.
- Personligt synes jeg, at man skal droppe loven, for det er altså ikke særlig dansk at lovgive på det felt.
Hvis jeg tænker på grundlovens ånd om frihedsgrader, så synes jeg, det er meget mærkeligt at ville lovgive om hilseformer.
Det er jeg nødt til at sige, siger Ole Bollesen, som dog understreger, at Syddjurs kommune selvfølgelig vil overholde loven, hvis regeringen holder fast i det tvungne håndtryk.
Borgmester i Ishøj Ole Bjørstorp (S) er lige så i klar i mælet.
- Jeg synes, det er en fjollet regel.
Afskaf det der tvungne håndtryk, siger Ole Bjørstorp.
Han forklarer, at han aldrig har mødt nogen, som ikke har villet hilse på ham, og han anser det derfor som et rent teoretisk spørgsmål.
Derfor forventer han også, at den nye socialdemokratiske regering vil få redigeret tvangshåndtrykket ud af lovgivningen.
- Det der med at man skal indberette nogle, hvis de af religiøse grunde ikke vil give hånd, håber jeg bliver afskaffet.
Den symbolpolitik hører jo ikke hjemme i Danmark.
Holger Schou Rasmussen har som borgmester i Lolland kommune selv har oplevet at møde udlændinge, som ikke vil give ham hånden.
- I den situation har jeg forståelse for, at de kommer fra en anden kultur og hilser på en anden måde i det land, de kommer fra.
Det bør man respektere.
Lige som jeg også har en forventning om at danskere, der bor i udlandet kan holde fast i nogle danske traditioner, siger Holger Schou Rasmussen.
Den første grundlovsceremoni, hvor nye statsborgere skulle give et håndtryk, fandt sted i Eigtveds Pakhus i København med daværende udlændinge- og integrationsminister Inger Støjberg (V) stod for håndtrykket.
Minister vil på grundlovsturnéForeløbig lægger udlændinge- og integrationsminister Mattias Tesfaye ikke op til at skrotte loven om håndtryk.
Han vil først ved selvsyn tage på inspektion ved statsborgerskabsceremonier rundt omkring i landet for at se, hvordan de fungerer – og hvordan det tvungne håndtryk bliver opfattet.
Mattias Tesfaye afviser at stille op til interview med DR Nyheder.
Han har i stedet ønsket at sende et skriftligt citat.
Her skriver han:- Hvis man ikke vil give hånd til en kvindelig borgmester, har man søgt statsborgerskab i det forkerte land.
Det er min holdning.
Men lad os nu lige få inviteret de glade nye statsborgere til ceremoni på rådhuset.
Herefter kan vi altid vurdere, hvordan det gik.
Jeg er meget åben for at høre, hvad erfaringerne bliver.
Da loven om håndtryk var til afstemning i Folketinget sidste år stemte Socialdemokratiet hverken for eller imod.
Partiet stemte gult.
Det skete med en begrundelse om, at ceremonierne ved tildeling af statsborgskab var gode, men lige frem at lovgive om måden, man hilser på, var at gå for vidt.
- Vi har sagt klart hele vejen igennem, at vi ikke skal lovgive om håndtryk, sagde daværende indfødsretsordfører Astrid Krag (S).
Kritiske S-borgmester tier nuEn række andre socialdemokratiske borgmestre har tidligere været kritiske over for håndtryksloven.
Det var de sidste år, da Inger Støjberg (V) som daværende udlændingeminister præsenterede den.
Men efter regeringsfarven er skiftet fra blå til rød, er talelysten pist væk hos flere S-borgmestre.
Især hos borgmestrene i landets største byer er der stille i dag, selvom de ikke holdt sig tilbage, da regeringen var blå.
Det gælder for eksempel borgmesteren i Aarhus, Jacob Bundsgaard (S), der for et år siden kaldte håndtryksloven for ’fjollet symbolpolitik’.
I dag ønsker Jacob Bundsgaard ikke at give sin holdning til kende.
Samme tavshed har ramt Odenses borgmester, Peter Rahbæk Juel (S), som ellers også var stærkt kritisk over for håndtryks-loven sidste år.
Også Frank Jensen (S), overborgmester i København, var mere fremme i skoene, da regeringens partifarve var en anden.
- Jeg synes ikke, man skal lave en lov om det, sagde Frank Jensen for et år siden.
Heller ikke han ønsker at stille op til interview i dag og svare på, om han stadig er imod de lovtvungne håndtryk.
FacebookTwitterKopier linkEmner:Inger Støjberg (politiker)|Jacob Bundsgaard (politiker)|Lokalpolitik|Lolland|København




https://www.dr.dk/nyheder/regionale/oestjylland/arfan-venter-paa-statsborgerskab-vil-gerne-give-haand-til-ceremoni-men

ØstjyllandArfan venter på statsborgerskab: Vil gerne give hånd til ceremoni, men bryder sig ikke om tvangArfan Habibi vil give hånd, men han mener, at loven går imod individets ret til selv at bestemme.
Arfan Habibi har flere østjyske klubber på CV’et.
I øjeblikket spiller han for Aarhus Fremad i 2.
division.
Af Mikkel Vithner og Sarah Friis Elkjær12.
sep.
2019 kl.
11.
45Bemærk: artiklen er mere end 30 dage gammelLæs opEn række socialdemokratiske borgmestre vil have regeringen til at droppe loven om, at man kun kan få godkendt sin ansøgning til dansk statsborgerskab, hvis man giver hånd til en repræsentant fra kommunen.
En af dem, som er ved at få behandlet sin ansøgning, er Arfan Habibi fra Aarhus.
Han er 22 år gammel, pædagogstuderende og fodboldspiller.
Hvis hans ansøgning går igennem, skal han til en grundlovsceremoni og give hånd.
- Altså, jeg har jo ikke andre muligheder, hvis jeg skal være dansk statsborger, siger han.
Men generelt mener han, at det er en privatsag, om man vil give hånd.
GrundlovsceremonierGrundlovsceremonierne blev til som følge af den indfødsretsaftale, som den daværende VLAK-regering sammen med Socialdemokratiet og Dansk Folkeparti indgik den 29.
juni 2018.
Aftalen blev stemt igennem i december 2018 og trådte i kraft 1.
januar 2019.
Det betyder, at personer, der søger om statsborgerskab, fremover skal deltage i en grundlovsceremoni, som afholdes i bopælskommunen to gange årligt, for formelt at blive danske statsborgere.
Her skal ansøgerne skrive under på at ville overholde dansk lovgivning, herunder grundloven, samt optræde respektfuldt over for repræsentanter fra myndighederne ved at give dem hånden.
Den første grundlovsceremoni blev afholdt den 17.
januar 2019 i statsligt regi, hvor daværende udlændinge- og integrationsminister Inger Støjberg var vært.
Kilde: Udlændinge- og Integrationsministeriet- Alle mennesker har ret til selv at bestemme, om man vil give hånd eller ej, men loven går imod individets ret til selv at bestemme, synes han.
Arfan Habibi kender flere religiøse mennesker, som ikke ville kunne give hånd til det modsatte køn.
- For mit vedkommende er det bare et håndtryk, og så er det dét.
Men man er tvunget til at gøre det, hvis man vil være dansk statsborger, og det vil jeg gerne, for jeg har været i landet i så mange år, og det har gjort meget for mig.
Det er ikke dansk kulturBorgmester i Syddjurs Kommune Ole Bollesen er en af de socialdemokratiske borgmestre, som vil have, at udlændinge- og integrationsminister Mattias Tesfaye (S) straks skrotter den tidligere regerings lov om håndtryk.
- Helt principielt synes jeg ikke, at det er dansk kultur at lovgive om hilseformer, siger Ole Bollesen.
Han understreger dog, at han vil lave en hilseceremoni, hvis lovgivningen kræver det.
Ole Bollesen har været byrådsmedlem for Socialdemokratiet i Syddjurs Kommune siden 2005, og i 2018 overtog han borgmesterposten.
Arfan Habibi mener heller ikke, at det bør være et krav at give et håndtryk for at blive dansk statsborger.
- Danmark går ind for rettigheder, og det synes jeg, at man skal blive ved med, siger han.
Arfan Habibi har indtil videre ventet på statsborgerskab i fire år.
- Det har betydet, at jeg måtte takke nej til ungdomslandsholdet, og Danmark har derfor mistet den danske Zlatan, siger han med et grin.
Det er også svært at komme til udlandet og spille fodbold uden det danske pas.
- Når jeg får det, kan jeg prøve mig af i udlandet, da min arbejdstilladelse vil gå hurtigere igennem, for lige nu har jeg kun et rejsedokument, siger han.
Til oktober skal Folketinget formentlig stemme om den lov, der skal give Arfan Habibi og omkring 1.
400 andre personer statsborgerskab, hvis de efterfølgende møder op til en grundlovsceremoni og giver et håndtryk.
Efter håndtryksloven fra 2018 var daværende udlændinge- og integrationsminister Inger Støjberg (V) 17.
januar 2019 vært for den første officielle ceremoni, hvor ni udlændinge skulle give hende hånden for at få et statsborgerskab i bytte.
Her modtager Sakandar Khan fra Afghanistan sit danske statsborgerskab.
FacebookTwitterKopier linkEmner:Mattias Tesfaye (politiker)|Ole Bollesen (politiker)|Socialdemokraterne|Lokalpolitik|Aarhus




https://www.dr.dk/nyheder/udland/hojesteret-godkender-trumps-omstridte-asylbegraensninger

UdlandHøjesteret godkender Trumps omstridte asylbegrænsningerPersoner, der vil søge asyl i USA, skal søge beskyttelse i sikre tredjelande, som de rejser igennem på vejen.
- En STOR højesteretssejr i forhold til asylgrænsen, skriver Trump på Twitter.
12.
sep.
2019 kl.
05.
30Bemærk: artiklen er mere end 30 dage gammelLæs opHøjesteret i USA har onsdag lokal tid godkendt en ordre fra præsident Trumps regering, der skal begrænse immigration fra Mellemamerika.
Personer, der for eksempel rejser gennem Mexico og vil søge asyl i USA, skal først søge beskyttelse i et såkaldt sikkert tredjeland, lyder tiltaget.
Dermed ophæves kendelser i lavere retsinstanser, der i flere stater langs den sydlige grænse blokerede for det nye immigrationstiltag.
De fleste, der krydser den sydlige grænse er latinamerikanere, som flygter fra vold og fattigdom.
Heraf vil mange med det nye tiltag blive umiddelbart afvist, og det samme vil være tilfældet for mange asylansøgere fra Afrika, Asien og Sydamerika, som jævnligt henvender sig ved USA's sydlige grænse.
Trump: En STOR sejrTiltaget er et opgør med årtiers praksis for, hvordan asylansøgere og flygtninge behandles.
Formålet er at lukke forskellen mellem den indledende asylscreening, som de fleste består, og den endelige beslutning om asyl, som i de fleste tilfælde ender med en afvisning.
- En STOR højesteretssejr i forhold til asylgrænsen, skriver Trump på Twitter.
De to liberale højesteretsdommere Sonia Sotomayor og Ruth Bader var uenige i beslutningen.
- Endnu engang har den udøvende magt gennemført et tiltag, der søger at vende op og ned på langvarige praksisser vedrørende flygtninge, som søger ly fra forfølgelse, skrev Sotomayor.
RetssagTiltaget har haft en noget omstændig tur i det amerikanske retssystem, hvor dommer Jon Tigar fra San Francisco blokerede det nye tiltag fra at få virkning i juli.
Denne blokering blev imidlertid indskrænket, så den kun havde virkning i staterne Arizona og Californien.
Dermed havde administrationen mulighed for at håndhæve de nye asylbegrænsninger i New Mexico og Texas.
Mandag besluttede Tigar dog igen, at der på landsplan skulle sættes en stopper for de nye asylbegrænsninger, hvilket igen blev indskrænket tirsdag.
Højesteretsdommen betyder, at begrænsningerne kan håndhæves, mens der fortsat bliver ført en retssag mod asylordren.
/ritzau/APFacebookTwitterKopier linkEmner:Donald Trump (politiker)|USA|Højesteret|Flygtninge og asylansøgere|Twitter




https://www.dr.dk/nyheder/politik/staten-kan-ikke-fyre-udskaeldt-tolkefirma

PolitikStaten kan ikke fyre udskældt tolkefirmaTrods mange fejl og problemer kan staten ikke stoppe kontrakten med tolkefirmaet EasyTranslate før tid.
Justitsminister Nick Hækkerup (S) kan ikke fyre det udskældte tolkefirma EasyTranslate.
Det vurderer Kammeradvokaten.
12.
sep.
2019 kl.
10.
31Bemærk: artiklen er mere end 30 dage gammelLæs opPå trods af store problemer med firmaet EasyTranslate, der leverer tolke til blandt andet politiet, domstolene og Udlændingestyrelsen, kan justitsministeriets aftale med selskabet ikke opsiges.
Det vurderer Kammeradvokaten.
Aftalen løber frem til april 2021.
Meldingen fremgår af et folketingssvar fra justitsminister Nick Hækkerup (S) til Dansk Folkepartis Peter Skaarup (DF).
- Den situation, vi har på tolkeområdet, er utilfredsstillende og kan ikke fortsætte.
- Kammeradvokaten har konstateret, at der er tilfælde af misligholdelse af kontrakten fra EasyTranslates side.
Men Kammeradvokaten vurderer samtidig, at der ikke på nuværende tidspunkt er tilstrækkeligt grundlag for at hæve kontrakten, skriver Nick Hækkerup i en kommentar.
Tolkefirma har svigtetPeter Skaarup spurgte ministeren til muligheden for at opsige aftale med EasyTranslate efter en lang række historier i pressen om, at tolkefirmaet har svigtet på væsentlige områder.
Sagen handler ifølge flere parter om dårlig tolkning, at tolke er udeblevet fra retssager, de var booket til, at firmaet generelt ikke har tolke nok til at løfte opgaven samt at tolke har manglet sikkerhedsgodkendelser.
- Jeg har bedt Rigspolitiet om nu at sikre en endog meget tæt kontraktstyring med EasyTranslate.
- Og jeg har samtidig bedt Rigspolitiet om at sikre, at Kammeradvokaten ved årsskiftet foretager en ny vurdering af, om kontrakten kan hæves, skriver Nick Hækkerup.
Klagesystem er indførtNick Hækkerup har indført et klagesystem, så alle klager over tolkning bliver noteret og kan tages med, hvis Kammeradvokaten igen kigger på, om EasyTranslate kan fyres.
Af svaret til Folketinget fremgår det desuden, at Rigspolitiet i august har gennemført en evaluering af EasyTranslate, og i den forbindelse har bedt Kammeradvokaten se på, om man kan opsige aftalen med selskabet.
- Der er flere problematiske forhold, der med rette kan påtales over for EasyTranslate, herunder at visse udsagn i EasyTranslates tilbud fremstår overdrevne eller grænsende til det usande, ligesom der i en række tilfælde ikke er leveret tolke, ikke sket rettidig levering, det leverede har fremstået mangelfuldt, eller der er konstateret fejl i faktureringen.
- På det foreliggende grundlag er der dog ingen af disse forhold, der efter vores vurdering hverken enkeltvis eller samlet udgør væsentlig misligholdelse af Rammeaftalen, skriver Kammeradvokaten.
DF: Der skal være konsekvenserKammeradvokaten skriver, at der er noteret "en række forhold", der kan være nok til at opsige aftalen, hvis der ikke bliver rettet op på dem.
Fra DF's retsordfører, Peter Skaarup, lyder det dog, at der skal være konsekvenser nu og her.
- Hvis firmaet ikke kan overholde det, der står i kontrakten, mener vi, at staten bør kunne sige farvel og tak til det pågældende firma, siger Skaarup.
/ritzau/FacebookTwitterKopier linkEmner:Dansk Folkeparti|Kammeradvokaturen|Nick Hækkerup (politiker)|Peter Skaarup (politiker)|Erhverv




https://www.dr.dk/nyheder/indland/flere-skud-er-affyret-naer-indkobscenter-i-hundige

IndlandFlere skud er affyret nær indkøbscenter i HundigePolitiet vil gerne i kontakt med folk, som har set en mørk bil, muligvis en BMW, køre væk efter skyderi.
12.
sep.
2019 kl.
02.
17 | opdateret 12.
sep.
2019 kl.
06.
00Bemærk: artiklen er mere end 30 dage gammelLæs opFlere skud er onsdag aften blevet affyret nær et indkøbscenter i Hundige.
Det oplyser Midt- og Vestsjællands Politi.
- Ingen personer er kommet til skade, og vi har ikke foretaget anholdelser i forbindelse med sagen, oplyser vagtchef Thomas Hartmann.
Skyderiet, der blev anmeldt klokken 22.
24, fandt sted på parkeringspladsen nær en McDonald's-restaurant ved shoppingcentret Waves, og politiet vil gerne i kontakt med folk, som har set en mørk personbil, muligvis en BMW, køre fra stedet.
- Vi har ikke registreringsnummeret eller andre oplysninger om bilen, men der er muligvis tale om gerningskøretøjet, siger vagtchef Thomas Hartmann.
Ingen melding om folk med skudlæsionerTidligt torsdag morgen har politiet færdiggjort efterforskningen på stedet.
- Vi har fundet et køretøj derude, som er blevet ramt af nogle skud.
Det er nok tilfældigt, men vi har sikret køretøjet til den videre undersøgelse af sagen, siger Thomas Hartmann.
I løbet af natten har politiet også haft kontakt til hospitaler.
- Vi har ingen meldinger fra sygehuse om modtagelse af folk med skudlæsioner, siger vagtchefen.
/ritzau/FacebookTwitterKopier linkEmner:Waves|Midt- og Vestsjællands Politi|Hundige|Sjælland|Politi




https://www.dr.dk/nyheder/indland/rwanda-vil-have-mistaenkt-folkedrab-udleveret-fra-danmark

IndlandRwanda vil have mistænkt for folkedrab udleveret fra DanmarkLovgivning forhindrer Danmark i at udlevere efterlyst mand til det afrikanske land.
Af Jørn Stjerneklar og Helle Maj12.
sep.
2019 kl.
06.
37Bemærk: artiklen er mere end 30 dage gammelLæs opI Danmark bor en mand, som Rwanda mistænker for folkedrab.
I mere end et årti har de rwandiske myndigheder ønsket at få manden, som kommer fra Rwanda, udleveret til retsforfølgelse, fordi de mener, at han stod bag mord og udrensninger under folkedrabet i Rwanda i 1994.
Hør P1 DokumentarEfterlyst for folkedrab - beskyttet af Danmark.
Men selvom menneskerettighedssdomstolen i Strasbourg i 2011 gav grønt lys til at udlevere ham til Rwanda, er Danmark blevet hans helle.
Hvordan det går til, kan P1 Dokumentar fortælle i dag.
Døde kroppe omkring mig- Det var et blodbad.
Klokken seks om aftenen lykkedes det mig at rejse mig fra de døde kroppe omkring mig og gemme mig inde på toilettet.
Det fortæller John på 50 år, som stadig bor i den villa, hvor hele hans familie blev dræbt i en massakre for 25 år siden, den 7.
april 1994.
Johns familie var nogle af de første ofre blandt de 800.
000 mennesker, som ifølge FN blev myrdet under folkedrabet i Rwanda.
I alle de år, der er gået siden, har John fastholdt, at en rwandisk mand bosat i Danmark, ved navn Sylvere Ahorugeze, er ansvarlig for massakren mod hans familie.
Siden den dag har John håbet på at få lov til at vidne mod Sylvere Ahorugeze i en retssal.
‘Danmark huser en mistænkt folkemorder’Det er ikke kun John, der gerne vil have stillet Sylvere Ahorugeze for en dommer.
Det vil Rwandas rigsadvokat også.
- Danmark huser en mistænkt folkemorder.
Vi vil sende en anmodning til Danmark for at sikre, at Ahorugeze bliver stillet til ansvar for sine handlinger.
Ahorugeze kan ikke fortsætte med at leve ustraffet, siger Rwandas rigsadvokat, Jean Bosco Mutangana, til P1 Dokumentar.
Rwanda har også efterlyst Sylvere Ahorugeze via Interpol tilbage i 2006.
Efterforsket af DanmarkMen som det ser ud, kan Danmark ikke udlevere Sylvere Ahorugeze til Rwanda, fordi massakren mod Johns familie allerede er efterforsket af dansk politi i 00’erne, hvor anklagemyndigheden valgte ikke at rejse tiltale.
Det er ikke en frifindelse i forhold til, hvad der er sket eller ikke sket, men i forhold til en udlevering siger vi, at det er færdigefterforsket det her.
Der er ikke beviser nok.
Så skal folk ikke kunne dømmes eller udleveres til retsforfølgning igen.
Lars Plum, tidligere vicestatsadvokatI slutningen af 2004 modtog dansk politi nemlig et tip om, at Rwanda mistænker Sylvere Ahorugeze for at være involveret i den konkrete sag.
- Vi bliver præsenteret for en mistanke om, at noget bestemt er foregået den tidlige morgen på den grund, fortæller Arne Bjørn Hansen til P1 Dokumentar.
Han er pensioneret politimand, og tidligere chef for efterforskningen af mistænkte folkemordere med bopæl i Danmark.
Tippet blev startskuddet til flere års omfattende dansk efterforskning i Rwanda, hvor blandt andet en dansk retsmediciner bliver fløjet til Rwanda for at obducere fire lig, hvor en DNA-undersøgelse viser, at ét af dem er et familiemedlem til John.
Tiltale opgivetEfter 34 måneders efterforskning overdrager politiet sagen til den danske anklagemyndighed i forventning om, at de vil rejse tiltale mod Sylvere Ahorugeze.
Men det sker ikke.
Sylvere Ahorugezes forsvarer, Bjørn Elmquist, siger, at sagen mod hans klient blev lagt ned i Danmark på grund af uklare beviser.
- Der var meget stor forskel i de vidneudsagn, der var, og det var ikke dem alle, der var belastende for Sylvére, fortæller Bjørn Elmquist.
Problemet var især ét vidne, som angiveligt havde set Sylvere Ahorugeze skyde John og andre i hans familie, men som siden viste sig at befinde sig 400 kilometer væk på drabstidspunktet.
Det får hele sagen mod Sylvere Ahorugeze til at smuldre, siger Bjørn Elmquist:- Det gjorde så voldsomt indtryk på blandt andet den danske anklagemyndighed, at man måtte beslutte, at man ikke kunne gå videre med sagen og opgav videre påtale.
I strid med udleveringslovenLars Plum, som var vicestatsadvokat under efterforskningen af Sylvere Ahorugeze, vil ikke udtale sig om den konkrete sag.
Men han fortæller generelt, at Danmark ifølge udleveringsloven ikke kan udlevere til retsforfølgelse i sager, hvor vi tidligere har opgivet påtale efter en grundig efterforskning.
FAKTA: Folkedrabet i RwandaFolkedrabet i Rwanda startede den 6.
april 1994, hvor ukendte gerningsmænd skød Rwandas præsident Juvénal Habyarimanas fly ned.
Præsidenten, som var hutu, var på vej hjem efter et fredsmøde med tutsier i eksil.
Nedskydningen var startskuddet til en systematisk udsletning af en befolkningsgruppe - tutsierne.
Over 800.
000 mennesker mistede livet under folkedrabet, der varede 100 dage.
Da 75 procent af tutsierne var udryddet, fik eksilhæren Rwandas Patriotiske Front, RPF, drevet folkemorderne på flugt ind over grænsen til Zaire.
Efter folkedrabet er 10.
000 blevet dømt ved retten for aktiv deltagelse i folkedrab, mens et FN-tribunal har dømt 62 af de store bagmænd.
- Det er ikke en frifindelse i forhold til, hvad der er sket eller ikke sket, men i forhold til en udlevering siger vi, at det er færdigefterforsket det her.
Der er ikke beviser nok.
Så skal folk ikke kunne dømmes eller udleveres til retsforfølgning igen, siger den tidligere vicestatsadvokat Lars Plum.
Han vil ikke afvise, at en udlevering kan komme på tale igen.
Men det kræver afgørende nye beviser, siger han.
Flere er allerede udleveretSylvere Ahorugezes sag er ikke enestående.
Danmark har allerede udleveret tre andre personer til Rwanda.
To af dem har fået domme på henholdsvis 15 års fængsel og livstid, mens den tredje er endnu ikke dømt.
Men står det til Sylvere Ahorugezes forsvarer, Bjørn Elmquist, skal Sylvere Ahorugeze ikke udleveres på grund af alvorlige problemer med retssystemet i Rwanda.
Sylvere Ahorugeze har ikke ønsket at stille op til interview, men siger via sin forsvarer, at han afviser samtlige anklager fremsat imod ham fra de rwandiske myndigheder.
Johns fulde navn er redaktionen bekendt.
FacebookTwitterKopier linkEmner:Anklagemyndigheden|Bjørn Elmquist (advokat)|Rwanda|DR P1|Forbrydelser mod menneskeheden




https://www.dr.dk/nyheder/regionale/syd/kirsten-blev-erklaeret-doed-ved-en-fejl-region-glemte-udbetale-445-kroner-i

Syd- og SønderjyllandKirsten blev erklæret død ved en fejl: Region glemte at udbetale 445 kroner i erstatningTo måneder har hun måttet vente på de 445 kroner, Region Syddanmark skyldte hende.
Af Bo Bechsgaard, Kasper Heide Lund, Lars Düwel  og Robin Patrick Stampe Seierby (VIDEO)12.
sep.
2019 kl.
07.
15Bemærk: artiklen er mere end 30 dage gammelLæs opFor langt de fleste tager det ikke mere end 30 sekunder at overføre et par hundrede kroner til sin ven eller nabo.
Men for Region Syddanmark har det taget mere end to måneder at overføre de 445 kroner, som Kirsten Kristensen fra Varde havde fået tildelt, efter hun sidste år fejlagtigt blev erklæret død efter en indlæggelse for lungebetændelse på Sydvestjysk Sygehus i Esbjerg.
- Jeg føler mig rigtig underprioriteret i systemet.
Det er en lidt grotesk sag for at sige det lige ud, siger hun.
Da nu 70-årige Kirsten Kristensen sidste år kom hjem fra hospitalet efter sin udskrivelse, lå der flere breve i hendes postkasse, hvor hun til sin store overraskelse kunne læse, at hun var død – i hvert fald digitalt.
Da Kirsten Kristensen blev udskrevet sidste år, var der allerede landet et brev fra hendes forsikringsselskab i postkassen.
Den digitale død startede efterfølgende en tidskrævende og omstændig 'genoplivning' af sig selv hos både forsikringsselskab, bank, pension, ATP og skat.
Desuden skulle hun bestille nyt NemID, pas og kørekort.
Bad om 70.
000 i erstatning - fik 445 kronerDerfor søgte Kirsten Kristensen en erstatning på 70.
000 kroner, men Region Syddanmark ville kun dække de 445 kroner, som hun havde haft i udgifter i forbindelse med anskaffelsen af et nyt kørekort og sygesikringsbevis.
De 445 kroner er nogle penge, jeg selv har betalt i første omgang, så det er ikke nogen kompensation.
Kirsten Kristensen- Jeg føler mig lidt til grin - det må jeg ærligt indrømme.
De 445 kroner er nogle penge, jeg selv har betalt i første omgang, så det er ikke nogen kompensation.
Det er kun nogle penge, jeg selv har lagt ud for andres fejl, siger hun.
Da DR Syd onsdag kontaktede Region Syddanmark for at høre, hvorfor pengene endnu ikke var blevet overført til den 70-årige, gik der ikke længe, før Kirsten Kristensen fik et opkald fra regionen.
- Nu får jeg dem.
Jeg ved ikke, om det er fordi, I har taget det op, men jeg er blevet ringet op og har fået at vide, at de er på vej til mig nu, siger hun.
Kirsten Kristensen havde søgt om 70.
000 kroner i erstatning, efter hun blev erklæret død ved en fejl.
Hun måtte nøjes med 445 kroner i erstatning, men det var først efter en henvendelse fra DR Syd, at regionen udbetalte kompensationen.
'En fejl fra vores side'Hos Region Syddanmark har man efterfølgende lagt sig fladt ned og erkendt, at den manglende udbetaling af de 445 kroner var en fejl fra deres side.
- Det er meget beklageligt, at en borger, som får medhold i en klage om en erstatning, ikke får den udbetalt med det samme.
Det har vi også undskyldt over for den pågældende borger, siger koncerndirektør Kurt Espersen.
- Jeg kan ikke svare direkte på, hvad der er gået galt.
Når det ene kontor skal kommunikere med det andet kontor, kan der ske nogle fejl.
Vi kigger på vores arbejdsprocesser, og så får vi strammet op.
Det må ikke ske igen.
Kurt Espersen, Koncerdirektør i Region Syddanmark- Kan du forstå, at Kirsten Kristensen føler sig til grin?
- Det kan jeg sagtens forstå.
Det er dybt beklageligt, at Kirsten har været udsat for så mange fejl og så mange dårlige oplevelser i det her forløb, siger koncerndirektøren i Region Syddanmark.
Derfor skal der også følges op på sagen, for at det ikke sker igen, forsikrer Kurt Espersen.
- Vi kigger på vores arbejdsprocesser, og så får vi strammet op.
Det må ikke ske igen.
Det ændrer dog ikke på, at sagen har sat nogle dybe spor i Kirsten Kristensen.
- Det har haft nogle personlige konsekvenser for mig, omkring hvordan jeg tænker.
Det er bare ingen selvfølge i dag, at man kan få hjælp - det har jeg i hvert fald fundet ud af, siger Kirsten Kristensen.
FacebookTwitterKopier linkEmner:Region Syddanmark|Hospitaler|Sydvestjysk Sygehus i Esbjerg|Varde|Esbjerg




https://www.dr.dk/nyheder/udland/britisk-regering-no-deal-brexit-kan-ende-i-optoejer-ulovligt-fiskeri-og-prishop-paa

BrexitBritisk regering: No deal-brexit kan ende i optøjer, ulovligt fiskeri og prishop på fødevarerDen britiske regering har offentliggjort et dokument, der vurderer konsekvenserne ved et no deal-brexit.
I 20 punkter opridser 'Operation Yellowhammer', der bliver betegnet som de yderste konsekvenser af et brexit uden en aftale med EU.
Af Louise Brodthagen Jensen12.
sep.
2019 kl.
09.
14Bemærk: artiklen er mere end 30 dage gammelLæs opFødevarer kan blive dyrere, el- og benzinpriser kan stige, mens der også er risiko for sygdomsudbrud og advarsler mod spændinger på lokalt plan, der i sidste ende kan føre til uroligheder i gaderne.
Hvad er et no deal-brexit?
Et no deal-brexit betyder, at Storbritannien forlader EU uden en aftale.
Det vil sige, at Storbritannien fra den ene dag til den anden ryger ud af blandt andet EUs indre marked og den fælles toldunion.
Storbritannien vil i udgangspunktet skulle handle med EU og andre lande under de vilkår, der er bestemt af medlemmerne af verdenshandelsorganisationen WTO.
EU og Storbritannien har allerede lavet en række aftaler, der vil gælde også i tilfælde af, at briterne træder ud af EU uden en aftale.
Det gælder for eksempel flytrafik.
Du kan læse meget mere om konsekvenserne af et no deal-brexit her.
Det er et dystert scenario, som de fem sider, kaldet 'Operation Yellowhammer', tegner.
Ikke desto mindre er det ifølge regeringen en vurdering af, hvad de yderste konsekvenser kan blive, hvis briterne træder ud af EU den 31.
oktober uden en skilsmisseaftale med EU.
De fem sider lister 20 punkter op og beskriver i hovedtræk, hvordan blandt andet risikoen for grænsekontrol og mangel på visse fødevarer, medicin og brændstof bidrager til en form for kædereaktion, som kan skabe stor utilfredshed blandt befolkningen.
Læs også:Briter skuffede over manglende brexit-forhandling - imens hamstrer Domino's tomatsovsFlere af punkterne er allerede beskrevet tidligere og skitserer forventede lange transportkøer ved Den Engelske Kanal.
85 procent af lastbilerne, som fragter varer, er ikke forberedt på toldkontrollen i Frankrig, og det kan give ventetid på halvanden til toogenhalv dag for at krydse.
Samtidig kan der gå flere måneder med tilpasning til den nye virkelighed, står der i papirerne.
Der risikerer at gå flere måneder, før transporten over kanalen bliver normal.
Og når forsyningssikkerheden over kanalen bliver truet af de mange forsinkelser påvirker det både medicin - og fødevarelevering, og selvom det overordnet set ikke vil føre til reel mangel, vil udbuddet blive mindre og priserne drives op, lyder vurderingen.
- Grupper med lav indtægt vil blive ramt uforholdsvis hårdt af enhver prisstigning på fødevare og brændstof, står der i dokumenterne.
Risiko for et sort marked og optøjerDe advarer samtidig om, at det - kombineret med en række andre faktorer som tab af job, store lønforskelle, øget grænsekontrol - kan føre til store spændinger i lokalsamfundene samt danne grobund for et sort marked.
Regeringen slog i går fast, at dokumentet tegner et såkaldt 'worst case'-scenario, og at den er blevet tvunget til at offentliggøre planen, efter et flertal i parlamentet stemte for, at planen skulle fremlægges.
Der er hård kritik af regeringen og ikke mindst Boris Johnson fra Labours Keir Starmer.
Ifølge oppositionspartiet Labour bekræfter dokumentet de alvorlige konsekvenser, et no deal-brexit indebærer.
Labours brexit-talsmand, Keir Starmer, skriver på Twitter, at det er 'komplet uansvarligt af regeringen at forsøge at ignorere de barske advarsler' og forsøge at hemmeligholde dokumentet.
- Nu må Boris Johnson indrømme, at han har været uærlig over for det britiske folk omkring konsekvenserne af et no deal-brexit, skriver han på Twitter og slår fast, at det er vigtigt, at parlamentet igen samles for at finde ud af, hvad næste skridt for at forhindre et no deal-brexit skal være.
Det britiske parlament er efter Boris Johnsons ønske blevet suspenderet frem til den 14.
oktober.
En afgørelse, en skotsk højesteret i går afgjorde var i strid med lovgivningen.
FacebookTwitterKopier linkEmner:Boris Johnson (politiker)|Storbritannien|Fødevarer|EU|EU-forhold




https://www.dr.dk/nyheder/viden/kroppen/sloges-i-skolegaarden-og-var-snotprovokerende-i-dag-har-han-en-nobelpris

KroppenSloges i skolegården og var snotprovokerende: I dag har han en NobelprisMichael Rosbash var skolelærernes mareridt, men er endt som topforsker.
Michael Rosbash var i sidste uge på besøg i Danmark for at fortælle om sin prisbelønnede forskning.
Her fortalte han også lidt om sin rastløse barndom.
Af Jeppe Kyhne Knudsen12.
sep.
2019 kl.
06.
35Bemærk: artiklen er mere end 30 dage gammelLæs opDa Michael Rosbash var 10 år gammel, faldt hans far om med en blodprop.
Dødsfaldet ændrede alt for hans lille familie.
Pludselig skulle moren kæmpe med næb og kløer for at forsørge sine to sønner, mens hun forsøgte at komme igennem sin egen sorg.
I forvejen havde hun ikke haft et let liv.
Som jøde måtte hun sammen med sin mand flygte fra Nazityskland i 1930’erne, da jødeforfølgelserne tog til.
© CellKort om Michael RosbashFødt i 1944 i Kansas City, men er vokset op i Boston.
Modtog i 2017 Nobelprisen i medicin sammen med Jeffrey C.
Hall og Michael W.
Young for at opdage de mekanismer, der kontrollerer døgnrytmen hos både mennesker, dyr og bakterier.
Selvom han er 75 år, forsker han stadig.
Det var derfor ikke noget særlig nemt barne- og ungdomsliv, Michael Rosbash måtte gå igennem.
Det at drømme om en Nobelpris var derfor heller aldrig noget, han gjorde.
Faktisk drømte han ikke rigtigt om andet end at klare sig igennem dagligdagen, fortæller han.
- Det var virkelig hårdt for vores familie, da min far døde, så jeg kan ikke huske, at jeg havde overskud til at gå og drømme om fremtiden, siger han.
Alligevel endte Michael Rosbash (sammen med to kolleger) i en alder af 73 år med at modtage Nobelprisen i medicin for sin opdagelse af, hvordan en række bestemte molekyler regulerer vores døgnrytme.
Noget, der tidligere var et mysterium for forskerne.
Lidt af en møgungeHavde du spurgt Michael Rosbashs lærere i folkeskolen eller high school, om han en dag ville modtage en Nobelpris, var der nok ikke én eneste, der havde svaret “ja”.
Michael Rosbash havde svært ved at sidde stille i klasselokalet.
Han snakkede i timerne, sendte sedler rundt og var flabet over for de andre elever.
Og så blev han stædig, når lærerne fortalte ham, hvordan tingene skulle gøres.
Det var et held, at han ikke blev smidt ud af high school, forklarer han.
- Jeg er heldig, at mine forældre flygtede til USA.
Havde jeg gået i gymnasiet i Frankrig eller Tyskland, var jeg blevet smidt ud på grund af min opførsel.
Ingen vil finde sig i den slags i Europa.
I USA er vi lidt mere tolerante, siger han.
Selvom Michael Rosbash var lidt af en mundfuld for lærerne, klarede han sig godt i alle fag.
Især matematik kom let til ham, og derfor fik han også længere snor, vurderer han.
- Jeg var en rimelig dygtig studerende - ikke fantastisk, men ret god - og det gjorde, at jeg kunne tillade mig lidt mere end de fleste, siger han.
Michael Rosbash holder foredrag for mere end 300 mennesker på Panum-instituttet og fortæller lidt om, hvor hans forskning har båret ham hen, efter han vandt Nobelprisen.
(© Lars Svankjær / Videnskabernes Selskab)Ville gøre tingene på sin egen mådeDet var dog ikke kun problemer med at sidde stille i klasselokalet, der voldte Michael Rosbash problemer som barn.
På hans karakterblad fra 1.
klasse i grundskolen står der, at han “viser utilfredsstillende selvkontrol”, “ikke kan følge instrukser”, “har svært ved at arbejde selvstændigt” og “at han roder og skaber uorden”.
Og hele vejen op til sjette klasse går det igen, at han ikke “går i gang med at arbejde, når han bliver sat til det “.
Karakterbladet delte han for et par år siden i det litterære tidsskrift Cell, hvor han i anledning af, at han modtog Nobelprisen, var blevet bedt om at skrive lidt om sit liv.
Når man læser det, tænker man ikke umiddelbart, at man har med en fremtidig eliteforsker at gøre.
Men det er måske netop de kvaliteter, der har gjort, at han er nået helt til tops i forskningsverdenen, vurderer han.
- En vis mangel på respekt for autoriteterne er en god ting rent videnskabeligt.
Det at udfordre konventionel visdom og ikke nødvendigvis acceptere det som sandheden, når nogen forklarer dig noget, er grundlaget for god videnskab.
I stedet afprøver du hypoteserne selv og prøver at finde ud af, om du kan blive klogere, siger han.
I karakterbladet fra 1.
til 6.
klasse får Michael Rosbash gang på gang karakteren "utilfredsstillende", når det kommer til hans opførsel.
(© Cell)Fik en ny start i CalifornienSom barn gik Michael Rosbash ikke og drømte om en akademisk karriere.
Han var mere optaget af, hvordan Boston Celtics klarede sig i NBA, om Boston Red Sox ville kvalificere sig til slutspillet - og så selvfølgelig piger.
Det var da heller en særligt motiveret ung mand, der rykkede videre fra grundskolen til high school.
© WikiMedia CommonsNobelprisen i medicinNobelprisen i medicin bliver hvert år uddelt i Stockholm til en eller flere forskere, der har lavet banebrydende forskning i menneskekroppen.
Tidligere har kendte videnskabsmænd som Alexander Flemming, der opdagede penicillin, og danskeren Niels Finsen, der opfandt en kur mod sygdommen lupus, modtaget prisen.
I gennemsnit er en vinder 58 år, når han eller hun vinder prisen, så der ligger mange års arbejde bag.
Og tit gives prisen ikke blot for en opdagelse, men for et mangeårigt bidrag til et forskningsfelt.
Michael Rosbash udgav omkring 300 forskningsartikler, før han vandt Nobelprisen.
Det svarer til omkring syv om året.
- Jeg flød ligesom bare med strømmen i high school.
Skolearbejdet var let for mig, så jeg koncentrerede mig ikke rigtigt om noget og lavede meget lidt, siger han.
Men da han skulle på college, skete der noget.
Derhjemme var moren stadig i sorg over farens død.
Derfor besluttede Michael Rosbash sig for at ansøge et college så langt væk som muligt.
Han kom i 1961 ind på Caltech i Los Angeles og rejste tværs over USA, hvilket var meget unormalt på det tidspunkt.
- Jeg havde kun mig selv i Californien.
Ingen familie.
Og det var rigtig godt for mig.
Samtidig var det et meget seriøst college, og jeg lærte, at jeg måtte arbejde hårdt, hvis jeg ville klare mig godt, siger han og fortsætter:- Det var her, jeg lærte at elske videnskaben og virkelig begyndte at koncentrere mig om den.
Jeg ved ikke, hvor jeg var endt, hvis ikke min far var død, og jeg var rejst til vestkysten.
Havde nok fået en diagnose i dagVar Michael Rosbash vokset op i dag, er han sikker på, at han ville have fået diagnosen add, som er en variant af adhd.
Han tror, at lidelsen kan have været med til at drive ham mod den, han er i dag.
- Jeg var et rastløst barn, som havde svært ved at høre efter, men jeg tror, det var en god ting, at jeg ikke fik medicin mod det.
For milde tilfælde synes jeg ikke, det er en god ting, siger han.
Hans opførsel fortsatte da også ind i voksenlivet.
Da han var i 20’erne og 30’erne, kom han nogle gange i fysiske slagsmål med folk, han var uenige med.
- Selv i den akademiske verden kom jeg op at slås.
Jeg vil ikke gå i detaljer, for ikke alle i den konflikt er døde.
Men jeg må fortælle om det en dag, for det er en god historie, fortæller han.
Michael Rosbash står sammen med nogle af de kolleger, der har været med til at lave den forskning, som han i 2017 fik Nobelprisen for.
Den forskning, han har fået prisen for, blev udgivet i 1980'erne.
Billedet er er fra 1985, og Michael Rosbash er nummer to fra højre.
(© Cell)Upopulær blandt cheferneDa Michael Rosbash endelig stod til at få sin fastansættelse på universitetet, efter mange års hårdt arbejde, gav hans opførsel bagslag.
De ældre kollegaer og bestyrelsen var godt trætte af, at han konstant udfordrede og provokerede dem.
Bestyrelsen endte derfor med at afvise hans ansøgning om at blive fastansat.
- Jeg kan ikke bevise, at det var på grund af min opførsel, men jeg er ikke i tvivl om, at de afviste mig, fordi de ikke kunne lide mig.
Jeg havde publiceret min forskning i alle de rigtige tidsskrifter, jeg var god til at hive fondsmidler ind til universitetet, og jeg var villidt af de studerende, siger han.
Et års tid efter fik han dog alligevel sin fastansættelse, og det er universitetet nok glad for den dag i dag, nu hvor han har vundet en Nobelpris.
Sådan vinder du en NobelprisFor Michael Rosbash er der ikke en, men mange veje til en Nobelpris.
- Der er ikke en bestemt kombination af evner og personlighedstræk, som udløser en Nobelpris.
Alle har et forskelligt mix, siger han.
- Men mit råd til dig, der drømmer om at vinde en Nobelpris, er: Glem prisen!
Forsk, fordi du virkelig kan lide det.
Prøv at gøre noget originalt og tvivl på alt og alle.
Men husk, der er en fantasillion talentfulde forskere derude, der aldrig har vundet en Nobelpris.
Og de er allesammen meget klogere og mere talentfulde end mig, siger han.
Kun en skygge af sig selvHvor Michael Rosbash var letantændelig og opfarende i sin barndom, ungdom og store dele af sit voksenliv, er han i dag meget mere afdæmpet, fortæller han.
- Jeg er en skygge af mig selv.
Selvfølgelig kan jeg stadig miste besindelsen, men det sker langt sjældnere, siger han.
Og som han understreger, så er det svært at være rebelsk og antiautoritær, når man selv er blevet den øverste autoritet på et område.
Han føler derfor ikke, at han kan slippe afsted med at opføre sig sådan længere.
Men alligevel kan ikke lade være med at stikke lidt til folk.
- Der er en populær tv-serie kaldet “Curb Your Enthusiasm”.
Hovedpersonen heri, Larry David, elsker at skabe lidt ballade og blande sig i andres liv.
Det kan jeg egentlig også meget godt lide, griner han.
FacebookTwitterKopier linkEmner:USA|Nobelprisen|Videnskab|Uddannelse|Tyskland




https://www.dr.dk/nyheder/kultur/stil-spoergsmaal-gift-ved-foerste-blik-hvorfor-gaar-det-saa-skaevt-luna-og-anders






