https://www.dr.dk/nyheder/indland/claus-hjort-advarer-paludan-kan-paavirke-den-sikkerhedspolitiske-situation

IndlandClaus Hjort advarer: Paludan kan påvirke den sikkerhedspolitiske situationStram Kurs kan i valgkampen udnyttes af grupper, der ikke vil Danmark det godt, mener forsvarsministeren.
Forsvarsminister Claus Hjort Frederiksen siger, at det kan påvirke Danmarks sikkerhed, når den højreradikale Rasmus Paludan stiller op til folketingsvalget.
Af Sandra Meersohn Meinecke03.
maj 2019 kl.
23.
38Bemærk: artiklen er mere end 30 dage gammelLæs opNår partiet Stram Kurs med den racismedømte Rasmus Paludan i spidsen skal være en del af den valgkamp, som er lige på trapperne, kan det gå hen og påvirke Danmarks sikkerhedspolitiske situation og folketingsvalget.
Sådan lyder advarslen fra forsvarsminister Claus Hjort Frederiksen (V) i Berlingske.
Frygten er, at Rasmus Paludans holdninger og provokationer vil blive udnyttet af personer eller grupper, som ikke vil Danmark det godt.
Jeg har ikke løsningen, men jeg vil gerne hejse den advarselsfane, at det her kan udvikle sig til noget ret så ubehageligt.
Claus Hjort Frederiksen (V), Forsvarsminister- Når jeg ser på Rasmus Paludans opførsel, hans mange provokationer, og de her billeder, hvor han står med koranen og bacon, så er det en oplagt risiko, at nogle kan finde på at bruge det her til at puste til modsætninger i Danmark, siger Claus Hjort Frederiksen til DR Nyheder:- Men det kan også misbruges til at tegne et helt frygteligt billede af Danmark i udlandet.
Forsvarsministeren sammenligner det med Muhammed-krisen.
- Jeg har ikke løsningen, men jeg vil gerne hejse den advarselsfane, at det her kan udvikle sig til noget ret så ubehageligt.
Frygter fremmed indblanding i valgetForsvarsministeren er bekymret for, at der vil blive spredt falske nyheder fra "fremmede stater", som vil gå hen og påvirke valget.
Der er ifølge efterretningstjenesten ikke nogen planlagte kampagner mod valget i Danmark.
- Men det, man udnytter, er spontant opståede situationer, og der er balladen på Nørrebro en oplagt ting at bruge, siger forsvarsministeren og understreger, at regeringen har arbejdet meget med, at der ikke skulle ske indblanding udefra, som det er set ved valg i både USA og Frankrig.
Læs også:Facebook sætter ind mod falske nyheder op til folketingsvalget- Når jeg ser, hvor idiotisk og ekstremt Paludan opfører sig, så vil det kunne blive udnyttet af ondsindede kredse, siger Claus Hjort Frederiksen og tilføjer, at bekymringen er oplagt.
- Her er en galning, som står og river koranen i stykker, med det eneste formål at provokere, og som en, der har til opgave via efterretningstjeneste at finde ud af, hvad der rører sig i andre lande, vil jeg gerne advare imod, at vi bliver indfanget i sådan noget, siger han.
Stifteren af partiet Stram Kurs giver ikke noget for forsvarsministerens advarsel.
- Det er fuldstændig grundløst, siger Rasmus Paludan til DR Nyheder.
Stram Kurs-lederen mener, at Muhammed-krisen handlede om indenrigspolitiske forhold i den arabiske verden.
Rasmus Paludan har anket sin dom for racisme til landsretten.
FacebookTwitterKopier linkEmner:Stram Kurs (parti)|Venstre|Valg og folkeafstemninger|Claus Hjort Frederiksen (politiker)|Frankrig




https://www.dr.dk/nyheder/udland/valglussing-mays-konservative-taber-over-1300-pladser-ved-lokalvalg

UdlandValglussing: Mays konservative taber over 1300 pladser ved lokalvalgPremierministerens konservative parti får hug af vælgerne ved valget til bystyrerne i England.
Premierminister Theresa May erkender, at det britiske folk ved torsdagens lokalvalg har straffet Det Konservative Parti (Arkivfoto).
)03.
maj 2019 kl.
23.
38Bemærk: artiklen er mere end 30 dage gammelLæs opDe britiske vælgere har straffet premierminister Theresa May og Det Konservative Parti hårdt for endnu ikke at have fundet en løsning på brexit.
Partiet har således fået en stor vælgerlussing ved torsdagens lokalvalg i England.
Her skulle der vælges lokalpolitikere til mere end 8000 pladser i bystyrerne rundt om i England.
Theresa Mays konservative parti har mistet 1334 pladser, beretter BBC.
Labour havde håbet på at gå frem, men mister 82 pladser, mens de EU-positive liberaldemokrater kan glæde sig over 703 nye pladser i bystyrerne, skriver det britiske medie, efter de sidste stemmer her til aften er talt op.
Resultatet er ildevarslende for de to store partier forud for europaparlamentsvalget.
Det afholdes i Storbritannien 23.
maj.
Læs også:Brexit-smæk til Mays konservative kolleger ved lokalvalg: EU-tilhængere stærkt fremDen konservative premierminister, Theresa May, erkender, at lokalvalget har været "rigtig vanskeligt" for partiet.
Hun tager resultatet som et tegn på, at de britiske politikere hurtigst muligt skal finde en løsning på den fastlåste brexit-situation.
- Det er en vanskelig tid for vores parti.
Det er valgresultatet et tegn på.
Der er blevet leveret en klar besked til både os og til Labour: Kom i gang med at få gennemført brexit, siger May ifølge Reuters.
May holder for tiden møder med oppositionspartiet Labour om brexit.
Det er usædvanligt i britisk politik, at de to store partier på den måde samarbejder.
Det er dog blevet nødvendigt, efter at det endnu ikke er lykkedes at få stemt en brexitaftale gennem i det britiske parlament.
Brexit er indtil videre blevet udskudt indtil senest den 31.
oktober.
/ritzau/DR NyhederFacebookTwitterKopier linkEmner:Storbritannien|Theresa May (politiker)|Valg og folkeafstemninger|EU-forhold|The Labour Party




https://www.dr.dk/nyheder/udland/tysk-topminister-fordoemmer-nynazistisk-march

UdlandTysk topminister fordømmer nynazistisk marchOptog i Østtyskland vakte ubehagelige minder for landets jøder.
En moddemonstrant giver medlemmer af partiet Den Tredje Vej fingeren under marchen i Plauen onsdag.
Af Jakob Busk Olsen03.
maj 2019 kl.
22.
35Bemærk: artiklen er mere end 30 dage gammelLæs opOnsdag i denne uge marcherede flere hundrede nynazister i ens dragter til lyden af trommer i byen Plauen i det østlige Tyskland.
Nynazisterne kom fra partiet Den Tredje Vej, og delstaten Sachsens beslutning om at tillade marchen vækker stærke følelser og stor debat i Tyskland.
Tysklands indenrigsminister, Horst Seehofer, fordømmer i dag optoget i Plauen i et interview med nyhedsbureauet DPA.
- Der skal ikke herske den mindste tvivl om, at vi ikke ønsker at se sådanne billeder, at vi fordømmer dem, og at vi vil gøre alt, der er muligt i en fri og demokratisk stat, for at bekæmpe højreorienteret radikalisme, siger Horst Seehofer.
24.
000 højreekstremisterIndenrigsministeren afstod fra at kritisere myndighederne i Sachsen, som har forsvaret sig med, at nynazisterne ikke intimiderede nogen.
Jødiske grupper i Tyskland har udtalt, at marchen bragte mindelser om de sorteste kapitler i Tysklands historie og ikke burde være godkendt.
De tyske myndigheder vurderer, at der i dag findes omkring 24.
000 højreekstremister i Tyskland, og at over halvdelen af dem har voldelige tendenser.
Det fremgår af et svar til det tyske parlament Forbundsdagen fra indenrigsministeriet.
FacebookTwitterKopier linkEmner:Horst Seehofer (politiker)|Tyskland|Økonomi- og indenrigsministeriet




https://www.dr.dk/nyheder/indland/syrere-far-nej-til-forlaengelse-af-opholdstilladelse

IndlandSyrere får nej til forlængelse af opholdstilladelseUdlændingestyrelsen ændrede i februar vurdering.
Nu skal otte sager om syrere prøves ved Flygtningenævnet.
I februar meldte Udlændingestyrelsen ud, at situationen flere steder i Syrien ikke længere giver krav på midlertidig beskyttelsesstatus.
03.
maj 2019 kl.
22.
07Bemærk: artiklen er mere end 30 dage gammelLæs opDen 12.
og 26.
april har Udlændingestyrelsen sagt nej til at forlænge opholdstilladelsen til i alt syv syrere fra Damaskus-området, der har fået midlertidig beskyttelse i Danmark.
Det skriver Information på baggrund af et indlæg fra den danske regering i en sag ved Den Europæiske Menneskeretsdomstol.
De syriske flygtninge har i henholdsvis 2016, 2017 og 2018 fået midlertidig beskyttelse i Danmark.
Men i februar i år meldte Udlændingestyrelsen ud, at situationen flere steder i Syrien ikke længere giver krav på midlertidig beskyttelsesstatus for asylansøgere, hvilket ville få betydning for kommende sager.
Det var første gang siden 2013, at ikke alle steder i Syren gav krav på midlertidig beskyttelsesstatus for asylansøgere.
Forbedring i Damaskus-områdetVurderingen skete med henvisning til en rapport fra Dansk Flygtningehjælp og Udlændingestyrelsen, der beskriver, at forholdene i netop Damaskus-området er forbedret.
De syv sager er appelleret til Flygtningenævnet, hvor sekretariatschef Stig Torp Henriksen bekræfter, at nævnet har modtaget otte sager.
Altså én mere end nævnt i indlægget til Menneskeretsdomstolen.
- Vi bestræber os på at få dem behandlet inden sommerferien, siger Stig Torp Henriksen til Information.
Læs også:Detektor: DF-politiker overdriver 'fred og ro' i SyrienDen videre procedure vil formentlig være at afvente nævnets behandling.
På baggrund af udfaldet vil Udlændingestyrelsen kunne gå i gang med sager om andre syriske flygtninge fra Damaskus-området.
Derfor kaldes de otte sager for prøvesager.
Principielle sagerIfølge asylchef Eva Singer fra Dansk Flygtningehjælp er de otte sager principielle.
- Der er ingen tvivl om, at situationen har ændret sig.
Men der er rigtig mange usikkerheder i forhold til, hvad der kommer til at ske nu, og hvad der reelt allerede sker.
Hvis man følger pressen i Mellemøsten, så er der historier om folk, der er vendt tilbage og er forsvundet eller blevet arresteret, siger hun til Information.
Singer kender ikke til andre lande, der afviser at forlænge opholdstilladelse til syrere, der har fået midlertidig beskyttelse.
Lektor i udlændingeret ved Syddansk Universitet, Peter Starup, vurderer, at de fleste syrere i Danmark har status som konventionsflygtninge.
Derfor er det formentlig kun en mindre del af dem, der vil blive påvirket af Udlændingestyrelsens nye linje.
- Det er de syrere, som kommer fra Damaskus-området og ikke er personligt forfulgte, men har fået asyl på grund af de generelle forhold i landet, der vil blive påvirket af det her, siger han.
I 2016 valgte Udlændingestyrelsen at revurdere hundredvis af opholdstilladelser, der er givet til somaliere, med henvisning til at situationen i Somalia har forbedret sig.
/ritzau/FacebookTwitterKopier linkEmner:Udlændingestyrelsen|Damaskus|Flygtninge og asylansøgere|Dansk Flygtningehjælp|Udlændingepolitik




https://www.dr.dk/nyheder/vejret/iskolde-temperaturer-i-weekenden-sender-frugtavlere-paa-overarbejde

VejretIskolde temperaturer i weekenden sender frugtavlere på overarbejde Frugtavlere frygter for sommerens og efterårets høst med udsigten til minusgrader.
Af Anne Øllgaard03.
maj 2019 kl.
22.
00Bemærk: artiklen er mere end 30 dage gammelLæs opPå frugtplantagen Karensminde i Odder har frugtavler Bendt Olsen travlt med at læsse de halvanden meter høje, gule gasflasker op på sin varmekanon - en traktortrailer med tre gasflasker på hver side med en stor varmeblæser for enden.
Se video ovenfor: Varmeblæseren "FrostBuster" er frugtavler Bendt Olsens våben mod frost i markerne.
For mens de fleste efterhånden er på vej på weekend, har Bendt Olsen fået travlt.
Vejrudsigten melder nemlig om en weekend med temperaturer under frysepunktet, og det kan de æbler, pærer, blommer og bær, som han dyrker i sin plantage, ikke holde til.
- Det er jo det meste af høsten, der kan gå hen og ryge.
Det kan vi ikke rigtigt holde til.
Det er et par grimme døgn, vi går i møde.
Bendt Olesen, frugtavlerOg der er meget på spil for en frugtavler, når der er nattefrost i maj, fortæller Bendt Olsen:- Det er jo det meste af høsten, der kan gå hen og ryge.
Det kan vi ikke rigtigt holde til.
Det er et par grimme døgn, vi går i møde.
Derfor må "FrostBuster", som han kalder sin varmeblæser, i aktion på markerne:- Vi kører med den om natten, fra temperaturerne falder, til der er plusgrader igen.
Det kan blive mange timer, vi skal køre, men det er simpelthen for at redde høsten, så vi har chance for at få bare en middel høst.
Nattefrost og sne i weekendenI følge prognosen fra Danmarks Meteorologiske Institut (DMI), vil temperaturerne falde drastisk natten til lørdag, fortæller meteorolog hos DR Vejret, Søren Jacobsen:- Allerede fra fredag eftermiddag vil der komme en del byger.
En stor del af dem vil have små hagl - og måske endda kortvarigt slud eller tøsne.
Især i aften og i nat, hvor luften er koldest.
Værst ser det ud i netop området, hvor Bendt Olesens plantage ligger, og i Aarhus, på Djursland samt i Nordsjælland og Storkøbenhavn:- Her risikerer man regulære snebyger.
De laveste temperaturer i nat bliver på minus en til to grader lokalt, og det er især i Nord-, Midt- og Østjylland, lyder det fra Søren Jacobsen.
Læs også:Sne og slud sætter foråret på pause i weekendenI Sønderborg, godt 150 kilometer sydpå fra frugtplantagen i Odder, har frugtavler på Hestehavegaard Henrik Petersen også udsigt til en del ekstra arbejde på grund af frosten.
Han frygter især for plantagens æbler og kartofler, og han er derfor i fuld gang med at lægge klæder ud over hele sin plantage.
- Det er et kæmpe arbejde, siger han og tilføjer, at et andet trick er, at stampe noget hø sammen, sætte ild til det og lægge et røgslør ud over kartoflerne.
- Det kan også hæmme frosten i at gå igennem, siger Henrik Petersen.
Selv om udsigten til nattefrost måske er kommet en smule bag på mange, så er det faktisk ikke usædvanligt, at den første uge i maj måned disker op med nattetemperaturer under frysepunktet, fortæller DR-meteorolog Søren Jakobsen:- Et kig på de seneste ni maj-måneder i det her årti viser faktisk, at der hvert eneste år har været nattefrost et eller flere steder - også sidste år.
FacebookTwitterKopier linkEmner:Vejret|Gartnerier|Danmarks Meteorologiske Institut|Jylland|Odder




https://www.dr.dk/nyheder/udland/trump-bekraefter-stotte-til-venezuelas-folk

UdlandTrump bekræfter støtte til Venezuelas folkLang og god.
Sådan beskriver præsident Trump en telefonsamtale med Putin om blandt andet Venezuela fredag.
USA's præsident, Donald Trump, talte fredag i telefon med den russiske præsident, Vladimir Putin, i over en time.
)03.
maj 2019 kl.
20.
24Bemærk: artiklen er mere end 30 dage gammelLæs opUnder en telefonsamtale mellem præsident Donald Trump og den russiske leder, Vladimir Putin, kom krisen i Venezuela på banen.
Det skriver Trump på Twitter fredag aften dansk tid.
- Havde en lang og meget god samtale med den russiske præsident Putin, lyder det fra Trump på det sociale medie.
Læs også:Har præsident-udfordreren mistet pusten i Venezuela?
Generalstrejke kan være på vejI samtalen, der varede halvanden time, diskuterede de to præsidenter blandt andet den kriseprægede situation i Venezuela, der har stået på i flere måneder.
Trumps talskvinde, Sara Sanders, sagde efter mødet, at Trump gjorde det klart, at "USA står sammen med befolkningen i Venezuela", skriver AFP.
Står på hver deres side i konfliktenFørst på året i januar gav Putin sin støtte til den venezuelanske præsident Nicolas Maduro.
- Ruslands præsident udtrykte støtte til Venezuelas legitime myndigheder i konteksten af en indenrigspolitisk krise, der er fremprovokeret udefra, lød meldingen fra Kreml dengang.
Støtten fra Rusland kom på et tidspunkt, hvor flere ledere rundt i verden gav deres støtte til oppositionslederen Juan Guaidó.
Han er også formand for landets parlament og udråbte i januar sig selv som Venezuelas præsident.
Også USA, EU og flere store lande i Sydamerika har anerkendt oppositionslederen som præsident.
Ud over Venezuela diskuterede Trump og Putin også blandt andet situationen i Ukraine, Nordkorea og kontrol med atomvåben, skriver Trump på Twitter.
/ritzau/FacebookTwitterKopier linkEmner:Donald Trump (politiker)|Nicolas Maduro (politiker)|Venezuela|Rusland|Twitter




https://www.dr.dk/sporten/golf/dansk-golfspiller-og-14-aarig-kineser-klarer-cuttet-i-stor-turnering

GolfDansk golfspiller og 14-årig kineser klarer cuttet i stor turnering14-årige Kuang Yang og Joachim B.
Hansen er videre til finalerunderne i European Tour-turneringen Volvo China Open.
03.
maj 2019 kl.
20.
33 | opdateret 03.
maj 2019 kl.
21.
07Bemærk: artiklen er mere end 30 dage gammelLæs opSom den næstyngste nogensinde klarede den kinesiske golfspiller Kuang Yang fredag cuttet i en European Tour-turnering.
14-årige Kuang Yang havde godt styr på sine nerver på 18.
hul af fredagens anden runde af Volvo China Open, der bliver spillet i kinesiske Shenzhen.
Her sænkede han et putt på over seks meter, hvilket sikrede ham et par på hullet og fuldendte en runde i 71 slag.
Samme antal slag brugte han på torsdagens første runde, og dermed står han noteret for to slag under par efter to runder.
Det er lige præcis, hvad cutgrænsen er.
- Jeg er meget glad, det er fantastisk.
Jeg var meget nervøs på 18.
hul, for det var et langt putt, siger han til AFP.
Læs også:Alle de største danske profiler er klar til Made in DenmarkI 2013 var hans kinesiske landsmand Guan Tianlang en måned yngre, da han klarede cuttet i US Masters.
Dansker også videreDa Kuang Yang fredag sænkede det afgørende putt, blev han hyldet af tilskuermængden, hvor hans familie, skolelærere og hans klassekammerater stod.
- Jeg er meget taknemmelig for den store opbakning, siger han.
Turneringens eneste danske deltager, Joachim B.
Hansen, sneg sig også akkurat videre til turneringens to finalerunder.
Han er ligeledes noteret for en score i to slag under par.
Hverken Kuang Yang eller den 14 år ældre dansker skal dog gøre sig forhåbninger om en turneringssejr.
54 spillere står noteret for en bedre score, og der er hele 11 slag op til førende Ashun Wu fra Kina.
/ritzau/FacebookTwitterKopier linkEmner:Golf|Volvo China Open|Kina|Shenzhen|USA




https://www.dr.dk/nyheder/indland/legeplads-ekspert-om-gynger-der-maa-aldrig-vaere-bevaegelse-i-stativet

IndlandLegeplads-ekspert om gynger: 'Der må aldrig være bevægelse i stativet'Teknologisk Institut opfordrer alle legepladsejere til at tjekke gynger efter dødsulykke.
Her er, hvad du selv kan holde øje med.
Hvis du vil tjekke, om et gyngestativ er sikkert, kan du holde øje med, om stativet står fast, og at ingen af stolperne står lodret, forklarer legepladsekspert.
Af Sandra Meersohn Meinecke03.
maj 2019 kl.
22.
03Bemærk: artiklen er mere end 30 dage gammelLæs opEt tydeligt tegn på, at noget er galt, er, hvis stativet er i bevægelse eller vipper.
Det siger legepladsinspektør Kim Christensen, efter at Teknologisk Institut nu opfordrer alle legepladsejere til at tjekke, om deres gynger er ordentligt sat fast i jorden.
Instituttets opfordring kommer efter en dødsulykke på en legeplads i Ballerup i København, hvor et gyngestativ væltede ned over en kvinde.
De skriver i et notat, at ulykken skete, fordi gyngens fire ben ikke var tilstrækkeligt forankret i jorden.
- Hvis man vil være helt sikker, skal man bruge en skovl og tjekke efter ved stolperne, siger Kim Munk Christensen, som siden 1983 har beskæftiget sig med legepladsudstyr og er tilknyttet Teknologisk Institut.
På den måde kan man se, om jorden har rykket sig, om der er gået råd i stolpen eller om den er gravet langt nok ned i jorden, forklarer han.
Læs også:Efter dødsulykke på legeplads: Teknologisk Institut opfordrer alle til at tjekke gyngerMen står man på en legeplads og hverken er sagkyndig eller har en skovl ved hånden, kan man altid tjekke, om stativet står som et "A" på jorden, når det ses fra siden, forklarer eksperten.
- Hvis en af stolperne står lodret, betyder det, at den anden side har siddet løst i jorden og "pumpet" sig selv op, siger han og tilføjer:- Så kan du rent visuelt se, at der er noget galt.
Usædvanligt at gynger vælterKim Munk Christensen har, trods sine mere end 30 års erfaring med gynger, aldrig selv set et gyngestativ, der var i bevægelse, fordi det ikke sad ordentligt fast i jorden, som det var tilfældet ved ulykken i Ballerup.
- Jeg har set bevægelse, men så har det været på grund af råd, eller fordi vi var ved at teste et produkt, siger han og tilføjer, at det langt fra er "hverdagskost", at de kan vælte.
Gynger, som står på offentlige legepladser, er beregnet til, at både voksne og børn kan bruge dem.
Desuden findes en række standarder, som dog ikke er lov.
Ifølge dem finder der en årlig såkaldt hovedinspektion sted på offentlige legepladser, hvor særligt sagkyndige tjekker udstyret.
Foruden en driftinspektion, som sker med max tre måneders mellemrum, her tjekkes kæder, stativ og andet for slid.
- Og er man i tvivl om noget, så stikker man i jorden for at se, om alt er i orden, siger inspektøren og understreger, at der både er lavet beregninger og tests, som skal sikre forankringen, inden et gyngestativ bliver sat op.
FacebookTwitterKopier linkEmner:Teknologisk Institut|Ballerup|København|Ulykker|Teknologi




https://www.dr.dk/nyheder/kultur/stresser-du-over-dine-likes-saa-er-der-maaske-gode-nyheder-paa-vej-fra-instagram

KulturStresser du over dine likes?
Så er der (måske) gode nyheder på vej fra InstagramMed nyt forsøg skjules antallet af likes - meningerne om effekten er delte.
Kommer Instagram til at skjule likes på opslag - og hvad kommer det i så fald til at betyde for dig som bruger?
Af Henriette Stisen03.
maj 2019 kl.
20.
30Bemærk: artiklen er mere end 30 dage gammelLæs opKan du også blive ramt af en følelse af fiasko, hvis dit billede ikke får nok likes på Instagram?
Det har Instagram muligvis en løsning på.
I disse dage tester medievirksomheden i hvert fald en version af app'en, hvor antallet af likes er skjult for andre en kontoejeren selv.
Brugerne i Canada er de første – og muligvis eneste –, der oplever et Instagram uden visning af antallet af likes under et opslag.
Sådan ser Instagram i øjeblikket ud for de canadiske brugere.
Bemærk at der ikke står, hvor mange, der har liket billedet, men i stedet vises, hvem af dine venner (eller dem, du følger på Instagram), der har liket opslaget.
Medievirksomhedens chef Adam Mosseri har selv udtalt, at testen sker på grund af et ønske om at skabe mindre konkurrence og socialt pres for brugerne på det sociale medie:- Vi vil gerne have, at folk bekymrer sig lidt mindre over, hvor mange likes de får på Instagram og bruger lidt mere tid på de folk, de holder af, sagde han den 30.
april til Facebooks årlige udviklerkonference ifølge Washington Post.
- Vi ønsker ikke, at Instagram føles som en konkurrence, vi vil gerne gøre det til et miljø med mindre pres.
InstagramI 2017 foretog organisationen The Royal Society for Public Health en større undersøgelse af sociale mediers påvirkning på 14-24-åriges mentale helbred i Storbritannien.
Rapporten viste, at Instagram var det sociale medie, der fik flest negative følelser frem.
Ønsket om mindre konkurrence kommer i forlængelse af adskillige undersøgelser, der viser, at netop Instagram har en tendens til at styrke negative følelser af mindreværd og kropslede.
Men hvilken betydning vil ændringen få?
Både for dem, der tjener penge på deres tilstedeværelse på Instagram?
Og for dig og mig, der bruger platformen som privatpersoner?
Vi har talt med en influencer, en debattør, en hjerneforsker og en ekspert i sociale medier.
Og det er ikke enige.
1InfluencerenJulia Sofia Aastrup er influencer med knap 300.
000 følgere på Instagram.
Hun har arbejdet professionelt med sociale medier, siden hun var 15 år gammel.
Instagram er hendes personlige favoritplatform, så hvad den nye ændring kommer til at betyde, forholder hun sig til som både privat og professionel:- Som privat bruger synes jeg, det er fedt.
Ligesom mange andre brugere er jeg jo også bare et ungt menneske, der bliver påvirket af det, jeg ser.
- Rent professionelt kan det blive en udfordring, at man eksempelvis ikke ligeså let kan følge med i, hvordan andre i branchen klarer sig.
Det er altid en inspiration at se, hvad der fungerer godt for ens 'kollegaer' – og det er hurtigst at aflæse ved at se på antallet af likes på et opslag.
Hun tjener penge på, at virksomheder ønsker at lave samarbejder med hende.
Og den forretningsmodel er ikke umiddelbart i fare, tror hun.
Heller ikke selvom virksomheder nu får sværere ved at se, hvordan brugerne reagerer på hendes opslag.
- Når jeg bliver kontaktet af en virksomhed eller et bureau omkring et muligt samarbejde, så går jeg altid ud fra, at de først og fremmest kontakter mig, fordi vi er et værdimæssigt match.
Og hvis matchet er naturligt, så skal det også nok afspejle sig i engagementet på mine billeder, mener hun.
Hun vil heller ikke lade sig stresse af, at andre nu ikke på samme måde kan følge med i, hvor mange likes hendes opslag får.
- Jeg har fra en tidlig alder sagt til mig selv, at jeg ikke må bruge for meget tanke- og selvværdskraft på at sammenligne mig selv med andre i branchen.
Man vil jo aldrig kunne måle sit eget værd baseret på likes og kommentarer.
Men følelsen af utilstrækkelighed kommer lynhurtigt med det, jeg laver, hvis man ikke passer på.
2DebattørenMartine Andersen står bag Instagram-profilen, Facebook-siden og bloggen 'Afskaf Privatlivet', hvor hun siden 2017 har forsøgt at bryde rammerne for, hvordan vi bruger sociale medier.
Hendes mission går ud på, at vi ikke kun deler flotte billeder og opture, men at vi også kan dele de svære ting uden at være bange for ikke at blive accepteret af vores omverden.
Hun tror ikke, at ændringen kommer til at have en afgørende betydning for den kultur, der hersker på Instagram.
Men hun er positiv overfor medievirksomhedens intentioner:- Det er et lille skridt på vejen i en større kamp om flere generationers medie-utilstrækkelighed og mindreværdsfølelser, men som budskab er det stort!
For selvom man stadig selv vil kunne følge med i antallet af likes på sine billeder, håber Martine Andersen, at ændringen måske vil kunne fjerne bare lidt af det pres, mange forbinder med Instagram:- Man kan sige, at det tager frygten for ydmygelsen væk, når man nu som den eneste kan se, at ens selfie ikke rækkede til mere end familiestøtte.
- Jeg synes desuden, at det er en fin måde at 'demokratisere' Instagram på, så private og professionelle kommer på samme niveau – hvis man altså ser bort fra antallet af følgere.
Læs også:8 billeder fra Martines uperfekte Insta-liv: Jeg deler mest, når jeg har det skidt3SoMe-ekspertenFreja Eilertzen er Head of Social på content marketing-bureauet OTW og arbejder professionelt med Instagram på vegne af brands.
Som selverklæret internet-optimist er hun i udgangspunktet positiv overfor den nye ændring og håber, at det vil betyde højere kvalitet i indholdet fra brands og influencers, og at private samtidig får en bedre oplevelse, når de er på Instagram.
- For private kunne det komme til at betyde, at noget af presset forsvinder, da man ikke i samme grad bliver sammenlignet med de professionelle, når man ikke længere kan se antallet af likes.
- Og hvis man kan fjerne bare én procent af det pres, der i dag ligger på særligt unge kvinder på Instagram, så er det en kæmpe bedrift.
Freja Eilerzen tror, at de professionelle influencers nu bliver tvunget til at se på andre parametre end blot likes.
- Det er et skift i fokus, som både bureauer og brands allerede har foretaget på søsterplatformen Facebook for flere år siden.
Her ser man ikke længere på antal af likes på et opslag eller en side.
Her er det meget mere interessant at måle på forretningsspecifikke parametre som trafik, konverteret salg og kendskabsløft i målgruppen.
Spørgsmålet er så bare, hvor meget information, Instagram reelt set kommer til at skjule, mener Freja Eilertzen:- Hvis det bliver svært for andre end kontoejeren selv at få indblik i en kontos målgruppe, engagement og reach, besværliggør det den i forvejen ret håndholdte og besværlige proces, det kan være at vælge den rigtige influencer til et samarbejde.
4HjerneforskerenJon Sigurd Wegener er hjerneforsker og ekstern lektor ved CBS.
Han ved, hvordan hjernen reager på de signaler, vi modtager og udsender.
Også når vi er på sociale medier.
- Fordi vi mennesker er flokdyr, er social status enormt vigtig for os.
Det gør sig også gældende, når det kommer til status på sociale medier, forklarer Jon Sigurd Wegener.
- Hvis vi får likes og anerkendelse, er det godt for den sociale status.
Det modsatte stiller os derimod dårligt i forhold til resten af 'flokken'.
- Så selvom vores tilstedeværesle på sociale medier i virkeligehden betyder, at vi påfører os selv en stressfaktor, fordi vi 24 timer i døgnet er sårbare for andre holdninger, så drager anerkendelsen i form af mange likes os, forklarer Jon Sigurd Wegener.
Med den nye ændring i Instagram piller mediet netop ved dette euforiserende stof, da halvdelen af glæden ved at få mange likes nu forsvinder.
- Belønningssystemet er faktisk todelt.
Du bliver glad, når du selv ser dine mange likes.
Men fordi vi er flokdyr, bliver du ekstra glad, når andre folk også kan se, at du har fået mange likes.
Den sidste del af belønningen vil forsvinde med den nye opdatering af Instagram.
Den nye ændring vil dog ikke betyde, at Instagram bliver mere eller mindre stressende at bruge, ifølge Jon Sigurd Wegener.
- Det essentielle, når du poster indhold på en platform som Instagram, er, at folk ser dit indhold.
Og det ændrer den nye funktion ikke på.
For du vil stadigvæk selv kunne se, om folk har liket dit billede eller ej.
Selvom det kan være svært at forudse menneskelig adfærd, så tror Jon Sigurd Wegener ikke, at den nye ændring bliver en succes.
- Mit bud vil være, at folk vil komme til at bruge platformen mindre.
Jeg tror overordnet set, at den manglende transparens vil irritere folk og få dem til at bruge mindre tid på platformen.
FacebookTwitterKopier linkEmner:Instagram|Facebook|Erhverv|Sundhedsvidenskab|Canada




https://www.dr.dk/nyheder/indland/bunkerfirma-erkender-fejl-i-forklaring-i-braendstofsag

Sagen om Dan-BunkeringSe temaIndlandBunkerfirma erkender fejl i forklaring i brændstofsagDan-Bunkerings første pressemeddelelse i sag om jetbrændstof til Syrien viser sig nu at være fejlbehæftet.
Et af de russiske tankskibe, som Dan-Bunkering har leveret jetbrændstof til, er Mukhalatka, som marts 2019 lå i denne havn ved Sortehavet, under et nyt navn, Truvor.
Foto: DRAf Astrid Fischer, Mathias Friis og Line Gertsen03.
maj 2019 kl.
20.
06 | opdateret 05.
maj 2019 kl.
14.
11Bemærk: artiklen er mere end 30 dage gammelLæs opEt dokument, der bliver underskrevet af to skibes kaptajner, udgør et vigtigt element i Dan-Bunkerings forklaring i den første pressemeddelelse, virksomheden har udsendt i sagen om leverancer af jetbrændstof til russiske kampfly i Syrien.
Læs også:Dansk bunkerfirma: 'Der stod ikke, at brændstoffet skulle til Syrien'Men efter DR har stillet en række spørgsmål til pressemeddelelsen, erkender Dan-Bunkering nu, at forklaringen var fejlbehæftet.
Sagen drejer sig om leverancer af mindst 30.
000 ton jetbrændstof, betalt af russisk militær og overført til russiske skibe, der sejlede lasten videre til Syrien.
Der er ingen krav om oplysninger om oliens destination, netop fordi det er en note, der dokumenterer olie til brug for egen fremdrift.
Synschef i Søfartstyrelsen, Martin JohnI pressemeddelelsen, som blev sendt til udvalgte medier tirsdag aften, erkendte Dan-Bunkering at have leveret brændstof til de russiske skibe, som DR har omtalt.
Men Dan-Bunkering afviste at have brudt EU’s sanktioner, som forbyder handler med jetbrændstof til brug i Syrien.
Virksomheden forklarede blandt andet, at der ikke stod, brændstoffet skulle til Syrien på det såkaldte BDR-dokument, som ifølge Dan-Bunkering bliver brugt, når et tankskib overfører sin last fra et skib til et andet.
Men ifølge Søfartsstyrelsen bruges BDR-dokumentet ikke, når man overfører laster mellem skibe.
Dokument ikke relevantSøfartsstyrelsen oplyser til DR, at et BDR-dokument ikke er relevant, når en last bliver overført fra et skib til et andet – altså i denne sag en last af jetbrændstof.
Sådan gjorde viDan-Bunkerings rolle i leverancer af jetbrændstof til Syrien har DR kortlagt ved at sammenstille beskrivelser fra et amerikansk anklageskrift og andre amerikanske retsdokumenter med fortrolige oplysninger hos danske myndigheder.
De amerikanske retsdokumenter omhandler overtrædelse af USA's økonomiske sanktioner mod Syrien.
Som led i vores research har vi indsamlet oplysninger fra erhvervsregistre i flere forskellige lande, indhentet lokationsdata for skibe og fået dataudtræk fra europæiske havneregistre.
Vi har også søgt aktindsigt hos både danske og udenlandske myndigheder og brugt satellitbilleder, oplysninger fra sociale medier og videomateriale fra Syrien til vores kortlægning.
Endelig bygger historien på offentligt tilgængelige rapporter og nyhedsartikler, danske og udenlandske eksperters vurdering af oplysningerne samt en række anonyme kilder, herunder flere af hinanden uafhængige myndighedskilder.
Derimod bruges dokumentet, når et skib tanker et andet skib op med skibsbrændstof, også kaldet bunker.
Synschef i Søfartsstyrelsen, Martin John, forholder sig ikke til den konkrete sag, men siger:- En Bunker Delivery Note (BDR) er en note, der er skrevet med henblik på at dokumentere olie til brug for egen fremdrift (sejlads, red.
).
Der er ikke tale om en note, der relaterer sig til en last.
Noten skal ifølge Søfartsstyrelsen heller ikke angive den havn, som skibet sejler til.
- Der er ingen krav om oplysninger om oliens destination, netop fordi det er en note, der dokumenterer olie til brug for egen fremdrift, siger synschef Martin John.
Skulle have skrevet 'leveringsdokumenter'Efter DR har forelagt Dan-Bunkering oplysningerne om, at et BDR-dokument ikke har noget med overførsler af laster mellem skibe at gøre, erkender virksomheden nu, at deres pressemeddelelse var fejlbehæftet.
- I Dan-Bunkerings pressemeddelelse skulle have været anført ’leveringsdokument’ i stedet for ’BDR’, lyder det fredag formiddag i en mail til DR fra virksomhedens advokat.
- Vi kan i den forbindelse oplyse, at der på ingen af Dan-Bunkerings leveringsdokumenter har været angivet Syrien som slut-destination, tilføjer advokaten.
DR har bedt Dan-Bunkering om at uddybe, hvilke leveringsdokumenter virksomheden henviser til, men det har virksomheden ikke ønsket at svaret på.
Ikke kendt udtrykIfølge Trond Solvang, der er professor på Nordisk institut for Sjørett ved Oslo Universitet og desuden har 23 år erfaring som shippingadvokat, er ’leveringsdokumenter’ ikke et kendt udtryk i branchen.
- For mig er leveringsdokumenter ikke noget entydigt.
Man opererer i branchen normalt med konnossementer – også kaldet bills of lading - som indeholder oplysninger om lasten kvalitet, kvantitet, oprindelse, destination og så videre.
Men man kalder normalt ikke den slags dokumenter for leveringsdokumenter, siger Trond Solvang.
DR har spurgt Dan-Bunkering, hvilke destinationer der har været opgivet på de leveringsdokumenter, de nu henviser til, og hvorfor virksomheden alene fremhæver ét enkelt dokument i forklaringen.
Men det ønsker Dan-Bunkering, ifølge virksomhedens advokat, ikke at svare på.
TIP OSHar du oplysninger i sagen?
Så skriv til DR’s journalist Mathias Friis på mafh@dr.
dk.
Alle henvendelser behandles fortroligt.
Virksomhedens advokat har tidligere skrevet til DR, at Dan-Bunkering ikke kan udtale sig om konkrete kundeforhold, da disse er underlagt fortrolighed, ligesom virksomheden ikke kan kommentere på en amerikansk retssag, hvor Dan-Bunkering ikke er part.
Ordfører: Læg kortene på bordetDe konservatives retsordfører, Naser Khader, undrer sig over de nye oplysninger.
- Jeg vil opfordre virksomheden til at tage det her alvorligt og lægge alle kort på bordet.
Det her bliver undersøgt, så de kan lige så godt være ærlige.
Man skulle jo på det tidspunkt kun læse avisernes overskrifter, så vidste man, at samarbejde med russerne I Middelhavet var en støtte til Assad (Syriens præsident, red.
).
Det undrer mig meget, hvis man ikke kendte den sammenhæng.
En international ekspert inden for sanktioner og maritim sikkerhed, Neil Watts, siger til DR, at virksomheder ikke kan slippe for ansvar ved blot at henvise til et enkelt dokument.
- Når der er tale om en vare af den karakter, kræves der langt mere kontrol fra de parter, der er involveret, siger seniorforskeren, der er tilknyttet King's College London.
Hemmelige sejladserNeil Watts, der har rådgivet FN's Sikkerhedsråd om sanktioner, har gennemgået lokationsdata for ét af de to russiske tankskibe, som Dan-Bunkering ifølge oplysningerne i sagen har overført jetbrændstof til.
Jetbrændstof, der ifølge amerikanske retsdokumenter derefter er fragtet til Syrien.
Kortlægningen, som er lavet gennem den såkaldte Windward-database, viser, at det russiske tankskib Mukhalatka har gennemført mindst 82 hemmelige sejladser i perioden 2013-2019.
Det betyder, at skibets lokationssender i en periode har været slået fra, og det er ifølge forskeren en kendt metode til at skjule ulovlig aktivitet.
- Det indikerer, at det ikke er fremmed for tankskibet at sløre sine sejladser, og det burde bestemt have ført til nærmere undersøgelse, siger han.
Historiske lokationsdata for skibe er offentligt tilgængelige på internettet.
Muligheder for at tjekkeOgså kollegaen Stephen Osborne, der ligeledes forsker i sanktioner på King’s College London, undrer sig over, at Dan-Bunkering alene fremhæver et enkelt dokument i sin forklaring.
- Det er overraskende, at en virksomhed fra EU ser ud til ikke at lave skrappere undersøgelser, når de arbejder i et område, hvor adskillige overførsler af olieprodukter til Syrien har fundet sted, siger forskeren, der har titel af research associate.
Stephen Osborne fremhæver, at Dan-Bunkering havde flere muligheder for at tjekke, hvor brændstoffet skulle hen.
Ifølge ham er best practise blandt andet at undersøge alle detaljer på det skib, man overfører til, herunder skibets historie og tidligere lokationer.
- Det ville både afsløre, at skibene tidligere har været forbundet med leverancer af jetbrændstof til Syrien, og at de hyppigt stopper med at udsende lokationsdata, hvilket er et typisk tegn på fordækte aktiviteter, siger han.
Læs også:Dansk bunkerfirma overhørte advarsler i sag om jetbrændstof til borgerkrigHenvisningen til BDR-dokumenterne er den eneste oplysning fra pressemeddelelsen, som omhandler de konkrete leverancer til russiske tankskibe, DR har omtalt.
Derudover oplyser Dan-Bunkering i meddelelsen, at de har et stramt compliance-program, som blandt andet betyder, at sanktionerede samhandelsparter og skibe blokeres i systemet, hvis de står på en officiel sanktionsliste.
Sanktionerede skibeEjeren af Dan-Bunkering, Torben Østergaard-Nielsen, ønsker ikke at stille op til interview med DR.
Men til flere medier siger han i dag, at Dan-Bunkering ikke har leveret brændstof til skibe, der var sanktioneret.
Af de amerikanske retsdokumenter fremgår det dog, at ejeren af skibet Yaz blev sat på den amerikanske sanktionsliste i december 2016, og at Dan-Bunkering er involveret i mindst to leverancer til Yaz derefter – både i januar 2017 og maj 2017.
I januar 2017 assisterede Dan-Bunkering ifølge retsdokumenterne deres russiske forretningspartner med at overføre jetbrændstof til Yaz.
Kunden var et firma, der ifølge USA tjente som stråmandsselskab for firmaet Sovfracht, som på det tidspunkt også var på USA’s sanktionsliste, og som i en mail til Dan-Bunkering præsenterede sig som officiel repræsentant for russisk militær.
Ifølge retsdokumenterne involverede leverancen dermed to sanktionsbelagte firmaer og udgjorde et brud på de amerikanske sanktioner.
Læs også:Dan-Bunkering handlede med russisk stråmandsselskabDR har bedt Dan-Bunkering om en kommentar til oplysningerne i de amerikanske retsdokumenter om, at Dan-Bunkering fortsatte leverancer af jetbrændstof der involverede to sanktionerede firmaer, samt til eksperternes kritik, men virksomheden har ikke ønsket at udtale sig.
Dan-Bunkering har tidligere skrevet til DR, at de aldrig har leveret jetbrændstof til Syrien eller til en kunde, der er omfattet af EU’s sanktionsregler.
Dan-Bunkering er ikke sigtet eller tiltalt, hverken i USA eller i Danmark.
Dan-Bunkerings navn er anonymiseret i den amerikanske sag, men DR har gennem centrale kilder fået bekræftet virksomhedens identitet.
Erhvervsstyrelsen har anmeldt Dan-Bunkering for muligt brud på EU's sanktioner, der forbyder levering, salg og overførsel af jetbrændstof til brug i Syrien.
Fyns Politi undersøger nu sagen og oplyser i en mail til DR, at det især er den udenlandske vinkel, der gør sagen kompleks.
Artikel ændret søndag den 5.
maj 2019: Oplysninger om compliance-program tilføjet.
FacebookTwitterKopier linkEmner:Erhverv|Naser Khader (politiker)|Syrien|Torben Østergaard-Nielsen (erhvervsleder)|EU




https://www.dr.dk/nyheder/detektor/detektor-stram-kurs-leder-puster-antallet-af-muslimer-op-til-langt-over-det

DetektorDetektor: Stram Kurs-leder puster antallet af muslimer op til langt over det dobbelte Stram Kurs-lederen Rasmus Paludan hævder, at der er 700.
000 muslimer i Danmark.
Men det rigtige tal er lavere end det halve, ifølge religionsforsker.
Af Nikolaj Arve og Camilla Stampe03.
maj 2019 kl.
20.
05Bemærk: artiklen er mere end 30 dage gammelLæs opDen kontroversielle partileder for Stram Kurs, Rasmus Paludan, vil sende hundredtusinder af muslimer ud af Danmark.
Men han tror, der er mange flere muslimer i Danmark, end der i virkeligheden er.
– Mit slag på tasken er 700.
000, men det kan umuligt faktatjekkes, fastholder Paludan i et interview med Detektor.
Hvad har Paludan sagt?
Da Rasmus Paludan var på besøg i Radio24syvs morgenprogram mandag i denne uge, sagde han, at der er omkring 700.
000 muslimer i Danmark.
Det skete i en længere diskussion om, hvor mange personer Stram Kurs-lederen vil smide ud af landet.
– Hvis vi siger, der er 700.
000 muslimer i Danmark, give or take, lød det fra Paludan cirka halvvejs inde i interviewet.
Efterfølgende kastede Paludan sig ud i en længere forklaring om, at nogle af dem er “kulturmuslimer” og derfor gerne må blive i landet.
Han mener derfor, at omkring en halv million muslimer skal forlade Danmark, sagde han.
Det har vi fundet ud afDer findes ingen officielle opgørelser af, hvor mange mennesker i Danmark, som tilhører en bestemt religion.
Men religionsforskeren Brian Arly Jacobsen har i en årrække lavet beregninger på de tilgængelige data, og han når frem til et noget lavere tal end Rasmus Paludan – faktisk under det halve:320.
000 muslimer.
Det svarer til 5,5 procent af den danske befolkning, mens Rasmus Paludan tror muslimerne udgør 12 procent.
– Vi har desværre ikke nogen mulighed for at lave en folketælling, som vil være det mest retvisende i forhold til at finde ud af, hvor mange muslimer der er i Danmark, siger Brian Arly Jacobsen til Detektor.
– Derfor er vi nødt til at bruge nogle andre metoder.
Der kan man blandt andet bruge Danmarks Statistiks oplysninger om nationalitet for indvandrere og efterkommere og nu også tredje generation, forklarer han.
Brian Arly Jacobsen har derfor gennemgået hver enkelt nationalitetsgruppe hos Danmarks Statistik og sammenholdt den med oplysninger om antallet af muslimer i hver gruppe.
– Det kan både være nogle oplysninger, vi har fra undersøgelser i Danmark.
Eksempelvis er der blevet undersøgt religiøst tilhørsforhold blandt tyrkere, pakistanere, somaliere og flere andre i Danmark.
Men for mange andre nationalitetsgrupper er der ikke lavet de her undersøgelser, så der må vi se på, hvordan den religiøse sammensætning er i det land, de kommer fra, forklarer han.
Når alt regnes sammen, ender Brian Arly Jacobsen derfor på et estimat på ca.
320.
000 muslimer.
Et tal, der selvfølgelig er behæftet med en vis usikkerhed – men langt fra i den størrelsesorden, Paludan taler om.
Og selv hvis man medregner samtlige ikke-vestlige indvandrere og efterkommere i Danmark, er tallet også et pænt stykke under Paludans estimat.
Ifølge Danmarks Statistik var der i 1.
kvartal 2019 i alt 506.
570 ikke-vestlige indvandrere og efterkommere i Danmark.
Det tal inkluderer dog også tusindvis af mennesker med eksempelvis brasiliansk, argentinsk, kinesisk, vietnamesisk og ukrainsk baggrund – altså lande, der ikke har en muslimsk majoritet.
Har Paludan så ret?
Nej, det er ikke korrekt at tale om 700.
000 muslimer i Danmark.
Det bedste estimat er ifølge religionsforskeren Brian Arly Jacobsen fra Københavns Universitet, at der er omkring 320.
000 muslimer i landet.
Hvad siger Paludan til kritikken?
Detektor har spurgt Rasmus Paludan, hvor han har tallet 700.
000 fra?
– Det har jeg fra forskellige kilder.
Men det er ikke noget, man kan faktajekke, for det er der ikke nogen, der ved.
Mit slag på tasken er 700.
000, men det kan umuligt faktatjekkes, siger han.
Brian Arly Jacobsen fra Københavns Universitet siger, at det tal, der kommer tættest på, er 320.
000 muslimer i Danmark?
– Det er alt, alt, alt for lavt sat.
Det er slet ikke rigtigt.
Han tager helt fejl.
Hvad baserer du det på?
– Det baserer jeg på, at den måde, man laver statistikken på, er den samme som Danmarks Statistik.
Hvis man har to danske statsborgere som forældre, så ryger man ind i kategorien “dansker”.
Og det er en helt fejlagtig måde at opgøre det på.
For der er masser, som kommer fra fremmede lande, som har dansk statsborgerskab.
På den ene side siger du, at man ikke kan opgøre det.
Og på den anden side siger du, at der er 700.
000 muslimer?
– Ja, det er da et slag på tasken.
Man kan da godt have et slag på tasken, uden at man kan opgøre det præcist.
Når du så holder fast i 700.
000, er det så udtryk for en mavefornemmelse?
– Nej, nej, nej.
Det er et overslag baseret på tilgængelige kilder.
Hvis du vil have et udbygget svar, bliver jeg nødt til at gå tilbage til det, jeg har baseret det på.
Det kan jeg ikke på stående fod.
Rasmus Paludan lovede tirsdag at sende sine kilder og beregninger til Detektor, men vi har endnu ikke modtaget disse.
FacebookTwitterKopier linkEmner:Danmarks Statistik|Københavns Universitet|Befolkning|Religion|Rasmus Paludan (advokat)




https://www.dr.dk/nyheder/udland/18-civile-draebt-i-bagholdsangreb-i-mali

Udland18 civile dræbt i to bagholdsangreb i MaliI sidste måned blev 134 dræbt under massakre i Mali.
I denne uge er flere civile dræbt i nyt angreb.
Flere lande har soldater udstationeret i det uroplagede Mali (Arkivfoto).
03.
maj 2019 kl.
19.
11Bemærk: artiklen er mere end 30 dage gammelLæs opBevæbnede mænd dræbte onsdag 18 civile personer i to bagholdsangreb i det vestafrikanske land Mali.
Det oplyser lokale myndigheder til det franske nyhedsbureau AFP sidst på eftermiddagen i dag.
12 personer blev angrebet og dræbt, da de gik ud til et område nær landsbyen Tigula, hvor en soldat forinden var blevet dræbt i en eksplosion.
Da gruppen ikke vendte tilbage, gik seks beboere fra samme lokalområde ud for at lede efter de andre.
De blev angrebet af samme bevæbnede gruppe.
Læs også:Danmark sender militært bidrag til Sahel i Afrika- Efter at have hørt en eksplosion gik landsbyboerne ud i området.
Her slog terroristerne til og henrettede dem, siger en højtstående embedsmand i kommunen, hvor Tigula hører til.
En anden kommunal kilde har også overfor AFP bekræftet, at 18 personer har mistet livet nær landsbyen.
I marts mistede 134 mennesker livet under en massakre i en landsby i det centrale Mali.
Ofrene, der er muslimer, blev skudt og hakket ihjel med macheter.
Angrebet fandt sted nær grænsen til Burkina Faso.
Området har været skueplads for hyppige sammenstød mellem forskellige familieklaner.
Det er ingen meldinger om, at de to hændelser har noget med hinanden at gøre.
/ritzau/FacebookTwitterKopier linkEmner:Mali|Burkina Faso




https://www.dr.dk/nyheder/udland/trods-praesidentens-afsked-kaempe-demonstration-i-algeriet

UdlandTrods præsidentens afsked: Kæmpe demonstration i AlgerietHundredtusinder protesterede mod landets elite i hovedstaden Algier.
Demonstranter fyldte igen i dag gaderne i hovedstaden Algier.
Af Jakob Busk Olsen03.
maj 2019 kl.
19.
30Bemærk: artiklen er mere end 30 dage gammelLæs opFor en måned siden tvang demonstranter Algeriets aldrende præsident, Abdelaziz Bouteflika, til at gå af efter 20 år ved magten.
Men præsidentens afgang har ikke fået de folkelige protester mod landets elite til at forstumme.
Igen i dag gik demonstranter på gaden efter fredagsbønnen og råbte slagord som "Vi vil ikke holde kæft" og "Tyve, I har ødelagt vores land".
Nyhedsbureauet Reuters vurderer, at antallet af demonstranter skal tælles i hundredtusinder, ligesom det var tilfældet i sidste uge.
Korruptionssager på vejDemonstranterne kræver, at både den midlertidige præsident, Abdelkader Bensalah, og landets regeringsleder skal gå af.
Abdelkader Bensalah har fået til opgave at lede landet indtil 4.
juli, hvor der efter planen skal afholdes valg.
Algeriets magtfulde militær, som hjalp med at fjerne præsident Bouteflika fra posten, har indtil videre forholdt sig passiv over for demonstranterne.
I sidste uge meddelte landets hærchef, at flere store korruptionssager vil komme frem i lyset i den kommende tid.
Algeriets finansminister, samt den tidligere regeringsleder og flere prominente forretningsfolk bliver alle efterforsket for korruption.
FacebookTwitterKopier linkEmner:Algeriet|Demonstrationer|Korruption|Abdelaziz Bouteflika (politiker)|Algier




https://www.dr.dk/nyheder/udland/hemmelig-putin-kritiker-med-1-million-foelgere-staar-endelig-frem

UdlandHemmelig Putin-kritiker med 1 million følgere står endelig fremAlexander Gorbunov revser det russiske samfund fra sin kørestol.
Profilen StalinGulag har 350.
000 følgere på det sociale medie Telegram, som Rusland har forsøgt at lukke adgangen til.
Af Jakob Busk Olsen03.
maj 2019 kl.
19.
41Bemærk: artiklen er mere end 30 dage gammelLæs opDen russiske oppositionsleder Alexei Navalny har kaldt ham "den vigtigste politiske klummeskribent i Rusland".
Men indtil i dag vidste kun ganske få af mandens over 1 million følgere, hvem han var.
Under det ironiske brugernavn StalinGulag har Alexander Gorbunov i årevis anonymt revset det russiske samfund og præsident Vladimir Putins regering på de sociale medier Twitter og Telegram.
Alexander Gorbunov står nu frem i et interview med britiske BBC's russiske nyhedstjeneste, efter russisk politi har kontaktet hans familiemedlemmer:Populære stikpillerGorbunov lider af sygdommen spinal muskelatrofi, der medfører gradvis muskelsvækkelse og muskelsvind.
Hans utroligt populære stikpiller til de russiske magthavere bliver derfor forfattet i en kørestol.
Sundhedsminister Veronika Skvortsova siger, at russserne vil holde op med at drikke, når de får interessante job og hobbyer.
Med andre ord: Vi holder aldrig op med at drikke.
StalinGulag på Twitter- Det er umuligt at forblive tavs, når der sker vanvittige ting, siger Alexander Gorbunov til BBC om situationen i Rusland.
StalinGulags identitet har været en velbevaret hemmelighed, men det ændrede sig, da politiet tidligere på ugen bankede på Gorbuovs aldrende mors dør.
Politifolkene sagde, at sønnens telefon var blevet brugt til at fremsætte bombetrusler.
Også andre af skribentens familiemedlemmer blev kontaktet af politiet.
Det fik Alexander Gorbunov til at opgive sin anonymitet i håbet om, at myndighederne dermed vil lade familien være i fred.
- Det ville være forfærdeligt, hvis en af dem kom til at lide, siger han.
Læs også:Rusland vil forbyde fake news og respektløshed: 'En måde at disciplinere vores borgere'Suverænt internetRusland forsøgte sidste år - uden held - at blokere det sociale medie Telegram, der er opfundet af en russer, og som via kryptering giver brugerne mulighed for at kommunikere med en meget høj grad af anonymitet.
Ønsket om at bremse Telegram menes at være en af de vigtigste årsager til en lov om regulering af internettet, der netop er blevet underskrevet i Rusland.
Målet er at skabe et "suverænt internet" i Rusland, så myndighederne efter kinesisk forbillede på sigt kan bremse uønsket trafik eller helt lukke for russernes adgang til nettet.
Den nye lov, som formelt skal bremse falske nyhder og "åbentlys respektløshed" over for staten, træder i kraft om et halvt år.
FacebookTwitterKopier linkEmner:Rusland|Vladimir Putin (politiker)|BBC|Twitter|Politi




https://www.dr.dk/nyheder/regionale/syd/170-biker-kvinder-broeler-maend-vi-kan-og-vil-selv

Syd- og Sønderjylland170 biker-kvinder brøler: Mænd, vi kan og vil selv Kvinder har indtaget vejene for at vise, at de også kan køre på motorcykel.
170 kvinder drøner i dag afsted på de tohjulet for at markere, at mange kvinder også kan køre på motorcykel.
Af Ulrik Bang-Mørch og Asbjørn Møller03.
maj 2019 kl.
19.
58Bemærk: artiklen er mere end 30 dage gammelLæs op170 kvinder kører i dag på deres motorcykler i kolonne fra Aabenraa til København.
De er en del af den verdensomspændende stafet - Women Riders World Relay - hvis formål er at vise, at det ikke kun er mænd, der kører på motorcykler - det gør masser af kvinder verden over sandelig også.
Motorcyklisterne i dag kommer fra blandt andet Tyskland, Holland, Canada, New Zealand og Danmark.
Lone Müller er en af de danske deltagere, der kører i dag, og hun ved godt, hvad det er, kvinderne skal vise med stafetten.
- Vi vil vise, at vi kan og vil selv.
Vi viser, at det her ikke kun er for drenge, store motorcykler og masser af testosteron, siger Lone Müller.
Skal køre verden rundtStafetten begyndte i Skotland i februar, og den er nu kommet til Danmark, hvor de i løbet af fredagen kører fra Sønderjylland til København.
I løbet af maj kører kvinderne igennem Skandinavien og Østeuropa.
Derefter er det videre til Mellemøsten, Indien, Asien, indtil man i januar 2020 lander i Forenede Arabiske Emirater.
1 / 51 / 52 / 53 / 54 / 55 / 5Hvor er udstyret?
Lis Hanne Thorarinsson er medarrangør og tovholder for løbet i Danmark, og kvinderne har flere budskaber, når de suser af sted på vejene, fortæller hun:- Der er flere kvinder, der får motorcykler og begynder at køre.
Det vil vi gerne sætte fokus på.
- Men vi kan også se, at der ikke er meget udstyr til de kvindelige motorcyklister, som der er til mænd.
Derfor vil vi gerne vise, at vi altså også er her, siger Lis Hanne Thorarinsson.
Ingen lyserøde jakker, takHun nævner et konkret eksempel, som kvinderne er ved at være godt trætte af.
- Vi vil gerne have, at når vi går ind i en forretning, at der så ikke bare hænger to lyserøde jakker med blomster på nede bag i butikken.
Vi vil gerne have, at der er noget ordentligt udstyr til os, ligesom der er til mændene, siger hun.
En tredje af motorcykeldamerne stemmer i.
- Vi kan det samme som mændene.
Vi er sindssygt glade for vores motorcykler.
Vi skal bare ud at køre.
Det er frihed, siger Joan WarmingFacebookTwitterKopier linkEmner:København|Motorcyklisme|Jylland|Mellemøsten|Aabenraa




https://www.dr.dk/sporten/atletik/semenya-loeber-fra-konkurrenterne-dage-efter-dom

AtletikSemenya løber fra konkurrenterne to dage efter domCaster Semenya var suveræn i kvindernes 800-meter-løb ved et Diamond League-stævne i Doha.
Semenya var suveræn i Doha.
03.
maj 2019 kl.
19.
27Bemærk: artiklen er mere end 30 dage gammelLæs opDen sydafrikanske mellemdistanceløber Caster Semenya demonstrerede fredag, at hun stadig er en af de hurtigste i verden.
© ScanpixBlå bog - Caster Semenya* Navn: Caster Semenya.
* Født: 7.
januar 1991 (28 år).
* Nationalitet: Sydafrikaner.
* Sport: Atletik (mellemdistanceløb).
* Udvalgte meritter:To OL-guldmedaljer i 800-meterløb (2012, 2016).
Tre VM-guldmedaljer i 800-meterløb (2009, 2011, 2017).
En VM-bronzemedalje i 1500-meterløb (2017).
To guldmedaljer i 800- og 1500-meterløb ved Commonwealth Games (2018).
Ved et Diamond League-stævne i Doha satte hun alle konkurrenterne grundigt til vægs i kvindernes 800-meterløb.
Løbet blev afviklet to dage efter, at Det Internationale Sportsdomstol (CAS) slog fast, at Det Internationale Atletikforbund (IAAF) gerne må have regler om, at kvindelige mellemdistanceløbere med et højt niveau af mandlige kønshormoner medicinsk skal sænke deres testosteronniveau, hvis de vil konkurrere på eliteplan.
Læs også:Semenya melder sig til stævne dagen efter CAS-domSemenya har et medfødt højt niveau af mandlige kønshormoner, og hun ser regelændringen som et IAAF-forsøg på at bremse hendes suverænitet.
På trods af at onsdagens dom ikke faldt ud til Semenyas fordel, lod hun ikke til at være påvirket af det i Doha.
Francine Niyonsaba fra Burundi var den eneste, der var tæt på hende, men Semenya kom alligevel tre sekunder hurtigere over målstregen.
/ritzau/FacebookTwitterKopier link




https://www.dr.dk/nyheder/kultur/film/lisa-var-pludselig-paa-alles-laeber-og-saa-trak-hun-stikket-jeg-er-stadig-noedt

Film og serierLisa var pludselig på alles læber – og så trak hun stikket: 'Jeg er stadig nødt til at forsvare mit valg''Skam'-stjernen Lisa Teige og Fabian Svegaard Tapia spiller hovedrollerne i filmen ’Battle’, der handler om at stå ved, den man er.
Af Silas Bay Nielsen03.
maj 2019 kl.
19.
03Læs opSkuespilleren Fabian Svegaard Tapia står med sin til mobil i hånden.
Han er på Instagram.
- Kom her, Lisa.
Vi skal tage en selfie, siger han.
Lisa Teige, som de fleste kender som Eva fra den norske tv-serie 'Skam', lægger armen over Fabians skulder.
Efter fire forsøg med mobilens kamera er billedet godt nok, så de begge kan godkende selfiet, og det kommer på Instagram.
De to nordmænd er i København for at give interviews om den norske film 'Battle', der netop nu bliver vist i biografen.
Filmen handler kort fortalt om at træffe nogle af teenageårenes vigtige valg, selvom ens venner og omgivelser presse en til at gå i en anden retning.
Både Fabian Svegaard Tapia og Lisa Teige kan sagtens genkende filmens tema om at skulle passe ind, samtidig med at man skal forsøge at opretholde et bestemt image overfor sine venner.
Og det pres bliver endnu voldsommere af de sociale medier, mener de.
Lisa Teige spiller Amalie, der kæmper med at finde sig selv.
Hun møder Michael, der lever livet helt anderledes, end hun er vant til.
- Jeg føler absolut et pres.
Særligt i dansemiljøet, hvor man må markedsføre sig meget for at få job.
Jeg oplever nogle gange, at jeg bliver usikker på, om jeg er god nok, når jeg lægger en af mine dansevideoer på de sociale medier, og den ikke får så mange likes, siger Lisa Teige.
Skal tit forsvare sit valgHun begyndte lige efter optagelserne af 'Skam' på en danseuddannelse på Kunsthøgskolen i Oslo.
Siden har hun til fleres forundring valgt at holde en pause fra medierne og bruge rigtig meget af sin energi på at danse.
- Når jeg er blevet interviewet i forbindelse med denne film, så mærker jeg tydeligt, at journalister forventer, at jeg skulle prioritere skuespil højere i stedet for min danseuddannelse.
Jeg føler tit, at jeg skal forsvare mit valg.
For mig var valget naturligt, fordi jeg virkelig brænder for det, siger hun.
Fabian Svegaard Tapia har danset stort set hele sit liv, og det valg var i den grad også præget af de sociale medier.
Han fortæller, at de i Norge meget bruger begrebet 'generation perfektion'.
Og det mærkede han på sig selv allerede som 13-årig.
- Dengang var jeg helt besat af at blive verdensmester i breakdance, efter at jeg havde set en af verdens bedste breakdancere på Youtube.
Han lavede nok 20 runder spin på én hånd.
Jeg tænkte bare; wow, det må jeg også gøre.
Læs også:'Penetrator-Chris' sigter mod Hollywood: Jeg gad godt spille ham fyren fra Titanic- Bare fordi jeg havde set det på Youtube, troede jeg, at det var helt almindeligt at kunne lave så mange spins.
Jeg fulgte den drøm så meget, at jeg aldrig drak og festede.
Jeg gjorde alt, hvad jeg kunne for at blive perfekt til breakdance, fortæller Fabian Svegaard Tapia.
Først da han fik en nakkeskade som 21-årig, gik det op for ham, at drømmen om at blive verdensmester var for urealistisk, og at han måtte prioritere anderledes.
Se traileren til filmen 'Battle' her:- Da besluttede jeg mig for at bruge mine skuespillererfaringer.
Men jeg fandt også ud af, at jeg ikke behøvede at være nogen andre end bare mig selv, siger han.
Bliv venner med dine forældre på sociale medierLisa Teige mener også, at det primært er én selv, man skal kigge på i forhold til det pres, de sociale medier kan give.
For ifølge hende kommer presset meget fra én selv, fordi man gerne vil have alting til at fremstå mere fede, end de i virkeligheden er.
Og der er hun nået til et punkt, hvor hun selv mener, at hun viser en mere naturlig side af sig selv.
- Jeg synes, det er cool, når man er ven med sine forældre på de sociale medier.
Du er ikke den der splittede person, hvor du er én person overfor f.
eks.
dine venner og en anden over for dine forældre, siger hun.
- En af mine venner, der desværre ikke længere lever, inspirerede mig ret meget i forhold til det, tilføjer Fabian Svegaard Tapia.
I 'Battle' spiller Lisa Teige rollen som Amalie, hvis far går konkurs.
Det tvinger hende til at ændre store dele af hendes liv og omgangskreds.
- Han var så fri og uafhængig og lavede de samme jokes med sine lærere og forældre, som han gjorde med sine venner.
Han havde det altid godt, og han smilede til alle, så man bare tænkte; wow.
Det gik op for mig, at han havde evnen til bare at kunne være sig selv hele tiden.
- Mange tør ikke give ens forældre chancen på de sociale medier, fordi de tror, det ikke er cool at være venner med dem.
Men hvis man add'er ens forældre, så tror jeg, mange vil finde ud af, at ens forældre faktisk er ret cool.
Og hvis ens forældre er cool på sociale medier, så bliver man også selv ekstra cool over for vennerne, siger Fabian Svegaard Tapia.
Filmen 'Battle' fik premiere i torsdags i biograferne og bliver fra september vist på Netflix.
FacebookTwitterKopier linkEmner:Instagram|Youtube|København|Norge|Oslo




https://www.dr.dk/nyheder/indland/slaar-hoejere-cigaretpriser-hul-i-oekonomien-staten-siger-ja-og-staten-siger-nej

SundhedsreformSe temaIndlandSlår højere cigaretpriser hul i økonomien?
Staten siger ja og staten siger nejDer er udbrudt krig i statsadministrationen om effekterne af højere cigaretpriser.
Grænsehandlen er afgørende for, om staten kommer til at få et hul i kassen som følge af højere afgifter på cigaretter.
Af Theis Lange Olsen03.
maj 2019 kl.
18.
45Bemærk: artiklen er mere end 30 dage gammelLæs opI søndags lød overskrifterne flere steder i danske medier sådan her:Rapport punkterer myte om øget grænsehandel.
Historien udspringer af en undersøgelse, som er bestilt af Sundhedsstyrelsen og udarbejdet af analysebureauet Incentive.
Den konkluderer, at det ikke vil gå ud over statskassen eller skræmme rygerne ud af landet til grænsehandel, hvis prisen på en pakke smøger her og nu bliver sat op til mellem 60 og 70 kroner.
Regeringen har et skattestop, og de her tal indikerer, at det ikke er en god idé for samfundsøkonomien at sende afgifterne på himmelfart.
Skatteminister Karsten Lauritzen (V)Hvis prisen gradvist hæves til 100 kroner frem mod 2030 vil der stadig være et provenu til statskassen på 1,2 milliarder.
Konklusionerne i rapporten fik den anerkendte sundhedsprofessor Kjeld Møller Pedersen til at udtale, at "alle argumenter mod at sætte cigaretpriserne op hermed er døde".
Men nu har staten pludselig fået et nyt syn på sagen.
Og det stikker i den helt modsatte retning.
Minister: Vi skal tænke os omFredag morgen udsendte Skatteministeriet en pressemeddelelse, hvori det fremgår, at det kan blive meget dyrt for samfundsøkonomien med markant højere cigaretafgifter:En forhøjelse af afgifterne svarende til en prisstigning på cigaretpakker med mellem tre og fire kroner vil have en positiv samfundsøkonomisk virkning og styrke de offentlige finanser, viser beregningerne ganske vist.
"Men kommer vi op på afgiftsforhøjelser svarende til prisstigninger på cirka 25 kroner eller mere, som flere partier er varme fortalere for, vil der både være et mindreprovenu til staten og et samfundsøkonomisk tab", lyder det i Skatteministeriets pressemeddelelse.
Det får skatteminister Karsten Lauritzen (V) til at udtale:- Regeringen har et skattestop, og de her tal indikerer, at det ikke er en god idé for samfundsøkonomien at sende afgifterne på himmelfart.
Det, der har været foreslået, er prisstigninger, så en pakke cigaretter vil komme til at koste 80 eller 100 kr.
- Analysen viser, at så store forhøjelser formentlig vil medføre et samfundsøkonomisk tab i milliardklassen.
Derfor skal vi tænke os godt om, inden vi bryder skattestoppet og slår et hul i statskassen, udtaler skatteministeren.
Ifølge Jyllands-Posten har der ikke været rejst tvivl om rapportens konklusioner i analysebureauet Incentive, der tidligere har leveret adskillige analyser til statsadministrationen, herunder styrelser og ministerier.
Om beholdningen i statskassen bliver større eller mindre bestemmes i særlig grad af cigaretprisen i Tyskland og danskernes lyst til at handle i grænsebutikkerne.
I deres analyse forudsætter Incentive (som altså har udregnet effekten af højere tobakspris), at cigaretpriserne i Tyskland fremover vil stige med fire procent om året, som de ifølge Skatteministeriet har gjort siden 2000.
Og de har som forudsætning, at maksimalt 45 procent af de cigaretter, som danskerne ryger fremover, vil blive købt i udlandet.
Men lige præcis det loft kritiseres af Skatteministeriet, skriver Jyllands-Posten.
Incentive læner sig blandt andet op af erfaringer fra Norge, hvor 45 procent af cigaretterne stammer fra grænsehandel i en situation, hvor priserne i Norge har været markant højere end i Sverige.
Økonom: De er solide nokDR Nyheder har spurgt økonomiprofessor Philipp Schröder fra Aarhus Universitet, hvorfor de to rapporter kommer frem til så forskellige konklusioner:- Det er meget kompliceret stof, vi har at gøre med.
Der er mange faktorer, der påvirker statens provenu ved at lægge skatter og afgifter på forskellige forbrugsgoder.
- Derfor er de antagelser, der ligger i modellen, ganske afgørende for, hvad der konkluderes.
Han tager grænsehandlen som et eksempel:- I den ene model, Incentives, der vurderer at det kan betale sig at hæve tobaksprisen, lægger de et loft over, hvor meget folk vil være parate til at købe i udlandet.
Og man sætter sin lid til prisforskellene historisk.
Og det kan grundlæggende ikke afgøres med et ja eller nej - for der er stor usikkerhed om grænsehandlen.
- Og jeg tænker, at det at tage de norske erfaringer ind er lidt farligt, fordi den norske forbruger alt andet lige er længere væk fra adgangen til billige cigaretter end den danske forbruger.
Så du kan ikke sige, om den ene beregning er mere værd at stole på end den anden?
- Nej.
Det er metodisk to forskellige tilgange.
Ud fra det, der er publiceret, er de solide nok og tager højde for, at det er kompliceret stof.
Der er specifikke antagelser, der flytter resultatet, men sådan er virkeligheden.
- Hvis økonomi var let materiale, så kunne alle gøre det her.
Det kræver en diskussion, men den foregår på antagelserne og ikke på konklusionerne, siger Philipp Schröder.
I Kræftens Bekæmpelse holder de trods Skatteministeriets beregning fast i, at Incentives rapport giver mening at læne sig op ad.
- Vi mener det samme som hidtil.
Når vi siger, at prisen på cigaretter skal sættes markant op, er det af sundhedsmæssige grunde, fordi der hvert år dør 14.
000 mennesker af at ryge, siger administrerende direktør Jesper Fisker.
FacebookTwitterKopier linkEmner:Karsten Lauritzen (politiker)|Kjeld Møller Pedersen (økonom)|Skatteministeriet|Samfundsøkonomi|Norge




https://www.dr.dk/nyheder/politik/korrespondent-om-redningsplanke-til-24syv-det-ligner-noget-kaos-og-noget-rod

PolitikKorrespondent om redningsplanke til 24Syv: Det ligner noget kaos og noget rod Regeringen og DF har med aftalen om en ny DAB-kanal fuldendt et usædvanligt forløb.
Søren Espersen (DF) kan måske fortsat få lov at række armene i vejret i debatprogrammet Cordua & Steno på Radio24Syv efter 31.
oktober i år.
Af Andreas Nygaard Just03.
maj 2019 kl.
18.
07Bemærk: artiklen er mere end 30 dage gammelLæs opRadio24syvs medarbejdere har ladet propperne springe på deres redaktion i hjertet af København i dag.
Årsagen er simpel – en politisk aftale mellem regeringen og Dansk Folkeparti betyder nemlig, at Radio24syv får muligheden for at byde ind på en ny DAB-kanal, der i de kommende fire år får 70 millioner kroner om året til at drive taleradio for.
Men det er efter et noget usædvanligt og haltende politisk tilløb, at Radio24syv nu alligevel måske kan lade ’den originale taleradio’ sende videre på en ny frekvens, mener DR’s politiske korrespondent Uffe Tang.
- Det er jo også en erkendelse af, at man simpelthen ramte forkert i første omgang, siger han om det politiske forløb op til dagens aftale.
For med medieforliget fra sidste år skulle FM4-båndet, der lige nu og frem til 1.
november benyttes af Radio24syv, først have hovedsæde ”vest for Storebælt” og have sin nyhedsredaktion samme sted.
”Det er da usædvanligt”Det blev senere lavet om, så mindst 70 procent af radiokanalens medarbejdere skulle flytte mindst 110 kilometer væk fra København.
Et krav, som fik Radio24syv til at nægte at søge om igen at få lov til at sende på FM4-båndet.
Men i dag har Radio24syv så alligevel fået en livline fra regeringen og Dansk Folkeparti, der har været inde og ændre i medieforliget og de konkrete planer for den nye DAB-kanal.
Det har været et usædvanligt forløb, mener Uffe Tang.
- Det er da usædvanligt, at man er inde at genåbne sine aftaler for at lave dem om.
Når man er et politisk parti, plejer man normalt at sige, at man selvfølgelig har tænkt sig rigtig godt om, og at man selvfølgelig har lavet en aftale, man fuldstændig kan stå inde for, og man ved præcis, hvad man har forhandlet hjem, og hvad man ikke har forhandlet hjem, siger Uffe Tang.
Det er aldrig rigtig godtNår den politiske korrespondent zoomer ind på forløbet, springer især Dansk Folkepartis ageren i øjnene.
Sagen om Radio24syv er nemlig ikke forårets eneste politiske spørgsmål, hvor formand Kristian Thulesen Dahl og co.
har kørt en zigzagkurs.
- Det lægger sig til den fornemmelse af, at Dansk Folkeparti i øjeblikket har lidt svært ved at ramme helt rent.
De skyder en lille smule skævt på flere forskellige sager.
Man har også set det i forhold til pensionsdebatten, hvor det tog lidt tid for dem at finde ud af, hvilke ben de skulle stå på, man har set det med 24syv, og man har set det med omfartsvejen i Mariager.
- Man har set flere eksempler her i foråret, hvor de har været nødt til at korrigere sig selv.
Det er ikke normalt, at man ser det fra Dansk Folkeparti.
Men også her må de erkende, at de var gået med til noget, som de så gerne vil have lavet om igen, siger Uffe Tang.
Men for både regeringspartierne og Dansk Folkeparti ligner det dog, at de nu sætter et politisk punktum på et uskønt forløb om Radio24syv, siger Uffe Tang.
- Det ligner da noget rod, når man som regering og støtteparti er nødt til at skulle ind og kigge på det én gang til, fordi det, man har aftalt, har haft nogle effekter og konsekvenser, man ikke havde forudset.
Det er jo ellers derfor, man sidder i forhandlingerne i lang tid, fordi man gerne skulle kende effekterne af en aftale.
Så det her giver et indtryk af noget kaos og noget rod, og det er jo aldrig nogen fordel for noget parti.
Nu kan Radio24syv dog byde ind på den nye DAB-kanal, der skal i udbud i de kommende måneder.
Det betyder dog også, at andre interesserede kan komme til fadet.
FacebookTwitterKopier linkEmner:Dansk Folkeparti|Kristian Thulesen Dahl (politiker)|Radio24syv|København|Sjælland




https://www.dr.dk/nyheder/udland/cyperns-politichef-far-sparket-efter-sag-om-seriemorder

UdlandCyperns politichef får sparket efter sag om seriemorderPolitiet i Cypern får kritik for ikke at tage sager om forsvundne migranter alvorligt.
Politichef er fyret.
Politiet på Cypern ledte i går efter flere lig, efter det er kommet frem, at en seriemorder gennem de senere år har slået flere kvinder og børn ihjel.
03.
maj 2019 kl.
17.
25Bemærk: artiklen er mere end 30 dage gammelLæs opPræsidenten i Cypern har fyret landets politichef som følge af en sag om en seriemorder.
Sagen har rejst en bølge af kritik mod det cypriotiske politi.
Politichef Zacharias Chrysostomo blev sat udenfor døren med begrundelsen om, at politiet ikke var hurtige nok til at indlede en efterforskning i sagen, da mordene tilfældigvis blev opdaget.
Fire kvinder er blevet fundet myrdet i løbet af de seneste tre uger.
Deres lig er blevet fundet vest for hovedstaden Nicosia.
Læs også:Cyperns første seriemorder gik efter migranter - justitsminister trækker sigEn 35-årig kaptajn i Cyperns hær er blevet anholdt.
Han har erkendt, at han har slået syv udenlandske kvinder og piger ihjel.
Sag kom frem ved et tilfældeBeboerne i den lille middelhavsnation er rystet af sagen.
Mange kritiserer, at politiets fejltrin muligvis kunne have betydet, at flere var blevet dræbt.
I sidste uge meddelte landets justitsminister Ionas Nicolaou, at han trådte tilbage af samvittighedsmæssige og principielle årsager.
Nicolaou understregede dog, at det er "fuldkommen uretfærdigt" at give ham skylden for eventuelle fejl.
Størrelsen af sagen var ukendt, indtil turister ved et tilfælde fandt endnu et lig i en mineskakt efter oversvømmelser 14.
april.
Myndighederne er ved at efterforske yderligere tre piger og kvinders forsvinden, inklusiv to piger på seks og otte år.
En del af kritikken mod politiet har lydt, at ordensmagten ikke tog sagerne alvorligt nok, fordi det drejede sig om migrantarbejdere fra andre lande.
Blandt ofrene er blandt andet en rumænsk kvinde og hendes otteårige datter, som begge forsvandt i 2016.
/ritzau/ReutersFacebookTwitterKopier linkEmner:Cypern|Politi|Mord|Nicosia




https://www.dr.dk/nyheder/indland/29000-boligejere-har-betalt-150-millioner-kroner-meget-i-grundskyld

Indland29.
000 boligejere har betalt 150 millioner kroner for meget i grundskyldDe berørte ejere vil få fuld tilbagebetaling, oplyser Skatteministeriet.
De 29.
000 ejere af ejendomme vil få pengene tilbage, skriver ministeriet i en pressemeddelelse.
Af Anna Sol Jørgensen03.
maj 2019 kl.
17.
12 | opdateret 03.
maj 2019 kl.
18.
23Bemærk: artiklen er mere end 30 dage gammelLæs op29.
000 boligejere i Danmark har samlet set betalt 150 millioner kroner for meget i grundskyld på grund af administrative fejl i staten.
Der er også begået fejl i den kommunale administration.
Det oplyser Skatteministeriet.
De berørte vil få fuld tilbagebetaling med renter, siger skatteminister Karsten Lauritzen (V):- Når der er lavet fejladministration, skal myndighederne rette op.
Og hvis for eksempel ens grundskatteloft har været justeret galt ved en fejl, så er det kun rimeligt, at man bliver kompenseret – uanset om det er kommunen eller staten, der har lavet fejlen.
- Derfor er jeg også meget tilfreds med, at vi politisk er enige om, at de berørte boligejere naturligvis skal have de penge tilbage, de har betalt for meget i grundskyld, fortsætter ministeren.
Det er typisk nogle meget små beløb, som bliver til nogle hundreder eller tusinde kroner, og i alt bliver det til 150 millioner kroner til 29.
000 boligejere.
Skatteminister Karsten Lauritzen (V)Skatteministeriet overtog ressortansvaret for administrationen af de kommunale ejendomsskatter fra Økonomi- og Indenrigsminsiteriet i 2015, hvor der blev sat et såkaldt serviceeftersyn i gang.
Betalt for meget fra 2003 til 2018Det er Skatteministeriets eftersyn, der har vist omfanget af, at der er sket ukorrekt eller slet ingen genberegning af grundskatteloftet i forbindelse med fejlrettelser i 2010 og 2012.
De berørte ejendomsejere har betalt for meget i perioden 2003 til 2018, fremgår det af et aktstykke til Folketingets Finansudvalg.
- I nogle tilfælde handler det om, at kommuner har regnet forkert i forståelsen af skattereglerne.
I andre tilfælde er det så skattemyndighederne, der har begået nogle fejl, siger Karsten Lauritzen til DR Nyheder.
- Hvorvidt det var statens eller kommunens fejl varierer fra sag til sag, men det ændrer ikke på, at hvis der er begået en fejl, så skal folk have penge tilbage, fortsætter han.
Ministeren forklarer, at der ikke er nogen fællesnævner for de boligejere, der har betalt for meget i grundskyld.
- Det er boligejere fordelt over hele landet.
Det er små boliger, store boliger og almindelige boliger over hele landet, siger Karsten Lauritzen og fortsætter:- Det er typisk nogle meget små beløb, som bliver til nogle hundreder eller tusinde kroner, og i alt bliver det til 150 millioner kroner til 29.
000 boligejere.
Skatteministeriet oplyser samtidig, at der endnu ikke er fundet en løsning på den såkaldte "nulskattesag".
Her har boligejere fra omkring 1.
200 ejendomme ikke betalt ejendomsværdiskat i en periode på op til 10 år.
FacebookTwitterKopier linkEmner:Karsten Lauritzen (politiker)|Venstre|Skatteministeriet|Bolig|Skatter og afgifter




https://www.dr.dk/sporten/dif-foreslaar-whistleblower-ordning-atleter

Spiseforstyrrelser i elitesportSe temaSportDIF foreslår whistleblower-ordning for atleterDanmarks Idrætsforbund vil 'fange' uetiske ting i sportens verden.
DIF's direktør, Morten Mølholm Hansen, foreslår nu en etisk komité.
Af Malte Nørgaard og Frederik Palle03.
maj 2019 kl.
16.
25 | opdateret 03.
maj 2019 kl.
20.
39Bemærk: artiklen er mere end 30 dage gammelLæs opI fremtiden skal det være nemmere for atleter at få sagt fra, hvis de oplever grænseoverskridende adfærd på landshold eller i klubberne.
Spiseforstyrrelser i elitesportDR Sporten har sat fokus på én af elitesportens skyggesider.
På et overdrevent vægtfokus, på usund træningskultur og på de episoder, hvor sporten er med til at gøre atleterne syge.
Temaet tager sit afsæt i dokumentaren ”Svømmestjerner – Under overfladen”, som kan ses på DRTV.
Se hele temaet her.
Derfor vil Danmarks Idrætsforbund på deres årsmøde lørdag den 4.
maj foreslå, at der oprettes en etisk komité, der skal fungere som en whistleblower-ordning.
I praksis vil atleterne derfor få et sted, hvor de kan henvende sig anonymt og sikkert, hvis forslaget bliver stemt i gennem.
Forslaget fra Danmarks Idræts Forbund kommer blandt andet på baggrund af DR Sportens dokumentar: Svømmestjerner - under overfladen.
Det fortæller Morten Mølholm, direktør i Danmarks Idrætsforbund.
- Vi havde overvejet at gøre det i forvejen.
Men i forbindelse med sagerne om spiseforstyrrelser kom frem, tænkte vi med det samme, at situationen var oplagt.
Havde vi haft den etiske komité tidligere, så havde vi også haft et sted, hvor atleterne kunne være gået hen, da de her ting skete i svømmesporten, siger han.
Skal sikre etikSamtidig understreger direktøren, at ordningen ikke er tænkt til at som en instans, der skal forhindre ulovligheder.
Fortæl os din historieHar du oplevet et usundt træningsmiljø?
Har du været udsat for urimelige træningsmetoder?
Har du haft en spiseforstyrrelse i din sportskarriere?
Skriv ind til os på minhistorie@dr.
dkI stedet skal komitéen tage sig af de ting, der placerer sig mellem politik og lovovertrædelser, forklarer han.
- Der foregår ting, som der gør alle andre steder.
Komitéen skal ikke tage sig af ulovlige ting, som disciplinærinstanser, matchfixingnævn og dopingnævn tager sig af.
I stedet skal komitéen fange alle de ting, der er uetiske.
Herefter er tanken, at den nye part skal kigge på sagerne og udtale kritik, siger han og fortsætter.
- Kritikken skal være offentligt, fordi det ofte betyder, at der bliver rettet ind efterfølgende.
Om forslaget bliver vedtaget afgøres på DIF’s årsmøde, som afholdes lørdag.
FacebookTwitterKopier linkEmner:Danmarks Idrætsforbund|Etik|Morten Mølholm Hansen (idrætsleder)




https://www.dr.dk/nyheder/udland/kraftfuld-cyklon-brager-ind-i-det-oestlige-indien

UdlandKraftfuld cyklon brager ind i det østlige IndienOver en million mennesker er blevet evakueret, og tre har mistet livet.
Af Thomas Jorsal og Tobias Sydradal (video)03.
maj 2019 kl.
15.
39Bemærk: artiklen er mere end 30 dage gammelLæs opOver en million mennesker er blevet evakueret i den østlige del af Indien, hvor den tropiske cyklon Fani allerede er begyndt at ruske i landet.
Der er meldinger om vindstød på omkring 200 kilometer i timen, og cyklonen beskrives som den mest voldsomme i flere åriter.
Tre personer har mistet livet, melder de lokale myndigheder.
Vandstanden er også begyndt at stige i flere områder, og der er vejrmeldinger om, at vandstanden kan stige med halvanden meter i nogle områder.
Noget der kan blive ødelæggende for huse i lavtliggende områder.
Adskillige fly- og togafgange er blevet aflyst på grund af det voldsomme vejr.
Turister er blevet bedt om at forlade kystbyer i Vestbengalen og Orissa.
Sidstnævnte blev for to årtier siden hærget af en cyklon, hvor 10.
000 personer døde.
Cyklonen forventes at fortsætte mod nabolandet Bangladesh i løbet af weekenden, hvor den skulle aftage i styrke.
Det skriver BBC.
FacebookTwitterKopier linkEmner:Indien|Orkaner|BBC|Bangladesh




https://www.dr.dk/nyheder/indland/efter-doedsulykke-paa-legeplads-teknologisk-institut-opfordrer-alle-til-tjekke

IndlandEfter dødsulykke på legeplads: Teknologisk Institut opfordrer alle til at tjekke gynger31-årig kvinde mistede livet, da en gynges fire ben ikke var tilstrækkeligt forankret.
En 31-årig kvinde mistede livet, da et gyngestativ væltede ned over hende på legeplads på Baltorpvej i Ballerup, lørdag aften.
Af Sandra Meersohn Meinecke03.
maj 2019 kl.
15.
48 | opdateret 03.
maj 2019 kl.
16.
25Bemærk: artiklen er mere end 30 dage gammelLæs opEn dødsulykke på en legeplads i Ballerup i København får nu Teknologisk Institut til at opfordre alle ejere af legepladser til at tjekke, om legepladsernes gynger sidder ordentlig fast i jorden.
Det skriver Københavns Vestegns Politi på Twitter.
Teknologisk Institut har assisteret Københavns Vestegns Politi i efterforskningen af ulykken, hvor en 31-årig kvinde mistede livet, da et gyngestativ væltede ned over hende lørdag den 27.
april.
- Vi kan kun støtte Teknologisk Instituts opfordring om, at alle legepladsejere tjekker forankringen af deres gyngestativer og andre bevægelige legeredskaber, skriver politiinspektør Mogens Lauridsen i en pressemeddelelse.
- Relativt tidligt i efterforskningen meldte vi ud, at der var indikation på manglende forankring, og det er nu slået fast, skriver han.
Læs også:Beboer advarede om usikkert gyngestativ: 'Det giver mig så dårlig smag i munden'Politiet kontakter alle landets kommunerTeknologisk Institut opfordrer alle ejerne til at få kigget deres legeplads efter en ekstra gang, så risikoen for lignende ulykker formindskes, skriver de.
Opfordringen fra Teknologisk Institut kommer nu, fordi Københavns Vestegns Politi i dag har modtaget et notat om ulykken.
I notatet bliver det slået fast, at gyngestativets fire ben ikke var tilstrækkeligt forankret i jorden.
Det får nu politiet til at tage kontakt til alle landets kommuner og boligselskaber i forbindelse med opfordringen.
Københavns Vestegn Politi er stadig ved at efterforske, om der er grundlag for at pålægge et strafferetligt ansvar i forbindelse med ulykken, skriver de.
Beboer advarede om usikkert gyngestativEfter ulykken er det kommet frem, at mindst to beboere havde kontaktet boligforeningen og fortalt, at stativet med gyngen løftede sig "lidt op fra sandet", når børnene gyngede i den.
DR Nyheder talte i den forbindelse med direktøren i boligforeningen Baldersbo, Søren B.
Christiansen, som fortalte, at boligforeningen med det samme tog kontakt til producenten af gyngen, da de modtog advarslen.
Her fik de den melding, at der "ikke kunne ske noget".
FacebookTwitterKopier linkEmner:Københavns Vestegns Politi|Teknologisk Institut|Ulykker|København|Mogens Lauridsen (politichef)




https://www.dr.dk/nyheder/indland/facebooks-nye-stil-vil-lukke-hadpraedikanters-profiler-i-danmark

IndlandFacebooks nye stil: Vil lukke hadprædikanters profiler i DanmarkFacebook vil ikke længere tillade, at deres platform bruges til at sprede had.
Formand for Stram Kurs, Rasmus Paludan, er en af dem, der har fået blokeret sin Facebook-profil.
Af Daniel Myrup Pedersen03.
maj 2019 kl.
16.
03Bemærk: artiklen er mere end 30 dage gammelLæs opFacebook har for nylig lukket et dansk, højreorienteret medie ved navn '24nyt' ned med den begrundelse, at de har en "ikke autentisk og vildledende adfærd".
Og nu fortæller Facebooks politiske chef i Norden, Martin Ruby, at de også er klar til at lukke private personers profil ned i Danmark, hvis de bevidst spreder had via Facebooks platform.
Vi lægger mærke til dem, der kommer i problemer med vores regler konstantMartin Ruby, politisk chef for Facebook i Norden- Hvis man bobler helt over af had, så skal man ikke være der.
Det vil vi ikke have.
Det betyder, at der er nogle ting, man ikke må skrive og sige på Facebook, siger Martin Ruby og refererer til nedgørelse af religion, seksualitet eller etnicitet.
Martin Ruby er politisk chef for Facebook i Norden.
Og senest i går skrev Facebook i en pressemeddelelse så, at de permanent udelukker tre offentlige personer fra den yderste højrefløj i USA.
Det sker med den begrundelse, at Facebook anser dem som "farlige" med det indhold, de deler til deres følgere og dermed også millioner af Facebook-brugere.
Det er ikke første gang de tager standpunkt i forhold til ekstremistiske budskaber.
I marts blev budskaber, der kan karakteriseres som hvid nationalisme forbudt.
Læs også:Facebook lukker for 'farlige' personer fra det ekstreme højreDet indflydelsesrige sociale medie skelnede indtil da imellem det, de kalder budskaber om 'hvidt overherredømme' og 'hvid nationalisme og separatisme'.
Førstnævnte har været forbudt længe.
Hadefuld retorikVi definerer hadefuld retorik som direkte angreb på folk baseret på det, vi kalder for beskyttede karakteristika – race, etnicitet, national oprindelse, religiøst tilhørsforhold, seksuel orientering, kaste, køn, kønsidentitet og alvorlig sygdom eller handicap.
Kilde: FacebookLægger mærke til problemmagereFacebook tillader ikke hadtale på deres platform.
Det står i deres retningslinjer, som man siger god for, når man laver en profil på hjemmesiden.
Det er ikke unormalt, at retningslinjerne dagligt bliver brudt af danske brugere, men for første gang fortæller Facebook nu, at de er klar til at fjerne nogle profiler permanent for at stoppe spredningen af hadretorik på deres platform.
Læs også:Efter udelukkelse af kendte højreradikale: 'Et hug fra Facebooks side'- Vi lægger mærke til dem, der kommer i problemer med vores regler konstant, siger Martin Ruby og fortsætter:- Der må gerne være en hård debat på Facebook, men når det bobler over i had, så trækker vi selvfølgelig en streg i sandet.
Vil ikke være sandhedspolitiFacebook har tidligere fået kritik for at vende det blinde øje til, når deres platform bliver brugt som kanal til deling af misinformation.
Facebook afviser at have en blacklist over brugere, der bryder retningslinjerne ofte.
Men i TV Avisen i går aftes slog Martin Ruby fast, at det ikke er deres ansvar som privat selskab at være sandhedspoliti og lukke ned for, hvad nogen kan opfatte som usandt.
Det er kun klare eksempler med racisme og misinformation, de sigter efter.
Det, at Facebook lige nu kun har bandlyst højreekstreme profiler, skal derfor ikke ses som politisk, understreger Martin Ruby:- Vi er ikke optaget af, om de er højredrejede, venstredrejede eller aktivister for dyrerettigheder.
Vi er mere optaget af deres adfærd, lyder det.
Rasmus Paludan blokeretFacebook bekræfter over for DR Nyheder, at formand for Stram Kurs, Rasmus Paludans profil er blevet blokeret i en måned.
Kommunikationschef i Norden for Facebook, Peter Münster skriver:- En blokerings længde afhænger blandt andet af overtrædelsens karakter og antallet af tidligere overtrædelser.
Vi bekræfter, at Rasmus Paludan i noget tid har været midlertidigt blokeret på Facebook, skriver Peter Münster.
Ifølge Kristeligt Dagblad har Facebook blokeret Paludan med henvisning til et billede på Paludans profil, som omhandlede kriminalitet begået af muslimske migranter, der angiveligt strider mod Facebooks retningslinjer.
FacebookTwitterKopier linkEmner:Facebook|Rasmus Paludan (advokat)|Stram Kurs (parti)|USA|Flygtninge og asylansøgere




https://www.dr.dk/musik/festival/hun-sendte-252-mails-og-bankede-paa-hos-alle-i-new-york-til-sidst-truede-de-med-ringe

SPOT FESTIVAL 2019Se temaFestivalHun sendte 252 mails og bankede på hos alle i New York: 'Til sidst truede de med at ringe til politiet'Elektropop-debutanten Mags udgiver i dag ep og spiller på Spot Festival.
Men vejen ind i musikbranchen har været lang.
© Alexander LeistikoAf Nanna Mejer Sørensen03.
maj 2019 kl.
15.
00Læs opHvis nogen ved, hvad det vil sige at starte fra bunden i musikbranchen, så er det danske Mags.
For hvad gør man lige, hvis man har skrevet sange så længe, man kan huske, men har nul forbindelser til folk, der spiller eller på anden vis beskæftiger sig med musik?
Den i dag 23-årige Margrethe Tang, som er kvinden bag kunstneraliasset Mags, er aktuel med ep'en 'Conversations I've Had with Myself', men vejen til pladekontrakten var lang.
Og undervejs forsøgte hun faktisk at lægge musikken på hylden.
Lyt til Mags' første single, mens du læser videre:Mags - You're in his Bed, I'm in his HeadJeg plejer at sige til folk, at jeg er en elendig musiker, men en ret god sangskriver.
Margrethe Tang (Mags)For så snart hun ramte 'den teoretiske mur' i musikundervisningen i 1.
g, mistede hun lysten til at skrive.
Kreativiteten forsvandt.
Aldrig havde hun skrevet så lidt musik.
Akkorder og toner har nemlig aldrig interesseret hende, og hun begyndte at tænke, at det nok ikke var hendes vej i livet.
Det, der plejede at give hende allermest glæde, gjorde hende nu ked af det.
- Jeg plejer at sige til folk, at jeg er en elendig musiker, men en ret god sangskriver, forklarer Mags, som i dag er ovenud lykkelig for, at hun alligevel ikke gav op på drømmen om at lave musik.
Da musikundervisning ikke blev en succesoplevelse for Mags, prøvede hun at droppe musikdrømmen til fordel for den akademiske verden.
I dag laver hun både musik og læser statskundskab på universitetet.
New York, New YorkMed kærligheden til musikken kom en altoverskyggende fascination af kulturmetropolen New York.
MagsNy, dansk elektropopsangerinde og sangskriver.
Hedder i virkeligheden Margrethe Tang, er 23 år og kommer fra Ry.
Har boet i Costa Rica, Tyskland og USA.
Læser statskundskab ved siden af musikken.
Er aktuel med sin debut-ep 'Conversations I've Had with Myself'.
Spiller på Spot Festival den 3.
maj.
Hun tilbragte to af sine gymnasieår i Costa Rica, som dengang krævede en mellemlanding byen, der aldrig sover.
Det sørgede den unge østjyde for at få udnyttet.
- Nu kan man godt flyve direkte til Costa Rica, men det var mit held dengang, at jeg skulle mellemlande, for jeg elskede energien og mangfoldigheden i New York.
Jeg havde alle de her idéer om byen og var på ingen måde skuffet, så jeg lovede mig selv at flytte derhen på et tidspunkt, fortæller Mags.
Og sådan blev det.
Efter et knapt så vellykket, ensomt halvt år i 'Europas svar på New York', Berlin, uden venner og uden at komme tættere på drømmen om at blive opdaget af de rigtige musikfolk, gik turen til New York.
Det betød en luftmadras i en lejlighed hos en ven, uden varme vel at mærke, og med 50 hjemmelavede demo-cd'er på lommen.
Næseblod og polititrusselMags tilbragte sine dage i guitarbutikker, hvor hun sad og spillede sin egen musik og håbede inderligt på, at de rigtige mennesker ville komme ind, høre det og spørge til sangene.
- Så ville jeg sige: 'Det er sjovt, du siger det, for jeg har faktisk den her demo med', griner hun og fortsætter:- Jeg har talt 252 mails, som jeg sendte til alle kontakter, jeg kunne opstøve på nettet, mens jeg boede der.
Mags var glad for at prøve sig selv af til open mic-arrangementer i New York.
Det ville hun nemlig aldrig turde i København: - Derovre var det ligemeget, hvis jeg havde næseblod og sang ad helvede til, for jeg kunne bare spille et nyt sted dagen efter.
New York er så stort, og folk er ligeglade med, hvad du laver.
Det er en kæmpe frihed at være en fremmed, fortæller hun.
Samtidig begyndte hun at spille til open mic-arrangementer hver aften, hvor hun lærte andre håbefulde sangskrivere at kende.
Her opdagede hun, at hun led af sceneskræk.
Og det i en sådan grad, at hun flere gange fik næseblod på scenen.
Jeg var midt i en ulykkelig kærlighedssang, da jeg kunne mærke, at min næse løb.
Jeg troede, det var snot, indtil folk så lidt freaked ud.
Margrethe Tang (Mags)- Det er en forfærdelig spiral, for er man nervøs, så ryster man, og så spiller man dårligt, og så vibrerer stemmen, og så bliver det endnu værre.
Jeg var midt i en ulykkelig kærlighedssang, da jeg kunne mærke, at min næse løb.
Jeg troede, det var snot, indtil folk så lidt freaked ud, forklarer sangerinden, som dengang var 19 år.
- Men det gjorde til gengæld, at folk kunne huske mig: 'Ahh, du er hende pigen med næseblod'.
Løbende forsøgte hun også at få hul igennem til byens pladeselskaber.
Mags havde nemlig sat sig for, at hun skulle ind og spille sin musik for dem, for så ville de nok forstå, at hun havde noget særligt at byde på.
Lyt til anden single fra Mags' debut-ep, mens du læser videre:Mags - Never Really Liked Your FriendsMen det gik op for hende, at det ikke var helt nemt overhovedet at komme ind i bygningerne, og hun fik gang på gang et bestemt nej.
- En enkelt gang lykkedes det mig at komme op i elevatoren til et pladeselskab, men jeg måtte jo fortælle dem, at jeg ikke havde en aftale med nogen.
De gad hverken høre min musik eller tage imod min demo.
Jeg spurgte, om jeg i det mindste måtte spille for receptionisten, men de sagde, de ville ringe efter politiet, hvis jeg gjorde det.
Så jeg gik, fortæller hun.
En mail ændrede altMen Mags' ihærdige indsats skulle alligevel vise sig at give pote hen ad vejen.
Efter et par måneder i New York fik hun endelig et svar på en mail.
En ægte forbindelse til musikbranchen.
En pladeselskabsansat, som lyttede, gav feedback og hjalp hende med at komme tættere på det, der senere skulle blive lyden af Mags.
Da Mags kom hjem til Danmark, skrev hun til forskellige producere og kom i studiet hos Birk Nevel, som blandt andet har produceret og indspillet med Burhan G, Mads Langer og Tim Christensen.
Hun satte kursen tilbage mod Danmark og sin mors kælder, hvor hun arbejdede videre med at få oversat sine guitarmelodier til den elektroniske pop, hun spiller i dag.
Sideløbende lærte hun langsomt det danske musikmiljø at kende gennem et musikbranchekursus og sangskrivercamps.
Og langsomt fik flere og flere - af de helt rigtige mennesker - lyttet til de sange, der var kommet ud af hendes årelange kamp for at nå ud med musikken, lære sig selv at kende som musiker og at nå frem til den helt rigtige lyd.
Arbejder mod alt, men forventer ingentingOg det er den lyd, man kan høre på ep'en 'Conversations I've Had with Myself', som er udkommet i dag - og som gæsterne på Spot Festival i Aarhus kan høre, når Mags går på scenen i aften, fredag.
Jeg har set de foreløbige streamingtal på Spotify og tænkt, at det ikke bare kan være min mor, der har mine sange på repeat.
Margrethe Tang (Mags)- Jeg er klar til det nu.
Det føles helt anderledes, end dengang jeg sad med guitaren og fik næseblod på scenen.
Live-delen er så fed en del af det, lyder det spændt fra ep-debutanten.
- Jeg siger til mig selv, at jeg arbejder mod alt, men forventer ingenting.
Og så håber jeg, at jeg lander et sted derimellem.
Jeg har set de foreløbige streamingtal på Spotify og tænkt, at det ikke bare kan være min mor, der har mine sange på repeat, griner Mags, som har udgivet to single-forløbere for ep'en siden januar.
Mags kan opleves på Atlas i Aarhus under Spot Festival fredag klokken 18.
15.
Flere koncerter med Mags over sommeren offentliggøres løbende.
FacebookTwitterKopier linkEmner:New York|Spot Festival|Aarhus|Spotify|Costa Rica




https://www.dr.dk/nyheder/udland/her-er-de-farlige-personer-som-facebook-har-slettet

UdlandHer er de 'farlige personer' som Facebook har slettetDen sociale tjeneste udelukkede i går seks populære, yderligtgående debattører.
Alex Jones er en af de seks yderliggående debattører som nu for stedse er forvist fra Facebook.
Af Andreas Lindqvist03.
maj 2019 kl.
16.
54Bemærk: artiklen er mere end 30 dage gammelLæs opI går kom det frem, at Facebook nu permanent har udelukket seks yderligtgående og kontroversielle personligheder, efter sine regler om "farlige personer og organisationer".
Facebooks reglerFacebook skriver følgende i sine regler om "Farlige personer og organisationer".
I et forsøg på at forebygge og afværge skade i den virkelige verden tillader vi ikke, at organisationer eller personer, som er involveret i følgende aktiviteter, har en tilstedeværelse på Facebook:TerrorvirksomhedOrganiseret hadMasse- eller seriemordMenneskehandelOrganiseret vold eller kriminalitetVi fjerner desuden indhold, der støtter eller bifalder grupper, ledere eller enkeltpersoner, som er involveret i disse aktiviteter.
Alle bortset fra en enkelt er debattører på højrefløjen med mange følgere, og beslutningen vil sandsynligvis blandt andet føre til hævede øjenbryn i Det Hvide Hus.
Her har præsident Donald Trump nemlig beskyldt Facebook, Twitter og for at undertrykke konservative.
En holdning, han også gav udtryk for, få dage efter at Infowars' Alex Jones sidste år fik Twitter-karantæne i en uge.
Tidligere har Facebook kun fjernet specifikke opslag eller suspenderet upersonlige profiler fra for eksempel Infowars og danske 24nyt og personlige sider for brugere, som spreder terrorrelateret indhold for Islamisk Stat eller andre ekstremister.
DR giver her et overblik over, hvem de seks personer, som ikke længere er velkommen på Facebook, er.
Alex JonesAlex Jones Alex Jones er en højreorienteret radiovært og konspirationsteoretiker, som har programmet "The Alex Jones Show", der sendes på hundredvis af radiokanaler i USA og når ud til millioner af lyttere.
Han driver desuden den kontroversielle hjemmeside Infowars og dertil flere andre.
Han mener blandt andet, at terrorangrebet mod USA 11.
september 2001 blev gennemført af USA's egen regering.
Han har påstået, at tidligere præsident Obama ville sende folk i koncentrationslejre.
Og så har han hævdet, at én af Hillary Clintons toprådgivere kørte en satanisk sekt fra et pizzeria i Washington - det blev siden mål for en skudepisode.
Han har også ladet et større antal ekstreme personer komme til orde på sine platforme - for eksempel måtte Nasa i 2017 ud og afkræfte, at organisationen sender børn til slavekolonier på Mars, efter at en gæst i "The Alex Jones Show" havde fremlagt teorien.
En af hans større mærkesager de senere år har været påstanden om, at Sandy Hook-skoleskyderiet i 2012, som kostede 26 børn og voksne livet, er opdigtet af venstreorienterede.
Under en sag anlagt af forældrene til et af børnene erkendte Jones dog for nylig, at han tog fejl.
Louis FarrakhanLouis Farrakhan 85-årige Louis Farrakhan er tidligere calypso-sanger, men er mest kendt som leder af "Nation of Islam" og er ifølge Facebook blevet slettet på grund af flere antisemitiske ytringer.
Han kaldte eksempelvis jøder for "termitter" tidligere i år, ligesom han har henvist til jødedommen som "beskidt" og de, som praktiserer den, som "løgnere, snydere og tyve".
Han er også kendt for at have udbredt had mod blandt andet hvide, katolikker og homoseksuelle.
I 1960'erne udtalte han sig flere gange imod daværende Nation of Islam-leder, borgerrettighedsforkæmperen Malcolm X.
Blandt andet sagde han i 1964, at "sådan en mand har fortjent døden.
" Få måneder efter blev Malcolm X myrdet.
I 2000 stillede han op i programmet 60 Minutes sammen med Malcolm X's datter, Qubilah Bahiyah Shabazz, og beklagede, hvis hans skriverier kunne have påvirket andre til at dræbe borgerrettighedsforkæmperen.
Milo YiannopoulosMilo Yiannopoulos Milo Yiannopoulos, født Mili Hanrahan i 1984, er en britisk debattør, som er tidligere seniorredaktør på alt-right-hjemmesiden (det alternative højre, red.
) Breitbart.
Her og i andre debatfora har han markeret sig med bastante holdninger i forhold til muslimer, indvandrere, transseksuelle og feminister.
Særligt islam har været i søgelyset med udgangspunkt i debattørens egen homoseksualitet.
Blandt andet offentliggjorde Breitbart, at han ville gå med i gay pride i Stockholm, men aflyste siden begivenheden, angiveligt af frygt for hans sikkerhed.
- Breitbart fandt ud af, hvad jeg allerede havde mistanke om: at Sverige ikke længere er et sikkert sted for en prominent bøsse at sige sin mening.
Jeg mener, den sikkerhedsvurdering ville have været den samme i Tyskland og næsten lige så slem i Frankrig, sagde Milo Yiannopoulos i en pressemeddelelse.
I 2017 blev han dog fyret fra Breitbart, efter at hans udtalelser til en podcast året før fik kolleger til at lægge pres på ledelsen - her mente Milo Yiannopoulos, at kun seksuelle relationer med før-pubertetsbørn var pædofili.
- Pædofili er ikke seksuel tiltrækning til en som er 13 år gammel seksuelt moden, sagde han ifølge Washington Post.
Laura LoomerLaura Loomer er tidligere skribent for det højreorienterede Rebel Media, som er blevet kaldt det canadiske Breitbart, og er blandt andet blevet ekskluderet fra kørselstjenesterne Uber og Lyft.
Det skete, efter at hun kom med antimuslimske bemærkninger på Twitter efter et terrorangreb i New York.
- Nogen er nødt til at skabe en ikke-islamisk form for Uber eller Lyft, for jeg vil aldrig støtte islamiske indvandrer-chauffører, skrev hun.
Sidste år mistede hun så helt adgang til Twitter, som det nu også er sket til Facebook, efter at hun beskyldte somalisk-amerikanske Ilhan Omar, som er valgt til Repræsentanternens Hus, for at være antijødisk og at gå ind for sharia-lov.
Det fik hende - iført en gul jødestjerne - til at lænke sig til hoveddøren til Twitters hovedkontor, imens hun råbte af forbipasserende medarbejdere, at de arbejdede for et ondt selskab.
Loomer har også spredt flere konspirationsteorier, deriblandt om skoleskyderier, ligesom hun de seneste par år blandt andet er brudt ind på den prominente demokrat Nancy Pelosis grund samt den californiske guvernørs.
Hun er dertil kendt for at forstyrre en teater-opsætning om Julius Cæsar, fordi hun mente, at hovedrollen (som bliver myrdet) lignede Donald Trump, og for at råbe af politiske modstandere i offentlige forsamlinger.
Paul Joseph WatsonPaul Joseph Watson er en Youtube-stjerne fra højrefløjen med 1,6 millioner følgere og skribent ved alt-right hjemmesiden Infowars.
Her har han været med til udbrede konspirationsteorier om blandt andet terrorangrebet på USA 11.
september 2001 og den såkaldte New World Order.
Han har også været en støtte af præsident Donald Trump og spredte under valgkampen teorier om, at rivalen Hillary Clinton var alvorligt syg.
Senere slog han hånden af den amerikanske præsident, da Trump beordrede angreb på syriske militærinstallationer efter brugen af giftgas.
De senere år har han i stigende grad fokuseret sine angreb på muslimer og venstrefløjen.
På Twitter skriver Watson, at han ikke har fået en grund til, at han er blevet udelukket på Facebook.
Selv mener han tilsyneladende ikke, at han er i kategori med de øvrige fem.
- På en måde kan jeg halvt om halvt forstå, at I ikke springer op i forsvar for egentlige tosser, men at sortliste den forsagte, introverte engelske fyr?
Underligt, skriver han.
Paul NehlenPaul Nehlen er en 49-årig amerikansk højreekstrem debattør og såkaldt hvid nationalist, som to gange har forsøgt at blive valgt til Repræsentanternes Hus.
Ifølge Newsweek har han også udtrykt antisemitiske holdninger, blandt andet på et Ku Klux Klan-radioshow.
Her fremgår det også, at han har opfordret til at udstyre Donald Trumps mur mod Mexico med automatiserede våbensystemer, som skal skyde på alle, der kommer for tæt på, "mand, kvinde eller barn".
FacebookTwitterKopier linkEmner:Uber|USA|Islam|Terrorisme|Sverige




https://www.dr.dk/sporten/tennis/efter-en-maaneds-pause-wozniacki-faar-fransk-modstand-i-madrid

TennisEfter en måneds pause: Wozniacki får fransk modstand i MadridCaroline Wozniacki skal i sin første kamp i Madrid Open møde Alizé Cornet.
Caroline Wozniacki skal op imod franske Alizé Cornet i første runde i Madrid.
03.
maj 2019 kl.
13.
50 | opdateret 03.
maj 2019 kl.
13.
53Bemærk: artiklen er mere end 30 dage gammelLæs opDer venter fransk modstand, når tennisspilleren Caroline Wozniacki en af de næste dage tager hul på Madrid Open.
Fredagens lodtrækning formede sig sådan, at danskeren skal møde Alizé Cornet i første runde.
Wozniacki har mødt Cornet otte gange tidligere og vundet syv af gangene.
Skulle Wozniacki leve op til sin seedning som nummer 11 og også slå en af to mulige kinesiske modstandere i anden runde, så venter sandsynligvis en ottendedelsfinale mod amerikaneren Sloane Stephens, der er ottendeseedet.
Læs også:Wozniacki kæmper med sin gigt-sygdom: 'Jeg følte smerter overalt'Premier Mandatory-turneringen i den spanske hovedstad bliver Wozniackis første turnering siden begyndelsen af april, hvor hun nåede finalen i Charleston, som ligesom turneringen i Madrid afvikles på grus.
Wozniackis forfatning inden turneringen er dog tvivlsom.
I sidste weekend fortalte hun på Twitter, at hun døjer med smerter på grund af sin leddegigtsygdom.
- De seneste dage har jeg fået en opblussen af min RA (reumatoid artritis).
Mine hænder og led var hævede, og jeg følte smerter overalt.
Men jeg var fast besluttet på ikke at lade det holde mig nede, skrev Wozniacki.
Siden har hun dog trænet frem mod de kommende grusturneringer, som også omfatter Italian Open og French Open.
Der er endnu uvist, hvornår kampen mod Cornet skal spilles.
/ritzau/FacebookTwitterKopier linkEmner:Caroline Wozniacki (tennisspiller)|Sloane Stephens (tennisspiller)|Madrid|Tennis|Twitter




https://www.dr.dk/nyheder/penge/koebte-mobiler-og-tablets-otte-statsansatte-suspenderet-i-mulig-svindelsag

PengeKøbte mobiler og tablets: Otte statsansatte suspenderet i mulig svindelsagI alt 12 personer er sendt hjem efter formodet svindel med indkøb af it-udstyr til 175.
000 kroner.
Illustration: Aslak Elias KelkkaAf Alexander Hecklen03.
maj 2019 kl.
13.
52 | opdateret 03.
maj 2019 kl.
14.
52Bemærk: artiklen er mere end 30 dage gammelLæs opBygningsstyrelsen har suspenderet otte medarbejdere i en sag om formodet svindel med køb af it-udstyr, oplyser styrelsen i en pressemeddelelse.
Det er ifølge Bygningsstyrelsen virksomheden Kemp & Lauritzen, der har tippet styrelsen om, at noget kunne være galt.
Virksomheden har også valgt at suspendere fire af sine egne ansatte.
I alt er 12 personer altså sendt hjem, mens sagen undersøges nærmere.
- Bygningsstyrelsen er af Kemp & Lauritzen blevet gjort opmærksom på, hvad der forekommer at være uregelmæssigt indkøb af it-udstyr i forbindelse med en serviceaftale mellem Bygningsstyrelsen og Kemp & Lauritzen, står der i en pressemeddelelse på styrelsens hjemmeside.
It-handel for 175.
000 kronerKemp & Lauritzen har en aftale om at udføre vvs- og elarbejde for Bygningsstyrelsen.
Og det er i forbindelse med den aftale, at der over fire år er indkøbt it-udstyr for 175.
000 kroner, der er blevet bogført som andre varer eller ydelser, siger Peter Kaas Hammer, der er direktør for Kemp & Lauritzen.
Om Kemp & LauritzenKemp & Lauritzen er en af Danmarks største tekniske entreprenør- og servicevirksomheder.
Virksomhedens historie går tilbage til 1882, hvor skibskonstruktør Otto Kemp og telegrafingeniør Severin Lauritzen etablerede Kemp & Lauritzen.
I 2015 fusionerede Kemp & Lauritzen med virksomhederne Glenco og L&H-Rørbyg til én samlet virksomhed under navnet Kemp & Lauritzen.
Virksomheden har i alt omkring 2.
000 ansatte og tilbyder tekniske totalløsninger til både erhvervskunder og offentlige kunder.
Kilde: Kemp & LauritzenVirksomheden oplyser til DR Nyheder, at det drejer sig om indkøb af mobiler og tablets.
- Vi har via vores interne kontrolsystemer konstateret uregelmæssigheder, der vedrører indkøb af it-udstyr, som er blevet viderefaktureret under en anden betegnelse, siger Peter Kaas Hammer i en pressemeddelelse.
Virksomhed har sendt fire hjemKemp & Lauritzen har derfor også valgt at suspendere fire af sine egne ansatte i sagen, oplyser direktøren.
- I forlængelse af vores egen undersøgelse har vi desuden iværksat en advokat- og revisionsundersøgelse, så vi sikrer, at vi får eksterne øjne på sagen.
Først og fremmest af hensyn til de suspenderede medarbejdere, siger Peter Kaas Hammer.
Det er på baggrund af en vurdering fra Kammeradvokaten, at de i alt otte ansatte hos styrelsen og fire ansatte hos virksomheden nu er suspenderet, skriver Bygningsstyrelsen.
Styrelsen har på også baggrund af sagen hentet hjælp hos revisorvirksomheden Deloitte, der nu skal sørge for, at fakturaer godkendes efter bogen.
- Bygningsstyrelsen har aftalt med Deloitte, at de nu vurderer styrelsens godkendelsesproces for fakturaer, fremgår det af styrelsens pressemeddelelse.
Bygningsstyrelsen vil ikke stille op til interview og vil heller ikke oplyse, om der er sket politianmeldelse i sagen.
Ingen af de fire suspenderede hos Kemp & Lauritzen er politianmeldt, skriver Ritzau.
Om Bygningsstyrelsen•Bygningsstyrelsen er statens ejendomsvirksomhed og bygherre.
•Styrelsen arbejder med bygninger og udlejning for blandt andre domstolene, politiet, forsvaret, universiteterne, ministerier og andre myndigheder i centraladministrationen.
•Ifølge tal fra september 2018 administrerer styrelsen statsejendomme til en samlet værdi af knap 43 milliarder kroner.
•Styrelsen har omkring 180 kunder på kontorområdet i statsejendomme, omkring 215 kunder på kontorområdet i private lejemål og 18 kunder på uddannelsesområdet fordelt på cirka 900 bygninger.
•Kilde: BygningsstyrelsenFacebookTwitterKopier linkEmner:Bygningsstyrelsen|Kemp & Lauritzen|Erhverv|Deloitte|Forbrugerelektronik




https://www.dr.dk/nyheder/politik/s-kandidat-foeler-sig-misforstaaet-selvfoelgelig-skal-joy-have-lov-til-faa-et-barn

PolitikS-kandidat føler sig misforstået: 'Selvfølgelig skal Joy have lov til at få et barn alene'Et Facebook-angreb på den gravide borgmester i Roskilde Joy Mogensen (S) satte sindene i kog.
Af Marie Louise Hagemeister03.
maj 2019 kl.
15.
30Bemærk: artiklen er mere end 30 dage gammelLæs opDer røg måske en finke af panden eller to eller tre.
Sådan lød det i går i Aftenshowet fra Socialdemokratiets borgerrepræsentationsmedlem i København og folketingskandidat, Simon Simonsen.
Udtalelsen kommer, efter han den 29.
april i et Facebook-opslag blandt andet skrev: ”Ulykkeligt at vi er blevet så selvcentrerede og egoistiske’ og linkede til en artikel om, at Roskildes borgmester, Joy Mogensen (S), er gravid med donorsæd og skal være solomor.
Han kalder det, at flere og flere og kvinder bliver soloforældre, "en tragedie af shakespeareske dimensioner, når der samtidigt er cirka 500.
000 skønne og vidunderlige mænd, der er barnløse.
"Men selvfølgelig skal Joy have lov til at få et barn alene, sagde Simon Simonsen i går aftes.
- Jeg synes, Joy fortjener at få det barn.
Det er rigtig dejligt.
Jeg synes, der er løbet meget vand i åen i forhold til det her.
Jeg er rigtig glad på dine vegne.
Selvfølgelig rigtig, rigtig glad.
Tillykke, tillykke, sagde han, inden han gik over og gav hende et knus.
Uhørt angreb på en kollegaFor Simon Simonsen har det nemlig ikke handlet om at sætte fokus på Joy Mogensen og livet som alenemor, men om at sætte familielivet på dagsordenen.
Ifølge ham er den optimale situation for et barn, at der både er en far og en mor.
- Sådan går det ikke altid.
Men de fleste af os lever i kedelige heteroseksuelle forhold og får nogle børn.
Den store del af befolkningen lever sådan.
De lever i familier, og de familier kan vi godt passe bedre på, end vi gør.
Det er mit budskab.
Og så gør vi ikke nok for mændene, mener han.
Hvad gør vi med de mænd, der også har et ønske om børn, spørger han.
Men det er langt fra sådan, opslaget er blevet opfattet, mener Joy Mogensen.
Ifølge hende har Simon Simonsen i stedet for udskammet de kvinder, der ligesom hende vælger at få et barn alene.
- I stedet for at starte debatten med også at kalde os også magelige, at vi tager det lette valg og ikke gør os umage i vores parforhold - hvilket jeg bare må sige: andres parforhold skal man være rigtig forsigtig med at gøre sig til ekspert i - hvorfor laver vi ikke en debat om, at vi kunne udbrede mulighederne?
Og Simon Simonsen opslag har fået folk til tasterne.
Ikke mindst Socialdemokratiets formand, Mette Frederiksen, som på Facebook tager stor afstand fra opslaget.
- Ikke alene er det et politisk synspunkt, der er langt fra Socialdemokratiets.
Det er også et uhørt angreb på en kollega.
Jeg får altid at vide, at politik er et hårdt game.
Og beskidt.
Det bestemmer vi selv.
At alle ikke bare glæder sig over andres lykke, er ganske enkelt forkert.
Tillykke Joy, skriver hun blandt andet.
En finke eller treSimon Simonsen kan godt se, at hans budskab ikke helt er kommet ud, som han gerne vil have det, indrømmer han i Aftenshowet.
- Der røg måske en finke af panden eller to eller tre.
Selvfølgelig er jeg ked af det, hvis folk misforstår det.
Selvfølgelig er jeg det.
- Men jeg holder fast i, at det er vigtigt, at vi har en diskussion om familiepolitik.
At vi snakker højt om det.
For Joy Mogensen er det dog ikke en diskussion, der skal tages i forlængelse af hinanden.
Et valg om at blive mor alene er nemlig ikke ukompliceret, men ikke desto mindre en stor lykke for mange kvinder.
- Vi har nok nogle særlige historier for at komme hen til det her svære valg, og det synes jeg ikke, du skal udskamme for at fremme en anden agenda.
FacebookTwitterKopier linkEmner:Joy Mogensen (politiker)|Mette Frederiksen (politiker)|Socialdemokraterne|Roskilde|Parforhold




https://www.dr.dk/sporten/golf/alle-de-stoerste-danske-profiler-er-klar-til-made-denmark

GolfAlle de største danske profiler er klar til Made in DenmarkThorbjørn Olesen og Lucas Bjerregaard er nogle af deltagerne til Made in Denmark, mens alle de tidligere vindere også er med.
Lucas Bjerregaard er blandt de mange danskere, som vil være at finde til den store turnering Made in Denmark.
03.
maj 2019 kl.
13.
06Bemærk: artiklen er mere end 30 dage gammelLæs opNår golfturneringen Made in Denmark afvikles senere på måneden, bliver det med repræsentation af turneringens fem tidligere vindere.
Matt Wallace, Julian Suri, Thomas Pieters, David Horsey og Marc Warren stiller således alle til start i den danske European Tour-turnering.
Det fremgår af startlisten, som Made in Denmark fredag har offentliggjort.
På listen finder man desuden 13 danske spillere, heriblandt de største danske profiler netop nu, Thorbjørn Olesen og Lucas Bjerregaard.
Læs også:Team Danmark med klar besked til forbundene: ’Uforsvarlige træningsmetoder betyder fyring’Også rutinerede Thomas Bjørn, Anders Hansen og Søren Kjeldsen er blandt de deltagende danskere.
Made in Denmark har tidligere offentliggjort, at den engelske golfspiller Lee Westwood deltager i turneringen for andet år i træk.
Og i feltet er også den tidligere Ryder Cup-spiller Andy Sullivan.
I alt 156 spillere er til start.
Turneringen finder sted på Himmerland Golf & Spa Resort fra 23.
til 26.
maj.
Den er i år rykket tilbage til Himmerland efter en afstikker til Silkeborg.
/ritzau/FacebookTwitterKopier link




https://www.dr.dk/sporten/cykling/langvads-laekkerier-paa-landevejen-har-taendt-en-ild-jeg-er-fristet-til-mere

CyklingLangvads lækkerier på landevejen har tændt en ild: ’Jeg er fristet til mere’Annika Langvad imponerende den internationale cykelverden i klassikerne med store resultater, og hun har sult efter mere.
Annika Langvad deltog ved VM i Østrig i 2018 på landevejen som hjælperytter for Cecilie Uttrup Ludwig.
Af Frederik Palle03.
maj 2019 kl.
13.
17Bemærk: artiklen er mere end 30 dage gammelLæs opIntet mindre end seks gange er Annika Langvad blevet verdensmester i mountainbike.
Det er resultater, der alene bringer hende op blandt Danmarks mest vindende atleter.
Men mountainbikedronningen er sulten efter mere, og her i foråret har hun vist kvaliteter i en helt ny genre – landevejscykling.
Annika Langvad (th.
) sluttede på podiet i Fleche Wallonne med verdens to bedste ryttere Annemiek van Vleuten (tv.
) og Anna van der Breggen (m.
).
Faktisk har Annika Langvad vist, at hun med nærmest ingen erfaring allerede tilhører verdenseliten.
- Det har været fuldstændig forrygende.
Jeg har prøvet kræfter med World Touren og de største klassikere for første gang, og det er bare gået langt over forventning, siger hun.
Læs også:Langvad kører sig på podiet i belgisk klassikerAnnika Langvad har i marts og april kørt fire World Tour-løb for det hollandske storhold Boels-Dolmans.
Hun lagde ud med en andenplads i det meget krævende endagsløb Strade Bianche, og i sidste uge tog hun så til Ardenner-klassikerne og viste, at det ikke bare var en engangsforestilling.
Annika Langvads største resultater i mountainbikeFem gange verdensmester på marathondistancen.
Verdensmester på den olympiske distance (XCO) en enkelt gang.
Femdobbelt vinder af Cape Epic.
I Amstel Gold Race blev hun nummer fire, i Fleche Wallonne blev det til en tredjeplads, mens det i Liège-Bastogne-Liège blev til en 14.
plads, hvor hun ellers var i udbrud indtil kort før mål.
- Det har virkelig været en stor oplevelse på alle mulige måder, og samtidig føler jeg også, at der er noget uforløst inde i mig, siger danskeren.
- Jeg vil se på, om der kan være flere huller i min mountainbike-kalender, hvor det kunne passe ind med landevejsløb.
Annika Langvad- Fordi alene i de løb, jeg har kørt nu, kan jeg se, hvor meget jeg allerede har rykket mig og alt den erfaring, jeg har fået.
Jeg kan se, hvor meget jeg kunne have gjort anderledes.
Så det er klart, at det tænder en lille ild inde i mig, forklarer Annika Langvad.
Mange nye tingDen danske topatlet havde på forhånd en formodning om, at hun kunne være med de bedste ryttere fysisk, men derfor var der alligevel en masse andre spørgsmålstegn, som gjorde, at hun ikke følte sig sikker på noget på forhånd.
- Der er så mange nye ting i landevejscykling for mig, som jeg først skal til at lære at kende nu.
Det med taktikken, placeringen i feltet og at kende sine modstandere.
Min hjerne skulle virkelig arbejde på overarbejde for at analysere og træffe de rigtige valg.
- Jeg har en følelse af, at hvis jeg får noget mere erfaring med alle de andre faktorer, som er nye for mig, så vil jeg kunne gøre det rigtig godt, siger Annika Langvad.
Annika Langvad deltog ved OL i 2016 i mountainbike, hvor hun blev nummer 11.
Hun takkede ja til muligheden for at køre landevej, fordi det passede perfekt ind i hendes planer for mountainbike, der først rigtig går i gang nu her i maj-måned.
Derfor var det ikke planen, at hun skulle køre flere landevejsløb i år, men de store oplevelser på cyklen med de noget tyndere dæk har altså sat gang i tankerne.
- Jeg vil se på, om der kan være flere huller i min mountainbike-kalender, hvor det kunne passe ind med landevejsløb.
Så måske lidt mere denne sæson, men det primære fokus er selvfølgelig på mountainbike.
Læs også:Fuglsang vinder forårsklassiker: Smadrer konkurrenterne i karrierens største sejr- Jeg er selvfølgelig fristet til mere på landevejen.
Nu kører jeg den her sæson igennem, og så må jeg evaluere sidst på året.
Men oplevelserne indtil videre på landevejen har været virkelig motiverende og sjovt.
Og jeg kan se, at jeg har meget uindfriet potentiale tilbage, forklarer Annika Langvad.
Hun har også allerede kigget i kalenderen i slutningen af september måned, hvor der køres VM i landevejscykling i Yorkshire i England, og hun fortæller, at det ville passe fint ind i kalenderen at deltage der, så der vil blive holdt gang i en løbende dialog med DCU om deltagelse.
FacebookTwitterKopier linkEmner:Annika Langvad (cykelrytter)|Cykelsport|England|Holland|Liège




https://www.dr.dk/nyheder/udland/norsk-skandalepolitiker-vender-tilbage-som-minister

UdlandNorsk skandalepolitiker vender tilbage som ministerGodt et år efter at et omstridt Facebook-opslag medførte Sylvi Listhaugs afsked som minister, er hun tilbage.
Sylvi Listhaug mens hun stadig fungerede som justitsminister i Norge.
03.
maj 2019 kl.
13.
18Bemærk: artiklen er mere end 30 dage gammelLæs opDen tidligere norske justits- og indvandringsminister Sylvi Listhaug fra Fremskrittspartiet (FrP) er tilbage som minister i Norge.
Det meddeler statsminister Erna Solberg på et pressemøde fredag formiddag.
Listhaug bliver ny ældre- og sundhedsminister i den norske regering.
Det er ellers ikke meget mere end et år siden, at Listhaug 20.
marts 2018 trak sig som minister i kølvandet på hård kritik af et Facebook-opslag.
I opslaget satte hun lighedstegn mellem det socialdemokratiske Arbeiderpartiet og den islamistiske organisation Al Shabaab.
Kontroversielt opslag- Ap mener, terroristernes rettigheder er vigtigere end nationens sikkerhed, lød det dengang i Listhaugs opslag på Facebook.
FrP er en del af en centrum-højre regering i Norge.
Den består foruden FrP af Erna Solbergs Høyre samt Venstre og Kristelig Folkeparti.
Fremskrittspartiets politiske dagsorden dækker en stram indvandringspolitik, bedre ældreomsorg, bedre sundhedsvæsen og lavere skatter og afgifter.
/ritzau/NTBFacebookTwitterKopier linkEmner:Erna Solberg (politiker)|Facebook|Norge|al-Shabaab|Skatter og afgifter




https://www.dr.dk/nyheder/politik/sprut-og-glaede-paa-radio24syv-jeg-har-ikke-drukket-saa-meget-jeg-kan-godt-passe-mit

PolitikSprut og glæde på Radio24syv: 'Jeg har ikke drukket så meget.
.
.
jeg kan godt passe mit job!
'Muligheden for at overleve har udløst glæde og overraskelse på Radio24syv i dag.
Af Peter Boier03.
maj 2019 kl.
13.
34Bemærk: artiklen er mere end 30 dage gammelLæs op- Da vi hørte det, gav jeg simpelthen bare mit kreditkort til en god kollega, som løb ned efter to flasker Fernet-Branca.
Det siger Sofie Rye, der er journalist på Radio24syvs morgenflade, fra sit skrivebord i det åbne kontorlandskab.
Hun havde, ligesom sine kolleger, håbet uden helt at turde tro på det.
- Det er den vildeste rutschebanetur.
Vi har bare tænkt, vi ville passe vores arbejde - fuld fart derudaf.
Og så dukker det her pludselig op.
Men jeg har ikke drukket særlig meget.
.
.
Jeg kan godt passe mit job.
Men det er spændende, siger hun.
Læs også:Regeringen og DF enige: Radio24syv kan overleve som DAB-kanal"Det" er nyheden om, at regeringen og Dansk Folkeparti vil sætte en DAB-kanal i udbud uden de geografiske krav, der har afskrækket Radio24syv-toppen fra at ville søge om at køre videre på FM-båndet som hidtil.
Det betyder, at Radio24syv får mulighed for at fortsætte på en DAB-kanal - såfremt de vinder udbuddet.
Hvis Radio24syv vinder, vil stationen få 70 millioner om året de næste år til at drive kanalen videre.
Sofie Rye glæder sig over opbakningen fra lytterne og håber, at radioen kan fortsætte.
- Man håber jo virkelig at det her bliver en realitet og at radioen bliver reddet.
Men noget i en tør heller ikke håber 100 procent, siger hun.
Og det har vakt glæde i redaktionslokalet.
Tillidsmand og morgenvært Ida Herskind forklarer, at stemningen siden meldingen er fuld af glæde, lettelse og især overraskelse.
- Alle stod samlet i newsroom og kiggede mod skærmen.
Og så var der bare helt stille.
Vi turde ikke håbe på noget, før Mette Bock så kom ud af døren med nyheden.
Folk var lettede og glade, og vi hentede Fernet Branca.
Det skulle fejres!
fortæller en begejstret tillidsmand.
Lytternes reaktion har betydet megetEfter det stod klart, at Radio24syvs ejere ikke ville søge FM4-udbuddet igen - og at radioen dermed ville lukke til efteråret - er støtten strømmet ind fra stationens lyttere, bedst symboliseret ved den underskriftindsamling, der opstod for at bevare radioen.
Den har 29.
113 mennesker indtil nu støttet.
Det skal gå op i en højere enhed.
Koncernchef i Berlingske Media Anders Krab-JohansenDe to journalister fortæller begge begejstret om støtten, der overrumplede dem fuldstændig.
Ida Herskind forklarer, at hun som morgenvært kun er vant til at høre, når folk har klager og brok.
- Det er kommet fuldstændig bag på mig, hvor meget lytterne har bakket op.
Det har betydet virkelig meget.
- Vi har jo nærmest oplevet vores egen begravelse.
Vi har helt sikre på, det var slut - altså det var jo slut.
Og vi har meget lyst til at fortsætte med at lave radio, forsikrer Ida Herskind.
På radioen fortsætter arbejdet som hidtil - dog med en Fernet-Branca indenbords for fleres vedkommende.
Chefen: 'Det ser interessant ud'Det er ikke afklaret, om Radio24syvs ejere vil benytte muligheden for at søge om at drive den nye DAB-kanal.
Men foran Berlingske Medias kontorer på Pilestræde er direktør Anders Krab Johansen positiv over for den nye løsning.
- Det er positivt, at politikerne har tænkt sig om igen og sagt, at den aftale vi lavede, den var ikke god nok, siger han.
Berlingske Media ejer 70 procent af radioen, mens kommunikationsbureauet PeopleGroup ejer de resterende 30 procent.
Men det er endnu for tidligt at juble.
Han har ikke set nogen papirer eller et regulært udbudsmateriale endnu, så før jublen bryder ud, vil han lige klappe hesten.
- Jeg mangler at kunne se, om det er realistisk.
Det handler også meget om, hvilke krav der kommer.
Det handler om, hvor mange man kan nå på internet, DAB, podcast - og hvad det er for nogle krav, der kommer til programmer, hvordan vi kan tjene penge ved siden af.
Det skal gå op i en højere enhed, siger koncernchefen.
- Men det er da en rigtig god dag, fordi vi har fået mulighed for at redde 24syv.
Fakta om aftalen•Kanalen udbydes for fire år med et årligt offentligt tilskud på 70 millioner kroner, der finansieres af de midler, der er afsat til DAB-radiokanalen i medieaftalen.
•Programfladen vil som minimum indeholde 70 minutter kulturnyheder per uge, som skal dække kulturlivet bredt, 20 timers øvrige kulturprogrammer per uge og 65 minutters nyhedsudsendelser per døgn.
•Programfladen skal desuden indeholde følgende programkategorier: Sportsnyheder, aktualitetsprogrammer, aktualitetstemaer, satire, debatprogrammer samt udsendelser i reportage- eller montageform.
•Kravet til nyproduktion fastsættes til mindst 90 timer per uge.
•Kanalen får en bred musikprofil.
Den maksimale andel af musik i sendefladen kan højest være 20 procent om dagen, 65 procent om aftenen og 55 procent om natten.
•Der er adgang til reklamer.
Disse skal dog placeres i blokke mellem programmerne.
•Der stilles ikke krav til lokalisering af redaktioner og medarbejdere eller hvor produktionen skal finde sted.
•Samme selskab kan ikke få programtilladelse til både den fjerde FM-kanal – der nu er i udbud – og den nye DAB-kanal.
•Kanalen udbydes med sendestart tidligst 1.
november 2019.
Sendestart skal finde sted senest 1.
maj 2020.
Kilde: KulturministerietFacebookTwitterKopier linkEmner:Anders Krab-Johansen (erhvervsleder)|Berlingske Media|Mette Bock (politiker)|Radio24syv|PR og kommunikationsbranchen




https://www.dr.dk/nyheder/regionale/oestjylland/cityforening-vil-have-bedre-styr-paa-gadehververe-det-har-simpelthen

ØstjyllandCityforening vil have bedre styr på gadehververe: Det har simpelthen taget overhåndAarhus City Forening vil have afgrænsede områder til velgørenhedsorganisationer.
Gadehververe, også kaldt facere, fra Care.
Her set i København.
(Arkivfoto).
Af Tina Vestergaard Andersen og Sarah Friis Elkjær03.
maj 2019 kl.
15.
34Bemærk: artiklen er mere end 30 dage gammelLæs opAarhus City Forening vil have bedre regler for, hvordan og hvor hjælpeorganisationernes gadehververe, de såkaldte facere, må samle penge ind i Aarhus midtby.
Facernes arbejde består i at konfrontere folk på gaden for at få dem til at tegne abonnement, give bidrag, deltage i undersøgelser og lignende.
Men det er blevet for konfronterende, siger direktør for Aarhus City Forening Claus Bech, der ønsker afgrænsede områder til facere i byen.
- Vi håber på, at der bliver regler, hvor man i højere grad selv skal tage stilling til, om man har lyst til at tale med en organisation.
På den måde undgår vi den her direkte konfrontation, hvor du bliver stoppet på gaden, forklarer han.
Det skal nemlig være en god oplevelse at færdes i byen.
- Det får man ikke, hvis man gang på gang bliver stoppet og bedt om at donere penge på den frembrusende måde, som nogle af organisationerne har lagt for dagen, siger Claus Bech.
Åben for dialogGennem Aarhus Kommune er foreningen i dialog med organisationernes brancheorganisation, der hedder Isobro.
Generalsekretær Robert Hinnerskov vil ikke kommentere på konkrete forslag, men ser optimistisk på en fremtidig aftale.
- Mit udgangspunkt for en drøftelse er at se på, hvordan man kan opretholde den hensynsfulde tilstedeværelse og se på, hvilke områder det er naturligt, at man er til stede, siger han.
Robert Hinnerskov understreger dog, at organisationerne allerede har etiske retningslinjer, som deres facere skal holde sig til.
Organisationerne laver nemlig frivilligt en koordination af, hvor mange facere der må være til stede i de enkelte byer.
- Derfor har man allerede et arbejde med at sikre, at der er et fornuftigt niveau af facere, så det bliver en god oplevelse at blive hvervet som medlem, siger Robert Hinnerskov.
Lovligt at stå på gadenDe handlende i Aarhus oplever, at facerne er et stigende problem, siger direktør for Aarhus City Forening Claus Bech om baggrunden for, hvorfor han vil have lavet regler for facerne.
- Det er specielt blevet et problem i løbet af det seneste års tid.
Vi får rigtig mange henvendelser fra byens kunder og borgere, som gør opmærksom på, at det simpelthen har taget overhånd, og at er der brug for en regulering på området.
Aarhus City Forening har tidligere sammen med cityforeninger i Aalborg, Odense og København forgæves forsøgt at stramme indsamlingsloven.
De ihærdige facere er rent juridisk også i deres gode ret til at samle ind, som de vil.
Derfor håber Claus Bech, at en dialogbaseret aftale mellem kommunen og organisationernes brancheforening kan bane vejen for en fredeligere tur gennem byen.
- Ved at vi starter op i Aarhus, kan det sprede sig til landets større byer, hvis det bliver en succes, hvilket jeg tror, at det gør, siger Claus Bech.
Aarhus City Forening håber på en aftale inden sommerferien.
Læs også:Undskyld har du et øjeblik?
Det er forår, facerne kommer på gaden for at hverve digFacebookTwitterKopier linkEmner:Aarhus|København|Aarhus Kommune|Erhverv|Aalborg




https://www.dr.dk/nyheder/regionale/fyn/skatere-passer-paa-boernene-victor-beder-hash-rygerne-om-gaa-vaek

Hash i DanmarkSe temaFynSkatere passer på børnene: Victor beder hash-rygerne om at gå vækI Svendborg lærer de lokale skatere de yngre, at de skal holde sig fra hash.
Victor Jonas Møller på 22 år er ikke bange for at smide hash-rygere væk fra skaterbanen.
Af Lukas Bjerg og Allan Christiansen03.
maj 2019 kl.
13.
02Bemærk: artiklen er mere end 30 dage gammelLæs op- Vi har vores egen forening, og vi vil gerne have flere skatere.
Vi vil passe på de unge, så de får lyst til at skate her, og derfor hører hash og sådan noget slet ikke hjemme her, siger Viktor Jonas Møller på 22 år.
Han suser dagligt op og ned ad ramperne i ’Prøveparken’ i Svendborg, og så er han både medindehaver af en skaterforretning samt næstformand i den lokale skaterforening.
Vi lærer de yngre skatere, at de skal tage afstand fra hashrygningen og salget hernede.
Viktor Jonas MøllerVictor Jonas Møller er sammen med en del af en gruppe skatere i den sydfynske by begyndt at bede folk om at gå et andet sted hen, hvis de vil købe eller ryge hash på den lokale skaterbane.
Op mod hver femte ung, der prøver cannabis, har et regelmæssigt forbrug og har risiko for at udvikle misbrug og afhængighed.
Det viser Sundhedsstyrelsens tal fra november 2017.
Ifølge politiet er det blevet mere synligt i gadebilledet.
Dér, hvor de unge har et festmiljø.
Men nu skal det være slut - i Svendborg.
Fakta om hash- 41 procent af unge mellem 16 og 24 år har prøvet at ryge hash.
- Hver femte har gjort det inden for det seneste år.
- Forbruget af illegale stoffer i Danmark er størst blandt unge under 25 år.
- Teenagere har 37 procent større risiko for at blive ramt af depression, når de ryger hash.
Kilde: Sundhedsstyrelsen og Oxford UniversitetVil passe på de unge skatereDet er Svendborg Skate Forening, som har valgt at tage sagen i egen hånd og komme salget og rygningen af hash til livs.
De sidste seks år er skaterne nærmest kommet her på skaterbanen dagligt.
De oplever ofte, at folk kommer og spørger, om de kan købe noget, men det vil Victor Jonas Møller ikke finde sig i.
- Vi lærer de yngre skatere, at de skal tage afstand fra hashrygningen og salget hernede.
Og så er det også vores opgave at sige til dem, der sidder og ryger her, at de skal gå væk.
For det er dét, vi kalder dårlig stil, siger han.
Det handler også i høj grad om at ændre skaternes image.
De vil ikke længere kendes som nogle dovne unger, der ”bare sidder og ryger den fede”.
- Der kommer mange andre unge hernede, som sidder og drikker om aftenen og ryger joints.
I sidste ende ligger den på os, for det er vores område, og os der skal rydde op efter dem, fortæller David Clement på 17 år, der til dagligt bruger skaterbanen i Svendborg.
Hør David Clement og Anton Eeg Askholm fortælle mere om, hvordan de vil komme hash-salget til livs i videoen nedenunder:De unge mangler steder at væreDet er dog ikke nyt, at folk sætter sig ud på ramperne i ’Prøveparken’ i Svendborg og ryger hash.
Faktisk har problemet med hashkøb- og salg været fremme i den sydfynske by i længere tid.
Allerede tilbage i starten af 2018 modtog byens politikere flere bekymringsbreve fra fortvivlede forældre, der oplevede, at der var et stigende problem med stoffer i deres by - særligt hash.
Forældrene ønsker sig et nyt ungdomshus for unge over 18 år.
Problemet er nemlig, at de unge ikke har et sted at samles i byen, og derfor må de hænge ud på gaden, hvor de så kommer i kontakt med hash-sælgere.
Men ideen om et nyt ungdomshus er Bo Hansen, socialdemokratisk borgmester i Svendborg Kommune, dog ikke enig i:- At forældre klager over, at de unge ikke passer ind i det nuværende ungdomshus, og at de ønsker sig et nyt, det synes jeg faktisk er lidt forkælet, siger borgmester Bo Hansen (S).
Hashsalg gennem Snapchat-klistermærkerI december 2018 berettede politiinspektør ved Fyns Politi Johnny Schou, at de rettede deres indsats mod banderne i gaderne, da det er dem, der leverer varen.
Måneden efter førte det til en stor hash-razzia, hvor 14 kilogram blev beslaglagt.
DR har også kunnet afsløre, at pusherne i Svendborg har taget nye midler i brug.
Byen har været plastret til med små, gule klistermærker med sorte prikker eller et billede af et lille, rødt marihuanablad.
Det er Snapchat-QR-koder, og hvis du med din mobiltelefon scanner billedet, kommer du i kontakt med pusherne.
- Jeg har set dem i knæhøjde på en lygtepæl på Svendborg Vest Station.
Det er sådan nogle klistermærker, man bare kan printe.
Jeg har ikke selv scannet dem, men jeg ved, at hvis man gør, kan man skrive til dem om at købe hash på Snapchat, fortalte den 19-årige svendborgenser Martyna Madejska til DR i december.
I april 2019 blev en 37-årig mand fra Svendborg sigtet for gennem længere tid at have solgt hash fra sin lejlighed til skolebørn og andre teenagere.
Du kan høre hele radio-reportagen fra P1 Public Service her:Hør hele radioreportagen fra ramperneFacebookTwitterKopier linkEmner:Bo Hansen (politiker)|Socialdemokraterne|Svendborg|Brug af euforiserende stoffer|Snapchat




https://www.dr.dk/nyheder/regionale/fyn/vil-du-vaere-med-i-p4-netvaerket-fyn

FynVil du være med i P4 Netværket Fyn?
Du kan tilmelde dig P4 Netværket Fyn og være med til at påvirke nyhedsdækningen på FynP4 Netværket Fyn er et mangfoldighedsprojekt, som er sat i verden af DR Fyn.
Af Anne Mette Dam Thrane03.
maj 2019 kl.
11.
29Bemærk: artiklen er mere end 30 dage gammelLæs opDR Fyn vil gerne høre DINE holdninger og idéer, så vi bliver endnu bedre til at fortælle historier, som interesserer dig og afspejler vores fynske liv og dagligdag.
Du kan tilmelde dig P4 Netværket Fyn og være med til at påvirke nyhedsdækningen på Fyn.
Alle er velkomneDu skal have lyst til at dele erfaringer og holdninger til aktuelle fynske nyheder eller komme med input og feedback til DR Fyns programmer.
DR Fyn vil gerne opbygge et mangfoldigt netværk af fynboer, som vi kan have dialog med.
Så uanset, om du er gammel eller ung, tilflytter eller fjerdegenerations fynbo, vil vi gerne høre fra dig.
Tilmelding til P4 Netværket FynHvis du har lyst til at deltage, kan du tilmelde dig på P4 Netværket Fyns mail:nvfyn@dr.
dk(Mailen er det samme som tilmeldingsformular.
)Skriv navn, alder, adresse, telefonnummer, mailadresse, beskæftigelse og lidt om dine interesser.
Skriv hvad du særligt interesserer dig for og vil i dialog om.
Du må meget gerne tilføje, hvilket tidspunkt på dagen vi bedst kan fange dig på telefonen til en uddybende snak.
Skriv kun interesser, hvor vi, efter en specifik aftale, vil kunne inddrage din mening i form at et citat, et ekspert-udsagn eller blot som part i en diskussion/dialog med andre.
Skriv ikke fortrolige eller private oplysninger i mailen.
Fortrolige og private oplysninger er i dette tilfælde oplysninger, som du heller ikke normalt ville snakke med din omgangskreds om.
Når du er tilmeldt, hører du fra os hurtigst muligt med detaljer om den kommende kontakt og dialog.
Hvorfor P4 Netværket?
DR Fyn vil opbygge et netværk af fynboer, som vi kan være i dialog med.
Vi vil blive endnu bedre til at fortælle nyheder, som interesserer og afspejler et mangfoldigt Fyn.
Som medlem af P4 Netværket Fyn kan du blandt andet deltage med erfaringer og holdninger til aktuelle fynske nyheder, i voxpops eller med input og feedback til vores programmer.
Vi håber, P4 Netværket hjælper os til at blive klogere på alle de historier, holdninger og erfaringer, som gemmer sig rundt omkring, og som vi måske ikke hører i dag.
Tættere på FynI løbet af efteråret og vinteren 2019 kommer DR Fyn på besøg forskellige steder på øen.
Vi glæder os til at møde en masse fynboer og høre, hvad der interesserer jer.
Hvis du har idéer til arrangementer, hvor vi skal komme forbi, så skriv endelig og tip os på nvfyn@dr.
dkP4 Netværket Fyn er et mangfoldighedsprojekt, som er udviklet af DR Fyn.
Har du spørgsmål til projektet så skriv til nvfyn@dr.
dkFacebookTwitterKopier linkEmner:Fyn




https://www.dr.dk/musik/festival/northside-og-tinderbox-solgt-til-amerikansk-kapitalfond

FestivalNorthside og Tinderbox solgt til amerikansk kapitalfondDansk selskab bag festivalerne Northside og Tinderbox ejes nu af amerikanere, skriver Århus Stiftstidende.
Tinderbox-festivalen finder sted i Tusindårsskoven i Odense.
03.
maj 2019 kl.
11.
30Bemærk: artiklen er mere end 30 dage gammelLæs opDet danske selskab Down the Drain Holding, der står bag festivalerne Northside og Tinderbox, er solgt til det amerikanske selskab Superstruct Entertainment.
Det skriver Århus Stiftstidende på hjemmesiden.
Virksomheden Superstruct Entertainment, der er ejet af kapitalfonden Providence Equity, driver i forvejen 25 festivaler på verdensplan.
- Vi var reelt nødt til at gøre noget i denne retning, spørgsmålet var blot, hvem vi skulle vælge.
Når de andre festivaler bliver samlet, bliver det svært for os at stå alene, siger direktør for Down the Drain Holding Brian Nielsen ifølge Århus Stiftstidende.
Fordel ved bookinger- Superstruct har store fordele med hensyn til information om kunstnernes planer og kontakt med dem.
Man kan lave samlede aftaler, hvor man booker et navn til flere festivaler samtidig, siger han.
Superstruct Entertainment ledes af administrerende direktør James Barton, der er tidligere topchef i virksomheden Live Nation, som blandt andet står for koncerter og festivaller.
Inden for de seneste par år har det amerikanske selskab også opkøbt festivaler i Norge, Finland, Ungarn, Spanien og Australien.
/ritzau/FacebookTwitterKopier linkEmner:Århus Stiftstidende|NorthSide Festival|Aarhus|Erhverv|Musikfestivaler




https://www.dr.dk/nyheder/viden/kroppen/selvmordsrate-steg-med-289-procent-efter-netflix-serie-udkom

KroppenSelvmordsrate steg med 28,9 procent efter Netflix-serie udkomDansk ekspert kalder første sæson af '13 reasons why' uhensigtsmæssig og dramatisk.
Ny undersøgelse viser, at 28,9 procent flere unge i USA mellem 10 til 17 år begik selvmord i måneden efter udgivelsen af serien '13 reason why'.
Fiktions-serien handler om 17-årige Hannah Baker, der begår selvmord.
Af Pernille Kjeldgaard Kristensen03.
maj 2019 kl.
13.
01Bemærk: artiklen er mere end 30 dage gammelLæs opHannah Baker ligger i sit badekar, hvor hun med rystende hænder gør en ende på sit 17 år lange liv.
Det er den korte beskrivelse af en scene i første sæson af serien ‘13 reasons why’ (på dansk ‘Døde piger lyver ikke’).
Og den scene er en af grundene til, at både internationale og nationale forskere de seneste par år har kritiseret serien.
- Stemningen blandt selvmordsforebyggende eksperter er ikke positiv.
Amerikanske eksperter prøvede at række ud efter Netflix og producenterne allerede inden den første sæson kom, men der var ikke vilje til at lytte til hinanden, siger Britt Morthorst, der er post.
doc.
ved Forskningsenheden for Børne-og Ungdomspsykiatri ved Region Hovedstaden.
Og nu er debatten taget op igen.
En ny amerikansk undersøgelse viser nemlig, at selvmordsraten steg med 28,9 procent hos de 10 til 17-årige amerikanske drenge i måneden efter udgivelsen af serien, der udkom den 31.
marts 2017.
Hvad viser undersøgelsen?
Særligt amerikanske drenge dominerede årsagen til stigningen.
Der var 195 flere selvmord hos drengene i aldersgruppen, end hvad man forventede i forhold til tidligere år.
Stigningen hos pigerne i samme aldersgruppe var ikke signifikant.
Undersøgelsen er udgivet af National Institutes of Health, og den er udarbejdet gennem et samarbejde mellem flere amerikanske universiteter og hospitaler.
Forskerne har også undersøgt stigningen i mord i samme periode for at udelukke, at andre samfundsmæssige begivenheder kan ligge til grund for stigningen i selvmordsraten.
Hvis det er et større samfundsmæssigt aspekt, der påvirker statistikkerne, påvirker det nemlig ofte både selvmordsraten og mordraten.
Forskerne fandt ikke den samme stigning i mordraten.
Forskerne diskuterer i undersøgelsen, hvad stigningen hos de unge drenge skyldes.
Hovedkarakteren i serien er nemlig en pige.
De fremlægger her paradokset, der er inden for selvmord, hvor drenge i højere grad end piger bruger endegyldige metoder.
Piger i den vestlige verden forgifter sig i højere grad, hvilket ikke altid har en dødelig udgang.
Kilde: Britt Morthorst og Undersøgelsen Association Between the Release of Netflix’s 13 Reasons Why and Suicide Rates in the United States: An Interrupted Times Series Analysis.
Forskerne bag undersøgelsen har kigget på selvmordsstatistikkerne fra 1.
januar 2013 til 31.
december 2017.
Og april 2017 er den måned, hvor flest 10 til 17-årige amerikanere begik selvmord i de fem år.
Selvmord smitterFor Britt Morthorst er der en mulig sammenhæng mellem stigningen i selvmordsraten og serien.
- Vi ved fra forskning, at hvis man har en meget dramatisk præsentation af emnet, så kan det give anledning til det, vi kalder smitte-effekt eller ‘Werther-effekt’: Omtale eller præsentation af et selvmord kan ‘inspirere’ andre, siger hun.
Werther-effekten har fået sit navn efter bogen ‘Den unge Werthers lidelser’ fra 1774, hvor hovedpersonen, Werther, ender med at tage sit eget liv på grund af ulykkelig kærlighed.
Da bogen udkom, så man en bølge af selvmord hos unge mænd i Europa.
Og Werther-effekten stiger, hvis selvmordet bliver skildret meget grundigt.
- Særligt hvis der er en meget detaljeret beskrivelse af selvmordsmetoden, kan det være meget fatalt.
I seriens første sæson er omdrejningspunktet, hvorfor hovedpersonen har taget sit eget liv, og her er der en meget detaljeret visning af selvmordet, siger hun.
Medierne kan påvirke selvmordsratenDet er ikke kun serier og film, der kan påvirke sårbare individer i sådan en grad, at de tager deres eget liv.
Også mediernes dækning af et selvmord kan have en indvirkning.
Netflix svarer på kritikkenEfter henvendelse udtaler Netflix til DR Viden:- Vi har lige set det her studie og kigger nærmere på undersøgelsen, der konflikter med sidste uges forskning fra University of Pennsylvania.
Det er et meget vigtigt emne, og vi har arbejdet hårdt for at sikre, at vi behandler dette følsomme emne ansvarligt.
Netflix henviser til en undersøgelse fra den 25.
april 2019, der viser 18 til 29-åriges respons på anden sæson af serien.
Her behandles indholdet fra første sæson ikke.
Resultaterne viste, at de deltagere, der så sæsonen færdig, havde mindsket lyst til selvskade og færre tanker om selvmord end de deltagere, der ikke så sæsonen færdig.
Første sæson udkom 31.
marts 2017.
Anden sæson udkom i maj 2018.
Tredje sæson er planlagt til at udkomme i 2019.
Netflixs aldersgænse er 16+ på serien.
Der er advarsler om grafisk indhold i starten nogle af afsnittene.
På seriens side på Netflix er der et ‘Advarsel om indhold’-ikon.
Trykker du på ikonet, advares du om indholdet, og der henvises til en hjemmeside, der er blevet oprettet efter kritikken, som kan hjælpe personer med selvmordstanker.
Der henvises til denne hjemmeside efter hvert afsnit.
- Vi ser det også ved berømte personer, som for eksempel da Robin Williams tog sit eget liv.
Der var en massiv eksponering af episoden, som var meget uhensigtsmæssig og dramatisk.
Efterfølgende kunne man se en stigning i selvmord hos amerikanske mænd, siger Britt Morthorst.
Og den effekt har videnskabelige undersøgelser senere bekræftet.
- Det er svært at forske i, men man kan ved statistiske metoder slå det fast.
Man kan også se, at hvis der har været en uhensigtsmæssig mediedækning af et selvmord, som så bliver gentaget eller genudsendt, har det den samme effekt, hvor selvmordsraten stiger, siger hun og fortsætter:- Så der er masser af evidens, der peger på, at den negative, smittende effekt er en risiko hos sårbare individer.
Serien er uhensigtsmæssigDet er ikke kun seriens selvmordsscene, der er problemet, selvom Britt Morthorst beskriver fremstillingen af den detaljerede scene som ‘fatal’.
Også budskabet i seriens første sæson er uhensigtsmæssig, forklarer hun.
Hovedkarakteren sender 13 bånd ud til skolekammerater, der forklarer grunden til hendes selvmord.
Og her placeres skylden hos vennerne.
Hanna har allerede begået selvmord, og seeren følger derfor, hvordan tiden er op til, selvmordet udspiller sig.
- Der ikke er en alternativ løsning til selvmordet, for det er allerede sket, da fortællingen begynder.
Der er ikke nogen hjælp at hente eller nogen, der kan lære noget og blive klogere - og slet ikke hovedpersonen.
Skolekammeraterne kan bare stå tilbage og føle skyld, siger Britt Morthorst, og fortsætter:- I serien er det ikke en mulighed, at hovedpersonen kan dele, hvordan hun har det, så andre kan reflektere over det og ændre på deres adfærd - først efter selvmordet.
Hovedpersonen har meget magt med sit selvmord på en meget dramatisk, negativ og uhensigtsmæssig måde.
Også muligheden for at se hele serien på én gang, mener Britt Morthorst, kan være et problem i dette tilfælde.
- Et sårbart individ kan binge (se hele serien i et træk, red.
), hvor de kan sidde alene uden at blive afbrudt eller dele, hvordan de oplever det med andre mennesker.
Det er en massiv eksponering.
Det er anderledes, hvis der for eksempel vises et afsnit om ugen, da de så er afbrudt af deres øvrige liv og interaktion med andre mennesker, hvor de kan dele eller reflektere over, hvad de har set, eller hvordan de har det.
Vi skal tale om selvmordSelvom Britt Morthorst er meget kritisk over for seriens første sæson, ønsker hun ikke, at vi stopper med at behandle selvmord som emne i serier, film og medierne - tværtimod.
- Ungdomsserier om selvmord er meget velkomne.
Det er alment menneskeligt at opleve selvmordstanker, når man oplever negative livsbegivenheder.
Men det skal gøres objektivt, informerende og udramatisk, siger hun.
Hun fremhæver den norske serie ‘Skam’ som et eksempel på en ungdomsserie, hvor vanskelige emner bliver behandlet hensigtsmæssigt til den unge målgruppe.
- I forhold til emnet selvmord er det vigtigt, at der vises alternativer til selvmordet eller, hvordan man kan nedbryde problemer, der ellers kan virke unedbrydelige - for sådan føles det for mange selvmordstruede, siger Britt Morthorst.
•Har du selvmordstanker, kan du søge hjælp ved at kontakte Livsliniens telefonrådgivning på 70 201 201.
•Du kan også henvende dig som pårørende til én, der går med selvmordstanker eller som efterladt.
FacebookTwitterKopier linkEmner:Netflix|Sundhed og velvære|Socialforhold|Livslinien|Robin Williams (skuespiller)




https://www.dr.dk/nyheder/penge/jakob-ussing-sas-staar-lidt-vingeskudt-tilbage-efter-konflikt

PengeJakob Ussing: 'SAS står lidt vingeskudt tilbage efter konflikt'Konflikten med piloterne blev en dyr omgang for SAS, og regningen kan stadig vokse.
Marc Møller, pilot hos SAS i en ung udgave.
Billedet er fra 2002.
Marc Møller er stadig pilot hos SAS.
Han betalte i sin tid selv sin dyre pilotuddannelse.
Af Jakob Ussing03.
maj 2019 kl.
12.
45Bemærk: artiklen er mere end 30 dage gammelLæs opSAS har igen fået langt de fleste fly i luften, efter det sent i aftes lykkedes at afslutte den syv dage lange konflikt med selskabets 1.
409 piloter.
Og det er selvfølgelig positivt for såvel passagerer som SAS og piloterne.
Men konflikten har gjort ondt på flere fronter, og SAS står lidt vingeskudt tilbage.
© drDR’s erhvervskorrespondent Jakob UssingJakob Ussing er erhvervskorrespondent i DR Nyheder.
Han dækker alt fra danske virksomheder til globale giganter – og fra internationale begivenheder til de danske erhvervshistorier, der har størst betydning herhjemme.
Læs mereEn ting er, hvad konflikten allerede har kostet i tabte indtægter og omkostninger ved at have langt de fleste fly stående på landjorden i en hel uge, noget andet er, hvad der kommer af efterregninger.
Da de svenske piloter i SAS strejkede i fire dage tilbage i 2016, medførte det cirka 1.
000 aflysninger, hvilket ifølge SAS kostede selskabet 125 millioner svenske kroner.
Denne gang har strejken været langt mere omfattende med cirka 4.
000 aflysninger, og hvis tabet per aflysning er i samme niveau denne gang, løber den umiddelbare regning op i en halv milliard svenske kroner: Det svarer til cirka 350 millioner danske kroner.
Det præcise beløb vil SAS dog først løfte sløret for i et regnskab i slutningen af måneden.
Kan koste på flere fronterMen regningen slutter ikke her.
Oveni kommer de lønstigninger til piloterne, som SAS nu er gået med til: Mens den tidligere overenskomst gav 6,5 procent til piloterne over tre år, giver den ny overenskomst knap 11 procent over tre år.
Det er et godt stykke over det, som SAS-ledelsen spillede ud med, men dog også lavere end piloternes oprindelige krav.
Det vil nu også blive gransket nøje af kabinepersonalet i SAS, der måske så også vil kræve større lønstigninger i fremtiden.
Dertil kommer så den skade, som konflikten har haft i forhold til kundernes tillid til selskabet.
Det er et åbent spørgsmål, hvor mange kunder der vil vende SAS ryggen på grund af de mange aflysninger.
Men det var en af de bekymringer, som SAS-topchef Rickard Gustafson selv understregede på et pressemøde sent torsdag aften.
Endelig står SAS over for indkøb og leje af en masse nye fly i de kommende år, og her er det afgørende, at der er tillid til, at SAS har styr på personalet, så der ikke kommer nye langvarige strejker i fremtiden.
Er den tillid svækket, kan det også få betydning for kreditværdigheden og dermed gøre det dyrere for SAS, når selskabet skal tage lån til køb af nye fly.
Her er det værd at lægge mærke til: Den samarbejdsaftale, der giver piloterne en betydelig indflydelse på hvilke piloter, der skal flyve de forskellige ruter, er også blevet fastholdt som led i overenskomsten.
De aftaler havde SAS ellers opsagt forud for forhandlingerne.
Aftale skulle i husHele tillidsspørgsmålet har derfor betydet, at SAS ikke kunne holde til, at strejken fortsatte særligt meget længere.
Derfor skulle en aftale på plads nu, og SAS måtte derfor også strække sig længere end selskabet egentlig havde håbet på.
Aktien i SAS er faldet med et par procent morgenen derpå, hvilket viser, at investorerne også synes, at SAS-ledelsen måske har givet sig lidt rigeligt.
Men faldet er dog væsentlig mindre end det fald, som strejken sendte aktien ud i for en uge siden.
Hos SAS-ledelsen er der lettelse over, at piloterne flyver igen.
Overenskomsten rækker tre år frem, og piloterne virker tilfredse, hvilket burde betyde, at pilotstrejker ikke er en risiko de næste år.
Men konflikten og den ny overenskomst har ikke gjort det nemmere for SAS at fastholde sit økonomiske overskud i et yderst konkurrencepræget marked, hvor flere af konkurrenterne flyver med store underskud.
Om aftalen:•På lønfronten har piloterne fået stigninger på 3,5 procent i år, og derefter 3,0 procent næste år og 4,0 procent i 2021.
•Dermed vil piloternes løn være 10,9 procent højere i 2021 end i 2018.
Til sammenligning gav den tidligere overenskomst samlet 6,5 procent i lønstigning over tre år.
•Det er også lønstigninger, der er lidt højere end gennemsnittet på det private, skandinaviske arbejdsmarked, og også noget højere end SAS spillede ud med.
Men det er ikke helt så meget, som piloterne oprindeligt havde krævet.
•Hvad angår arbejdstiden, så bliver det i fremtiden 60 procent af piloterne, der får en fast arbejdstid, hvor der flyves i fem dage, hvorefter der holdes fri i fire dage.
I dag er det 40 procent af piloterne, der er på sådan en ordning.
•Til gengæld får SAS ifølge topchef Rickard Gustafson lidt ekstra fleksibilitet i forhold til, hvilke flytyper piloter skal flyve.
•Den tredje store knast i forhandlingerne var en række samarbejdsaftaler, der giver piloterne en betydelig medindflydelse.
De aftaler opsagde SAS tidligere på året, men de vil nu fortsætte i de kommende tre år.
FacebookTwitterKopier linkEmner:SAS Group|Ansættelsesforhold|Overenskomster|Strejker og lockouts|Rickard Gustafson (erhvervsleder)




https://www.dr.dk/nyheder/penge/forbrugerrad-til-strejkeramte-passagerer-ga-udenom-klagefirmaer

PengeForbrugerråd til strejkeramte passagerer: Gå udenom klagefirmaerForbrugerrådet Tænk anbefaler passagerer at gå direkte til SAS med krav om kompensation.
SAS ventes at være tilbage med normal drift lørdag efter en uge med strejke blandt selskabets skandinaviske piloter.
(Arkivfoto) )03.
maj 2019 kl.
11.
29Bemærk: artiklen er mere end 30 dage gammelLæs opFlere end 4000 flyafgange er blevet aflyst, og 380.
000 passagerer er blevet berørt under den seneste uges strejke blandt de danske, norske og svenske piloter i luftfartsselskabet SAS.
KompensationskravSelvom strejker historisk set ikke har været omfattet af kompensationskravet, så fastslog en EU-dom sidste år, at det ikke gælder, hvis der er tale om en strejke udført af selskabets egne medarbejdere, og det vurderes, at flyselskabet har haft et ansvar for strejken.
Kompensation, der gives til flypassagerer, afhænger af flyrejsens længde og går fra 250 euro (knap 1900 kroner) til 600 euro (4480 kroner) per person.
Kilde: RitzauMed de mange aflysninger følger spørgsmålet om, hvorvidt de berørte passagerer har ret til kompensation.
Forbrugerrådet Tænk fraråder dog de passagerer, der har været berørt i forbindelse med SAS-strejken, at søge hjælp hos de klagefirmaer, der mod en del af kompensationen står for sagsbehandlingen.
- Vi anbefaler, at man går den direkte vej fra SAS og eventuelt videre til Trafik-, Bolig- og Byggestyrelsen.
Det er gratis.
En simpel sag- Dette bør være en ret simpel sag.
Det drejer sig om mange passagerer.
Derfor er det ikke nødvendigt at bruge de her klagefirmaer, hvor man betaler op mod halvdelen af sin kompensation, siger Vibeke Myrtue Jensen.
Læs også:Er dit fly aflyst som følge af pilotstrejken?
Her er dine rettighederDet er Trafik-, Bolig- og Byggestyrelsen, der skal vurdere, om der i en konkret sag er ret til kompensation.
Og som passager skal man altså gå til styrelsen, hvis man hos SAS får afslag på en godtgørelse.
Alle passagerer, der er blevet ramt af aflysninger under den seneste uges strejke, har haft mulighed for at få pengene tilbage for deres billet eller at få ombyttet deres billet til en anden afgang.
Læs også:SAS afviser at kompensere passagerer for strejkeDet kan være en afgang med SAS eller et andet selskab.
Torsdag aften nåede SAS og selskabets piloter i Danmark, Norge og Sverige frem til en aftale, og dermed blev der sat et punktum for strejken.
/ritzau/FacebookTwitterKopier linkEmner:SAS Group|Trafik|Forbrugerrådet|Strejker og lockouts|Norge




https://www.dr.dk/musik/har-kaempet-med-angst-og-depression-i-aarevis-disney-stjerne-udgiver-ny-musik-efter-10-aars

MusikHar kæmpet med angst og depression i årevis: Disney-stjerne udgiver ny musik efter 10 års pause'High School Musical'-stjernen Ashley Tisdale taler åbent om en svær tid på sit nye album.
Sanger og sangskriver Ashley Tisdale har udtalt, at hendes nye album, 'Symptoms', har været terapeutisk for hende at lave.
Af Marie Ravn Nielsen03.
maj 2019 kl.
12.
58Bemærk: artiklen er mere end 30 dage gammelLæs opDu husker hende måske fra de glade 'High School Musical'-film, der blev en kæmpesucces for Disney i 00'erne.
Men livet har ikke altid været glade dage for sanger og skuespiller Ashley Tisdale.
Nu deler hun nemlig sin årelange kamp mod angst og depression.
Det gør hun på et nyt album, der tilmed er stjernens første udgivelse i ti år.
Albummet, der udkommer i dag fredag, har fået titlen 'Symptoms'.
Ashley Tisdale, der fik sit helt store gennembrud med 'High School Musical'-filmene, har tidligere udgivet to album i eget navn.
Først kom 'Headstrong' i 2007, og så fulgte hun op med 'Guilty Pleasure' to år senere – men så blev der stille.
Det er skræmmende, men jeg synes, at det er vigtigt at dele, hvad jeg har været igennem.
Ashley Tisdale, sanger og skuespillerDet nye album har været fire år undervejs, og nu håber Ashley Tisdale, at de nye, ærlige sange og hendes egen åbenhed om psykisk sygdom kan hjælpe andre med at 'føle sig mindre alene', hvis de også lider af angst eller depression.
- Det er svært at være sårbar.
Det er skræmmende, men jeg synes, at det er vigtigt at dele, hvad jeg har været igennem, og sige, at jeg også bare er et menneske, og at jeg også går igennem disse ting, har Ashley Tisdale udtalt om pladen ifølge Billboard.
Her ses holdet fra Disneys populære 'High School Musical' på plakaten for den sidste og tredje film i serien.
Fra venstre ses Monique Coleman, Vanessa Hudgens, Corbin Bleu, Zac Efron, Ashley Tisdale og Lucas Grabeel.
'Ingen ønsker at tale om depression'Dermed er Ashley Tisdale med i flokken af kendte, der ærligt fortæller om deres oplevelser med stress, angst og depression.
Den tæller i forvejen store stjerner som Justin Bieber, Ariana Grande, Zayn Malik og Demi Levato.
Læs også:Superstjerne taler ud efter hasteindlæggelse: Jeg kæmper en evig kamp med mit misbrugOg ligesom det er tilfældet hos mange af hendes kolleger, betyder det også meget for Ashley Tisdale at være med til at bryde et tabu, fortæller hun til People Magazine.
- Det er nemt for folk, når nogen spørger; 'er der nogen her, der har angst?
'.
Så vil alle ved bordet sige: 'Ja, det har jeg'.
Men hvis nogen spørger; 'er der nogen, der har depression?
', så er der ingen, der ønsker at tale om det.
På det nye album finder man blandt andet singlen 'Voices in My Head', der netop beskriver nogle af de negative tanker, der har saboteret Ashley Tisdales mentale helbred i mange år.
Lyt til sangen her:Ashley Tisdale - Voices In My Head- Der er så mange situationer, hvor jeg står til et arrangement eller en fest og ikke føler, at jeg er god nok til at være der, og jeg føler, at mange af os kæmper med det.
Det er negativ tænkning og en lille stemme i dit hoved.
Jeg følte bare, at emnet var vigtigt, siger hun om 'Voices in My Head'.
Siden Ashley Tisdales to første album har hun spillet med i film som 'Scary Movie 5' og 'Amateur Night'.
Musikalsk har fans dog måttet nøjes med at høre hende synge coverversioner af andres sange på hendes Youtube-kanal.
Her er 'High School Musical'-stjernerne i dag•Vanessa Hudgens: Har udgivet to album i eget navn – senest 'Identified' i 2008.
Hudgens har siden fokuseret på sin karriere som film- og musicalskuespiller.
Senest har hun spillet over for Mads Mikkelsen i Netflix-filmen 'Polar'.
•Zac Efron: Har spillet med i film som 'Hairspray', '17 Again', 'Bad Neighbors' og 'The Greatest Showman'.
3.
maj er han aktuel i en ny Netflix-film om seriemorderen Ted Bundy.
•Lucas Grabeel: Har siden Disney-filmene arbejdet både som skuespiller, instruktør, producer og sanger.
Grabeel har blandt andet spillet med i serier som 'Smallville' og lagt stemme til roller i 'Family Guy'.
Han har et produktionsselskab.
•Corbin Bleu: Har spillet en del teater på Broadway siden 'High School Musical'-dagene, blandt andet i musicals som 'Mamma Mia!
' og 'Singin' In The Rain'.
Har spillet med i en række film og tv-serier samt udgivet to album i eget navn – senest 'Speed of Light' fra 2009.
•Monique Coleman: Har siden Disney-dagene haft en lang række mindre roller i en række tv-film og serier, heriblandt ’Bones’ og animationsserien ’The Cleveland Show’.
Læs også:Måtte i terapi før genforening: Nu topper Disney-brødre hitlisterneFacebookTwitterKopier linkEmner:Justin Bieber (musiker)|Zac Efron (skuespiller)|Teater|Netflix|Ohio




https://www.dr.dk/nyheder/viden/teknologi/fra-lange-pauser-til-speed-snak-hoer-hvordan-radioens-stemmer-har-aendret

Lyden af Danmark Se temaTeknologiFra lange pauser til speed-snak: Hør, hvordan radioens stemmer har ændret sig gennem 100 årDen teknologiske udvikling har blandt andet ændret, hvordan man taler i radioen.
Op til 1950'erne sad kanalspeakeren på P1 op til en halv meter væk fra mikrofonen.
Det gjorde, at han eller hun måtte tale højt og tydeligt.
Af Allan Nisgaard03.
maj 2019 kl.
11.
29Bemærk: artiklen er mere end 30 dage gammelLæs opDer var engang, hvor speakerne i radioen var superstjerner.
Sådan lyder det fra Anna Lawaetz, der er forskningsbibliotekar på Det Det Kgl.
Bibliotek.
Lyden af DanmarkLyden af Danmark er et forskningsprojekt, som vil kortlægge menneske- og naturskabte lyde i hele det danske landskab.
Du kan hjælpe her.
Prøv at være musestille.
Lyt.
Der er utallige lyde omkring dig hele tiden.
Og lydene påvirker dig.
Din hjerne kan måske skære lydene fra, men din krop mærker dem stadig.
I dette tema går vi til bunds i lydene omkring os.
Vi ser på hvordan de påvirker både os og vores omgivelser og undersøger, hvad lyden af Danmark egentlig er.
Læs mere her.
- Frem til starten af 40'erne gjorde man meget ud af, at kanalspeakerne, de personer, som taler mellem programmerne, var nøglepersoner og kendte ansigter udadtil.
I dag er de ofte mere anonyme, siger hun.
Anna Lawaetz har skrevet en phd-afhandling om radiostemmer på DR P1.
Hun har gravet i kanalens arkiver for at undersøge udviklingen af stemmerne.
Helt konkret har hun lyttet til kanalspeakere fra 1925-2012.
- Kanalspeakerne var de første fastansatte med taletid i radioen, og dermed var de med til at skabe de ubevidste idealer, man har fået for radiostemmer, siger Anna Lawaetz.
- Der er sket rigtig meget med stemmerne gennem tiden på kanalen, fortsætter hun.
Talte højt og tydeligtI de tidlige radioår - 20'erne og 30'erne - stod alle, der talte i radioen, op til en halv meter væk fra mikrofonen.
Programoversigt på P1 - 1948Da man så ændrede afstanden til mikrofonen, påvirkede det stemmerne en del.
Speakerne behøvede ikke at tale højt og tydeligt på samme måde, som når de stod længere væk.
Fra 1950'erne begyndte talehastigheden også at stige.
Ikke fordi at speakerne udtalte ordene hurtigere, men fordi der blev færre pauser mellem ordene.
- Det skyldes til dels, at man gradvist bevægede sig væk fra et live-radio ideal.
Med udviklingen af optageteknikken blev det muligt at producere optagelser på forhånd, siger Anna Lawaetz.
Senere, op gennem 90'erne og frem, begyndte man i radioprogrammer, der blev optaget på forhånd, at redigere i speaken og gøre pauserne mellem ordene kortere.
Oplæg til folketingets åbning - 1967Peter Musaeus er psykolog og lektor i sundhedsvidenskabelig pædagogik ved Aarhus universitet, og så har han beskæftiget sig med stemmepsykologi og skrevet en bog om det.
Ifølge ham kan færre pauser have en positiv effekt på lytternes oplevelse af troværdigheden af radiospeakeren.
- Forskning viser, at vi har en tendens til at opfatte folk, for eksempel i reklamer, der taler hurtigt som intelligente og overbevisende, siger Peter Musaeus og fortsætter:- Men der er selvfølgelig også andre faktorer, der spiller ind.
En person, der holder lange pauser, men holder dem på de rigtige tidspunkter, kan også blive opfattet som intelligent.
Det kan få ham til at fremstå eftertænksom.
Mændene er blevet mere imødekommendeFra 1970'erne begyndte kanalspeakerne at bruge hovedtelefoner, mens de snakkede.
Og det fik også en stor betydning.
- Så kunne man pludselig høre sig selv.
Det gjorde, at man begyndte at lege med stemmen og lægge filtre på.
Dog ikke så meget hos kanalspeakerne som hos de øvrige stemmer i radioen, hvor man så en tendens til at bruge sin stemme, så den fik en lidt dybere klang, siger Anna Lawaetz.
Oplæg til radioprogram - 1974En af de største store ændringer for stemmerne på P1 kom i slutningen af 1980'erne.
Og det galt også kanalspeakeren:- Efter at TV2 gik i luften, skete der en del ændringerne.
Især hos mændene, som blev mere imødekommende fremfor autoritative.
Stemmerne blev bløde og mere uformelle, siger Anna Lawaetz.
- Man ville simpelthen være i mere øjenhøjde med lytterne, fortsætter hun.
Kanalspeaker på P1 - 1990Anna Lawaetz undersøgelse bygger på arkivmateriale frem til 2012.
Men sidenhen er der også sket en del i udviklingen af stemmerne, forklarer hun.
- Med Radio 24Syv skete der fx virkelig et skred.
Helt overordnet valgte man på kanalen at bruge en del radioværter, der aldrig havde talt i radioen før.
På kanalspeakersiden fik vi i starten den her lidt hæse kvindestemme, som lød som om hun havde været i byen.
Den var ikke ubehagelig, men det var et helt andet image, man gik efter, siger Anna Lawaetz.
Forskellige stemmer til forskellige rollerHvordan stemmerne lyder i radioen, afhænger meget af den rolle, som personen har, forklarer Peter Musaeus.
- Hvis vi tager nyhedsværten, så skal det jo være én, som er meget klar i sin tale, taler rigsdansk, lyder energisk og rolig med tydelig rytme og tryk på ord, og som indbyder til, at vi lytter med.
Tonehøjden må hverken være for høj og skinger eller alt for dyb og dermed aggressiv, siger han og fortsætter:- Hvis ikke vedkommende rammer rigtigt, så er der risiko for, at vi som lyttere ikke stoler på dem eller ser ned på dem.
Kanalspeakeren skal, ifølge Peter Musaeus, også sørge for, at tonehøjden ikke bliver for ekstrem.
Og så skal personen være behagelig at høre på eksempelvis ved at tale med en luftrig stemme.
- Så i modsætning til nyhedsoplæseren skal personens tale være mere som en konversation, siger Peter Musaeus.
FacebookTwitterKopier linkEmner:Det Kongelige Bibliotek|DR P1|TV 2 (tv-kanal)|Biblioteker|Videnskab




https://www.dr.dk/nyheder/kultur/film/star-wars-ikon-ved-et-tilfaelde-saadan-blev-ukendt-hospitalsportoer-til

Film og serierStar Wars-ikon ved et tilfælde: Sådan blev ukendt hospitalsportør til ChewbaccaPeter Mayhew, der pustede liv i den ikoniske 'Star Wars'-karakter, er død.
Peter Mayhew, der fra 1977-2015 gav liv til den pelsede 'Star Wars'- kæmpe Chewbacca, er død.
(© Lucasfilm Ltd.
& TM.
All rights reserved.
Used with permission.
)Af Henriette Stisen03.
maj 2019 kl.
11.
19Bemærk: artiklen er mere end 30 dage gammelLæs opHan har været med siden den allerførste 'Star Wars'-film tilbage i 1977, hvor han udødeliggjorde den høje, uforståelige og pelsede wookie Chewbacca.
I dag kom nyheden så, at skuespilleren døde 30.
april.
Vi taler om Peter Mayhew, der gennem sit arbejde med den elskede 'Star Wars'-figur over årene på det nærmeste smeltede sammen med kæmpen fra planeten Kashyyyk.
Læs også:Chewbacca-skuespilleren Peter Mayhew fra Star Wars er dødEn karakter, der uden et sprog, vi kan forstå og med en heldragt fyldt med lange hår, burde gøre det svært for skuespilleren indeni at udtrykke sig.
Men det var netop dét, Peter Mayhew kunne, ifølge inkarneret 'Star Wars'-fan og 'Troldspejlet'-vært Jakob Stegelmann:- Succesen bag Peter Mayhews arbejde med figuren Chewbacca handler i høj grad om pantomime.
Altså at kunne udtrykke sig klart kun ved hjælp af kroppen.
For Mayhew havde ikke andet at arbejde med i den store pelsdragt.
Her ses Peter Mayhew til verdenspremieren på den sidste Star Wars-film, hvori han var inden i den eplsede dragt, 'Star Wars: The Force Awakens' i 2015.
 I 1997 modtager Chewbacca prisen MTV Movie Awards Lifetime Achievement.
Han er en af de få fiktive karakterer, der har modtaget prisen igennem tiden.
Her overrækkes prisen af intet mindre end Prinsesse Leia (skuespiller Carrie Fisher)  Det er i den første stjernekrigsfilm, at vi for første gang stifter bekendtskab med wookien Chewbacca, der er beskytter af og ven med Han Solo (th).
(© Lucasfilm Ltd.
& TM.
All rights reserved.
Used with permission.
) Hvis du trænger til et kram, så må den bløde, pelsede Chewbacca være den bedste til at uddele et.
Her får skuespiller Mark Hammill, der spiller Luke Skywalker, et ægte wookiee-kram af Chewbacca ved premieren på 'Start Wars: Episode III- Revenge of the Sith' i 2005.
1 / 4Her ses Peter Mayhew til verdenspremieren på den sidste Star Wars-film, hvori han var inden i den eplsede dragt, 'Star Wars: The Force Awakens' i 2015.
1 / 4I 1997 modtager Chewbacca prisen MTV Movie Awards Lifetime Achievement.
Han er en af de få fiktive karakterer, der har modtaget prisen igennem tiden.
Her overrækkes prisen af intet mindre end Prinsesse Leia (skuespiller Carrie Fisher) 2 / 4Det er i den første stjernekrigsfilm, at vi for første gang stifter bekendtskab med wookien Chewbacca, der er beskytter af og ven med Han Solo (th).
(© Lucasfilm Ltd.
& TM.
All rights reserved.
Used with permission.
)3 / 4Hvis du trænger til et kram, så må den bløde, pelsede Chewbacca være den bedste til at uddele et.
Her får skuespiller Mark Hammill, der spiller Luke Skywalker, et ægte wookiee-kram af Chewbacca ved premieren på 'Start Wars: Episode III- Revenge of the Sith' i 2005.
4 / 4En overraskende hovedrolleAt der er tale om en succes, kan der ikke herske tvivl om.
Også selvom det med stor sandsynlighed slet ikke var meningen, at Chewbacca skulle fylde så meget i stjernkrigsuniverset.
Han lagde sit hjerte og sin sjæl i rollen som Chewbacca, og det viste sig i hvert eneste klip i filmene, alt fra det hjulbenede løb, hans knælende skud med armbrøsten, hans klare blå øjne og ned til hans små bevægelser med hovedet og munden,Peter Mayhews familie- Jeg vil gætte på, at Chewbacca er et eksempel på en bifigur, der har vokset sig større end han egentlig var tiltænkt.
For allerede efter første film tilbage i 1977, kunne Lucasfilm se, hvor populær en figur, han var blandt publikum.
Og derfor er hans rolle vokset i løbet af filmene, vurderer Jakob Stegelmann.
Chewbacca var sågar hovedrollen i den første spin off-film i 'Star Wars'-universet, den - ifølge Jakob Stegelmann - 'fuldstændigt forfærdelige' tv-film 'The Star Wars Holiday Special' fra 1978.
Fra portør til populærkulturelt ikonPeter Mayhew arbejdede som portør på et hospital i Storbritannien, hvor hans højde på imponerende 218 cm fangede filmproduceren Charles Schneers opmærksomhed.
Det ledte til en mindre rolle som minotaur i fantasyfilmen 'Sinbad og tigerens øje' fra 1977.
Rollen var dog stor – eller høj – nok til at sikre ham rollen som Chewbacca.
Mere eller mindre udelukkende på baggrund af Mayhews højde.
Her ses Peter Mayhew i sin imponerende højde sammen med vennen og kollegaen Harrison Ford til fejringen af 30-året for 'Star Wars: Episode V The Empire Strikes Back' tilbage i 2010.
Netop højden er karakteristisk for figuren, der på en og samme tid virker tryg og rar, men også utilregnelig og farlig, mener Jakob Stegelmann:- Chewbacca er mystisk, fordi vi ikke forstår ham.
Er han vred, ulykkelig, glad eller lykkelig, når han kaster sit hoved tilbage og brøler?
Vi ved det ikke altid, og det gør ham interessant og mystisk.
Men altså også utilregnelig og farlig, hvis du spørger mig, forklarer Jakob Stegelmann.
Han pointerer, at man i den første film får at vide, at Chewbacca så let som ingenting kan hive en arm af en mand.
Han er altså ikke bare en blød, sjov krammebamse.
- Jeg har af samme grund altid undret mig over, at børn er så begejstrede for figuren.
Men det siger vel mere om børns tiltro til at alle væsner er gode, end så meget andet, griner Jakob Stegelmann.
Læs også:31-årige Joonas spiller Star Wars-legende: Varmen i pelsdragten er ubegribeligDen pelsede arv lever videreI dag er det finske Joonas Suotamo, der udfylder den pelsede dragt.
Det gør han efter det, der vel nærmste kan kaldes en instruktionsbog skabt af Peter Mayhew.
- En karakter som Chewbacca kan sagtens leve videre, selvom skuespilleren dør.
Særligt i dette tilfælde, hvor Peter Mayhew på sin vis har lavet en instruktionsbog over, hvordan Chewbacca opfører og bevæger sig.
I dag er det finske Joonas Suotamo, der udfylder de pelsede sko i stedet for Peter Mayhew.
Det gjorde Suotamo også delvist undervejs i den sidste film, hvor Peter Mayhew blev krediteret for rollen i rulleteksterne, 'Star Wars: The Force Awakens' fra 2015.
- Det vigtige er naturligvis bare, at de ikke ændrer for meget på Chewbaccas karakter, men holder fast i, hvad hans rolle er.
Vi vil derfor ikke kunne se stor forskel mellem Joonas Suotamos og Peter Mayhews versioner af Chewbacca, mener Jakob Stegelmann.
Alligevel er det Peter Mayhew, der for altid vil være forbundet med Han Solos bedste ven.
- De første film vil altid være meget til stede, hver gang vi ser en scene med Chewbacca.
FacebookTwitterKopier linkEmner:Storbritannien|Teater




https://www.dr.dk/nyheder/penge/aktieanalytiker-piloterne-har-presset-sas-til-smertegraensen

PengeAktieanalytiker: Piloterne har presset SAS til smertegrænsen Lønstigning i cockpittet vil betyde besparelser andre steder i SAS, lyder vurdering.
SAS-topchef Rickard Gustafson holdt sent i aftes pressemøde om den nye aftale med piloterne.
Af Alexander Hecklen03.
maj 2019 kl.
11.
25Bemærk: artiklen er mere end 30 dage gammelLæs op- Det her kan gå hen at blive alvorligt dyrt for SAS.
Sådan lyder vurderingen fra Jacob Pedersen, der er aktieanalysechef i Sydbank, efter en knap syv dage lang konflikt mellem SAS og selskabets nordiske piloter i går kunne afblæses.
Strejken er vurderet til at have kostet SAS omtrent 50 millioner kroner om dagen.
Men i går blev der så sat punktum for strejken, da parterne kom til enighed om nye pilotoverenskomster gennem mægling hos Riksmekleren i Oslo.
- Kigger vi på aftalen i sin helhed, så er den ikke nogen katastrofe.
Men jeg vurderer, at piloterne har taget SAS til smertegrænsen, siger han.
Får lønhop på 100.
000 kronerPiloternes aftale er endt med en lønstigning på 3,5 procent i år, på tre procent i 2020 og fire procent i 2021.
Gennemsnitslønnen for en pilot i SAS ligger ifølge selskabet på 995.
000 kroner om året.
Dertil kommer forskellige tillæg og pension.
Danske SAS-piloter kan dermed i gennemsnit se frem til samlet lønstigning på 108.
000 kroner over de næste tre år.
Det er resultatet af den overenskomst, som SAS og piloterne indgik i går.
Det er måske godt nyt for piloterne, men det er ikke godt for flyselskabet, når SAS i fremtiden skal kunne konkurrere på et marked, der i forvejen er hårdt presset på konkurrencen, mener aktieanalytiker Jacob Pedersen.
- Man kan simpelthen ikke gå længere i en konkurrencepræget industri.
Et SAS, der ikke sparer penge, det er et SAS, der går fra overskud til underskud.
Med denne aftale bliver det endnu sværere, siger han.
Lønhoppet fordeler sig således•2019: 3,5 procent.
•2020: 3,0 procent.
•2021: 4,0 procent.
•Kilde: Pressemeddelelse fra SAS, Norges Flygerforening og Parat.
Giver besparelser andre stederHvis SAS vil bevare sin position på markedet, må virksomheden derfor finde pengene til lønstigninger andre steder.
Og lønhoppet i cockpittet vil derfor betyde besparelser andre steder i SAS, mener Jacob Pedersen.
- Man må ind i kontorerne nu og tage med den ene hånd, hvad man har givet med den anden.
Ellers er SAS et selskab, der giver underskud, siger han.
Piloternes aftale kan dog samtidig vise sig at blive en rettesnor for andre faggrupper i fremtiden.
For eksempel kan kabinepersonalet lade sig inspirere af piloternes lønstigninger ved fremtidige overenskomstforhandlinger, mener Jacob Pedersen.
- Vi risikerer et SAS, der over de næste år kommer til at miste konkurrencekraft.
Men det afhænger også lidt af, hvad der sker med andre medarbejdergruppe.
Der er ingen tvivl om, at der sidder andre medarbejdergrupper, som kigger på det her og tænker, om det er normen fremover, siger han.
Hvordan har aktiemarkedet reageret på aftalen?
- Det ved vi ret beset ikke endnu.
SAS-aktien er i sidste par dage steget med omkring 10 procent i forhåbning om, at man ville nå en aftale.
Jeg synes, aftalen tager SAS til smertegrænsen.
Det er ikke en katastrofe, men den er med til at i den grad at sætte spørgsmålstegn ved, om SAS i de næste år kommer til at miste konkurrencekraft.
Og det kan godt være, at investorerne forholder sig mere skeptisk til det, når vi kommer længere frem, siger han.
FacebookTwitterKopier linkEmner:SAS Group|Ansættelsesforhold|Flyselskaber|Norge|Jacob Pedersen (analytiker)




https://www.dr.dk/nyheder/udland/brexit-smaek-til-mays-konservative-kolleger-ved-lokalvalg-eu-tilhaengere-staerkt-frem

UdlandBrexit-smæk til Mays konservative kolleger ved lokalvalg: EU-tilhængere stærkt fremRegeringspartiet har mistet 396 pladser i byrådene i dele af England og i Nordirland.
De Konservative med premierminister Theresa May i spidsen fik vælger-smæk, primært på grund af Brexit.
Af Thomas Jorsal03.
maj 2019 kl.
09.
55 | opdateret 03.
maj 2019 kl.
14.
21Bemærk: artiklen er mere end 30 dage gammelLæs opBrexit, brexit og atter brexit.
Briternes forestående skilsmisse med EU har fyldt alt i britisk politik, siden et flertal af briterne stemte for at forlade EU i 2016.
I går var der en lang række lokalvalg rundt omkring i England og Nordirland, og også her fyldte brexit meget.
Forstået på den måde, at vælgerne har set bort fra de to partier, der har fyldt mest i brexit-forhandlingerne; De Konservative og Labour.
- I har simpelthen ikke leveret det, vi havde håbet på, og som vi havde stemt for, lyder det fra vælgerne og det kan man se på afstemningerne, forklarer DR's korrespondent i Storbritannien, Kim Bildsøe Lassen.
EU-positivt parti går markant fremMens De Konservative og Labour går tilbage, går det EU-positive parti Liberaldemokraterne markant frem.
Hele 271 flere sæder har de fået ved lokalvalget.
Noget, der er bemærkelsesværdigt, ifølge Kim Bildsøe Lassen.
- Det er vigtigt at holde fast i, at det er det parti, der har stået klarest på budskabet om at forblive i EU.
- Der er altså noget, der tyder på, at dem, der ikke råber så højt i det daglige, har stemt på de EU-positive partier, siger korrespondenten.
Vil have ny afstemningLiberaldemokraterne mener, brexit blev besluttet på et forkert grundlag, forklarer Kim Bildsøe Lassen.
- De mener, den blev truffet på et forkert grundlag, og at det eneste rigtige er at få en ny folkeafstemning, hvor befolkningen igen kan tage stilling til det - nu på et oplyst grundlag, siger han.
Læs også:EU's chefforhandler: Brexit har ingen vindereStorbritannien fik i april udskudt brexit endnu engang, og skal afholde valg til Europa-Parlamentet, hvis ikke man har fået stemt en skilsmisseaftale igennem inden.
May: Kom i gang med brexitTheresa May erkender, at lokalvalget har været "rigtig vanskeligt" for partiet.
Hun tager resultatet som et tegn på, at de britiske politikere hurtigst muligt skal finde en løsning på den fastlåste brexit-situation.
- Det er en vanskelig tid for vores parti.
Det er valgresultatet et tegn på.
Der er blevet leveret en klar besked til både os og til Labour: Kom i gang med at få gennemført brexit, siger May ifølge nyhedsbureauet Reuters.
May holder for tiden møder med oppositionspartiet Labour om brexit.
Det er usædvanligt i britisk politik, at de to store partier på den måde samarbejder.
Det er dog blevet nødvendigt, efter at det endnu ikke er lykkedes at få stemt en aftale om brexit igennem i det britiske parlament.
Brexit er indtil videre blevet udskudt indtil senest den 31.
oktober.
FacebookTwitterKopier linkEmner:EU|EU-forhold|Storbritannien|Theresa May (politiker)|Det Konservative Folkeparti




https://www.dr.dk/nyheder/regionale/trekanten/rod-og-fejl-har-i-aarevis-kostet-beskyttede-diger-livet-minister-klar

TrekantområdetRod og fejl har i årevis kostet beskyttede diger livet: Minister klar med millionerLandet over bliver landmænd påbudt at genoprette diger, de ikke anede, de havde.
Landmand Tommy Jacobsen fra Jerlev nær Vejle er blevet politianmeldt, fordi han indtil videre har nægtet at genopføre et fredet dige for egen regning.
Af Søren Rahbek, Rasmus Poulsen Larsen, Katrine Volsing og Rasmus Dyrberg Hansen03.
maj 2019 kl.
09.
52Bemærk: artiklen er mere end 30 dage gammelLæs opKulturminister Mette Bock (LA) vil sætte et millionbeløb af til at få styr på kortlægningen af landets historiske diger.
Digerne, der oftest stammer tilbage fra sidst i 1700-tallet, er en del af den danske kulturarv, og det er ulovligt for landmænd at fjerne et historisk dige.
Det har det været siden 1992, men problemet er, at landmændene fra 1992 til 2007 ikke anede, hvor de beskyttede diger var placeret.
Jeg vil sørge for, at digerne bliver kortlagt, så kan vi begynde at få en mere præcis beskrivelse af, hvad der skal bevares, og hvad der ikke skal bevares.
Mette Bock, Kulturminister, Liberal AllianceFor da loven blev vedtaget i 1992, blev kortene over de beskyttede diger aldrig kommunikeret ud til landmændene, og det var først i 2007, at informationen blev tilgængelig online.
I mellemtiden havde flere landmænd enten selv fjernet diger, eller også havde de overtaget jorden fra en anden landmand, der havde fjernet diget.
Det er ulovligt, og derfor er det blevet påkrævet flere landmænd, at de skal bruge flere hundredetusinde kroner på at reetablere et dige, som de ikke vidste, de ikke måtte fjerne eller som en tidligere ejer fjernede - eller i visse tilfælde som landmændene slet ikke var klar over, at de overhovedet havde fjernet.
Fejl i korteneSamtidig har landmændene det problem, at kortene over digerne er fyldt med fejl.
Kortene er nemlig ikke opdaterede, og derfor risikerer flere landmænd nu at skulle bruge penge på at genetablere et historisk dige, der måske slet ikke har været beskyttet alligevel.
- Jeg vil sørge for, at digerne bliver kortlagt, så kan vi begynde at få en mere præcis beskrivelse af, hvad der skal bevares, og hvad der ikke skal bevares.
Og det forudsætter altså, at kortlægningen bliver gennemført, siger kulturminister Mette Bock (LA).
Det er et grotesk sagsbehandlingsforløb.
Simpelthen grotesk.
Det er den lille mand mod systemet.
Tommy Jacobsen, landmand.
Mette Bock vil afsætte 20 millioner kroner til kortlægningen, og hun håber, at Kommunernes Landsforening vil afsætte yderligere ti millioner.
Museumsinspektør Tenna Kristensen fra Museum Sønderjylland har minutiøst sammenholdt de nuværende kort med de faktiske forhold i to sogne - og undersøgelsen viste rigtig mange fejl.
Hvis kortene opdateres, vil det være til gavn for os alle, mener hun.
- Det er landbrugets egen historie, vi står midt i, og det er lokalhistorisk i allerhøjeste potens, og det er vigtigt at få det bevaret, siger Tenna Kristensen.
Landmand: Det er groteskTilbage står så landmændene, der kan risikere at skulle genetablere et dige for egen regning, som er blevet fjernet i god tro.
Derfor er diger beskyttedeDe fortæller om historien i landskabet gennem 2.
000 år.
De er vigtige levesteder og spredningsveje for planter og dyr.
De har en visuel betydning for oplevelsen af landskabet.
Der er mulighed for, at byrådene kan dispensere fra forbuddet mod at fjerne et dige i særlige tilfælde.
Kilde: KulturarvsstyrelsenI 1994 fjernede landmand Tommy Jacobsens far et dige fra den mark i Jerlev nær Vejle, der i dag tilhører Tommy Jacobsen.
Dengang var der dog ingen, der vidste, at diget var fra 1700-tallet - og beskyttet.
Derfor er Tommy Jacobsen nu blevet bedt om at genopføre diget på sin mark for egen regning.
- Det er 120 meter, jeg skal reetablere.
Vi har aldrig fået et brev om det, og så forlanger de, at jeg skal vide det, når jeg overtager gården, men jeg kan ikke se det nogle steder.
Hvordan skulle min far kunne vide det i 1994, når kommunen ikke vidste det i 2006, siger Tommy Jacobsen.
I 2006 søgte Tommy Jacobsen nemlig tilladelse ved kommunen til at opføre to plansiloer - og fik lov.
Dér blev der ikke nævnt noget om, at de ville gå henover et fredet dige.
- Det er et grotesk sagsbehandlingsforløb.
Simpelthen grotesk.
Det er den lille mand mod systemet, siger han.
Museumsinspektør Tenna Kristensen fra Museum Sønderjylland har påvist adskillige fejl i kortene over de historiske diger.
Siden 2008 har der været 2.
178 sager om diger.
Ofte taber landmændene sagerne, og det har Tommy Jacobsen også gjort.
Han er blevet politianmeldt, fordi han endnu ikke har genetableret diget.
- Havde de haft styr på det her fra starten af, havde vi jo aldrig fjernet det dige.
Jeg synes ikke, de kan komme og forlange sådan noget så mange år efter, siger Tommy Jacobsen, der siger, at det er blevet en principsag for ham.
Kulturminister Mette Bock (LA) kan godt forstå, at visse landmænd føler sig klemt.
- Fordi kortlægningen ikke er der, så kommer der sager, hvor man lokalt vil sige, at det ikke giver mening, siger hun.
Repræsentanter for Kulturministeriet, Kommunernes Landsforening og Fødevareministeriet skal nu udarbejde en plan for, hvordan kortlægning og vurdering af digerne rent praktisk kan blive ført ud i livet.
Kulturministeren håber, at det kan klares inden for et par måneder.
FacebookTwitterKopier linkEmner:Liberal Alliance|Mette Bock (politiker)|Kommunernes Landsforening|Landbrug|Vejle




https://www.dr.dk/nyheder/indland/forvirringen-om-karakterkravene-til-gymnasiet-er-total-politikerne-har-vaeret-umodne

IndlandForvirringen om karakterkravene til gymnasiet er total: 'Politikerne har været umodne'Elever, der har søgt gymnasiet, har fået en lang uforståelig vejledning om karakterkravene.
Aftalen om højere karakterkrav på gymnasierne blev indgået i 2016 for at højne fagligheden på gymnasierne.
Bag aftalen står alle Folketingets partier undtagen Enhedslisten og Alternativet.
Af Theis Lange Olsen03.
maj 2019 kl.
10.
20Bemærk: artiklen er mere end 30 dage gammelLæs opPå mandag tager eleverne i 9.
klasse hul på folkeskolens afsluttende eksaminer.
Hvordan de klarer sig i de enkelte fag, kan blive afgørende for, om de kan komme på gymnasiet eller ej.
Men om det kræver et karaktergennemsnit på 2, 3 eller 5, er der opstået total forvirring om.
I brevet, som elever der allerede har fået reserveret en plads på et gymnasium, har modtaget, står der, at de skal være fundet uddannelsesparate, og at de ved de såkaldt lovbundne prøver skal have mindst 5,0 i gennemsnit.
Men så fortsætter teksten med følgende ord:- Hvis du ikke får mindst 5,0, har du stadig krav på at blive optaget, hvis du får et gennemsnit på mindst 3,0 eller får et gennemsnit på mellem 2,0 og 3,0 og gennemfører en vejledningssamtale med rektor.
Den vejledningssamtale kan ikke ikke munde ud i en afvisning af eleven - den er blot til for, at rektor kan forventningsafstemme.
Du kan læse brevet til forældrene herDR Nyheder har flere gange i den forløbne uge ringet til vejledningen hos Undervisningsministeriets Uddannelsesguide for at spørge, hvad det konkret betyder - hver gang er der kommet forskellige svar.
Du har krav på at blive optaget, også selvom du når helt ned på 3 eller 2 i gennemsnit, og så gennemfører en samtale.
Kontorchef Jens Refslund fra UndervisningsministerietKontorchef: Krav på optagelse ved 2Da gymnasiereformen faldt på plads i 2016 var der politisk uenighed om, hvad den reelt betød for adgangskravet til gymnasiet.
Tilsyneladende er der aldrig siden fundet fælles fodslag.
SF uddannelsesordfører, Jacob Mark, siger i dag i P1 Morgen om karakterkravet for at komme i gymnasiet:- Så kræver det et 2-tal.
Det var det, vi aftalte.
Det er det, der står i loven.
Men den udlægning er gymnasieordfører Marie Krarup (DF) ikke enig i:- Man skal være uddannelsesparat og vurderet til et 5-tal, før man overhovedet går til prøve.
Når man så går til prøven og får 5 i gennemsnit, så ryger man lige ind.
Marie Krarup fortsætter:- Men hvis man har 5 i sin vurdering af uddannelsesparathed, og så alligevel kun får 3, så kan man blive optaget alligevel, hvis man kommer til en ekstra samtale på et gymnasium.
Så der er en nødudgang, siger hun.
Forvirringen er altså stadig total.
Men hvad siger Undervisningsministeriets fagfolk så?
Jens Refslund Poulsen, kontorchef i gymnasiekontoret i Styrelsen for Undervisning og Kvalitet under Undervisningsministeriet:- En elev fra 9.
klasse, der søger en treårig gymnasial uddannelse skal som udgangspunkt, ligesom ved sin uddannelsesparathedsvurdering, have 5 i gennemsnit til folkeskolens afgangseksamen.
- Men derudover er der stadig en mulighed for at blive optaget med et gennemsnit på minimum 3 eller eventuelt helt ned til 2, men så skal man så også til en vejledende samtale på gymnasiet.
Du siger 'mulighed', men er det et krav, at man kan blive optaget på gymnasiet med et gennemsnit helt ned på 2?
- Du har krav på at blive optaget, også selvom du når helt ned på 3 eller 2 i gennemsnit, og så gennemfører en samtale.
Men hvorfor nævner den her tekst så overhovedet et gennemsnit på minimum 5, hvis kravet kun er 3 eller 2?
- Det er sådan, man har skruet reglerne sammen, og det vi går ud fra.
Og det er for at udspænde et sikkerhedsnet for de elever, der klarer sig dårligere til eksamen end til daglig, siger Jens Refslund Poulsen.
Herunder kan du se, hvad daværende undervisningsminister Ellen Trane Nørby (V) sagde om karakterkravet i 2016:Minister aflyser interviewSF's Jakob Mark mener, at forvirringen om karakterkravet er et udtryk for, at "politikerne har været umodne".
- Det er sgu os alle sammen.
Gymnasieforliget er det, jeg har været med til, hvor der var størst politisk kamp om det.
Der var kamp om, hvad der skulle til i snit for at komme i gymnasiet.
DF ønskede 7, LA ønskede 6, og vi i SF ønskede ikke, at karakterer skulle fylde så meget.
- Og så endte man ud i et kompromis, som er blevet kommunikeret fuldstændig vanvittigt, fordi nogen har deres stolthed på spil, siger Jacob Mark.
Han holder fast i, at det egentlig er ganske simpelt:- Det rigtige er, at er man uddannelsesparat og har 2 i gennemsnit, så har man retskrav på lige den ungdomsuddannelse, man vil, siger Jacob Mark.
Men Marie Krarup siger noget andet, og I kan ikke begge have ret?
- Det er lige før, jeg har lyst til at sige, at I skal pudse Detektor (faktatjek-program, red.
) på os, og så må de afgøre, hvem der har ret.
Jeg er så sikker på, at jeg har ret, at jeg gerne vil gå i Detektor på den, siger Jacob Mark.
DR Nyheder havde en aftale om et interview med undervisningsminister Merete Riisager (LA) fredag morgen, men det har hun nu aflyst.
FacebookTwitterKopier linkEmner:Ellen Trane Nørby (politiker)|Liberal Alliance|Marie Krarup (politiker)|Uddannelse|Gymnasiale uddannelser




https://www.dr.dk/nyheder/politik/regeringen-og-df-enige-radio24syv-kan-overleve-som-dab-kanal

MedieforhandlingerSe temaPolitikRegeringen og DF enige: Radio24syv kan overleve som DAB-kanalEn ny kanal på DAB-radio får 70 millioner kroner årligt.
En af de markante profiler i Radio24syv - Kirsten Birgit Schiøtz Kretz Hørsholm - spillet af Frederik Cillius i Den Korte Radioavis.
Af Emil Søndergård Ingvorsen03.
maj 2019 kl.
09.
12Bemærk: artiklen er mere end 30 dage gammelLæs opHvis man er trofast lytter af Radio24syv, så kan man i dag drage et foreløbigt lettelsens suk.
Regeringen og Dansk Folkeparti er nemlig blevet enige om at etablere en radiokanal, der skal ligge på DAB-båndet.
Parterne har forhandlet i flere uger, efter at det kom frem, at Radio24syv ikke ønsker at komme med et bud på FM4-sendetilladelsen, som de har haft de seneste otte år.
Deres sendetilladelse udløber 31.
oktober.
Der er ret brede rammer, men kulturdækningen bliver styrket.
Mette Bock, kulturministerDe har valgt ikke at byde, fordi et af kravene, for at byde er, at en for stor del af de redaktionelle medarbejdere skal have arbejdsplads mindst 110 kilometer fra København.
Læs også:Radio24syv dropper at søge om forlænget sendetilladelseNu får radiokanalens ejere – heriblandt Berlingske – mulighed for at byde ind på sendetilladelsen på DAB, som i den kommende tid skal i udbud.
Det betyder også, at andre interesserede kan byde på sendetilladelsen.
Kulturminister Mette Bock er glad for, at det er lykkedes at lande en aftale om en DAB-kanal, som Radio24syv kan byde ind på.
- Vi er blevet enige om et nyt udbud på en ny DAB-kanal, der får 70 millioner kroner årligt over fire år.
Det er en kanal, der indeholder alt det, vi godt kan lide, siger kulturminister Mette Bock (LA), der oplyser, at kanalen skal finansieres fra public-service-puljen.
Radio24syv-direktør Jørgen Ramskov kalder det på Twitter en dejlig besked at gå på weekend på:Kulturdækningen styrkesKan man udlede, at det her en oprydning efter jeres fejltagelse omkring FM4-udbuddet?
- Politik er frem og tilbage og til siden, og så ender man med et resultat.
Og jeg synes, at det her resultat er blevet rigtig godt, siger ministeren.
Hvor er de 70 millioner kroner fundet?
- Vi havde allerede aftalt en DAB-kanal om kultur, som skulle løbe over otte år.
Den løber nu fire år, så her har vi fundet 60 millioner kroner.
Den sidste del finder vi ved at reducere den meget store public service-pulje en smule.
Der var oprindeligt afsat 30 millioner kroner om året over otte år, der nu er komprimeret til 60 millioner kroner årligt i fire år.
Ministeren siger, at kanalen skal indeholde nyheder, debat, en stærk kulturdækning og satire.
- Der er ret brede rammer, men kulturdækningen bliver styrket, siger Mette Bock, der håber, at så mange som muligt byder ind på den nye kanal.
DF: Vi har stået fast på vores kravDet var Dansk Folkeparti, som i første omgang beseglede Radio24syvs skæbne, da de fik trumfet et krav om beliggende til FM4-kanalen igennem.
Men det var også Dansk Folkeparti, som for et par uger siden luftede tanken om en mulig redningsplan for radiostationen.
- Vi har hele tiden stået fast på, at FM4-kanalen skal lige i Vestdanmark.
Nu har vi lavet en ny aftale, og de, som i dag driver FM4 - Berlingske People - kan selvfølgelig byde ind på DAB-kanalen, hvis de ønsker, men andre kan også byde ind, siger partiets medieordfører, Morten Marinus.
Vil du mene, at man kan tage dét Radio24syv laver i dag - én til én - og lægge det over på DAB?
- Jeg ved ikke, om de kan gøre det én til én, og det skal jeg heller ikke vurdere.
Med denne aftale er der mulighed for, at der bliver sendt kulturnyheder- og programmer i et større omfang.
Jeg kan være glad for, at vi får en DAB-internetkanal, som kan øge mangfoldigheden i dansk radiolytning, siger Morten Marinus.
Fakta om aftalen•Kanalen udbydes for fire år med et årligt offentligt tilskud på 70 millioner kroner, der finansieres af de midler, der er afsat til DAB-radiokanalen i medieaftalen.
•Programfladen vil som minimum indeholde 70 minutter kulturnyheder per uge, som skal dække kulturlivet bredt, 20 timers øvrige kulturprogrammer per uge og 65 minutters nyhedsudsendelser per døgn.
•Programfladen skal desuden indeholde følgende programkategorier: Sportsnyheder, aktualitetsprogrammer, aktualitetstemaer, satire, debatprogrammer samt udsendelser i reportage- eller montageform.
•Kravet til nyproduktion fastsættes til mindst 90 timer per uge.
•Kanalen får en bred musikprofil.
Den maksimale andel af musik i sendefladen kan højest være 20 procent om dagen, 65 procent om aftenen og 55 procent om natten.
•Der er adgang til reklamer.
Disse skal dog placeres i blokke mellem programmerne.
•Der stilles ikke krav til lokalisering af redaktioner og medarbejdere eller hvor produktionen skal finde sted.
•Samme selskab kan ikke få programtilladelse til både den fjerde FM-kanal – der nu er i udbud – og den nye DAB-kanal.
•Kanalen udbydes med sendestart tidligst 1.
november 2019.
Sendestart skal finde sted senest 1.
maj 2020.
•Kilde: KulturministerietFacebookTwitterKopier linkEmner:Jørgen Ramskov (journalist)|Liberal Alliance|Mette Bock (politiker)|Radio24syv|Økonomi




https://www.dr.dk/nyheder/indland/sne-og-slud-saetter-foraret-pa-pause-i-weekenden

IndlandSne og slud sætter foråret på pause i weekendenWeekenden bliver en usædvanlig kølig omgang med mulighed for både nattefrost og vinterligt nedbør.
Mens april var fuld af sol og lune temperaturer, starter den første weekend i maj køligt ud med mulighed for slud og sne.
03.
maj 2019 kl.
06.
51Bemærk: artiklen er mere end 30 dage gammelLæs opDe kommende dage bliver en aldeles vinterlig omgang for en weekend i maj.
Der er både nattefrost og sne i vente.
Sådan lyder prognosen fra Henning Gisselø, der er vagthavende meteorolog ved Danmarks Meteorologiske Institut (DMI), tidligt fredag morgen.
- Det bliver en usædvanlig vinterlig weekend for årstiden, siger han.
- Fredag morgen starter ud med sol til stort set hele landet, men det bliver en kort omgang, før vejret slår om.
Som fredagen skrider frem kommer der flere og flere skyer og byger, som både kan byde på hagl og torden.
I dagtimerne, hvor temperaturerne lægger sig omkring syv til ti grader, vil nedbøren falde som regn og hagl.
Sne og sludMen natten til lørdag falder temperaturerne en del og lander lidt under frysepunktet - og så er der vinterligt nedbør i vente.
- Det er meget usædvanligt, at vi ser sne i maj, siger Henning Gisselø.
- Men natten til lørdag ser der ud til at falde en del slud og måske endda sne.
Den sne, der falder, kan nok blive liggende i løbet af natten.
Men så snart solen står op lørdag morgen, smelter den igen.
Lørdag og søndag byder ligeså på skyer og byger, og temperaturerne ser ikke ud til at overstige de ti grader.
Natten til søndag kommer en kølig vind over landet fra nord og nordvest, og det skaber det drastiske fald i temperaturen.
Det er derfor, man kan gå fra 25 grader i april til sne i begyndelsen af maj, forklarer meteorologen.
/ritzau/FacebookTwitterKopier linkEmner:Vejret|Danmarks Meteorologiske Institut




https://www.dr.dk/nyheder/penge/trods-afslutning-af-sas-strejke-flere-aflysninger-af-fly-i-dag

PengeTrods afslutning af SAS-strejke: Flere aflysninger af fly i dagStrejke skaber stadig problemer, selvom piloter og SAS sent i aftes blev enige om ny aftale.
I skrivende stund er 11 SAS-afgange fra Københavns Lufthavn i Kastrup, meldt aflyst.
Også her i Gardermoen i Norge er der aflysninger.
Af Alexander Hecklen03.
maj 2019 kl.
08.
44Bemærk: artiklen er mere end 30 dage gammelLæs opSelvom der nu er sat punktum i den syv dage lange SAS-strejke, så er der er fortsat aflysninger af fly i dag.
Sent i aftes blev parterne, SAS og selskabets nordiske piloter, enige om en aftale om ny overenskomst.
Men det vil tage op til et døgn, før flydriften vil være tilbage til normalen.
- Det er en stor maskine, der skal startes op.
Vi vil gøre vores bedste for at være punktlige, men der vil forekomme forsinkelser, lød det i aftes fra koncernchef i SAS Lars Sandahl Sørensen.
I skrivende stund - fredag morgen klokken 8:45 - er foreløbig 11 SAS-afgange fra Københavns Lufthavn i Kastrup aflyst ifølge lufthavnens egen hjemmeside.
Du kan finde listen over afgange og aflysninger for Københavns Lufthavn her.
Hos lufthavnene i Billund og Aalborg er der dog lige nu ikke udsigt til aflysninger af SAS-afgange.
Mange norske fly aflystAftalen mellem SAS og de nordiske piloter blev forhandlet på plads lidt i midnat.
Det skete efter en maratonforhandling på knapt halvandet døgn hos Riksmekleren i Oslo.
Ifølge Avinor, der driver 45 lufthavne og flyvepladser i Norge, så lød meldingen i nat på, at op mod 61 norske SAS-afgange kan være indstillet i dag på grund af efterdønninger af den nu afblæste strejke, skiver NRK.
NRK skriver, at det især er de otte største lufthavne, der er ramt af aflysninger.
Aflysninger: De otte største norske lufthavne•Oslo: 13•Bergen: 13•Stavanger: 7•Tromsø: 5•Ålesund: 4•Kristiansand: 4•Trondheim: 4•Bodø: 2•Kilde: NRKI Sverige skal der blandt andet have været aflyst to morgenfly fra lufthavnen i den nordlige svenske by Luleå, skriver SVT.
I skrivende stund er fem SAS-afgange fra Stockholm Arlanda aflyst, og en række andre afgange er forsinket ifølge den svenske lufthavns hjemmeside.
Det er især afgange fra Stockholm med destination i USA, der er aflyst i dag.
Aftale giver piloter mere lønPiloternes aftale er endt med en lønstigning på 3,5 procent i år, på 3,0 procent i 2020 og 4,0 procent i 2021.
Det erklærer piloterne sig tilfredse med, da det er mere, end SAS oprindeligt ville give, omend det er mindre end piloterne oprindeligt krævede.
- Det vigtigste for os har været at sikre, at vores medlemmer ikke mister jobbet og har ansættelsestryghed.
Det er vi lykkedes med, og samarbejdsaftalerne indgår nu som en del af lønaftalen, siger Rene Arpe, der er formand for Dansk Pilotforening, til Ritzau.
SAS har udsendt en pressemeddelelse i forbindelse med den nye aftale.
Her fremgår det, at den nye aftale med piloterne først formelt skal stemmes igennem i tre ud af de fire forbund, inden den kan træde i kraft.
De tre forbund er Norsk Flygerforbund, SAS Norge Pilotforening og Dansk Pilotforening.
Hvornår afstemningerne finder sted vides ikke.
Under strejken, der begyndte fredag i sidste uge og har betydet tusindvis af aflyste fly, anslår SAS, at mere end 300.
000 passagerer er blevet berørt.
FacebookTwitterKopier linkEmner:Lars Sandahl Sørensen (erhvervsleder)|Norge|Lufthavne|Københavns Lufthavne|Stockholm




https://www.dr.dk/nyheder/viden/teknologi/nasa-tester-hvordan-forhindrer-vi-en-asteroide-i-ramme-jorden

TeknologiNasa tester: Hvordan forhindrer vi en asteroide i at ramme Jorden?
Forskere fra hele verden deltager i denne uge i en stor katastrofeøvelse, der skal forberede dem på det værste.
Forskere og ingeniører diskuterer blandt andet, om de kan skubbe en asteroide ud af kurs ved at flyve et rumskib ind i den.
(© ColourBox)Af Allan Nisgaard03.
maj 2019 kl.
06.
31Bemærk: artiklen er mere end 30 dage gammelLæs opDen 29.
april 2027 kan en kæmpe asteroide ramme Jorden.
Men bare rolig.
Det er et fiktivt scenarie.
Forskere og ingeniører fra Nasa, ESA og andre organisationer deltager i denne uge i en stor katastrofeøvelse.
Opgaven lyder: Hvordan håndterer vi situationen, hvis en ødelæggende asteroide er på vej mod Jorden?
- Vi ved jo, at Jorden er blevet ramt rigtig mange gange før, og vi ved også, at vi kan blive ramt igen.
Det sker ikke frygtelig tit, men konsekvenserne er enorme.
Så det er vigtigt at forberede sig på det, siger ph.
d.
og meteorit-ekspert Henning Haack, der ikke selv deltager i øvelsen.
I det fiktive scenarie, som går under navnet 2019 PDC, opdagede forskerne en asteroide den 26.
marts 2019 cirka 57 millioner kilometer væk fra Jorden.
Det svarer til cirka en tredjedel af afstanden til Solen.
Herefter lød det, at asteroiden kan ramme Jorden otte år efter med cirka en procents sandsynlighed.
Størrelsen på asteroiden kan være alt fra 100 til 300 meter i diameter.
- En asteroide i den her skala vil ikke udslette menneskeheden, men den kan gøre meget stor skade, hvis den rammer en by.
Den vil fx kunne udslette store dele af København, siger Henning Haack og fortsætter:- En asteroide med en diameter på 300 meter rammer Jorden med ca.
70.
000 års mellemrum.
Og går vi længere ned i størrelsen, måske 100 meter i diameter, så er det cirka med 6.
000 års mellemrum.
Her kan du se, hvornår asteroiden i det fiktive eksperiment blev opdaget, og hvornår den vil ramme Jorden.
(© CNEOS)Atomvåben eller maling kan være løsningenUdover at observere asteroiden og holde øje med udviklingen, sidder forskerne og ingeniørerne lige nu og udtænker, hvordan vi undgår, at den rammer Jorden.
Det kan fx være en idé at ændre asteroidens bane ved at flyve et rumskib ind i den eller ved at sprænge et atomvåben lige over dens overflade.
- Men det svært at svare på, hvor realistiske de muligheder egentlig er.
Især inden for kun otte år, som er en tidshorisont, de nok har valgt for at presse systemet.
Man skal rykke temmelig hurtigt, specielt fordi asteroiden er i en meget langstrakt bane, der gør, at det vil tage flere år at sende en rumsonde ud til den, siger Henning Haack.
Små objekter er langt mere hyppige, og dermed er sandsynligheden for at blive ramt af dem langt størreHenning Haack, ph.
d.
og meteorit-ekspert.
Et andet omdiskuteret forslag går ud på at male en side af asteroiden hvid.
Ifølge den såkaldte Yarkovsky-effekt bliver en roterende asteroide påvirket af Solens varme.
Når asteroiden roterer, vil der være en side i Solen og en side i skyggen (ligesom dag og nat på Jorden).
Siden i Solen absorberer varme, og når den varme side så roteres over i skyggen, udsendes der varmestråling, som påvirker banen en smule.
Og her kan det i teorien være en idé at male siden hvid, forklarer Henning Haack:- En sort asteroide, som absorberer sollyset, kan males hvid, så den i stedet reflekterer sollyset.
Det kan påvirke varmeændringen og dermed banen en smule, siger han og fortsætter:- Her kræver det dog, at vi opdager asteroiden noget tidligere - cirka 50 år før - og at vi kender dens bane helt nøjagtigt, fortsætter han.
Hvis vi i praksis skal male asteroiden hvid, kræver det dog, at forskerne går i tænkeboks og får udviklet teknologien til det.
Og i den sidste ende er det et spørgsmål om økonomi.
- Men den dag vi får at vide, at Jorden er truet, så tror jeg det bliver rimelig nemt at få finansiering til det, siger Henning Haack.
Små asteroider er sværere at opdageI dag er vi tæt på at have styr på alle de store asteroiders baner.
Det er straks værre med de mindre asteroider.
- Der opdages omkring 50.
000 asteroider om året, og vi ved, at der er rigtig mange små asteroider, som vi ikke har opdaget endnu.
Men de er jo så heldigvis ikke så farlige som de store.
De kan dog godt gøre skade, hvis de rammer Jorden.
Det kommer an på massen og hastigheden, siger Henning Haack.
Sandsynligheden for at blive ramt af små asteroider er større end at blive ramt af de store asteroider.
- Hver gang, vi går en faktor-10 ned i diameter, så går vi en faktor-100 op i hyppighed.
Så små objekter er langt mere hyppige, og dermed er sandsynligheden for at blive ramt af dem langt større, siger Henning Haack.
Den amerikanske regering har nedsat en arbejdsgruppe, der skal gøre os i stand til at agere hurtigt nok, hvis et ødelæggende objekt har kurs mod Jorden.
Sidste år udgav de planen, der har fået titlen 'the National Near-Earth Object Preparedness Strategy and Action Plan’.
FacebookTwitterKopier linkEmner:Videnskab|NASA|København|European Space Agency|USA




https://www.dr.dk/sporten/cykling/tourdefrance/alex-pedersen-bliver-direktoer-tour-starten-i-danmark

Tour de France til DanmarkSe temaTour de FranceAlex Pedersen bliver direktør for Tour-starten i DanmarkOrganisationen Grand Départ Copenhagen Denmark 2021 får danske Alex Pedersen som direktør.
Alex Pedersen bliver direktør for Tour de France-starten i Danmark i 2021.
03.
maj 2019 kl.
08.
22Bemærk: artiklen er mere end 30 dage gammelLæs opNår Tour de France-feltet i 2021 ruller gennem det danske landskab, er danske Alex Pedersen en af de hovedansvarlige for afviklingen.
52-årige Pedersen er nemlig blevet udnævnt som direktør for Grand Départ Copenhagen Denmark 2021, som står for at organisere den gigantiske sportsbegivenhed.
Det skriver Københavns Kommune i en pressemeddelelse.
- Når man er vild med Tour de France og cykelsport, så bliver det ikke større end det her.
Derfor er jeg både stolt og ydmyg over den opgave, som jeg nu har fået.
- Jeg glæder mig utroligt meget til samarbejdet med danske og udenlandske interessenter om at planlægge og gennemføre den største sportsbegivenhed nogensinde i Danmark, siger Alex Pedersen.
Læs også:Jørgen Leth: 'Dansk Tour-start er anerkendelse af danskernes trofasthed'I februar blev det officielt, at Tour de France i 2021 begynder i Danmark.
Alex Pedersen var en af idemændene bag.
Han har tidligere været administrerende direktør i Jysk Fynske Medier og har erfaring fra afviklingen af Giro d'Italia-starten i Herning og Horsens i 2012.
Desuden er han tidligere professionel cykelrytter, og ifølge Københavns overborgmester, Frank Jensen, er han den rette mand til jobbet.
- Vi skal sikre, at der er en stærk organisering og et solidt team med de rette kompetencer, så de tre etaper bliver en stor folkefest på tværs af landet.
- Med sine erfaringer fra Giroen i Danmark og erhvervslivet kan jeg ikke forstille mig en bedre direktør til at lede arbejdet end Alex Pedersen, siger Frank Jensen (S).
/ritzau/FacebookTwitterKopier linkEmner:Frank Jensen (politiker)|Socialdemokraterne|Frankrig|Italien|Cykelsport




https://www.dr.dk/nyheder/politik/donorer-til-moskeer-og-kirker-regeringen-og-df-vil-sortliste-formoerkede-kraefter

PolitikDonorer til moskéer og kirker: Regeringen og DF vil sortliste 'formørkede kræfter'- Formørkede kræfter skal ikke få held med at ødelægge vores land, siger Inger Støjberg (V) om baggrunden for forbudsliste.
Regeringen og Dansk Folkepartis forslag vil indføre listen fra 2021, såfremt der fortsat er et flertal for forslaget efter det kommende valg.
Af Emil Søndergård Ingvorsen03.
maj 2019 kl.
07.
30Bemærk: artiklen er mere end 30 dage gammelLæs opI fremtiden skal der både være en liste over 'hadprædikanter', som ikke må komme ind i Danmark, og en over donorer:I et nyt udspil er regeringen og Dansk Folkeparti enige om at lave en liste over personer, selskaber og statslige organer, som får et forbud mod at donere penge til for eksempel moskébyggerier eller specifikke trossamfund.
Regeringens og DF's aftaleRegeringen og Dansk Folkeparti er enige om, at udenlandske pengedonationer til trossamfund, foreninger med videre, hvis formålet med donationen er at modarbejde og underminere demokrati og grundlæggende frihedsrettigheder, skal bekæmpes.
Der skal indføres en ordning, hvorefter der administrativt kan træffes beslutning om, at fysiske eller juridiske personer, i såvel udlandet som Danmark, optages på en forbudsliste.
Man kan stå på listen i to år, inden beslutningen skal tages op til ny revision.
Ordningen omfatter frivillige økonomiske bidrag over 20.
000 kroner, der ikke er knyttet til en kommerciel modydelse eller er af privat karakter.
Økonomisk støtte som for eksempel gaver, lån af lokaler, donation af udstyr, aflønning af personale eller i visse tilfælde lån og lånegarantier vil være omfattet.
Derimod vil almindelige private gaver fra familie og venner, lejlighedsvise gaver med videre ikke være omfattet, medmindre det må lægges til grund, at der reelt er tale om en donation.
Det er planen, at listen skal træde i kraft fra 2021.
Det er planen, at der skal fremsættes et lovforslag i næste folketingsår.
Kilde: Aftale om rammerne for forbud mod donationer til religiøse foreninger mv.
Forbuddet - der skal gælde i op til to år - skal kunne gives, hvis der er en hensigt om at modarbejde det danske demokrati og vores frihedsrettigheder.
Og hvis en forening i Danmark overtræder forbuddet og modtager penge fra nogle på listen, vil de få konfiskeret pengene og få en bødestraf.
Ifølge udlændinge- og integrationsminister Inger Støjberg (V) skal listen ses som en naturlig overbygning på 'hadprædikantlisten', der lige nu indeholder 14 personer, som ikke kan rejse ind i Danmark.
Det kan være rettet mod både enkeltpersoner, regimer og foreninger, der forsøger at undergrave det danske samfund.
Integrationsminister Inger Støjberg- Formørkede kræfter skal ikke få held med at ødelægge vores land, og derfor skal vi gøre alt for at sikre, at der ikke bliver ydet økonomisk fra udlandet, hvis hensigten er at forsøge at påvirke vores frihedsorienterede samfund, siger hun.
Udenlandske regimer støtter moské-byggerierUdspillet kommer, efter en række medier har kunne fortælle, hvordan Qatar har doneret omkring 100 millioner kroner til opførelsen af en helt ny stormoské på Nørrebro i København.
Ligeledes har Tyrkiet åbnet adskillige statsstøttede moskéer i Danmark de seneste år.
Det har Kristeligt Dagblad afdækket.
Desuden har der ligeledes været historier om moskéer med tætte bånd til Iran og Saudi-Arabien.
Inger Støjberg, I hvor høj grad er udspillet rettet mod regimer - som for eksempel Saudi-Arabien - der forsøger at få indflydelse i Danmark med deres donationer?
- Der er ikke sat nogen navne på.
Men det kan være rettet mod både enkeltpersoner, regimer og foreninger, der forsøger at undergrave det danske samfund, siger integrationsministeren.
Vi vil gerne sige fra over for nogle af de regimer, men også private donorer, som sender penge ind i Danmark for blandt andet at bygge moskéer.
Martin Henriksen, Dansk FolkepartiHvilke overvejelser har I gjort jer omkring de diplomatiske problemer, det kan give, hvis man for eksempel sætter et statsligt organ i Tyrkiet på listen?
- Først og fremmest er det vigtigt for os at passe på Danmark og sørge for, at ekstremistiske bevægelser ikke kommer til at undergrave demokratiet ved at finansiere foreninger og andet i Danmark.
Det er vores hovedprioritet, siger Inger Støjberg.
Så du frygter ikke, at det vil kunne gå ud over vores handel med specifikke lande eller skabe diplomatiske kriser?
- Jeg har det personligt sådan, at intet er vigtigere end demokratiet og de frihedsrettigheder, Danmark er grundlagt på, siger hun.
DF: Det er specifikt rettet mod moské-donationerMulighed for at forbyde specifikke donationer fra udlandet til først og fremmest moskéer i Danmark, har længe været et varmt ønske hos regeringens støtteparti, Dansk Folkeparti.
Her ligger man heller ikke skjul på, at aftalen specifikt er rettet mod foreninger og regimer, som bevidst forsøger at pådutte det danske samfund holdninger om for eksempel sharia ved at donere penge til moskéer eller islamiske kulturcentre.
- Med aftalen vil vi som noget nyt for eksempel kunne forbyde det tyrkiske religionsministerium at sende penge ind i Danmark, siger udlændingeordfører Martin Henriksen.
Hvorfor er det her spørgsmål så vigtigt for Dansk Folkeparti?
- Det er nødvendigt at sætte ind over for det, fordi islamistiske foreninger og regeringer tidligere har været med til at finansiere opførelsen af moskéer i Danmark.
Vi vil gerne sige fra over for nogle af de regimer, men også private donorer som sender penge ind i Danmark for blandt andet at bygge moskéer, siger han.
Hvordan beslutter I, hvem der skal på forbudslisten?
- Myndighederne skal gå ind og vurdere, hvad formålet er med donationen.
Det kan være, at der for eksempel kommer penge fra en saudiarabisk fond, der mener, at koranen står over dansk lovgivning.
Hvis man kan dokumentere, at afsenderen har de holdninger, så skal myndighederne sige, at pengene ikke kan komme ind i landet, siger udlændingeordføreren.
Regeringen og Dansk Folkeparti vil indføre listen i 2021, hvis der stadig er et flertal efter et valg.
FacebookTwitterKopier linkEmner:Inger Støjberg (politiker)|Venstre|Dansk Folkeparti|Saudi-Arabien|Islam




https://www.dr.dk/nyheder/regionale/hovedstadsomraadet/netvaerksgrupper-socialt-udsatte-skyder-op-flere-steder

KøbenhavnNetværksgrupper for socialt udsatte skyder op flere stederSiden Blå Kors startede det første familienetværk for to år siden, er der dannet 13 netværk landet over.
Et af Blå Kors initiativer er blandt andet fællesspisning.
Her er det en fællesspisning på Vesterbro i København.
Af Ida Zander03.
maj 2019 kl.
06.
45Bemærk: artiklen er mere end 30 dage gammelLæs opFællesspisning, lektiehjælp for børn, spilaftener og udflugt til Bakken.
Det er nogle af de ting, der er på programmet hos Blå Kors Familienetværk.
Formålet er, at udsatte personer, som er ensomme eller på anden måde mangler et fællesskab, kan blive en del af netop et fællesskab og lære andre i lokalområdet at kende.
Og tilslutningen er stor.
For siden Blå Kors sammen med lokale initiativtagere startede det første familienetværk for to år siden, er der nu dannet 13 netværk over hele landet - blandet andet i København, Esbjerg, Holbæk, Middelfart og et helt nyt på Frederiksberg.
En af dem, der bruger Familienetværket i hovedstadsområdet, er 32-årige Louise Nielsen.
Familienetværk i Danmark KøbenhavnFrederiksbergHolbækNæstvedMiddelfartKoldingVejleEsbjergHerningÅrhusAalborgRønneNykøbing Falster- Jeg er sammen med folk, der er i samme situation som mig selv.
De andre lytter til mig, forstår mig og hjælper mig, og jeg føler mig rigtig godt tilpas og velkommen i fællesskabet.
Hun flyttede til København for fem år siden, men blev syg efter et par år.
Derfor havde hun ingen kollegaer og kom heller ikke så meget ud.
Det gjorde det svært for hende selv at bygge et netværk op.
- Det med at opsøge folk, det gør man bare ikke.
Jeg føler, det er lidt akavet.
Og Louise Nielsen er ikke den eneste, der har haft svært ved at danne sit eget netværk.
Forskellige baggrunde, men fælles behovI 2018 havde Familienetværket kontakt med over 1.
000 børn og voksne landet over.
Og selvom folk kommer til netværksarrangementerne med forskellig baggrund - enten fra et hjem med misbrug, sygdom eller en hårdt presset økonomi - så er fælles for dem, at de mangler samvær med andre mennesker, siger projektleder for Familienetværket på Nørrebro Tina Brask.
- Ensomhed er et af de mest gennemgående temaer for de enlige og familierne, selvom de har forskellige udfordringer, siger hun.
Og udsatte borgere har typisk et dårligere netværk end andre.
Læs også:Til kamp mod solo-spisning og madspild: Fremtidens måltid er socialtDerfor er det vigtigt at styrke det, så borgerne kan få noget selvtillid og føle sig som en del af fællesskabet, siger Helle Hygum Espersen, der er chefanalytiker hos Vive, Det Nationale Forsknings- og Analysecenter for Velfærd.
- Det at have et netværk og komme ud kan være med til at udvikle borgerne.
Og det kan styrke troen på dem selv, fordi de bliver mødt af autentiske og ligeværdige mennesker.
Ikke kun relationer til ligesindedeSelvom det er godt at være sammen med folk, der står i nogenlunde samme situation som en selv, er det også vigtigt, at udsatte borgere får relationer til ressourcestærke mennesker, siger Helle Hygum Espersen.
- Det er meget vigtigt, når der er tryghed og tillid i de lukkede fællesskaber, at man så også kan koble til nye netværk, for ellers er det meget svært for mennesker at flytte sig.
Og det er der også fokus på hos Familienetværk, siger projektleder på Nørrebro Tina Brask.
- Vi har frivillige ressourcestærke mennesker, som kommer hver gang, og flere af dem har dannet relationer til flere af vores familier, så de ses uden for netværksmøderne, forklarer hun.
FacebookTwitterKopier linkEmner:Blå Kors|København|Nørrebro|Esbjerg|Sundhed og velvære




https://www.dr.dk/nyheder/penge/dansk-pilotformand-vi-var-taet-pa-give-op

PengeDansk pilotformand: Vi var tæt på at give opDet vigtigste har været at sikre medlemmerne større tryghed i ansættelsen, siger formand for pilotforening.
Det var tæt på at gå helt galt mellem SAS og piloterne, siger René Arpe.
03.
maj 2019 kl.
06.
01Bemærk: artiklen er mere end 30 dage gammelLæs opPilotstrejken hos luftfartselskabet SAS blev torsdag aften afblæst, da parterne efter maratonforhandlinger landede en aftale, der sikrer piloterne jobtryghed og lønstigninger på sammenlagt næsten 11 procent de næste tre år.
Med aftalen er der sat stopper for en strejke, der varede syv dage.
Men det holdt hårdt, lyder det fra Rene Arpe, der er formand for Dansk Pilotforening.
- Det sidste døgn har være enormt krævende, og vi har været tæt på at give op.
Men efter at have lagt et betydeligt pres på vores arbejdsgiver, er det lykkedes os at finde sammen og blive enige om en aftale, som stopper strejken, siger Rene Arpe i en pressemeddelelse.
Har sikret ansættelsestryghedUdover flere penge i lønposen har de over 1400 strejkende piloter også fået sat en stopper for, at SAS "ensidigt kan diktere aftaler", fremgår det af meddelelsen.
Kort før forhandlingerne mellem piloterne og ledelsen begyndte den 11.
marts, fjernede SAS to samarbejdsaftaler, som regulerer piloternes jobsikkerhed og mulighed for at optjene anciennitet.
- Det vigtigste for os har været at sikre, at vores medlemmer ikke mister jobbet og har ansættelsestryghed.
Det er vi lykkedes med, og samarbejdsaftalerne indgår nu som en del af lønaftalen, siger Rene Arpe.
/ritzau/FacebookTwitterKopier linkEmner:SAS Group|Flyselskaber|Strejker og lockouts|Dansk Pilotforening|Ansættelsesforhold




https://www.dr.dk/nyheder/politik/nedslidte-kommer-frem-i-forreste-raekke-bliv-klogere-paa-valgkampens-store-kampplads

Længere til pensionSe temaPolitikNedslidte kommer frem i forreste række: Bliv klogere på valgkampens store kamppladsBliv klædt på til valgkampens slagsmål om seniorpension, tidlig folkepension, pensionskommission, velfærdsforlig og økonomiske hængekøjer.
Det Radikale Venstres Morten Østergaard, beskæftigelsesminister Troels Lund Poulsen (V) og Dansk Folkepartis Kristian Thulesen Dahl præsenterer aftale om seniorførtidspension, i Beskæftigelsesministeriet, torsdag den 2.
maj 2019.
Af DR’s politiske korrespondent Christine Cordsen03.
maj 2019 kl.
06.
30 | opdateret 06.
maj 2019 kl.
14.
27Bemærk: artiklen er mere end 30 dage gammelLæs opSenest den 17.
juni skal danskerne til folketingsvalg.
Torsdag indgik regeringen en aftale om seniorpension med Dansk Folkeparti og De Radikale.
Aftalen kommer efter, at Socialdemokratiet tidligere på året fremlagde et udspil om differentieret pensionsalder.
Dermed står det klart, at pension og nedslidning står til at blive et af de helt store emner i valgkampen.
Her kan du blive klogere på valgkampens store slagsmål.
1Hvad går regeringens aftale med Dansk Folkeparti og De Radikale ud på?
De fem partier er enige om at erstatte den nuværende seniorførtidspension med en ny seniorpension.
Seniorførtidspensionen er en særlig adgang til førtidspension for folk, der har fem år eller mindre til folkepensionen.
Den blev indført, da efterlønnen blev forringet i 2011 og er lige så svær at få som almindelig førtidspension.
Læs også:OVERBLIK Her er den nye aftale om seniorpensionSeniorpension skal være lettere for nedslidte at få.
Det skal alene være en lægelig vurdering af, hvor meget man kan arbejde i ens nuværende job, der er afgørende.
Man skal ikke igennem undersøgelse af, om man kan klare et andet arbejde.
Seniorpension kan man få, hvis man har seks år eller mindre til folkepensionen, kun har helbred til at klare sit job i op til 15 timer om ugen og har været 20-25 år på arbejdsmarkedet.
Satsen vil være som førtidspension.
2Hvad går Socialdemokratiets pensionsplan ud på?
Socialdemokratiet vil indføre ret til tidlig folkepension, så man kan vælge at gå på folkepension et par år tidligere end andre, hvis man opfylder bestemte kriterier.
Det vil sige, at hvis pensionsalderen er 67 år, så vil man kunne få folkepension fra 64 eller 65 år.
Når pensionsalderen stiger til 73 år, så vil man kunne stoppe som 70- eller 71-årig.
Læs også:Mette Frederiksen vil stemme for pensionsaftale: 'En lille forbedring er bedre end ingen'Hvis Socialdemokratiet får regeringsmagten efter valget, vil S-formand Mette Frederiksen drøfte med arbejdsmarkedets parter, hvordan sådan en ordning kan indrettes.
Partiet har endnu ikke forklaret, hvad det er for nogle krav, man skal opfylde for at få ret til tidlig folkepension.
Men Socialdemokratiet har sagt, at der skal tages hensyn til, hvor mange år man har været på arbejdsmarkedet, og at den tidlige folkepension skal målrettes folk i brancher med risiko for nedslidning.
3Hvad er de vigtigste forskelle på de to udspil om pension til nedslidte?
Den nye seniorpension skal man godkendes til at få.
Der skal være en lægelig vurdering af, hvor meget man kan arbejde.
Præcis hvem der skal foretage den vurdering, har partierne bag pensionsaftalen endnu ikke lagt sig fast på.
Man skal altså være nedslidt for at få seniorpension.
Socialdemokratiet vil indføre en rettighed til tidlig folkepension.
Det betyder, at hvis man opfylder nogle objektive kriterier, så kan man gå tidligere på pension uden at spørge nogen myndighed.
Læs også:Ny aftale: Flere end 17.
000 nedslidte skal kunne forlade arbejdsmarkedet før tidSeniorpensionen vil være en mulighed for alle, uanset hvilken branche man arbejder i, og uanset om man er fysisk eller psykisk nedslidt.
Tidlig folkepension ventes at blive forbeholdt folk, der arbejder i bestemte brancher.
Seniorpension vil være på en ydelse, der svarer til førtidspension.
Det vil sige mellem cirka 16.
000 og cirka 19.
000 kr.
om måneden.
Tidlig folkepension vil være på en ydelse, der svarer til folkepension.
Det vil sige mellem omkring cirka 10.
000 kr.
og cirka 13.
000 om måneden.
Hertil kan komme f.
eks.
ældrecheck.
4Hvor mange vil kunne få tidlig folkepension?
Socialdemokratiet vil bruge 3 mia.
kr.
om året på sit forslag om tidlig folkepension.
Partiet har ikke lagt sig fast på, hvor mange år før folkepensionsalderen, man skal kunne få den nye rettighed.
Finansministeriet har regnet ud, at med et års tidligere folkepension er der råd til 22.
000 personer.
Med tre år rækker pengene til 7.
000 personer per årgang.
Men i Finansministeriets regnestykke kommer de ikke alle sammen fra beskæftigelse.
En del kommer fra andre offentlige ydelser som f.
eks.
førtidspension, dagpenge og kontanthjælp.
Når det sorteres fra, så har S råd til at give tre års tidligere folkepension til 2.
850 personer i hver årgang.
De 2.
850 er dog det, man på økonom sprog kalder ”fuldtidspersoner”.
Det vil altså sige, at det svarer til, at så mange går fra fuldtidsarbejde til folkepension.
Realiteten er, at mange tæt på pensionsalderen arbejder mindre end fuld tid.
Så det vil formentlig være flere mennesker, der er penge til.
Socialdemokratiet regner selv med, at omkring 5.
000 mennesker hvert år vil kunne gå på folkepension tre år tidligere end ellers.
De vil så kunne få tre år ekstra på folkepension.
5Hvor mange vil kunne få seniorpension?
Regeringen, DF og R har ikke afsat et bestemt beløb på samme måde som Socialdemokratiet.
Men har fundet penge til det antal, som Beskæftigelsesministeriet forventer vil få den nye seniorpension.
Det er 650 mio.
kr.
om året.
Hvis seniorpensionen bliver dyrere, vil aftalepartierne skaffe de ekstra penge.
Beskæftigelsesministeriet regner med, at der i 2025 vil være 17.
150 personer på seniorpension.
En del af dem kommer fra anden offentlig ydelse som f.
eks.
førtidspension og dagpenge.
Når de er trukket fra, når ministeriet frem til, at omkring 800 personer vil være gået fra arbejde og til seniorpension i 2025.
Men det er altså over seks år, så i hver årgang vil det være det omkring 135 personer.
Men også her er der talt om såkaldte ”fuldtidspersoner”, så når man tager højde for, at ikke alle arbejder fuld tid, vil tallet formentlig være lidt højere.
De vil så kunne få seniorpension i seks år før folkepensionsalderen.
6Ny pensionskommission – hvad skal den lave?
Partierne bag pensionsaftalen er enige om at nedsætte en kommission, der skal undersøge fordele og ulemper ved at indføre differentieret folkepensionsalder.
Altså en ordning hvor folkepensionsalderen ikke er ens for alle, men hvor nogle kan gå på pension tidligere end andre.
Eller sagt på en anden måde: Socialdemokratiets forslag.
Kommissionen skal også undersøge muligheden for at ændre på den brede politiske aftale om, at pensionsalderen stiger i takt med, at levealderen stiger.
Den kan komme med forslag til at lade pensionsalderen stige langsommere, men først fra 2040.
72040?
Hvorfor det?
Den politiske aftale om stigende pensionsalder – det såkaldte velfærdsforlig – betyder, at folkepensionsalderen i 2040 vil være 70 år.
Derfor er vurderingen, at det først er til den tid, det for alvor bliver et problem for nogle grupper på arbejdsmarkedet at holde helt til pensionsalderen.
Læs også:Østergaard til V og S: Drop valgkampsretorikken om pension - og lav aftale med osOg så er der det nationaløkonomiske.
Økonomer taler om et hængekøje-problem i dansk økonomi.
Udtrykket kommer fra den kurve, der viser, hvordan de offentlige finanser vil udvikle sig de kommende år.
Fra omkring 2020 er der udsigt til stigende underskud, og først omkring 2040 er økonomien og kurven i topform igen.
Derfor mener regeringen, Dansk Folkeparti og De Radikale, at det efter 2040 er økonomisk forsvarligt at overveje at lade pensionsalderen stige mindre end planlagt.
8Hvad går velfærdsforliget ud på?
Velfærdsforliget blev indgået i 2006 af Socialdemokratiet, Venstre, Dansk Folkeparti, De Radikale og De Konservative.
Det vigtigste i forliget er en aftale om, at folkepensionsalderen skal stige i takt med, at vi lever længere.
Princippet i stigningstakten er, at man som en gennemsnitsbetragtning skal kunne forvente 14,5 år som pensionist.
Læs også:Tidlig pension kan give lavere rådighedsbeløb resten af livetDet princip blev i 2015 genbekræftet i en aftale mellem de samme fem partier.
Liberal Alliance har senere tilsluttet sig aftalen.
Den stigende pensionsalder er en af de vigtigste politiske aftaler for dansk økonomi.
I 2015 konstaterede partierne i aftaleteksten, at uden den ville det ”ikke være muligt at finansiere fx stigende udgifter til sundhed og ældrepleje”.
I hvert fald ikke uden ”betydelige skattelettelser”.
9Hvorfor kan velfærdsforliget blive besværligt for Socialdemokratiet?
De fem partier bag den nye pensionsaftale er enige om, at det vil være omfattet af velfærdsforliget, hvis man vil ændre på princippet om ens folkepensionsalder for alle.
De politiske spilleregler for forlig betyder, at alle partier i et forlig skal være enige, hvis noget skal ændres.
Budskabet fra de fem er altså, at Socialdemokratiet ikke kan gennemføre sin plan om tidligere folkepension til udvalgte, hvis de er uenige.
Uden den enighed må S opsige forliget, mener de fem andre.
Læs også:DF sender presbold til Socialdemokratiet om pension: Bliv konkret eller vent to valgDet kan man efter spillereglerne kun op til et valg, og så kan Socialdemokratiet efter den logik ikke gennemføre sin pensionsplan før om to valg.
Socialdemokratiet har en anden fortolkning af velfærdsforliget og mener sagtens, at partiet kan gennemføre sin plan med andre partier end de fem fra velfærdsforliget.
Hvis DF og R efter valget står fast på et nej tak til den socialdemokratiske pensionsplan, hvis der ikke er enighed i velfærdsforligskredsen, så kan det blive umuligt for Mette Frederiksen at sikre flertal for sin tidlige folkepension.
Men forligsregler er ikke jura.
Det er politik.
Og det er umuligt med sikkerhed at vide, hvordan partierne vil agere, når først valget er overstået.
Sikkert er det til gengæld, at pension til nedslidte bliver et af de store temaer i valgkampen.
Opdateret 6.
maj: I artiklen er der tilføjet spørgsmålene 'Hvor mange vil kunne få tidlig folkepension?
' og 'Hvor mange vil kunne få seniorpension?
'FacebookTwitterKopier linkEmner:Mette Frederiksen (politiker)|Pension|Socialdemokraterne|Radikale Venstre|Socialforhold




https://www.dr.dk/nyheder/indland/20-danske-kommuner-skal-danne-fortrop-i-klimakampen

Indland20 danske kommuner skal danne fortrop i klimakampenKlodens største byer skal inspirere danske kommuner til at lave mere ambitiøse klimaplaner.
Kampen for at redde klimaet skal ikke kun ske i verdens megabyer som her Tokyo men også i Assens og Frederikshavn.
(Arkiv) 03.
maj 2019 kl.
05.
48Bemærk: artiklen er mere end 30 dage gammelLæs opDer er en verden fra Tokyos snart 38 millioner indbyggere til Assens' 6000 sjæle.
Alligevel skal Assens sammen med 19 andre kommuner rundt i landet nu med inspiration fra klodens megabyer udvikle nye og ambitiøse klimaplaner.
De 20 kommuner er udvalgt blandt 31 ansøgere til det danske klimaprojekt DK2020, som skal sætte skub i gennemførslen af Parisaftalens mål i Danmark.
Målet er at arbejde for at begrænse den globale temperaturstigning til 1,5 grader.
Fonden Realdania står sammen med det internationale bynetværk C40 og den grønne tænketank Concito bag projektet.
C40-netværket af primært globale megabyer blev stiftet i 2005 og har forpligtet sig til at mindske klodens udslip af drivhusgasser.
Cykelstier på tværs af grænserDen blandede flok af 20 danske kommuner skal lære af verdens millionbyer i DK2020-projektet.
De er udvalgt blandt 31 ansøgere.
I Assens ser formanden for Teknik, Miljø og Plan, Dan Gørtz (V), frem til samarbejdet.
- Selv om vores største by kun er på 6000 indbyggere, så kan vi jo alle på kloden som privatpersoner og kommuner og virksomheder gøre noget, siger han.
- Jeg tror, vi blandt andet kommer til at lave nogle tiltag sammen med vores nabokommune Middelfart, som er den anden fynske kommune af de 20 udvalgte.
Han peger blandt andet på et lavpraktisk tiltag som at lade cykelstier løbe ind over kommunegrænserne.
- Det vil gøre det mere realistisk for borgerne i dagligdagens transport at vælge cykler og elcykler, som jo er meget bedre for klimaet end at køre i bil.
/ritzau/FacebookTwitterKopier linkEmner:Assens|Concito|Realdania|Klimaændringer|Cykeltrafik




https://www.dr.dk/nyheder/kultur/film/chewbacca-skuespilleren-peter-mayhew-fra-star-wars-er-dod

Film og serierChewbacca-skuespilleren Peter Mayhew fra Star Wars er dødPeter Mayhew var manden inde i figuren Chewbacca fra 'Star Wars'.
Det blev til fem film som den uldne kriger.
Peter Mayhew ses her med Harrison Ford til den europæiske premiere på 'Star Wars: The Force Awakens' i London den 15.
December 2015.
(Photo by LEON NEAL / AFP) 03.
maj 2019 kl.
01.
50Bemærk: artiklen er mere end 30 dage gammelLæs opSkuespilleren Peter Mayhew, der spillede Chewbacca i 'Star Wars', er død.
Han blev 74 år, skriver The Hollywood Reporter.
Peter Mayhew døde 30.
april i sit hjem i Texas, USA, oplyser familien på Twitter.
Den engelske skuespiller spillede wookien Chewbacca i filmene 'Star Wars' (1977), 'The Empire Strikes Back' (1980), 'Return of the Jedi' (1983), 'Revenge of the Sith' (2005) og i 'The Force Awakens' fra 2015.
- Han lagde sit hjerte og sin sjæl i rollen som Chewbacca, og det viste sig i hvert eneste klip i filmene, alt fra det hjulbenede løb, hans knælende skud med armbrøsten, hans klare blå øjne og ned til hans små bevægelser med hovedet og munden, skriver familien i en meddelelse ifølge Sky News.
- Men for ham betød 'Star Wars'-familien mere for ham end selve rollen i filmene.
Inden rollen som 'Chewie', som han blev kaldt af sin kompagnon i 'Star Wars', Han Solo, der blev spillet af Harrison Ford, arbejdede Mayhew som portør på et hospital.
Han fik rollen på grund af sin imponerende højde, der målte 218 centimeter.
'Star Wars'-instruktøren, George Lucas, var desperat efter at finde en person, der var højere end Darth Vader i filmene.
Kuriøst nok, er det ikke Mayhews egen stemme, der bliver brugt som Chewbaccas stemme, når den uldne kriger udsiger sit karakteristiske brøl.
Den blev i stedet lavet i et lydstudie af optagelser af især bjørne.
Mayhew efterlader sig sin kone Angie og tre børn.
/ritzau/FacebookTwitterKopier linkEmner:George Lucas (filminstruktør)|Harrison Ford (skuespiller)|Texas|Sky News|Teater




https://www.dr.dk/nyheder/udland/efter-udelukkelse-af-kendte-hoejreradikale-et-hug-fra-facebooks-side

UdlandEfter udelukkelse af kendte højreradikale: 'Et hug fra Facebooks side'Udelukkelsen kommer blandt andet efter pres fra myndighederne, der vil have Facebook til at tage mere ansvar for indhold på deres platforme.
Alex Jones' Facebook-profil var i forvejen suspenderet, men nu er den blevet lukket helt ned af Facebook.
Af Thomas Jorsal03.
maj 2019 kl.
09.
07Bemærk: artiklen er mere end 30 dage gammelLæs op- Det er et hug (mod de højreradikale folk, der har fået lukket deres profiler, red.
), og Facebook vil også få kritik for det.
Sådan lyder reaktionen fra Mads Kæmsgaard Eberholst, der forsker i sociale medier på RUC, til at Facebook har bandlyst en række profiler fra den yderste højrefløj i USA.
Udelukkelserne gælder blandt andre konspirationsteoretiker og radiovært Alex Jones, der er kendt fra det yderligtgående medie Infowars.
Det er ham, der udbredte konspirationsteorien om at skoleskyderiet på Sandy Hook var iscenesat.
Flere af de bandlyste folk har millioner af følgere, og Milo Yiannopoulos har opfordret sine følgere til at følge ham på andre platforme.
Facebook oplyser, at udelukkelsen er baseret på det indhold, de udelukkede personer har delt på Facebook, samt deres aktiviteter udenfor Facebook.
Og det er bemærkelsesværdigt, mener Mads Kæmsgaard Eberholst.
- Jeg hæfter mig mest ved, at Facebook i den her omgang både har kigget på, hvad de her ekstremister har lavet på Facebook, men også hvad de har lavet uden for Facebook.
Altså at man har været inde at lave en decideret karaktervurdering af de her mennesker og sagt, de her mennesker er uønskede, siger han.
Kommer efter pres fra omverdenenFacebooks træk kommer efter længere tids pres fra lovgivere og omverden.
- Lovgiverne sidder, og kigger på teknologivirksomheder som for eksempel Facebook, og siger, vi kan ikke leve med, at I ikke tager ansvar, forklarer Mads Kæmsgaard Eberholst.
Lovgivningen på området er ofte lang tid om at komme på plads, og de her udelukkelser er en måde at komme lovgivningen i forkøbet på, vurderer Mads Kæmsgaard Eberholst.
Alex Jones stiftede Infowars i 1999, og har siden opbygget et stort publikum på sin hadfyldte retorik og udbredelse af konspirationsteorier.
Billedet her er fra september 2018, hvor han fik lukket sin profil på Twitter.
 Milo Yiannopoulos har tidligere været redaktør på det højreorienterede medie Breitbart.
Yiannopoulos er provokatør, og præsident Donald Trump har offentligt bakket ham op flere gange.
 Louis Farrakhan er sort nationalist og leder af den religiøse gruppe Nation of Islam.
Han har fået lukket sin profil af Facebook for at komme med adskillige hadfyldte udtalelser mod jøder.
1 / 3Alex Jones stiftede Infowars i 1999, og har siden opbygget et stort publikum på sin hadfyldte retorik og udbredelse af konspirationsteorier.
Billedet her er fra september 2018, hvor han fik lukket sin profil på Twitter.
1 / 3Milo Yiannopoulos har tidligere været redaktør på det højreorienterede medie Breitbart.
Yiannopoulos er provokatør, og præsident Donald Trump har offentligt bakket ham op flere gange.
2 / 3Louis Farrakhan er sort nationalist og leder af den religiøse gruppe Nation of Islam.
Han har fået lukket sin profil af Facebook for at komme med adskillige hadfyldte udtalelser mod jøder.
3 / 3Kendte højrefløjsprofilerUdelukkelsen fra Facebook og Instagram, som Facebook også ejer, gælder provokatøren Milo Yiannopoulos, den sorte nationalist Louis Farrakhan, youtuberen Paul Joseph Watson, aktivisten Laura Loomer og altså den højreradikale konspirationsteoretiker Alex Jones, som nok er den mest kendte i rækken.
Alex Jones var i forvejen suspenderet fra Facebook, men har nu altså fået lukket sin profil helt ned.
Sidste år blev han også permanent udelukket fra Twitter.
Han er indehaver af medieselskabet Infowars, og har fået et stort publikum på sine radioprogrammer, hvor han blandt andet spreder konspirationsteorier.
Han har blandt andet fremført teorier om, at det var den amerikanske regering, der stod bag terrorangrebene den 11.
september 2001, da fly fløj ind i Twin Tower i New York.
Og at skoleskyderiet på Sandy Hook i 2012 var iscenesat af venstreorienterede for at stramme våbenkontrollen i USA (sidstnævnte har han dog siden hen trukket tilbage, red.
).
Derudover har han også fremført påstande om, at den amerikanske regering kan styre vejret og bruge det som våben, ligesom han mener, at USA’s forsvarsministerium har gjort størstedelen af frøerne i USA homoseksuelle ved hjælp af særlige kemikalier.
FacebookTwitterKopier linkEmner:Facebook|USA|Instagram|Twitter|New York




