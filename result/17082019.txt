https://www.dr.dk/sporten/motorsport/leon-madsen-parkerer-smerterne-og-udbygger-vm-foering

MotorsportLeon Madsen parkerer smerterne og udbygger VM-føringLeon Madsen sluttede som nummer to Sverige og øgede forspringet i den samlede VM-stilling.
Danske Leon Madsen fortsætter sin imponerende sæson og er nu alene i front af VM-serien.
17.
aug.
2019 kl.
21.
40Bemærk: artiklen er mere end 30 dage gammelLæs opDen danske speedwaykører Leon Madsen var tvivlsom til lørdagens VM-grandprix i svenske Målilla, men danskeren stillede op og leverede varen.
Leon Madsen blev nummer to i finalen efter Fredrik Lindgren, og dermed udbyggede danskeren sin føring i den samlede stilling i VM-serien.
Her topper Leon Madsen efter seks løb med 75 point foran polske Bartosz Zmarzlik med 69 point.
Niels-Kristian Iversen sluttede som nummer ti lørdag, mens unge Mikkel Michelsen nåede semifinalen, som blev endestation.
Store mængder regn truede langt ud på lørdagen med at aflyse det svenske grandprix.
Det klarede dog op senere på dagen.
Leon Madsen var plaget af smerter i ankel og skulder efter sit styrt for nylig i Polen.
Det betød, at Leon Madsen måtte melde afbud til et EM-løb i Vojens, men danskeren kørte på smertestillende medicin lørdag.
Mikkel Michelsen var med som reserve og har også et wildcard i Vojens i september.
Den 24-årige falstring ligger godt til i EM-serien og har leveret stabil klubkørsel i sæsonen.
Stærkt Madsen-comebackDe to danskere lagde godt ud i første heat.
Leon Madsen vandt foran Michelsen, og så var det rutinerede Niels-Kristian Iversens tur.
Hans første start kastede en andenplads af sig.
Efter en dårlig start sled Madsen sig fra sidstepladsen til to point i sit andet heat.
Patryk Dudek blev udelukket som skyldner i et styrt i næste heat, hvor Michelsen sluttede sidst af tre kørere, og Iversen hentede en andenplads i sit andet heat.
Iversen noterede sig også en sidsteplads, men fulgte op med en førsteplads i et heat, hvor Leon Madsens maskine satte ud, netop som de to danskere kæmpede om førstepladsen.
Læs også:Medtaget Leon Madsen melder sig klar til svensk grandprixLeon Madsen kæmpede sig dog tilbage med en førsteplads, og det samme hentede Mikkel Michelsen i heat 18, og det betød, at Michelsen på fornem vis kørte sig i semifinalen.
Iversen blev sidst i samme heat, og semifinalepladsen forduftede for ham.
Dermed var Leon Madsen og Michelsen videre til semifinalen, hvor Michelsen sluttede som nummer tre og endte med ni point.
Leon Madsen kørte sig i sæsonens femte finale ud af seks mulige med yderligere to point fra andenpladsen på en flot dansk speedwayaften.
/ritzau/FacebookTwitterKopier linkEmner:Vojens|Polen|Sverige




https://www.dr.dk/sporten/badminton/vm-afbud-sender-antonsen-og-joergensen-videre-til-anden-runde

BadmintonVM-afbud sender Antonsen og Jørgensen videre til anden rundeAnders Antonsen og Jan Ø.
Jørgensen er videre til anden runde ved VM i badminton uden kamp, meddeler Badminton Danmark.
Anders Antonsen er Danmarks bedste bud på en medalje ved VM i badminton.
Af Emil Halkier17.
aug.
2019 kl.
20.
18Bemærk: artiklen er mere end 30 dage gammelLæs opDer er spillet nul kampe ved verdensmesterskabet i badminton.
Andet ville også være mærkeligt eftersom mesterskabet først serves i gang mandag i den schweiziske by Basel.
To dage før mesterskabet er de danske herresingler, Anders Antonsen og Jan Ø.
Jørgensen, imidlertid allerede klar til anden runde ved VM, meddeler Badminton Danmark.
Læs også:Badmintonforbund nedjusterer VM-målsætning efter turbulent årOprindeligt skulle Anders Antonsen have mødt guatemalanske Kevin Cordon, mens Jan Ø.
Jørgensen stod til en duel med franske Brice Leverdez.
Begge modstandere har dog meldt afbud til VM, og derfor er de to danskere allerede klar til anden runde.
Her møder Antonsen vinderen af opgøret mellem Liew Daren og Khosit Phetpradab, mens Jan Ø.
Jørgensen får modstand af enten Tommy Sugiarto eller Nluka Karnartne.
I første runde skal den tredje danske herresingle, Hans-Kristian Vittinghus, op mod andenseedede Chou Tien-chen fra Taiwan.
Danmark rejser til VM i Schweiz med målet om at hente en enkelt medalje.
En top-8 placering er dog også acceptabelt, oplyste forbundet tidligere på ugen.
FacebookTwitterKopier linkEmner:Hans-Kristian Vittinghus (badmintonspiller)|Jan Ø.
Jørgensen (badmintonspiller)|Badminton Danmark|Schweiz|Badminton




https://www.dr.dk/sporten/motorsport/kroppen-knaser-men-leon-madsens-kurs-mod-vm-guldet-fortsaetter-det-er-det-her-jeg

MotorsportKroppen knaser, men Leon Madsens kurs mod VM-guldet fortsætter: 'Det er det her, jeg vil'Leon Madsen bed tænderne sammen og kørte på smertestillende yderligere fra konkurrenterne i den samlede VM-stilling.
Af Emil Halkier og Mikkel Bartholdy17.
aug.
2019 kl.
23.
13Bemærk: artiklen er mere end 30 dage gammelLæs opLeon Madsen vil være verdensmester.
Det viste den danske speedwaykører, da han lørdag aften trodsede samtlige af kroppens signaler, satte sig på cyklen og kørte en andenplads hjem i det svenske grandprix.
Med podiepladsen udbyggede Leon Madsen sin føring i den samlede VM-stilling, og han er nu seks point foran polske Bartosz Zmarzlik.
Forrige fredag var danskeren en tur i det ovale grusunderlag, og siden da har kroppen knaget og braget.
Faktisk var det tvivlsomt, om Leon Madsen overhovedet ville blive klar til køre ræs i svenske Målilla.
- Det har været noget af en rutchebanetur.
Efter mit styrt i fredags var jeg langt nede.
Jeg havde en masse smerter både i min ankel og min skulder.
Da jeg kom til træning i går (fredag, red.
) og satte mig på cyklen, så det sgu sort ud, sagde Leon Madsen.
Leon Madsen og landsmanden Mikkel Michelsen under lørdagens svenske grandprix.
 Med sin podieplads udbyggede Leon Madsen (tv.
) sin VM-føring.
Danskeren har 75 point og forspringet til polske Bartosz Zmarzlik på andenpladsen er nu seks point.
1 / 2Leon Madsen og landsmanden Mikkel Michelsen under lørdagens svenske grandprix.
1 / 2Med sin podieplads udbyggede Leon Madsen (tv.
) sin VM-føring.
Danskeren har 75 point og forspringet til polske Bartosz Zmarzlik på andenpladsen er nu seks point.
2 / 2En tur forbi stævnelægen til en omgang lokalbedøvende sprøjter fik imidlertid dæmpet smerterne den smule, der skulle til, ikke bare for at gennemføre, men igen, igen køre sig i finalen og også på podiet.
Madsen har nu været i fem af seks mulige finaler i årets VM-serie.
- Det er da en kæmpe præstation med de smerter, jeg døjer med.
Det er ren fightervilje, det er det.
100 procent.
Det er det her, jeg vil.
Jeg vil være verdensmester, og jeg kæmper til sidste blodsdråbe, havde jeg nær sagt, sagde danskeren med et smil.
- Jeg giver alt, hvad jeg har i mig.
Kan ikke løfte armenNår speedwaykørere rammer den rytme og fart, Leon Madsen har fundet i årets VM-serie, vil de som regel helst køre så ofte som muligt.
Lige nu er den førende dansker dog ganske godt tilfreds med, at næste afdeling først er om to uger i Tyskland.
Læs også:Leon Madsen parkerer smerterne og udbygger VM-føringDer går nemlig et par dage, før han igen vrider gashåndtaget i bund.
- Der er overhovedet ingen chance for, at jeg sidder på en speedwaycykel i morgen (søndag, red.
), sagde Leon Madsen.
Sammen med sit team får danskeren lidt at se til for at få kroppen på ret køl inden grandprixet i Teterow.
Både ryg, skulder og ankel får Leon Madsen til at bide tænderne sammen i smerte.
Læs også:Medtaget Leon Madsen melder sig klar til svensk grandprixMen han er en hård hund, danskeren.
Intet spil for galleriet, understregede han.
- Det kan jeg garantere dig for, at det ikke var (spil for galleriet, red.
).
Jeg kan næsten ikke løfte min højre arm.
Den er så færdig.
Der resterer fire runder af VM-serien, og bliver skulderen ikke bedre, kan Leon Madsen, hvis storformen fortsætter, blive nødt til at løfte VM-trofæet med venstre.
Lige nu ligger han i hvert fald lunt i speedwaysvinget til at blive den første danske verdensmester siden Nicki Pedersen i 2008.
FacebookTwitterKopier linkEmner:Speedway|Tyskland|Nicki Pedersen (speedwaykører)




https://www.dr.dk/nyheder/indland/farverig-akvariefisk-har-spredt-sig-og-erklaeres-fredlos

IndlandFarverig akvariefisk har spredt sig og erklæres fredløsAmerikansk aborre og hastigt voksende træ fra Kina er kommet på listen over invasive arter, der skal bekæmpes.
Man må ikke udsætte dyr og planter, som ikke er hjemmehørende i den danske natur.
(Arkivfoto).
17.
aug.
2019 kl.
20.
09Bemærk: artiklen er mere end 30 dage gammelLæs opListen over plante- og dyrearter, som er uønskede herhjemme, er blevet udvidet.
Nu er fisken solaborre og det kinesiske træ skyrækker blevet erklæret fredløse.
Problemet er, at de to arter truer med at udrydde hjemmehørende arter.
- Solaborre stammer fra Nordamerika, og den er første gang observeret i Danmark i 80’erne.
- Den er formentlig importeret som akvariefisk og efterfølgende udsat i vandhuller rundt omkring i Danmark, siger kontorchef Anne-Marie Vægter Rasmussen, Miljøstyrelsen.
Myndigheden har ikke noget præcist overblik over, hvor stor bestanden af fisken er.
- Vi ved, at den findes sporadisk i vandhuller og put & take-søer rundt om i landet, men vi kender ikke den præcise udbredelse, siger kontorchefen.
Solaborren, der formentlig har sit navn efter dens gulbrune bug, kan tage fødegrundlaget fra andre aborrefisk og udkonkurrere dem.
Den kan også overføre sygdomme til de hjemmehørende arter.
Kan give betændelse i hudenTræet skyrækker kommer oprindeligt fra Kina og blev introduceret til Europa som prydplante i 1700-tallet.
Problemet er, at træet - som navnet antyder - kan blive rigtigt højt.
Helt op til 30 meter.
Desuden har træet allergifremkaldende giftstoffer i både bark og blade.
Saft fra planten kan medføre betændelse i huden.
- Når de her arter kommer på listen, kommer der til at gælde en række forbud.
Blandt andet at man ikke må importere, sælge eller avle dem.
- Og vi skal som myndighed arbejde for at bekæmpe de her arter og så vidt muligt dæmpe udbredelsen af dem, som er vidt udbredt, siger Anne-Marie Vægter Rasmussen.
Man kan se de invasive arter på Miljøstyrelsens hjemmeside og indberette eventuelle fund.
- Vi oplever en stærkt stigende interesse hos borgerne for de her invasive arter og får mange henvendelser om, hvad man kan gøre ved dem.
- Det er meget vigtigt input, for det giver os viden om, hvor de invasive arter er henne, og hvor udbredte de er, siger kontorchefen.
Aktuelt er der 66 arter, der er uønskede på EU-plan.
18 af arterne på EU-listen findes i Danmark.
De mest kendte arter er nok mårhund, signalkrebs og kæmpe bjørneklo.
/ritzau/FacebookTwitterKopier linkEmner:EU|Miljøstyrelsen|Kina|Miljø og natur|EU-forhold




https://www.dr.dk/nyheder/politik/lokke-efter-v-krise-jeg-tog-let-pa-det

Krise i VenstreSe temaPolitikLøkke efter V-krise: Jeg tog for let på detLars Løkke Rasmussen tager ansvaret for balladen i Venstre.
Han har ladet musene lege på bordet, mens han selv tog på sommerferie, siger han til avisen DanmarkLars Løkke Rasmussen, Kristian Jensen og Jakob Ellemann-Jensen på sommermødet.
17.
aug.
2019 kl.
21.
16Bemærk: artiklen er mere end 30 dage gammelLæs opVenstres formand Lars Løkke Rasmussen erkender nu i et interview med avisen Danmark, at han selv kunne have gjort mere for at undgå den krise, der har præget partiet efter sommerferien.
- Jeg tog for let på det hen over sommeren, siger Lars Løkke Rasmussen i et interview med avisen.
I interviewet knytter han den aktuelle ballade i Venstre, hvor der blandt andet har rejst sig røster, der taler om at skifte både Løkke og Kristian Jensen ud, alene til kampen om at finde en ny gruppeledelse i partiet.
- Det viser bare, at selv den mest rutinerede engang imellem kan blive for naiv.
Jeg burde have forudset, at alle de 43 andre gruppemedlemmer ikke bare ville vente til efter sommerferien med drøftelser om, hvem der skulle sidde i gruppeledelsen.
- Derfor går alt muligt i gang.
Det er ringe af mig, at jeg ikke intervenerer, siger Lars Løkke Rasmussen til avisen.
Læs også:FAKTA Sådan har Venstre fordelt ansvaret mellem formand og næstformandSkulle selv have lagt linjenDet var, ifølge avisen Danmark, blandt andet næstformand Kristian Jensen, der var begyndt at lægge planer om at sætte sine folk ind som både gruppeformand og politisk ordfører.
Og da Lars Løkke Rasmussen vendte tilbage efter sommerferie, forsøgte han at sætte sit eget hold med Inger Støjberg som gruppenæstformand, hvilket blev underkendt af gruppen, så Støjberg under stor kritik fra baglandet ikke fik en ledelsesrolle.
- Det er også mit ansvar, når sommeren er slut, at jeg som partiets formand ringer til en avis og fortæller, hvordan landet står.
Det blev så ikke mig, men partiets næstformand (Kristian Jensen, der i Berlingske brugte lejligheden til at undsige formanden, red.
).
Det skaber også noget forvirring, siger Lars Løkke Rasmussen.
Måtte sende mail til alle medlemmerSenest har Løkke været nødsaget til at sende en mail til alle Venstres 32.
000 medlemmer, hvor han orienterer om situationen og slår fast, at partiets formand lægger linjen, og partiets næstformand ikke har mere magt, end partiets vedtægter foreskriver.
Han understreger overfor avisen Danmark, at det er en myte, at der nogensinde har været en aftale mellem ham og Kristian Jensen om, at de skulle dele formandskabet på en måde, der rækker ud over partiets vedtægter.
Der blot slår fast, at næstformanden vikarier for formanden, når han er væk.
- Ved siden af handler det også om at have et tæt og tillidsfuldt samarbejde.
Det har vi også haft på almindelig vis, siger Lars Løkke Rasmussen til avisen.
/ritzau/FacebookTwitterKopier linkEmner:Inger Støjberg (politiker)|Lars Løkke Rasmussen (politiker)|Venstre|Turisme|Berlingske Media




https://www.dr.dk/nyheder/udland/salvini-lukker-migrantborn-ind-i-italien-i-strid-med-min-politik

UdlandSalvini lukker migrantbørn ind i Italien: 'I strid med min politik'27 børn får lov til at komme til Lampedusa efter over to uger på havet.
27 børn fra skibet er blevet fragtet ind til øen Lampedusa.
17.
aug.
2019 kl.
20.
01Bemærk: artiklen er mere end 30 dage gammelLæs opItaliens indenrigsminister, Matteo Salvini, er lørdag modstræbende gået med til at lade 27 migrantbørn på et nødhjælpsskib komme i land.
Skibet har i dagevis ligget for anker ud for den italienske ø Lampedusa.
I et brev til premierminister Giuseppe Conti skriver Salvini, at han vil lade de "påståede" mindreårige forlade skibet, der tilhører den spanske hjælpeorganisation Proactiva Open Arms.
Også selv om "det er i modstrid med min politik", lader han forstå.
Men de øvrige 105 voksne og to ledsagede børn skal blive på skibet.
Open Arms beskriver forholdene om bord som "ubærlige".
- Evakueringen af uledsagede mindreårige er afsluttet, lyder det i et tweet fra Open Arms, efter den italienske kystvagt har hentet børnene og sejlet dem til øen Lampedusa efter mere end to uger på havet.
Berygtet for hård linjeSalvini er berygtet for sin hårde linje over for migranter, der forsøger at sejle fra Nordafrika til Italien.
Han har nægtet skibe med migranter at anløbe italienske havne.
Regeringen, der består af Salvinis højredrejede parti Liga og den populistiske Femstjernebevægelse, er på vej i opløsning.
Det er fremskyndet af Salvini, der kræver valg.
Kommer det, ser hans parti ifølge målinger ud til at blive den store vinder.
Migrantkrisen står lige nu i centrum for den politiske debat i ItalienSalvini skriver på Twitter, at hvis det spanske skib fra Open Arms for 16 dage siden i stedet for Italien havde valgt at sejle til Spanien, "så ville I allerede være hjemme".
- NGO'ernes kamp er politisk og bestemt ikke humanitær, og det udspiller sig på bekostning af migranternes liv, skriver han videre.
Proactiva Open Arms appellerede onsdag til en italiensk domstol for at få omstødt afgørelsen om, at deres ikke kan sejle i havn med de afrikanske migranter.
Det fik Salvini til at underskrive et nyt dekret, som blokerer skibet.
Han blev underkendt af forsvarsministeren, Elisabetta Trenta.
Hun siger, at hun stopper dekretet af samvittighedsgrunde.
/ritzau/AFPFacebookTwitterKopier linkEmner:Italien|Matteo Salvini (politiker)|Afrika




https://www.dr.dk/sporten/basketball/danmark-et-skridt-naermere-em-det-er-en-rigtig-rigtig-stor-ting-dansk-basketball

BasketballDanmark et skridt nærmere EM: 'Det er en rigtig, rigtig stor ting for dansk basketball'Iffe Lundberg sikrede i de afgørende sekunder Danmark sejren over Hviderusland.
Danmark er dermed videre til hovedrunden i EM-kvalifikationen.
Dansk jubel efter sejren over Hviderusland, der sender basketballherrerne videre til hovedrunden i EM-kvalifikationen.
Af Emil Halkier og Tobias Boldt17.
aug.
2019 kl.
19.
05Bemærk: artiklen er mere end 30 dage gammelLæs opGentagelse skaber genkendelighed.
Det er den følelse sportsudøvere jagter.
Følelsen af tryghed i en finte, en aktion, et skud.
Dén ramte Iffe Lundberg lørdag aften i Ballerup Super Arena, da han med 17,2 sekunder tilbage af EM-kvalifikationskampen mod Hviderusland drev bolden frem fra egen banehalvdel.
Tre rolige driblinger mellem benene og et aftræk bag trepointslinjen, som fik tilskuerne til at rejse sig fra stolesæderne og taget til at lette.
Læs også:Danske basketballherrer sejrer i Minsk i EM-kvalenFor Lundbergs kølighed sikrede det danske basketballlandshold en 69-66 sejr over hviderusserne.
Hør reaktionen fra Iffe Lundberg efter sejren over Hviderusland herunderDermed vinder Danmark sin EM-kvalifikationsgruppe og er klar til hovedrunden, hvor Litauen, Belgien og Tjekkiet venter.
Herfra kvalificerer tre af fire nationer sig til EM-slutrunden, hvor et dansk herrelandshold aldrig før har været repræsenteret.
- Det er historisk og noget af det, vi har kæmpet for i to år.
Det er en rigtig, rigtig stor ting for dansk basketball.
Jeg er stolt over mine holdkammerater, sagde Iffe Lundberg til DR Sporten efter sit kampafgørende skud.
Danmark var undervejs bagud med 16 point, men fik med et stærkt kollektivt comeback ædt sig tilbage.
Helt dertil, hvor Iffe Lundberg kunne gøre det, han gør hver eneste dag.
Levere blafrende net bag trepointslinjen.
- Jeg ville bare gerne have, at vi fik det sidste skud, så de ikke fik en god afslutning i den anden ende.
Jeg har utrolig meget selvtillid, jeg træner de her skud hver dag, så det var bare, at stole på det, sagde Iffe Lundberg.
Det er derfor, vi spillerHviderusserne havde som sagt danskerne helt nede i sækken.
Midtvejs i anden periode bragte de sig foran 25-9, men danskerne slog aldrig op i banen og kæmpede med alle ressourcer på hjemmebanen i Ballerup.
- For at være ærlig, kan jeg ikke huske særlig meget af afslutningen.
Jeg prøvede bare på ikke at få krampe, sagde Kevin Larsen.
- Det er stort for Danmark.
Lige nu er jeg rigtig træt, og jeg skal måske hjem og have en kold drink.
Og så kan jeg tænke videre på det, men det er stort for dansk basketball, sagde Larsen.
Den neglebidende afslutning gjorde, at man nåede hele turen rundt i den emotionelle rutchebane, fortalte Jonathan Gilling.
- Det var vanvittigt.
Det var helt fantastisk.
Man var gennem hele følelsesregistret.
Vi var nede og tænkte 'åh nej, hvad gør vi galt'.
Så kom vi tilbage, satte en tre’er, jamen det er det fedeste.
Det er derfor, vi spiller, sagde Gilling, som ikke var i tvivl, da Iffe Lundberg lagde an til at afgøre kampen.
- Den sidder der.
Den sidder der.
Det var det eneste, jeg tænkte.
Det danske basketballlandshold spiller igen på onsdag mod Albanien, men har med sejren lørdag aften over Hviderusland allerede sikret sig puljesejren.
FacebookTwitterKopier linkEmner:Hviderusland|Ballerup|Ballerup Super Arena|Basketball|Albanien




https://www.dr.dk/sporten/fodbold/england/var-stjaeler-showet-i-deler-mellem-city-og-tottenham

EnglandVAR stjæler showet i deler mellem City og TottenhamManchester City førte 1-0 og 2-1, men måtte alligevel nøjes med uafgjort mod Christian Eriksen og Tottenham.
Gabriel Jesus (Manchester City) var ikke helt enig med kampens dommer Michael Oliver i annulleringen af 3-2 scoringen i overtiden.
17.
aug.
2019 kl.
20.
43Bemærk: artiklen er mere end 30 dage gammelLæs opManchester City var klart bedst, havde langt de fleste chancer og førte flere gange, men det var ikke nok til sejr i sæsonens første store test i Premier League.
På hjemmebane måtte Manchester City således nøjes med 2-2 mod hårdt kæmpende Tottenham, og nogle vil påstå, at der var tale om tyveri.
Dermed er både City og Tottenham noteret for fire point efter de to første spillerunder.
Læs også:Hattrick-helten Pukki sparker sig op som Premier League-topscorerChristian Eriksen spillede hele kampen for Tottenham, men det var sjældent, at han fik mulighed for at iscenesætte spillet.
Manchester City sad nærmest på alt spil i kampens første fase, og det kastede en scoring af sig efter 20 minutter.
Kevin De Bruyne sendte et højt indlæg mod bageste stolpe, hvor Raheem Sterling med hovedet dirigerede bolden i mål til 1-0.
Det var hans fjerde sæsonmål, og han er nu ligatopscorer sammen med Teemu Pukki.
Tottenham trodsede City-overtagDa havde Tottenham ikke haft noget at skulle have sagt, men ud af det blå svarede London-klubben tilbage bare tre minutter efter.
Erik Lamela førte bolden frem midt i banen, fik plads til at skyde fra 20 meter og satte 1-1-målet ind.
Det fik blot City til at lægge et nyt tryk, og den næste føring skulle komme efter 35 minutter, og igen var De Bruyne bagmanden.
Belgieren lagde en aflevering til første stolpe, hvor Sergio Agüero snittede bolden i mål til 2-1.
De Bruyne var endda tæt på et assist-hattrick i første halvleg, men da han igen serverede fornemt efter 42 minutter, sendte Ilkay Gündogan sin afslutning snert forbi stolpen.
City's brasilianer, Gabriel Jesus, nåede at starte jublen, før kampens dommer efter brug af videodommersystemet VAR valgte at annullere scoringen.
 Store protester efter den annullerede scoring i overtiden, der betød, at opgøret mellem de to engelske storklubber endte 2-2.
1 / 2City's brasilianer, Gabriel Jesus, nåede at starte jublen, før kampens dommer efter brug af videodommersystemet VAR valgte at annullere scoringen.
1 / 2Store protester efter den annullerede scoring i overtiden, der betød, at opgøret mellem de to engelske storklubber endte 2-2.
2 / 2City kom ud til anden halvleg som et hold, der ville sætte tingene på plads.
Hjemmeholdet indledte et stormløb mod Tottenham-målet og havde flere gode chancer til at øge føringen.
Efter ti minutter fik Tottenham så et hjørnespark, og minsandten om ikke Lucas Moura i stedet headede udligningen ind til 2-2.
Han var blevet skiftet på banen få sekunder inden.
Så måtte City igen jagte en føring, og bare et par minutter senere var det tæt på, da Bernardo Silva ramte overliggeren.
Men Tottenham havde held med at holde City fra fadet, selv om hele stadion i kampens tillægstid troede, at Gabriel Jesus havde scoret til 3-2 efter et hjørnespark.
Men videodommersystemet VAR annullerede mål for hånd på bolden, efter City-spillere havde nået at juble vildt og længe.
/ritzau/FacebookTwitterKopier linkEmner:Bernardo Silva (fodboldspiller)|Gabriel Jesus (fodboldspiller)|Tottenham Hotspur FC|Fodbold|England




https://www.dr.dk/nyheder/udland/homo-med-livet-som-indsats-vaere-homoseksuel-i-afrika-er-som-leve-i-helvede

Af DR’s Afrika-korrespondentSøren BendixenUdlandHomo med livet som indsats: 'At være homoseksuel i Afrika er som at leve i helvede'Mens København fejrer mangfoldighed og kæmper for seksuelle minoriteters rettigheder, er det stadigvæk ulovligt at være LGBT+-person i 32 afrikanske lande.
Transpersonen Doreen håber, at omverdenen vil få mere fokus på LGBT-miljøet i Afrika.
17.
aug.
2019 kl.
20.
00Bemærk: artiklen er mere end 30 dage gammelLæs opUdstyret med papskilte, makeup, kjoler, hårpynt og et kamera forsøger en håndfuld flygtninge at råbe verden op.
De sidder i en lejlighed i en forstad til Kenyas hovedstad, Nairobi.
De er ikke på flugt fra krig og fattigdom, men er jaget vildt på grund af deres seksualitet.
Hvad betyder LGBTQI+?
LGBTQI+ er en forkortelse for "lesbiske, bøsser, biseksuelle, transpersoner, queer-personer og interseksuelle".
Plusset står for andre seksuelle og kønsidentiteter.
Du kan læse mere om begrebet på LGBT Danmarks hjemmeside.
De fleste er fra nabolandet Uganda, hvor livet som homoseksuel kan give lange fængselsstraffe.
I Kenya er det også ulovligt at være homoseksuel, men alligevel har det østafrikanske land været en slags helle for homoseksuelle i regionen.
Det, der foregår i lejligheden her, kan man i et eller andet omfang sammenligne med Copenhagen Pride, som løber af stablen i København i disse dage.
I hvert tilfælde den del, der handler om at skabe opmærksomhed, forståelse og accept af seksuelle minoriteter.
Forskellen er bare, at hvis det her foregik på gaden, ville det være med livet som indsats.
I 32 afrikanske lande er det i dag forbundt at være homoseksuel.
En af dem, der mærker det, er transpersonen Doreen, der håber på hjælp fra omverdenen.
 I Sudan, Mauretanien og Somalia er der dødsstraf, hvis to personer af samme køn har sex med hinanden.
 I lande som Tanzania, Zambia og Kenya, hvor lejligheden ligger, kan det give op til 10 års fængsel.
 Kun i Sydafrika er det forfatningsmæssigt ulovligt at diskriminere borgerne på baggrund af deres seksuelle orientering.
1 / 4I 32 afrikanske lande er det i dag forbundt at være homoseksuel.
En af dem, der mærker det, er transpersonen Doreen, der håber på hjælp fra omverdenen.
1 / 4I Sudan, Mauretanien og Somalia er der dødsstraf, hvis to personer af samme køn har sex med hinanden.
2 / 4I lande som Tanzania, Zambia og Kenya, hvor lejligheden ligger, kan det give op til 10 års fængsel.
3 / 4Kun i Sydafrika er det forfatningsmæssigt ulovligt at diskriminere borgerne på baggrund af deres seksuelle orientering.
4 / 4Angivet af sin egen farI spidsen står Adrac Lubega.
Han er 28 år, homoseksuel, designer og flygtning.
Han har inviteret os inden for til en fotosession, hvor han forsøger at skabe opmærksomhed omkring deres sørgelige liv.
- At være homoseksuel i Afrika er som at leve i helvede, hvor du ikke kan leve, som du helst vil, med mindre det foregår hjemme hos dig selv.
I modsætning til mange andre, der er flygtet på grund af deres seksualitet, har Adrac Lubega formået at skabe en tilværelse, hvor han med design, produktion af tøj og tasker og ikke mindst hans evne til at råbe op rimeligvis kan brødføde sig selv, og som regel også en håndfuld andre mænd på flugt.
- Ofte er vi nødt til at prostituere os selv for at overleve.
Jeg har selv gjort det, da jeg lige ankom som flygtning.
Han flygtede fra Uganda for fire år siden.
24 år gammel angav hans egen far ham til politiet.
En dag bankede faderen sammen med betjente på i lejligheden i Ugandas hovedstad, hvor han boede.
Han nåede at flygte ud ad en bagdør, og siden har han været på flugt.
Han fik en symaskine med på flugt, og med den har han formået at overleve, mens han venter på at blive anerkendt som FN-kvoteflygtning og forhåbentlig komme til Storbritannien.
24-årige Adrac Lubega flygtede fra Uganda, fordi han er homoseksuel.
Det var hans egen far, der angav ham til politiet.
Nederlag ved domstolenDer er omkring 750 flygtninge i Kenya, der er kommet hertil på grund af deres seksualitet.
I flere år har det været muligt at skabe en rimelig tilværelse.
På trods af et officielt forbud mod homoseksuelle har Kenya i praksis tjent som et mere liberalt samfund, der hele tiden forsøgte at rykke grænserne lidt.
I foråret var man kommet så vidt, at LGBT+-miljøet ville have domstolene til at fjerne det officielle forbud mod sodomi – det vil sige analt samleje.
Det gik dog ikke som forventet.
Højesteret afviste at ændre loven, og det har ændret attituden, fortæller transpersonen Doreen, der deltager i dagens fotoshow.
- Det blev en opfordring til at angribe os.
Alle havde forventet, at LGBT-miljøet ville vinde sagen, men da vi tabte, blev det udlagt som et ’der kan I bare se.
’Doreen håber, at den opmærksomhed, de formår at skabe her i lejligheden, er nok til, at omverdenen vil hjælpe dem.
))Sejr i BotwsanaI 70 lande på verdensplan er det ulovligt at være homoseksuel.
En stor sejr for LGBT+-miljøet var, da Indien i 2018 fjernede et forbud mod sodomi.
Det var det man håbede at kunne gentage i Kenya, men altså indtil nu uden held.
Til gengæld afgjorde Botswana i foråret, at tiden var kommet til at gøre det lovligt at være homoseksuel, og dermed er der nu 32 afrikanske lande tilbage, hvor det stadig er ulovligt.
Adrac Lubega er glad for det budskab, der kommer ud af dagens fotografier.
Men han er også klar over, at der ligger mange års kamp forude, hvis attituden mod sådan en som ham for alvor skal ændres.
- Jeg forsøger at ændre tingene, fordi jeg har set og oplevet for meget.
Jeg er kommet til et punkt, hvor jeg ikke vil gemme mig væk.
Og selvom jeg ville, så vil der altid være ting, der afslører mig, siger han.
FacebookTwitterKopier linkEmner:Afrika|Homoseksualitet|Kenya|Seksualitet|Copenhagen Pride




https://www.dr.dk/sporten/golf/golfdansker-rasler-laengere-ned-i-stillingen-i-tjekkiet

GolfGolfdansker rasler længere ned i stillingen i TjekkietJoachim B.
Hansen gik lørdagens runde i par og mistede kontakten til toppen i golfturnering i Prag.
Joachim B.
Hansen lå inden tredje runde på en delt syvendeplads, men efter en skidt dag i Tjekkiet ligger danskeren nu på en delt 23.
plads.
17.
aug.
2019 kl.
19.
35Bemærk: artiklen er mere end 30 dage gammelLæs opDen danske golfspiller Joachim B.
Hansen lå på en delt syvendeplads inden lørdagens tredje runde af European Tour-turneringen Czech Masters.
Men da runden var omme, var syvendepladsen vekslet til en væsentlig dårligere placering som nummer 23.
Den plads deler han med seks andre spillere.
Den 28-årige dansker gik lørdagens runde i par og er samlet otte slag under par efter de tre første runder.
Læs også:Dansk golfspiller skyder sig ind i topfeltet i PragHan lagde ud med en birdie på første hul og i alt tre af slagsen på de første 12 huller.
Men en bogey på hul 15 og en dobbeltbogey på hul 18 blev dyre.
Søndag skal han finde storspil frem, hvis han skal fejre sin fødselsdag med en topplacering i den tjekkiske turnering.
Der er nemlig otte slag op til belgiske Thomas Pieters, som fører turneringen i Prag foran spanieren Adri Arnaus.
Resten af toppen er også et stykke foran.
Længere nede finder man veteranen Thomas Bjørn, der som næstbedste dansker indtager en delt 40.
-plads.
Som nummer 71 er Jeff Winther sidst blandt de spillere, der klarede cuttet.
/ritzau/FacebookTwitterKopier linkEmner:Golf|Prag|Tjekkiet|Thomas Bjørn (golfspiller)




https://www.dr.dk/sporten/fodbold/tyskland/efter-tidlig-valentin-assist-udpensler-dortmund-hvorfor-de-er-titelbejlere

TysklandEfter tidlig Valentin-assist udpensler Dortmund, hvorfor de er titelbejlereMads Valentin Pedersen hjalp Augsburg til drømmestart, men Borussia Dortmund tog alligevel en storsejr.
Mads Valentin Pedersen skiftede i sommer danske FC Nordsjælland ud med Augsburg i den tyske Bundesliga.
17.
aug.
2019 kl.
17.
51Bemærk: artiklen er mere end 30 dage gammelLæs opFredag tog titelfavoritten Bayern München, der har vundet syv mesterskaber i træk, hul på bundesligasæsonen med skuffende 2-2 hjemme mod Hertha Berlin.
Lørdag fik udfordreren Borussia Dortmund en noget bedre start.
Trods en chokstart fra modstanderen sejrede Dortmund på hjemmebane med 5-1 over Augsburg og fik dermed et tidligt forspring til Bayern i tabellen.
På en dag, hvor Dortmund ikke gjorde brug af sine danskere, var det til gengæld en Augsburg-dansker, der var med til at sætte udeholdet i gang.
Læs også:Sport og politik har skabt en giftig cocktail i tyske ChemnitzMads Valentin Pedersen skiftede i sommer fra FC Nordsjælland til Augsburg, og allerede 30 sekunder inde i ligadebuten kom venstrebacken i fokus.
Han gik med i et overlap i venstre side, og hans anden berøring i Bundesligaen skulle blive målgivende.
Han serverede perfekt for debutanten Florian Niederlechner, der satte chokscoringen i nettet til 1-0.
Glæden over føringen blev dog kort.
Allerede i det tredje minut udlignede Paco Alcacer fra klos hold, efter målmand Tomas Koubek havde fået foden på et indlæg ved stolpen, og så var man lige vidt i opgøret.
Dortmund viste klassenDortmund havde overtaget i resten af første halvleg, men Augsburg holdt stand i resten af halvlegen.
Derimod gik det stærkt fra begyndelsen af anden halvleg.
Efter bare fem minutter sendte Dortmunds Jadon Sancho 2-1-målet ind, efter keeper Koubek igen havde dirigeret et indlæg videre.
Få minutter senere så målmanden decideret dårlig ud.
Koubek forsøgte at gribe et indlæg, men fumlede så meget med bolden, at Marco Reus kunne score til 3-1 efter 11 minutter.
Tyske Marco Reus bragte Dortmund på 3-1 efter 57 minutter.
To minutter senere blev den sidste spænding fjernet.
Sancho spillede bolden på tværs af feltet til Paco Alcacer, der med et følt spark fandt målhjørnet til 4-1-føring.
Ni minutter før tid rundende Julian Brandt målfesten af med en nem helflugter i helt fri position.
I sidste sæson var Thomas Delaney oftest fast bestanddel på Dortmunds midtbane, men i sæsonpremieren måtte han taget plads på bænken i selskab med unge Jacob Bruun Larsen, og her blev begge siddende.
Hos Augsburg fik Mads Valentin Pedersen fuld spilletid.
/ritzau/FacebookTwitterKopier linkEmner:Jacob Bruun Larsen (fodboldspiller)|Marco Reus (fodboldspiller)|Borussia Dortmund|Fodbold|Tyskland




https://www.dr.dk/musik/festival/18-aarige-mangera-har-altid-skilt-sig-ud-lidt-maerkeligt-men-ogsaa-ret-grineren

WONDERFESTIWALL 2019Se temaFestival18-årige Mangera har altid skilt sig ud: 'Lidt mærkeligt, men også ret grineren'Følg den store dag for den 18-årige bornholmer, der for første gang spillede på festival.
Af Rikke Bjerge og Foto: Betina Garcia17.
aug.
2019 kl.
18.
30Bemærk: artiklen er mere end 30 dage gammelLæs op18-årige Mangera er spændt.
Han giver koncert på Wonderfestiwall på Bornholm foran alle sine venner og familie.
- Det er fucking fedt, jeg glæder mig sygt meget.
Jeg kender så mange, der kommer.
Mine venner siger, at de nok skal tage hele flokken med, siger han.
MangeraBorgerlige navn: Daniel Oliver Orina.
Hans kenyanske farmor har givet ham navnet ’Mangera’.
Fyldte 18 her i august.
Født og opvokset på Bornholm.
Flyttede i onsdags fra Bornholm til sin søster i København, mens han venter på et kollegieværelse.
Skal læse en toårig HF i København.
Skriver alle sine tekster selv.
Startede sin musikkarriere ved at lægge musik på Soundcloud i Emo-rapsangstil med sin ven og dj/producer Jonas Aakjær, 18 år.
Signet af Universal og udkommer snart med sin første officielle single ’Hver eneste dag’.
For Mangera med fornavnet Daniel og efternavnet Orina er indfødt bornholmer.
Men som barn af en bornholmsk kvinde og en kenyansk far har han altid skilt sig ud fra mængden.
- Jeg har altid været den eneste sorte dreng i klassen.
Altid.
Da jeg var lille, lagde jeg ikke rigtigt mærke til det, men en dag ramte det mig 'oh shit, det er lidt mærkeligt og ret grineren på en eller anden måde', husker han.
Mangera, som har fået sit mellemnavn af sin farmor fra Kenya, plejede at have stort sort afrohår, men efter en tur på Vesterbro i København fik han lavet dreads og begyndte at gå med næsering, 'fordi det så for dope ud'.
I en periode fik han også pink striber i sine dreadlocks, og det fik for alvor folk til at spærre øjnene op derhjemme.
- Jeg arbejdede på en restaurant i Rønne, og alle kiggede helt vildt på mit hår.
Folk kan stadig kigge mærkeligt på mig, når jeg handler i Brugsen.
Jeg tror ikke, de forstår det rigtigt, siger han.
Mange har sagt, han ligner den afdøde amerikanske rapper XXXTentacion.
Det synes han ikke selv, men han har ikke noget imod, at folk synes, han ligner en stjerne.
For Mangera, som lige er fyldt 18 år, har stjernedrømme.
Og indtil videre går det den helt rigtige vej.
For to år siden begyndte han med sin ven Jonas Aakjær på 18, som er hans dj og producer, at lave sange, som de lagde på Soundcloud.
Sidste efterår, da han gik på efterskole, blev han opdaget og fik kontrakt med Universal, og nu udkommer han snart med sin første single på Spotify, der hedder 'Hver eneste dag'.
Den handler om at have det 'fucked up på en ked-af-det-måde'.
Ligesom mange af hans andre sange.
Hør Mangeras ’Lænket fast’, mens du læser videre.
Mangera - Lænket fastHeldigvis har han opdaget, hvordan han kan komme af med de negative følelser.
- I stedet for at tale om mine problemer, kan jeg godt lide at få det ud gennem musik.
I stedet for at sige 'ej, jeg har det dårligt', kan jeg bare bedre lide at sige det gennem en sang.
Så det vil jeg blive ved med, siger Mangera.
På billederne herunder kan du følge Mangeras dag, da han skulle give sin store koncert på Wonderfestiwall på Bornholm.
Mangera sidder på sit værelse i hjemmet på Bornholm, hvor han har brugt stort set al sin fritid i flere år med sin mikrofon og computer.
- Det bedste er at lave musik.
Jeg foretrækker at synge i forhold til at rappe, men jeg holder mig ikke til én bestemt genre.
Musikken er sådan lidt emo-melankolsk med lidt soul-vibe, forklarer han.
1 / 12Billeder fra barndommen.
Mangeras mor, Charlotte Højgaard-Andersen, og far, John Orina, mødte hinanden på Diskotek Sølvknappen i Rønne, da hun var 18 og han 25.
Han var lige kommet til Bornholm fra Kenya for at læse til landbrugstekniker.
De fik tre børn – Mangera var en efternøler - før de blev skilt, da Mangera var fire år.
Foto til venstre er fra Mangeras dåb, hvor hans farmor havde bestemt, at han skulle hedde ’Mangera’ til mellemnavn.
Til højre mor og søn på tur på Bornholms klipper.
2 / 12Klokken er 12, og det er tid til at tage fra hjemmet mod studiet i Rønne, hvor de sidste finpudsninger finder sted før showet klokken 16.
15.
Mangeras mor Charlotte Højgaard-Andersen siger farvel og på gensyn.
Hun skal selvfølgelig se koncerten senere.
Mangeras ven Jonas Aakjær, som også er hans dj og producer, henter ham.
3 / 12Studiet er et baglokale i Jonas' fars butik, der reparerer mobiltelefoner.
Her kan drengene skrue op for lyden og rette de sidste detaljer før koncerten.
TV2 Bornholm kommer forbi for at interviewe den lokale artist.
4 / 12- Jeg skriver selv alle mine tekster.
Mine sange handler meget om følelser, og hvordan jeg har det.
Jeg har perioder, hvor jeg tænker dårlige tanker og bare er deprimeret.
Det handler flere af mine sange om.
Jeg får det altid bedre, når jeg har skrevet, fortæller Mangera.
5 / 12På vej fra studiet i Rønne til Wonderfestiwall, som ligger på den nordlige del af Bornholm, er der tid til et photoshoot ved Allinge-Sandvig.
- Da jeg var lille, tog vi tit ud ved vandet og klipperne ved Gudhjem.
Når man er fra Bornholm, glemmer man lidt, hvor flot her er.
6 / 12Da Mangera og Jonas er ankommet til Wonderfestiwall klokken 14, tager de direkte til backstage-området og får nogle madder og en snak om showet.
Selv om de er fra Bornholm, taler de slet ikke med bornholmsk accent.
Det gør ingen af deres venner.
- Det ville være ret fucked, hvis vi skulle snakke bornholmsk med hinanden.
Det er kun noget, gamle mennesker gør, er de enige om.
7 / 12Så er det tid til at gå fra backstageområdet til scenen.
På vej derhen møder Mangera nogle venner, som er oppe at køre over, at han snart skal spille.
- Hver femte person her på Wonderfestiwall er en, jeg kender.
Alle kender alle, siger han.
8 / 12Før koncerten stemmer Mangera sin akustiske guitar.
Han har spillet, siden han var helt lille.
Klassisk guitarundervisning var slet ikke ham, så det droppede han og lærte i stedet at spille guitar via Youtube-tutorials.
9 / 12Så er klokken 16.
15, og Mangera er på scenen til stor jubel fra publikum, der tæller en del venner.
Outfittet er nøje udvalgt, og Mangera har fundet trøjen i en speciel genbrugsbutik i København.
- Jeg vil gerne have noget på, der er lidt anderledes, når jeg skal optræde, siger han.
10 / 12Før koncerten stod Mangera og tænkte på, hvordan han kunne komme op på scenen igen, hvis han hoppede ned blandt publikum.
Han fandt en løsning – at løbe rundt om scenen og op ad den trappe, han kom op ad til at begynde med – så flere gange undervejs vælger han at springe ud i crowden.
11 / 12Efter koncerten kommer Mangeras far, John Orina, straks hen for at lykønske sin søn.
Det er første gang, han har set ham spille, og han er meget stolt.
Selv er Mangera helt høj på oplevelsen.
- Jeg synes, det gik fucking godt.
Nu skal jeg bare ud og fejre det, mand, siger han.
12 / 12FacebookTwitterKopier linkEmner:XXXTentacion (musiker)|Bornholm|Wonderfestiwall|Kenya|Pop og rock




https://www.dr.dk/sporten/fodbold/england/hattrick-helten-pukki-sparker-sig-op-som-premier-league-topscorer

EnglandHattrick-helten Pukki sparker sig op som Premier League-topscorerDen tidligere Brøndby-spiller Teemu Pukki scorer hattrick for Norwich mod Newcastle i sejren på 3-1.
Teemu Pukki fik kampbolden med sig hjem efter sine tre scoringer mod Newcastle.
17.
aug.
2019 kl.
19.
23Bemærk: artiklen er mere end 30 dage gammelLæs opDen tidligere Brøndby-angriber Teemu Pukki har fået en forrygende start på tilværelsen som Premier League-spiller.
Lørdag scorede han tre mål, da oprykkeren Norwich på hjemmebane vandt 3-1 over Newcastle.
Pukki scorede også det reducerende mål, da Norwich i premiererunden tabte på udebane til Liverpool, og med sine i alt fire scoringer er Pukki aktuelt topscorer i Premier League.
Den finske angriber blev i sidste sæson topscorer i Championship i sin første sæson i Norwich efter skiftet fra Brøndby, og det er imponerende, at han nu fortsætter målstimen i selveste Premier League.
Læs også:Liverpool indleder ny sæson med sikker sejr over NorwichLørdag slog han første gang til efter en god halv time med et mål, der kan kandidere til rundens bedste.
Ved et hjørnespark stod han klar på kanten af feltet, hvorfra han helflugtede bolden i mål til 1-0.
Hans position var nærmest den samme, da han efter lidt mere end en times spil sparkede bolden mellem benene på sin nærmeste modstander, så bolden strøg fladt i mål ved den nærmeste stolpe til 2-0.
Et kvarter før tid fuldendte han sit hattrick, da han ti meter fra mål overlistede keeper Martin Dúbravka med et fladt, følt skud.
Først i dommerens tillægstid kom udeholdet på tavlen til 1-3.
/ritzau/FacebookTwitterKopier linkEmner:Teemu Pukki (fodboldspiller)|England|Storbritannien|Brøndby|Fodbold




https://www.dr.dk/nyheder/indland/risiko-vandforurening-i-aalborg-kog-vandet-foerst

IndlandRisiko for vandforurening i Aalborg: Kog vandet førstDer er fundet bakterier i drikkevandet i en del af Aalborgs centrum.
20.
000 til 25.
000 mennesker er ramt.
De ramte steder er området mellem Vesterbro/Prinsensgade i vest, Fyensgade/Jyllandsgade i syd, Østre Alle og ud mod Oliehavnen i øst.
Af Christina Nordvang Jensen og Nis Kielgast17.
aug.
2019 kl.
19.
20Bemærk: artiklen er mere end 30 dage gammelLæs opDer er fundet bakterier i drikkevandet i en del af Aalborgs centrum, og der er risiko for, at drikkevandet er forurenet.
Det oplyser Aalborg Forsyning.
- I morges konstaterede vi i forbindelse med vores almindelige overvågning, at der var bakterier i drikkevandet, og det var nogle bakterier, som ikke skulle være der.
Efter samråd med embedslægen anbefaler vi derfor nu, at vandet skal koges i store dele af det centrale Aalborg, før det bruges, siger Ole Neerup-Jensen, der er distributionschef hos Aalborg Forsyning til DR Nyheder.
Anne Hempel Jørgensen, der er overlæge i Styrelsen for Patientsikkerhed, oplyser i en pressemeddelelse, at vandet skal koge i to minutter for at dræbe bakterierne.
- Men vandet fra hanerne kan godt bruges til for eksempel tøjvask, kogning af kartofler og lignende, siger hun.
Tidligst rent vand tirsdagIfølge Ole Neerup-Jensen er omkring 20.
000 til 25.
000 mennesker berørt, og Aalborg Forsyning har indledt en intensiv jagt på eventuelle kilder til forureningen.
Han slår dog fast, at hvis man har drukket vandet, skal man ikke frygte at blive syg.
- De her bakterier hører ikke hjemme i drikkevand, men overordnet set er der en meget lille risiko for at blive syg, hvis man har drukket vandet.
Men hvis man har mistanke om, at man er blevet syg, skal man kontakte egen læge, siger han.
Man forventer, at der tidligst vil være rent vand igen på tirsdag.
- Vi skal have to rene prøver, før vi kan afmelde anbefalingen om at koge vandet, så det sker tidligst i løbet af tirsdagen, siger Ole Neerup-Jensen.
Men der kan også gå længere tid, idet Aalborg Forsyning ikke har fundet ud af, hvor bakterieforureningen stammer fra.
- Vi har ikke fundet kilden endnu, og den arbejder vi meget intensivt på at identificere, så vi kan afhjælpe problemet.
Ifølge Aalborg Forsyning er borgere berørt i området mellem Vesterbro/Prinsensgade i vest, Fyensgade/Jyllandsgade i syd, Østre Alle og ud mod Oliehavnen i øst.
På Aalborg Forsynings hjemmeside www.
aalborgforsyning.
dk kan beboere se, om de er omfattet af forureningen og følge udviklingen.
FacebookTwitterKopier linkEmner:Aalborg Forsyning|Aalborg|Forurening|Vandselskaber|Hempel




https://www.dr.dk/nyheder/indland/sas-fly-maatte-sikkerhedslande-i-milano

IndlandSAS-fly måtte sikkerhedslande i MilanoDer var tegn på, at flyet lækkede brændstof.
SAS-fly med 146 passagerer sikkerhedslandet i Milano.
Arkivfoto.
Af Nis Kielgast17.
aug.
2019 kl.
15.
25 | opdateret 17.
aug.
2019 kl.
15.
55Bemærk: artiklen er mere end 30 dage gammelLæs opEt SAS-fly sikkerhedslandede lørdag eftermiddag i den italienske by Milano, skriver Ekstra Bladet.
Flyet med 146 passagerer ombord var lettet fra Københavns Lufthavn klokken 10.
52 og var på vej til byen Nice i Frankrig.
Under flyvningen fik piloten en indikation på, at der kunne være en brændstoflækage, og han valgte derfor at sikkerhedslande i Italien.
- Det er almindelig sikkerhedsprocedure for fly.
Hvis man har en indikation på instrumenterne, opfører man sig altid, som om det er alvor, siger kommunikationschef i SAS Knut Morten Johansson til DR Nyheder.
Flyet landede helt normalt, og SAS-teknikere skal nu efterse det.
I mellemtiden må passagererne vente i Milano, mens et nyt fly kommer fra København for at flyve dem videre til Frankrig i aften.
- Jeg kan godt forstå, hvis nogle passagerer er frustrerede.
Vi beklager selvfølgelig ulejligheden, og vores højeste prioritet er lige nu at få dem videre på deres rejse, siger Knut Morten Johansson.
Han regner med, at det nye fly vil være klar til at lette fra Milano omkring klokken 20.
FacebookTwitterKopier linkEmner:SAS Group|Ekstra Bladet|Milano|Italien|Trafik




https://www.dr.dk/sporten/cykling/danske-tempospecialister-i-top-10-paa-enkeltstarten-i-binckbank-tour

CyklingTo danske tempospecialister i top-10 på enkeltstarten i BinckBank TourFilippo Ganna vandt en kort enkeltstart i BinckBank Tour.
Mads Pedersen og Søren Kragh Andersen kom begge i top-10.
Danske Søren Kragh Andersen (Team Sunweb) blev nummer otte på lørdagens 8,4 kilometer lange enkeltstart i BinckBank Tour.
17.
aug.
2019 kl.
17.
08Bemærk: artiklen er mere end 30 dage gammelLæs op23-årige Filippo Ganna vandt lørdag for tredje gang som professionel cykelrytter.
Ineos-italieneren, der også er national mester i disciplinen, tilbagelagde den 8,4 kilometer korte enkeltstart på 9 minutter og 16 sekunder.
Det var fem sekunder hurtigere end landsmanden Edoardo Affini (Mitchelton-Scott), som blev toer, mens Jos van Emden (Jumbo-Visma) tog etapens tredjeplads.
Læs også:Ung colombianer snyder suveræn irer for fjerde etapesejr i BinckBank TourTreks Mads Pedersen og Sunwebs Søren Kragh Andersen blev henholdsvis nummer syv og otte på etapen.
Sidstnævnte kunne glæde sig over, at han samtidig rykkede tre pladser op i klassementet til en syvendeplads.
Dimension Datas Michael Valgren røg til gengæld ned på niendepladsen.
Førertrøjen sidder fortsat på belgiske Tim Wellens.
Lotto Soudal-rytteren overtog torsdag den samlede føring, da han samtidig vandt 4.
etape.
Han ligner et godt bud på en vinder, når løbet søndag slutter med en 178,1 kilometer lang etape fra Sint-Pieters-Leeuw til GeraardsbergenPedersen tabte tempoetDanskeren Mads Pedersen kørte som lyn og torden på den første del af enkeltstarten ved at sætte bedste mellemtid, men gik ned mod slutningen og rutsjede ned ad resultatlisten.
I tiden 9 minutter og 32 sekunder sluttede han dog fem sekunder bedre end landsmanden Casper Pedersen (Sunweb).
Læs også:Udbrydertrio kører sig på podiet i BinckBank TourDe største forhåbninger om en dansk topplacering lå dernæst på skuldrene af løbets anden Sunweb-dansker, Søren Kragh-Andersen.
Han truede ikke i kampen om etapesejren, da han ligesom Mads Pedersen var 16 sekunder langsommere end Ganna, men præstationen rakte altså til en plads i top-10 og et spring i den samlede stilling.
/ritzau/FacebookTwitterKopier linkEmner:Jos van Emden (cykelrytter)|Michael Valgren (cykelrytter)|Cykelsport|Lotto Soudal|Mitchelton-Scott




https://www.dr.dk/nyheder/udland/tang-skal-redde-usas-nationalret-burgeren

UdlandTang skal redde USA’s nationalret: BurgerenKlimaforandringer har sat amerikanernes foretrukne måltid under pres.
Redningen for kødindustrien ligger måske på havets bund.
Af Lillian Gjerulf Kretz17.
aug.
2019 kl.
16.
51Bemærk: artiklen er mere end 30 dage gammelLæs opStøvet står op.
Kvæget brøler dovent, mens Scott Stone og to andre cowboys genner flokken ind i indhegningen.
Han er fjerde generation kvægfarmer i det nordlige Californien.
- Der er ikke længere noget, der hedder et normalt år i Californien.
De sidste fem til ti år har klimaet ændret sig voldsomt og gjort alting langt mere uforudsigeligt, siger han.
Han har op mod 800 køer på sin ranch og forsøger at holde sin produktion så bæredygtig som muligt med alt fra solpaneler til den kompost, han spreder på de store græsarealer.
Han leverer saftige bøffer til USA’s kød-elskende befolkning, men gør det med kærlighed til jorden og sit kvæg.
- Generationer før mig har taget sig af den her fantastiske natur, og jeg ønsker at give den videre til mine børn med god samvittighed, siger Scott Stone.
Derfor var han ikke længe om at beslutte sig, da han læste om en forskningsrapport fra Universitetet for Dyrevidenskab i Californien.
- Jeg læste, at tang kunne være godt for køers fordøjelse og nedsætte kvægets udledning af metangas, så derfor begyndte vi at blande tang i kvægets foder.
Ifølge farmeren Scott Stone er der ikke længere noget, der hedder et normalt år i Californien.
En magisk tangplanteEn gruppe forskere har det seneste år arbejdet på en forsøgsstation, der ligner en større kvægfarm.
Lederen af forsøget, professor Ermias Kebreab, havde set et mindre australsk studie, der viste, at en særlig tangplante med navnet, Asparagopsis Armata, så ud til at have en bemærkelsesværdig effekt på drivhusgasser.
- Forskere har forsøgt mange ting.
Alt lige fra citrus til oregano er blevet blandet i foder til kvæg uden det helt store resultat.
Så vi var skeptiske, men nysgerrige.
Professor Ermias Kebreab leder forsøget med den særlige tangplante.
Giftige bøvserDet er blevet anslået, at hvis alle køer i verden boede i ét land, så ville det være tæt på at være verdens tredje største udleder af drivhusgasser.
Køer er drøvtyggere, og nede i koens fire maver bliver der dannet metangasser, når de fordøjer deres mad.
De metangasser kommer ud i atmosfæren, når koen bøvser.
- Det er forenden af koen, der er den store udfordring her, ikke bagdelen.
95 procent af koens udledningen af metangasser kommer ud af munden, fortæller professor Kebreab.
Verden vil have kødFN forventer, at i takt med at en række udviklingslande bliver rigere, så vil den globale efterspørgsel på kød og mælkeprodukter stige med over 70 procent frem mod 2030.
Og dermed vil udledningen af drivhusgasser gå samme vej.
I staten Californien er det blevet besluttet, at udledningen af metangasser skal falde med 40 procent inden 2030.
Et krav som har sat gang i en lang række forsøg i hele staten.
En maskine, der ligner noget, den excentriske tegneseriefigur professor Balthazar kunne have opfundet, blev udviklet til forsøget.
Den har hver tredje time - døgnet rundt - i seks måneder målt, hvad der er kommet ud af munden på de bøvsende og drøvtyggende testkøer, når de har fået den særlige tangplante i deres foder.
Og resultatet, som netop er blevet offentliggjort, er markant.
Scott Stone er den fjerde generation af farmere i det nordlige Californien.
Et overraskende resultat- Vores studie viser, at når vi blander helt små doser af den her tang i kvægets foder, så bliver køernes udledning af metangasser nedsat med over 50 procent, siger professor Kebreab.
Han mener, at resultatet måske kan nå helt op på 80-90 procent, hvis der bliver justeret yderligere på doseringen.
- Det giver os en forventning om, at vi kan komme til at kontrollere en af de helt store udledere af drivhusgasser fremover.
Når vi altså kan få fat i tilstrækkelige mængder af den her tangplante, siger han.
En god investeringOg det bliver næste skridt.
For det er stadig en dyr affære at skaffe nok af den røde magiske plante.
Forskerne på Davis Universitetet er derfor i gang med et samarbejde med forskere på Universitetet i San Diego.
Sammen vil de forsøge at dyrke tangplanten Asparagopsis Armata i stor skala - først i laboratorier og derefter i havet.
- Jeg tror, at vi har løst den udfordring indenfor det næste år.
Og så kan det her blive en vigtig nøgle, når vi taler om klimaforandringer, siger Ermias Kebreab.
Indtil det sker, så vælger Scott Stone at skære i fortjenesten.
Han køber lige nu tang, der er importeret fra Island og ret dyr at anskaffe.
Men han kan se, at det hjælper på køerne, kødet og klimaet.
Og dermed også på samvittigheden.
- Jeg er stolt over at levere kvalitetskød.
Og i det hele taget stolt over at være farmer.
Vi sørger for, at USA får mad på bordet, men det skal gøres med respekt for vores klode, ellers er det hele jo lige meget, siger Scott StoneFacebookTwitterKopier linkEmner:Californien|USA|Husdyravl|Klimaændringer|Forenede Nationer




https://www.dr.dk/nyheder/indland/video-transboern-ledte-i-copenhagen-pride-parade

IndlandVideo: Transbørn ledte an i Copenhagen Pride paradeRegnbuefest i København satte fokus på retten til at skifte køn.
Af Nis Kielgast og Kasper Duncan Gram (video)17.
aug.
2019 kl.
15.
14Bemærk: artiklen er mere end 30 dage gammelLæs opDer var regnbueflag overalt i de københavnske gader her til eftermiddag, da den årlige parade Copenhagen Pride endnu en gang hyldede LGBT-miljøet - det vil sige homoseksuelle, transseksuelle, biseksuelle og alle andre seksuelle minioriteter.
Men forreste række i paraden så ikke helt ud, som den plejer.
I år havde arrangørerne valgt at lade transkønnede børn og deres forældre gå forrest i optoget med omkring 50.
000 deltagere.
Det sker efter sommerens politiske debat om reglerne for kønsskifte, og for forældrene til børnene i paraden er det en vigtig støtte.
Helge Sune Nymand er næstforperson i foreningen til støtte for transkønnede børn, og så er han også far til en 6-årig, der blev født som dreng, men føler sig som pige.
- Lige siden hun fik et sprog, har hun prøvet at fortælle os det på alle mulige måder.
Hvis jeg havde lavet aftensmad, kunne jeg finde på at råbe: "Drenge, nu slukker i fjernsynet og kommer over og sætter jer”, men så ville hun stille sig op og stampe i gulvet og sige: ”Jeg er ikke en dreng, jeg er en pige”, fortæller han.
Derfor arbejder han i foreningen for, at børn skal have ret til et juridisk kønsskifte i stedet for at vente til de bliver 18 år.
Et arbejde, foreningen i dag blev belønnet for med prisen Årets Laks, der uddeles af LGBT Danmark til personer eller orfanisationer, der tør bevæge sig mod strømmen.
For Helge Sune Nymand handler kampen om at forbedre hverdagen for sin datter.
- Hver gang der er et eller andet, hvor hendes papirer skal frem i en eller anden offentlig sammenhæng, så bliver hun simpelthen så angst for, at de ikke skal tro på hende, fortæller han og nævner en nylig overstået togtur gennem Europa, hvor paskontrollerne tog hårdt på datteren.
FacebookTwitterKopier linkEmner:Copenhagen Pride|Seksualitet|København|Homoseksualitet




https://www.dr.dk/sporten/fodbold/tyskland/sport-og-politik-har-skabt-en-giftig-cocktail-i-tyske-chemnitz

TysklandSport og politik har skabt en giftig cocktail i tyske ChemnitzFyringen af den tyske fodboldspiller Daniel Frahn har skabt ekstra uro forud for delstatsvalget i Sachsen.
Daniel Frahn blev fyret i Chemnitzer FC den 5.
august.
Af Michael Sten Jensen17.
aug.
2019 kl.
12.
13Bemærk: artiklen er mere end 30 dage gammelLæs opDet var svært at finde den rigtige grimasse, da Chemnitzer FC’s startopstilling til pokalkampen mod HSV for en lille uge siden blev præsenteret.
Hjemmeholdet, Chemnitzer FC, lever en omtumlet tilværelse i Tysklands tredjebedste fodboldrække, og til pokalkampen måtte de undvære holdets anfører og topscorer, Daniel Frahn.
Årsag?
Den 32-årige tysker var kort forinden blevet fyret af klubben for åbenlyst at sympatisere med højreekstreme fangrupperinger.
Fans af Chemnitzer FC hylder Daniel Frahn før kampen mod HSV.
Frahn havde en uge tidligere sat sig blandt velkendte navne fra det højreekstreme fanmiljø omkring Chemnitzer FC.
Et miljø, der trækker mange tråde til nynazistiske grupperinger.
Måden, som klubbens hardcore tilhængere reagerede på Frahns fyring på, sendte dog chokbølger gennem den tyske fodboldverden.
Under de fælles opråb af spillere blev der kvitteret taktfast med ’Frahn - fodboldgud!
’, mens der samtidig, i en samlet tifo, blev hævet trøjer og papir med nummeret 11.
En hyldest til Daniel Frahn, der som en anden martyr var blevet kastet på gaden.
Åbenlys sympati med højreekstremisterBalladen omkring Daniel Frahn tog allerede fart tilbage i marts.
Thomas Haller, en fremtrædende nynazist i fanmiljøet omkring Chemnitzer FC, døde efter længere tids kamp mod kræft.
Haller var medstifter af hooligan-gruppen ’HoolNaRa’; en forkortelse for ’Hooligans, Nazis, Racists’.
'Support your local Hools', står der på trøjen, som Daniel Frahn i marts viste frem efter en scoring.
En hyldest til afdøde Thomas Haller, der var en fremstående figur i det fascistiske fanmiljø omkring Chemnitzer FC.
Efter en længere tovtrækning med fansene gik klubben med til at mindes Thomas Haller forud for en ligakamp i marts, hvilket i sig selv trak overskrifter.
Daniel Frahn kvitterede under kampen med et mål, og da han senere lod sig udskifte, hævede han en trøje med teksten ’Support your local Hools’.
En trøje, der var sat i verden for at støtte Thomas Hallers efterladte økonomisk.
Episoden fik Chemnitzer FC til at give Daniel Frahn en bøde, derudover udsendte klubben en officiel undskyldning fra Frahn, der dog blev betragtet som særdeles utroværdig, siger Robert Claus, der rådgiver flere Bundesligaklubber i at håndtere højreekstremistiske fangrupperinger i tysk fodbold.
- Der havde længe været rygter om stærke forbindelser mellem Daniel Frahn og det højreekstremistiske fanmiljø omkring Chemnitzer FC, så episoden i kampen mod Altglienicke bekræftede sådan set bare det, man vidste, siger Robert Claus.
Med den historie i rygsækken overraskede det ikke mange, da Daniel Frahn i begyndelsen af august dukkede op til Chemnitzer FC’s udekamp mod Hallescher.
Frahn, der var skadet, sad under kampen og hyggede sig i et selskab af velkendte højreekstremistiske fans.
Den berømte dråbe, der fik bestyrelsen til at tage affære og ophæve Frahns kontrakt.
Daniel Frahn diskuterer med sine holdkammerater, mens han selv er i selskab med flere velkendte navne fra det højreekstreme fanmiljø.
(Foto: S.
Sonntag © imago images / Picture Point)Voldelige demonstrationer efter knivstikSom by har Chemnitz historisk været et hotspot for en højredrejet ungdomskultur, der trækker tråde til både politiske-, sociale- og kulturelle subkulturer.
Eksempelvis er Chemnitz hjemsted for Tysklands eneste højreekstremistiske pladeselskab, PC Records, mens den lokale kampsportsscene længe har været et sted, hvor hooligans har rekrutteret fra, siger Robert Claus.
Balladen med Daniel Frahn blusser så tilfældigt op præcis et år efter, at en tysk mand med cubanske aner mistede livet i et knivangreb i netop Chemnitz.
Drabet fik det indvandrerfjendtlige parti Alternative für Deutschland (AfD) og det anti-islamistiske PEGIDA til at arrangere en demonstration i centrum af Chemnitz dagen derpå.
’Wir Sind das Volk’ (Det er os, der er folket), lød det taktfast, mens op mod 8000 deltagere på aggressiv vis rullede sig ud i skyggen af den 40 tons tunge buste af Karl Marx, der urokkeligt pryder pladsen i centrum af Chemnitz.
Læs også:Tysk march mod udlændinge stoppet af moddemonstrationSamme råb, samme sag, nazistiske håndtegn og voldelige sammenstød fulgte i dagene efter, mens den lokale hooligan-gruppe ’Kaotic Chemnitz’ fik en stor del af æren for at mobilisere de højreekstreme kræfter, som er så stærkt repræsenteret i Chemnitz og hele regionen.
Over 900 mødte op i en sørgemarch for Thomas Haller, der var en af grundlæggerne af 'HooNaRa' - Hooligans - Nazister - Racister.
Og netop den kontekst er vigtig at have for øje, når man talen falder på Daniel Frahn.
Det er nemlig især ’Kaotic Chemnitz’, som Frahn beskyldes for at være tæt på.
I delstaten Sachsen, specielt i Chemnitz, har højreekstreme grupper været tæt forbundet til fodbold i årtier, siger Robert Claus.
- Der er en næsten 30-årig lang historie af fascistisk, højreorienteret hooliganisme og vold omkring Chemnitzer FC, og det er vigtigt at forstå, når man skal tale om Daniel Frahn.
- Langt fra alle i Chemnitz er neonazister eller fascister.
Der er også små fraktioner, som forsøger at modarbejde netop det.
Men voldsmonopolet og magten på fanscenen i Chemnitz ligger i hænderne på de de hooligans, som Daniel Frahn åbenlyst sympatiserer med.
Delstatsvalg nærmer sigSagen om Daniel Frahn har fået ekstra stor bevågenhed, da Sachsen den 1.
september afholder delstatsvalg.
Samme dag afholdes der også delstatsvalg i Brandenburg, mens befolkningen i Thüringen først skal til stemmeurnerne den 27.
oktober.
Alle tre delstater i det tidligere DDR, med potentialet til at vende vrangen ud på tysk politik, da AfD i alle delstater ser ud til at gå markant frem.
Ved det seneste delstatsvalg i Sachsen i 2014 fik AfD 9,7% af stemmerne, men forud for dette valg tyder alt på, at AfD kommer til at blive det største parti, med meningsmålinger der peger på op mod 25%.
Ifølge Robert Claus er det tydeligt, at de højreekstreme fangrupperinger i og omkring Chemnitz bruger sagen om Daniel Frahn som løftestang for et endnu stærkere politisk engagement.
Forskellige partier deler valgmateriale ud foran Karl Marx-busten i centrum af Chemnitz den 15.
august.
- Det kommer til at blive et utrolig vigtigt valg, ikke bare for den politiske magt i området, men også for hele Tyskland, for AfD kan meget vel vinde valget.
Det er almen kendt, at partiet har mange nynazistiske støtter, og deres tal i meningsmålingerne ligger mellem 25-30%.
- De står især stærkt i en by som Chemnitz, hvor de højreekstreme fans, som er i åben konflikt med klubben på grund af fyringen af Daniel Frahn og bestyrelsens afstandtagen fra højreradikalisme, bruger deres indflydelse til at mobilisere folk, siger Robert Claus.
Daniel Frahn har selv været tavs siden sin fyring.
FacebookTwitterKopier linkEmner:Alternative für Deutschland|Karl Marx (filosof)|Tyskland|Fodbold|Vold




https://www.dr.dk/nyheder/regionale/syd/kom-med-bag-rattet-naar-torben-traener-udrykning-politiet-rykker-hurtigere-ud

Syd- og SønderjyllandKom med bag rattet, når Torben træner udrykning: Politiet rykker hurtigere udSe, hvor hurtigt politiet rykker ud i din politikreds.
Politikommissær Torben Møller øver sig sammen med en køresagkyndig kollega i at køre udrykning, så han hurtigst mulig kan rykke ud, når det virkelig gælder.
Af Louise Mandrup og Niklas Møller Jørgensen17.
aug.
2019 kl.
12.
00Bemærk: artiklen er mere end 30 dage gammelLæs opPolitikommissær Torben Møller har sat sig bag rattet i en patruljevogn.
Han er elev, og skal have en lektion i, hvordan man kører under en udrykning.
- Vi kører med meget stort fokus på, at der ikke er nogen, der skal komme til skade.
På passagersædet ved siden af sidder Carina Nielsen, der er politibetjent og køreinstruktør i Syd- og Sønderjyllands Politi.
- Sikkerhed står før alt.
Både egen sikkerhed og borgernes.
Men vi vil gerne øve os i at komme hurtigt frem på en sikker måde.
Læs også:Vagtchef rystet over livsfarlig biljagt: To betjente blev slæbt efter flugtbilTester betjente i udrykning hvert andet årFra vagtcentralen tager imod dit opkald til politiet er fremme går der i gennemsnit ti minutter og syv sekunder.
Det er det hurtigste siden 2016.
De seneste tre år er Syd- og Sønderjyllands Politi blevet ét minut og 48 sekunder hurtigere til at komme fra a til b.
Flere af landets politikredse er blevet hurtigere.
Det er blandt andet fordi de træner udrykning, mener Christian Berthelsen, der er politiassistent i Rigspolitiets Nationale Færdselscenter.
- Vi er blevet væsentligt bedre til at koordinere og have fokus på, hvad der tæller, når vi skal rykke ud til borgerne.
Det er ikke fordi, vi har fået hurtigere biler, siger han.
Hvert andet år bliver alle landets betjente testet i at køre udrykning.
Udrykning kræver særlige køre-teknikkerPå vejen foran patruljevognen flytter bilisterne sig for den hurtigkørende patruljevogn med blå blink på taget.
Torben Møller placerer sig på midten af vejen.
Det er en af metoderne til at komme hurtigere frem uden at køre vanvittig stærk.
- Jo længere man kommer over i den modsatte vognbane, jo nemmere er det at se os i bakspejlet, når vi kommer bagfra, siger han.
Selvom Torben Møller kører i byzone viser speedometeret 90 kilometer i timen.
Men faktisk øver han sig i at køre lidt langsommere end normalt, så han bedre kan nå at bremse.
- Det betyder ikke, at vi kommer langsommere frem.
Det gør, at vi glider lettere igennem trafikken, forklarer han.
Læs også:Stærekasser blitzer redningsfolk: Skal bruge timer på at dokumentere udrykningFor det handler ikke om at hakke speederen i bund, når man rykker ud.
Det handler om at træffe de rigtige beslutninger bag rattet, siger Carina Nielsen.
Derfor er det vigtigt, at politiet regelmæssigt øver sig.
- Vi gør det for, at vi kan komme hurtigere frem til de borgere, der har brug for hjælp.
Ser man på anmeldelser af røverier, rykker politiet i Syd- og Sønderjylland mere end dobbelt så hurtigt ud som for tre år siden.
De er i gennemsnit fremme i løbet af fem minutter og seks sekunder, hvis der er tale om et røveri.
FacebookTwitterKopier linkEmner:Syd- og Sønderjyllands Politi|Politi|Jylland|Rigspolitiet




https://www.dr.dk/nyheder/indland/glaede-i-gymnasierne-rektor-og-elever-kalder-skrottede-fravaersregler-unoedvendige

IndlandGlæde i gymnasierne: Rektor og elever kalder skrottede fraværsregler 'unødvendige' og irriterende'Kommer elever fem minutter for sent i dag, får de fravær for hele timen.
På Gladsaxe Gymnasium nord for København er eleverne ganske godt tilfredse med udsigten til, at de omstridte fraværsregler bliver skrottet.
Af Theis Lange Olsen, Kasper Duncan Gram (video) og Omid Jafi 17.
aug.
2019 kl.
09.
58 | opdateret 17.
aug.
2019 kl.
10.
55Bemærk: artiklen er mere end 30 dage gammelLæs opUsmidige, irriterende og unødvendige.
Det er med de ord, gymnasierektor Eva K.
Steensen beskriver fraværsreglerne, som børne- og undervisningsminister Pernille Rosenkrantz-Theil (S) nu vil afskaffe.
Reglerne betyder blandt andet, at gymnasielærerne i begyndelsen af hver time skal registrere, om eleverne er til stede.
Er de ikke det, får de fravær for hele timen - uanset årsagen til fraværet.
Læs også:Pernille Rosenkrantz-Theil vil skrotte udskældt fraværsregel på landets gymnasier- Vi har elever, der kommer med både bus og tog.
Selvom de tager hjemmefra i god tid, kommer de nogle gange for sent.
Men der er ikke mulighed for at tage de individuelle hensyn.
Det er en unødvendig detailstyring af vores hverdag, siger Eva K.
Steensen.
Hun mener, at fraværsreglerne har nogle meget uheldige konsekvenserne for selve undervisningen af eleverne og deres mulighed for at lære.
- De er nogle gange kommet til at spekulere i det.
De ved, at kommer de fem minutter for sent, så får de 100 procent fravær.
I stedet for at fokusere på at komme og lære noget, så fokuserer de på deres fravær.
Så de tænker nogle gange, at det ikke kan betale sig at komme.
Det er unødvendigt og ærgerligt, siger rektoren.
ForskelsbehandlingLige præcis den effekt kan Astrid Autrup, der går i 2.
P på Gladsaxe Gymnasium sagtens genkende.
- Hvis jeg ved, at jeg kommer for sent ud ad døren, så tager jeg ikke afsted til første modul.
Så ved jeg godt, at jeg ikke får undervisning, men jeg føler, at jeg spilder min tid, siger hun.
Astrid Autrup går i 2.
g på Gladsaxe Gymnasium og vil være glad, hvis nye fraværsregler afskaffes igen.
Meget af kritikken af reglerne er også gået på, at de ikke behandler eleverne lige.
Nogle gymnasier har 90 minutters moduler, og her rammer 100 procent fravær for fem minutters forsinkelse hårdere, end hvis en skole har 45 eller 60 minutters lektioner.
FRAVÆR PÅ GYMNASIERDanske Gymnasier fremlagde i 2018 en undersøgelse, som er baseret på svar fra 70 gymnasier, der viser, at det gennemsnitlige fysiske fravær er faldet fra 8,4 pct.
i 2010 til 7,6 pct.
i 2017.
Når det handler om at aflevere opgaver til tiden, er det skriftlige fravær halveret fra 10,4 til 5,2 pct.
Undersøgelsen viser også, at 74 pct.
af skolerne benytter måltal for fraværet.
Det fremgår desuden, at 94 pct.
af skolerne sætter retningslinjer for, hvornår en elevs fravær udgør et problem, og så har 89 pct.
af skolerne inden for de seneste fem år haft ekstraordinære initiativer, som skal nedbringe fraværet.
Kilde: Danske Gymnasier.
- Det er jo uretfærdigt, at vi får fravær for 90 minutters moduler, mens de på andre skoler har 45 minutters moduler og kun får fravær for det, påpeger Astrid Autrup.
Rektor Eva K.
Steensen understreger, at Gladsaxe Gymnasium på ingen måde ser igennem fingre med fravær, heller ikke når de her regler bliver fjernet.
- Vi har procedurer på plads og kan godt selv håndtere elevernes fravær.
Det tror jeg også, de gør på langt de fleste gymnasier.
Men er det ikke rimeligt at stille nogle krav om, at eleverne skal komme til tiden?
- Selvfølgelig skal de komme til tiden, og det gør de også i langt de fleste tilfælde.
En gang imellem kommer de lidt senere, og det kan der være en god grund til.
Men det kan man ikke tage hensyn til med den bekendtgørelse, vi har lige nu, siger Eva K.
Steensen.
Elever: Små ting kan afgøre detElevrådsformanden på Gladsaxe Gymnasium, Marie Rodian Arleth, glæder sig også over, at fraværsreglerne nu ser ud til at blive afskaffet.
- De, der alligevel ikke ville dukke op til undervisningen, bliver ikke påvirket af de her fraværsregler, men de, som bliver påvirket, er dem, der kommer fem minutter for sent, siger hun.
- Jeg bor i Værløse og tager toget, og hvis jeg misser toget, kan jeg få fravær, hvis jeg kommer fem minutter for sent.
Og jeg har tænkt, når jeg vidste, at jeg kom for sent af sted, så kan det være lige meget, om jeg kommer.
For jeg får alligevel fravær.
Og så vælger mange det modul fra.
Elevrådsformand Marie Rodian Arleth har selv spekuleret i fraværsreglerne.
Men straffer man så ikke også sig selv?
Er det ikke fjollet at lade være med at møde op, bare fordi man får lidt fravær registreret?
- Jo, men hvorfor så ikke gøre, at folk gerne vil møde op af en anden årsag end sit fravær.
De her regler handler ikke om at se på, hvorfor eleverne ikke møder op.
Er det, fordi de er stressede, eller der er problemer med undervisningen?
, spørger Marie Rodian Arleth, der går i 3.
g.
En anden elev fra 3.
g på Gladsaxe Gymnasium er Louise Munch Nielsen.
Hun giver udtryk for blandede følelser, når det kommer til fraværsregler.
- Jeg har det ret blandet med det, for selvfølgelig skal der være nogle konsekvenser ved at komme for sent.
Det er virkelig dårlig stil at komme daskende ind, og det skal man lære, at man ikke bare kan gøre.
3.
g'eren Louise Munch Nielsen synes, der er nogen, der kommer daskende ind i timerne og burde stramme op.
- Men det er lidt meget at få fravær for et helt modul, hvis du kommer fem minutter for sent, når bussen er forsinket, eller din cykel er punkteret.
De små ting kan gøre, at man kommer fem minutter for sent.
50 procent var bedre, siger hun med henvisning til, at eleverne på gymnasiet fik fravær for halvdelen af en lektion, hvis de kom for sent.
Formanden for Danske Gymnasieelevers Sammenslutning, Martin Mejlgaard, er meget tilfreds med beslutningen fra den nye undervisningsminister.
- Det var derfor, vi var ude at demonstrere, dengang reglerne blev indført.
Vi synes ikke, at det er retfærdigt, og i vores øjne lå der en mistillid til eleverne bag, siger han.
Rektor på Gefion Gymnasium og formanden for Danske Gymnasier, Birgitte Vedersø, udtrykker også glæde over udsigten til en afskaffelse af fraværsreglerne.
Fraværsreglerne blev indført af den tidligere undervisningsminister Merete Riisager (LA) som en del af en større fraværspakke, efter at en stikprøveundersøgelse viste, at eleverne på nogle gymnasier i gennemsnit var fraværende i op til en femtedel af undervisningen.
I løbet af de næste par uger vil undervisningsminister Pernille Rosenkrantz-Theil invitere både rektorer, lærere og elever med til diskussioner om, hvordan et nyt fraværssystem kan skrues sammen.
Derfor er det også for tidligt at sige, hvornår eleverne og lærerne på gymnasierne kommer til at opleve en forandring.
Men ministeren vurderer, at ”der går nogle uger eller måske et par måneder” før, at grundlaget er på plads.
FacebookTwitterKopier linkEmner:Liberal Alliance|Merete Riisager (politiker)|Pernille Rosenkrantz-Theil (politiker)|Uddannelse|Gladsaxe




https://www.dr.dk/nyheder/viden/kroppen/transkoennede-unge-i-usa-har-firedobbelt-risiko-daarligt-psykisk-helbred

KroppenTranskønnede unge i USA har firedobbelt risiko for dårligt psykisk helbredI Danmark er der også behov for at gøre mere for kønsminoriteter, siger ekspert.
Også herhjemme ser vi en overrepræsentation af psykiatriske vanskeligheder hos kønsminoriteter, siger ekspert.
Af Pernille Kjeldgaard Kristensen17.
aug.
2019 kl.
15.
00Bemærk: artiklen er mere end 30 dage gammelLæs opSom ung universitetsstuderende kan der være forskellige grunde til, at dit mentale helbred ikke er i top: Hjertesorger, præstationspres eller at livet gør ondt uden, at der kan sættes en finger på, hvad der er galt.
Og for unge kønsminoriteter - som for eksempel transkønnede eller personer, der ikke identificerer sig med det køn, de fik tildelt ved fødslen - er der større risiko for, at psykiske vanskeligheder rammer.
En ny amerikansk undersøgelse viser nemlig, at kønsminoriteter på universiteterne har op mod fire gange så stor risiko for at have mindst ét problem med det mentale helbred end deres medstuderende, der er ciskønnede.
Ciskønnet betyder, at det køn, du er tildelt ved fødslen, og din egen opfattelse af dit køn stemmer overens.
Hvad menes der med kønsminoritet og ciskønnet her?
Med ‘kønsminoriteter’ menes der i undersøgelsen og artiklen individer, der har en kønsidentitet, der er anderledes, end det køn de fik tildelt ved fødslen - eller et køn, som ikke passer ‘ind’ som enten mand eller kvinde.
Kønsminoritet dækker derfor overordnet over transkønnet, non-binær (identificerer sig ikke med enten mand eller kvinde), individer hvis indre kønsidentitet ikke stemmer overens med deres biologiske/sociale køn og individer, der har et selv-identificeret køn.
Ciskønnet betyder, at du føler overensstemmelse mellem det køn, der er blevet tildelt dig ved fødslen og din kønsidentitet.
Kilde: Undersøgelsen.
Og her dækker dårligt mentalt helbred over sygdomme og tilstande som spiseforstyrrelser, selvskade, suicidalitet, depression og angst.
Ifølge den amerikanske undersøgelse havde 45 procent af de ciskønnede studerende symptomer på mindst en af de psykiske lidelser.
Hos kønsminoriteter var tallet på 78 procent.
- Jeg tænker ikke, at der er nogen tvivl om, at det kan være belastende at være en kønsminoritet.
Det kan give udslag, hvor du kan være socialt udsat, fordi du ikke passer ind i normen for køn, og det kan have psykiske konsekvenser, siger Mette Ewers Haahr.
Hun er afdelingslæge på Sexologisk Klinik på Rigshospitalet, hvor hun netop nu forsker i børn med transkønnethed.
Kan give os en forståelse for danske kønsminoriteterSelvom USA kan virke anderledes end Danmark, forklarer Mette Ewers Haahr, at vi godt kan blive klogere af den amerikanske undersøgelse.
Du er ikke forkert, fordi du ikke passer ind i kønsnormer.
Og det gælder alle mennesker, hvis man skal agere inden for snævre rammer, for hvordan man ‘rigtigt’ er mand eller kvinde.
Mette Ewers Haahr, afdelingslæge på Sexologisk Klinik på Rigshospitalet.
- Vi ser også herhjemme en overrepræsentation af psykiatriske vanskeligheder hos kønsminoriteter.
På den måde følger den amerikanske undersøgelse også lignende resultater, man finder i andre lande, der ligner Danmark, siger hun.
I Danmark er der endnu ikke undersøgelser af kønsminoriteter og mentalt helbred, der er i nærheden af at være lige så stor som den amerikanske.
På Aalborg Universitet er forskere dog med i et internationalt forskningsprojekt, hvor kønsminoriteters levevilkår skal undersøges - herunder psykisk helbred.
Dømmende omverden giver psykiske vanskelighederHvorfor kønsminoriteter har dårligere mentalt helbred end deres ciskønnede studiekammerater, kan være svært at slå fast.
Men Lucia Pop har en mulig forklaring.
Hun er overlæge og psykiater på Center for Kønsidentitet på Aalborg Universitetshospital.
Hun er en del af forskerholdet bag den kommende undersøgelse.
- Flere nyere undersøgelser viser, at det sandsynligvis er meget forbundet med minoritetsstress, siger hun.
Jeg synes, at det er yderst relevant at ciskønnede personer bliver en del af kampen.
Det bør ikke ligge alene på minoriteternes skuldre at kæmpe for et liv på lige vilkår med alle andreLucia Pop,overlæge og psykiater på Center for Kønsidentitet på Aalborg Universitetshospital.
Minoritetsstress betyder, at du er en del af lille gruppe mennesker, der ofte ‘står udenfor’ samfundet.
Og det kan være stressende og belastende, fordi du bliver udsat for stigmatisering, sygeliggørelse, usynliggørelse og diskrimination i samfundet.
- Et eksempel er, at indtil 2017 var transkønnethed sygeliggjort, fordi man så det som en psykisk lidelse.
Men ved at fjerne diagnosen fra listen over psykiske lidelser fik man gjort klart, at transkønnethed og kønsidentitetsforhold skal opfattes som en normal variation af menneskelighed, siger Lucia Pop.
Accept og forståelse er vejen fremBåde Mette Ewers Haahr og Lucia Pop er enige om, at accept fra omverdenen kan nedsætte risikoen for mentalt dårligt helbred hos kønsminoriteter.
- Det er godt, at man er åben og accepterende overfor, at der kan være forskellige måder at opfatte sit køn.
Du er ikke forkert, fordi du ikke passer ind i kønsnormer.
Og det gælder forøvrigt alle andre børn og voksne, at det er anstrengende, hvis man skal agere inden for snævre rammer, for hvordan man ‘rigtigt’ er mand eller kvinde, siger Mette Ewers Haahr.
Gennem hendes arbejde med børn og unge er det dog hendes indtryk, at tiderne allerede er ved at ændre sig.
Hvad gjorde forskerne?
Datasættet, der hedder The Healthy Minds Study, er en årlig undersøgelse, der undersøger mentalt helbred hos universitetsstuderende.
De nye resultater kommer af en analyse af de nationale data fra fire semestre fordelt over tre år (2015-2017).
Gennem spørgeskemaer deltog 65,213 amerikanske universitetsstuderende over 18 år.
Ud af dem var 1,237 personer en kønsminoritet.
Forskningen er udgivet i det videnskabelige tidsskrift American Journal of Preventive Medicine, og undersøgelsen er den første af sin slags og størrelse ifølge forskerne selv.
Kilder: Forskningen og pressemeddelelse fra forskerne.
- Der er en stor åbenhed og accept af det hos børn og unge.
Mange af de børn, jeg taler med, bliver ikke drillet i skolen, fordi de er en kønsminoritet.
Vi kommer muligvis til at se færre kønsminoriteter med psykiatriske vanskeligheder i fremtiden, fordi de møder en større accept, siger hun.
Alle kan gøre noget for at sænke risikoenFor at få et åbent og accepterende samfund er det ifølge eksperterne vigtigt, at du kæmper for, at kønsminoriteter bliver set, hørt og accepteret - også selvom du er ciskønnet.
- Jeg synes, at det er yderst relevant at ciskønnede personer bliver en del af kampen.
Det bør ikke ligge alene på minoriteternes skuldre at kæmpe for et liv på lige vilkår med alle andre, siger Lucia Pop.
Hun forklarer, at du kan hjælpe med at sprede viden om kønsminoriteter, hvis du for eksempel er underviser, læge eller journalist.
- Og som individ kan du være støttende overfor kønsminoriteter i det hele taget - selvfølgelig også overfor specifikke individer som du kender eller kommer i kontakt med.
Jeg mener, at det er gavnligt for alle at oplyse sig selv om kønsminoriteter, så der kommer en større forståelse, siger Lucia Pop.
FacebookTwitterKopier linkEmner:Sundhed og velvære|Sexologisk Klinik|Aalborg Universitetshospital|Psykiske lidelser|USA




https://www.dr.dk/nyheder/indland/korrespondent-om-danskere-stemplet-som-pkk-stoetter-nogle-risikerer-faengsel-i

IndlandKorrespondent om danskere stemplet som PKK-støtter: 'Nogle risikerer fængsel i Tyrkiet og trusler herhjemme'Rapporten er udført af tyrkisk tænketank med tråde til præsident Erdogan.
Tyrkiets præsident, Recep Tayyip Erdogan, rådgives i dag af den mand, der grundlagde tænketanken Seta, der har udgivet en rapport med danske navne i.
Af Theis Lange Olsen17.
aug.
2019 kl.
13.
22Bemærk: artiklen er mere end 30 dage gammelLæs opDer er risiko for, at nogle af de danskere, der er nævnt i en tyrkisk PKK-rapport udarbejdet af en berygtet tænketank, kan blive udsat for ubehageligheder.
Det kan være i form af nægtelse af indrejse i Tyrkiet eller trusler, vurderer DR's mellemøstkorrespondent Michael S.
Lund, der har læst de 60 sider i rapporten, der handler om Danmark.
Læs også:Danske toppolitikere udpeget i tyrkisk rapport: 'Ser mig selv i livsfare':I rapporten beskyldes en række folketingspolitikere, kommunalpolitikere og journalister for at sympatisere med PKK, der af den tyrkiske regering og flere andre lande betegnes som en terrorbevægelse.
Konflikten mellem den tyrkiske stat og kurderneSiden den tyrkiske republik blev grundlagt i 1923 har der været konflikt mellem staten og kurderne.
Tyrkiet vil ikke gå med til, at kurderne får deres egen stat.
Det kurdiske arbejderparti PKK, der blev stiftet i 1978 med Abdullah Öcalan som leder, er forbudt i Tyrkiet.
Op gennem 1980'erne stod PKK bag flere angreb mod turister og militærposter i kampen for et selvstændigt Kurdistan - et område delt mellem Tyrkiet, Irak, Iran og Syrien.
Kampene mellem den kurdiske bevægelse PKK og regeringens soldater er gennem årene blevet afbrudt af våbenhvile, men er hele tiden brudt ud igen.
Kurdiske grupper kontrollerer et stort område i det nordøstlige hjørne af Syrien, som ligger øst for floden Eufrat og grænser op mod Tyrkiet på den nordlige side og Irak mod syd.
Konflikten mellem den tyrkiske regering og PKK har kostet omkring 45.
000 mennesker livet i Tyrkiet i løbet af de fire årtier, den har varet.
- Når det gælder folketingspolitikerne tror jeg ikke nødvendigvis, det er så stort et problem for dem.
De nyder en vis beskyttelse som medlemmer af Folketinget.
Jeg ville være mere bekymret for alle de politikere og danskere, som ellers er nævnt i rapporten, og som for eksempel har stillet op til kommunalvalget.
- De risikerer at blive nægtet indrejse eller direkte fængslet, hvis de tager til Tyrkiet, specielt hvis de har tyrkisk baggrund.
Og så er der risikoen for, at nogle i Danmark ser dem som PKK-medlemmer og kan udsætte dem for trusler eller lignende, siger Michael S.
Lund.
Grundlagt af Erdogan-rådgiverRapporten har ifølge Berlingske fået Politiets Efterretningstjeneste til at ringe til de danskere, der er nævnt i rapporten, og orienteret dem herom.
Men PET vil ikke oplyse over for avisen, hvorfor man anser det for nødvendigt at tage kontakt til disse personer.
Det er den tyrkiske tænketank, Seta, der har udført rapporten.
En tænketank, der støtter den tyrkiske præsident, Recep Tayyip Erdogan, og hans regering.
- Den er grundlagt af en mand, som i dag arbejder som toprådgiver for Erdogan.
Tænketanken har tidligere lavet rapporter, der sortlister folk, som anses for at være fjender af den tyrkiske stat.
- De lavede for nylig en rapport, der oplistede en lang række journalister, der har arbejdet for udenlandske medier her i Tyrkiet, og stemplede dem som fjender af staten, siger Michael S.
Lund, der bor i Istanbul til daglig.
Det kommer ikke bag på ham, at rapporten er blevet udført og indeholder danske navne.
- Det spiller ind i den historie, der hele tiden bliver fortalt i Tyrkiet: At vestlige politikere er allierede med Tyrkiets fjender.
Om det så er ved at støtte et kupforsøg, være racister eller støtte PKK.
- Og så anser den tyrkiske regering jo PKK som en meget alvorlig trussel og føler ikke, at EU har gjort nok for at stoppe bevægelsen, selvom den er på terrorlisten, siger Michael S.
Lund.
SF'er: Det er ubehageligtRapporten er meget detaljeret og beskriver med billeder og diagrammer det, man betegner som "PKK's struktur i Danmark".
Nogle navne optræder som en fodnote, mens andre bliver listet op i forbindelse med deres politiske aktiviteter.
Blandt andre Serdal Benli, som er næstformand i SF og viceborgmester i Gladsaxe kommune.
Serdal Benli (SF) er medlem af SF's landsledelse og viceborgmester i Gladsaxe Kommune.
I rapporten er der blevet lagt mærke til hans taler ved demonstrationer og opslag og likes på Facebook.
- Den eneste grund til, at jeg står i rapporten, er vel, at jeg igennem tiden har udtalt mig kritisk om den tyrkiske regering og dens behandling af minoriteter og krænkelser af ytringsfriheden.
- Det er ret ubehageligt at stå på en liste, som er udarbejdet af en tænketank, som står tæt på den tyrkiske regering.
Konsekvensen er, at jeg ikke kan rejse dernede, fordi man føler sig utryg, siger Serdal Benli.
DR Nyheder har fået henvendelser fra flere, der er utrygge over at stå i rapporten og som understreger, at de ikke sympatiserer med eller støtter PKK - herinblandt Mehmet Zeki Dogru, der er byrådsmedlem for Enhedslisten i Greve.
Enhedslistens Pernille Skipper nævnes også i rapporten, og hun erklærer sig bekymret.
- Det er jo med til på en eller anden måde at legitimere, at man ikke opfører sig ordentligt over for mig og alle mulige andre i den her rapport.
Men jeg har nok også accepteret, at det her følger med, når man blander sig i debatten om kurdernes forhold, siger hun.
Pernille Skipper siger, at hun på baggrund af sin position i debatten ikke kunne finde på at rejse til Tyrkiet.
Ifølge Udenrigsministeriet har den danske ambassade i Ankara spurgt til rapporten som en del af den løbende dialog med de tyrkiske myndigheder.
- Det tyrkiske udenrigsministerium har understreget, at rapporten er lavet af en uafhængig tænketank/NGO, og at den ikke er udtryk for officielle tyrkiske synspunkter.
Udenrigsministeriet er i kontakt med relevante danske myndigheder om rapporten, skriver Udenrigsministeriet til Berlingske.
FacebookTwitterKopier linkEmner:Mehmet Zeki Dogru (politiker)|Pernille Skipper (politiker)|PKK|Tyrkiet|Lokalpolitik




https://www.dr.dk/nyheder/udland/overblik-fra-koloni-til-supermagt-usa-har-koebt-sig-til-masser-af-land

Trumps aflyste besøgSe temaUdlandOVERBLIK Fra koloni til supermagt: USA har købt sig til masser af landUSA har to gange tidligere vist interesse for at købe Grønland.
Den tidligere danske ø Sankt Thomas er et blandt mange landområder, som USA har købt.
Af Sean Coogan17.
aug.
2019 kl.
10.
03Bemærk: artiklen er mere end 30 dage gammelLæs opDet har vakt både grin, ros og afstandtagen, at præsident Trump ifølge amerikanske medier har udtrykt interesse for muligheden for at købe Grønland.
- Jeg håber, det er en joke, for det er en forfærdelig og grotesk tanke, lyder det eksempelvis fra Martin Lidegaard (R), som foruden at være udenrigsordfører for sit parti også er formand for Udenrigspolitisk Nævn.
Læs også:Selvstyret i Nuuk om Trumps interesse: 'Grønland er ikke til salg'Holder forlydenderne stik, er det ikke første gang, at amerikanerne har villet købe Grønland.
Stormagten menes at have forsøgt at købe området to gange tidligere.
Mens amerikanerne ikke har haft succes med at købe Grønland, er det lykkes dem at købe en lang række andre landområder, som i dag indgår i USA.
Fordoblede sin størrelse med tidligt opkøbUSA har ekspanderet mange gange for at nå sin nuværende størrelse.
Det er sket gennem en række erobringskrige, men også gennem en hel række opkøb.
Det forklarer Niels Bjerre-Poulsen, lektor i amerikanske samfundsforhold og amerikansk historie på Center for Amerikanske Studier på Syddansk Universitet.
Han fremhæver blandt andet Louisiana-købet i 1803.
- Det var den første og nok vigtigste ekspansion af USA, siger han.
Her købte man et areal på knap 50 gange Danmarks areal for 15 millioner dollars af Frankrig.
- Det var virkelig et godt køb, fordi man simpelthen fordoblede USA's areal, siger lektoren.
Derudover var det vigtigt for præsident Jeffersons vision om et stort landsbrugsland, hvor der var jord nok til alle kunne blive selvejende bønder.
- Med det territorium ville der være jord nok til de næste 100 år, regnede han med, siger Niels Bjerre-Poulsen.
Ville have europæiske lande udI 1819 opkøbte amerikanerne også Florida og gjorde dermed en ende på over 250 års spansk tilstedeværelse i det østlige USA, mens man i 1846 forhandlede sig frem til store landområder i det vestlige USA, som tidligere havde tilhørt briterne.
- Der har været strategiske mål om at fjerne europæiske magter fra den vestlige halvkugle, forklarer Niels Bjerre-Poulsen.
Amerikanerne følte sig nemlig ikke sikre med de fremmede magter i deres baghave.
Læs også:Trump-køb af Grønland?
Politikere kalder det en 'dårlig joke' og en 'forfærdelig tanke'I 1853 købte man endvidere de nuværende stater New Mexico og Arizona fra Mexico.
Ekspansionerne påvirkede i høj grad den amerikanske selvforståelse i 1800-tallet, siger Niels Bjerre-Poulsen.
Her herskede der en idé kaldet the manifest-destiny, forklarer han.
- Det var en forestilling om, at USA havde en nærmest gudgiven ret til at ekspandere over det nordamerikanske kontinent.
Nogle har ligefrem set det som en pligt og været i tvivl om, hvad man skulle stille op, når man havde sikret sig de sidste lommer inden for de amerikanske områder.
Ville have GrønlandI 1867 forsøgte den daværende amerikanske udenrigsminister William Seward så at købe Grønland, Island og De Vestindiske Øer fra Danmark, fortæller Niels Bjerre-Poulsen.
Seward så det som en del af at skabe et kontinentalt storrige med ekspansioner i de arktiske områder.
Men forhandlingerne med Danmark gik i hårknude.
I stedet købte man Alaska af Rusland.
- Der var ikke så stor forståelse for det i samtiden.
Der var mange, der grinte af hans bestræbelser - herunder købet af Alaska, siger lektoren.
Udenrigsministeren ønskede Alaska af strategiske årsager, men i 1900-tallet viste området sig at indeholde en ekstra bonus: store oliereserver, der har indbragt USA flere hundrede milliarder kroner.
Områderne omkring Alaska er rige på olie.
Købte danske trope-øerAmerikanerne havde tidligere vist interesse for De Dansk Vestindiske Øer, uden at det havde ført til et salg af de danske kolonier.
Under Første Verdenskrig blev amerikanernes interesse styrket på grund af bekymring over risikoen for, at øerne kunne ende på tyske hænder.
I 1917 solgte Danmark øerne til amerikanerne for 25 millioner dollars.
Det amerikanske købstilbud blev godkendt ved folkeafstemning i Danmark.
Lokalbefolkningen blev ikke spurgt.
De lokale samles udenfor Fortet i Frederiksted på Sankt Croix før flagskiftningsceremonien den 31.
Marts 1917.
I 1946 forsøgte præsident Trumans administration ifølge AP igen at købe Grønland efter først at have været interesseret i at bytte et landområde i Alaska for Grønland.
Prisen lød efter sigende på 100 millioner dollars, men denne gang sagde Danmark nej.
FacebookTwitterKopier linkEmner:Donald Trump (politiker)|Martin Lidegaard (politiker)|Radikale Venstre|USA|Historie




https://www.dr.dk/nyheder/regionale/bornholm/bornholmsk-df-profil-om-copenhagen-pride-det-har-taget-overhaand-med

BornholmBornholmsk DF-profil om Copenhagen Pride: Det har taget overhånd med glimmer og diskoRegnbueparaden er en tand for kulørt for René Danielsson (DF).
Man behøver ikke at stå i en g-streng på lastbil med hård techno-musik for et manifestere et budskab om mangfoldighed, mener den bornholmske kommunalpolitiker.
(© DR bornholm)Af Frederik Sundby-Lebech og Josefine Alberg17.
aug.
2019 kl.
08.
01Bemærk: artiklen er mere end 30 dage gammelLæs op- Lad endelig folk holde pride.
Men alt glimmeret må godt blive i København.
Sådan skriver Dansk Folkepartis kommunalbestyrelsesmedlem, René Danielsson i et Facebook-opslag, efter han blev udsat for en kollegial spøg i form af et regnbuedekoreret arbejdskontor i anledning af den københavnske mangfoldighedsparade Copenhagen Pride, der finder sted i dag.
Kommunalpolitikeren mener nemlig, at det har taget overhånd med glimmer og disko på Copenhagen Pride.
- Jeg mener godt, at man kan manifestere et budskab uden at stå i en g-streng på lastbil med hård techno-musik.
Det må folk selv om, så længe det ikke foregår på mit kontor, siger René Danielsson.
Han understreger, at han ikke har noget imod paraden, så længe den holder sig væk fra hans arbejdsplads, og det mener DF'eren i øvrigt ikke, at nogen bør tage på vej over.
Der er ingen grund til at føle sig stødt over, at jeg godt kan lide hvide væggeRené Danielsson, valgt til kommunalbestyrelsen på Bornholm for Dansk Folkeparti- Der er ingen grund til at føle sig stødt over, at jeg godt kan lide hvide vægge og synes, at nogle typer fester har taget overhånd.
Men hvis man vil føle sig stødt, kan man jo altid finde en grund, siger René Danielsson.
Kommunalpolitikeren arbejder som oversergent ved opklaringsbataljonen på Almegårds Kaserne.
Og det var her, at han blev udsat for den kollegiale spøg med blandt andet regnbueflag og penis-atrapper.
René Danielsson fik 1.
545 personlige stemmer ved kommunalvalget i år 2017 kun overgået af Bornholms borgmester, Winni Grosbøll (S).
FacebookTwitterKopier linkEmner:Socialdemokraterne|Winni Grosbøll (politiker)|Dansk Folkeparti|Bornholm|Lokalpolitik




https://www.dr.dk/sporten/motorsport/medtaget-leon-madsen-melder-sig-klar-til-svensk-grandprix

MotorsportMedtaget Leon Madsen melder sig klar til svensk grandprixDansk speedways nye guldhåb er klar bag startsnoren, når VM-seriens sjette løb køres lørdag aften i Sverige.
17.
aug.
2019 kl.
08.
55 | opdateret 17.
aug.
2019 kl.
16.
17Bemærk: artiklen er mere end 30 dage gammelLæs opDen danske speedwaykører Leon Madsen er trods flere skader med, når sjette afdeling i serien om det individuelle verdensmesterskab afvikles lørdag aften i svenske Målilla.
Det skriver JydskeVestkysten.
Madsen har været slemt plaget af skader i den seneste tid.
Han har store problemer med ryggen og skal opereres for en diskusprolaps senere på året.
Desuden var han impliceret i et styrt i et polsk ligaløb for en uge siden.
Men fredag aften var Leon Madsen tilbage på sin speedwaycykel i forbindelse med den obligatoriske træning på banen i Målilla.
- Lige nu har jeg bare mega ondt i min ankel.
Og armen er heller ikke for god.
Jeg er virkelig træt, så det er unægtelig op ad bakke for mig i øjeblikket, siger han til JydskeVestkysten.
Læs også:Leon Madsen tvivlsom før VM-grandprix: 'Kan forhåbentlig begrænse mit tab'- Jeg fik lægehjælp undervejs, og jeg tog også lidt smertestillende, og så fik jeg mig ellers kæmpet igennem.
Og det var det vigtigste, fortæller Leon Madsen.
Men alligevel lykkedes det for den 30-årige dansker at blive nummer to i tidtagningen.
- Det havde jeg bestemt ikke forventet, men jeg sætter nu ikke næsen op efter topplacering her i Målilla, siger han.
Leon Madsen (i midten) er forsvarende europamester, og han har flere gange fundet vej til podiet i både VM- og EM-serien i denne sæson.
- Jeg tror nærmere, at det kommer til at handle om, at jeg ikke skal sætte for mange point til i forhold til mine konkurrenter.
Og så må jeg blive endnu mere klar til det næste grandprix om to uger, forklarer Leon Madsen.
Polske Maciej Janowski var hurtigste kører ved fredagens træning.
I VM-stillingen deler Leon Madsen førstepladsen med russiske Emil Sayfutdinov og Bartosz Zmarzlik fra Polen.
/ritzau/FacebookTwitterKopier linkEmner:JydskeVestkysten|Speedway|Polen|Sverige




https://www.dr.dk/nyheder/regionale/midtvest/ny-undergrundsscene-giver-plads-til-punk-og-metal-med-raa-aggression-og

Midt- og VestjyllandNy undergrundsscene giver plads til punk og metal med rå aggression og ærlige følelser Undergrundscenerne er vigtige for at udklække fremtidige musikstjerner, men der er desværre for få, mener ekspert.
Aftenens to bands NEXØ og GumBleed kunne trække 23 betalende gæster til.
Af Allan Bo Poulsen og Maiken Friis Lange17.
aug.
2019 kl.
07.
58Bemærk: artiklen er mere end 30 dage gammelLæs opBassen buldrer, sveden pibler og kinesiske GumBleed fra Beijing spiller.
En lille ny undergrundsscene er åbnet i Herning.
Måske en rugekasse for fremtidige stjerner.
- Det er en sindssyg vigtig scene, siger Pelle Peter Jensen, der er radiovært og jurymedlem af Karrierekanonen, som spotter nye musiske talenter.
Herunder kan du høre NEXØ med Break the bank.
NEXØ - Break the bankDe større scener tør sjældent give plads til ny, alternativ og original musik.
Det er virkelig fedt.
Det viser virkelig, at Herning er en by, hvor mulighederne er mulige.
Thomas Rask, koncertgænger- Der er desværre bare ikke så mange steder for alternativ musik i Danmark, siger han.
Lukas Graham, MØ og Volbeat - Danmarks tre største internationale musiknavne har én ting til fælles: De er alle begyndt karrieren på små, lokale undergrunds-musikscener, hvor spirende talenter får chancen.
Ligesom det nye spillested Klub74 i Herning.
- For 15 år siden spillede Volbeat for 14 mennesker på det spillested, jeg havde dengang, siger Allan Guldborg, der har været med til at starte Klub74 op.
Klub74 bliver drevet af mange frivillige kræfter.
Lørdag aften, hvor GumBleed og danske NEXØ spiller, er der 23 betalende gæster.
- Hvis du har noget at sige, så har du en scene her, siger Amir Rehman, der sammen med Allan Guldborg er kulturiværksætter i Herning.
Herning er mulighedernes byI aften er der hardcore punk på plakaten i byens gamle postterminal.
- Det er ikke nødvendigvis det, der sælger mest på hitlisterne.
Det er rå aggression og ærlige følelser.
Og dem er der ikke altid plads til, siger Amir Rehman.
Udover at undergrundsscenerne spiller en vigtig rolle i at præsentere ny musik, så kan de også være med til at holde fast i de unge i provinsen.
- Det er virkelig fedt.
Det viser virkelig, at Herning er en by, hvor mulighederne er mulige, siger Thomas Rask, der er én af de 23 koncertgæster.
Han er samtidig frivillig på byens nye koncertsted.
- Mange unge snakker om, at de vil flytte til Aarhus, hvor der sker ting.
Men der sker ikke ting, hvis man ikke selv er med til at skabe dem, siger han.
En hjælpende hånd er vigtigHerning kan måske gøre dét, som Fyn har gjort for MØ og Christiania har gjort for Lukas Graham, siger Pelle Peter Jensen.
Uden små spillesteder, så er der ingen musik.
Alex Ferlini, trommeslager- Man kan sagtens komme fra provinsen og blive til noget kæmpestort.
Men det kræver, at du får en hjælpende hånd, og at der er et sted, hvor du kan få lov at dyrke din passion, din interesse og din musik.
Alex Ferlini, der er trommeslager, kan næsten ikke understrege nok, hvor vigtige undergrundsscenerne er.
- Når man kommer til en by som Herning, der ikke har så meget af den slags alternativ kultur, så er det noget, der samler rødderne og rødinderne fra byen og oplandet.
Derfor ville han ønske, at de mere etablerede spillesteder ville tage flere chancer.
- Musik er først og fremmest fællesskab.
Uden små spillesteder, så er der ingen musik og ikke rigtig noget fællesskab, siger han.
Næste koncert på Klub74 er lørdag den 30.
august, hvor den står på '2 gange pop punk plus stodder blues fra København', som klubben skriver på deres facebookside.
FacebookTwitterKopier linkEmner:Herning|Lukas Graham (musiker)|Volbeat|Kulturhuse|Pop og rock




https://www.dr.dk/nyheder/regionale/hovedstadsomraadet/tusindvis-af-koebenhavnere-faar-penge-af-kommunen-til

KøbenhavnTusindvis af københavnere får penge af kommunen til at affaldssortere Alle husstande og boligforeninger i København har kunnet søge kommunen om et tilskud på op til 400 kroner per husstand til et sorteringssystem.
En af dem, der har benyttet chancen for at få et gratis sorteringssystem derhjemme, er Andreas Agtbøl.
Af Ida Nathan og Line Gudnitz Baun17.
aug.
2019 kl.
08.
35Bemærk: artiklen er mere end 30 dage gammelLæs opPap for sig, metal for sig og glas for sig.
Det kan let glippe i hverdagen, men tusindvis af københavnere er kommet et skridt nærmere ved at få dækket udgiften til et sorteringssystem i hjemmet.
Frem til 15.
august har alle husstande og boligforeninger i København haft mulighed for at søge kommunen om et tilskud på op til 400 kroner per husstand til et sorteringssystem.
Hos Københavns Kommune har man modtaget over 2016 ansøgninger fra boligforeninger og private husstande.
En af dem, der har ansøgt om at få tilskud til et sorteringssystem derhjemme, er Andreas Agtbøl, som har en række affaldsspande derhjemme.
Han synes, det er fint, at kommunen betaler for et sorteringssystem.
- Hvis jeg selv skulle betale for det, havde jeg været lidt mere observant på at sige, jamen hvad er det mine penge bliver brugt på, siger han.
Læs også:Mere affaldssortering i fremtiden - test dig selv: Har du styr på dit skrald?
Cirka 12 millioner på vejDe mange ansøgere har tilsammen søgt om tilskud for 15,9 millioner kroner.
Det oplyser Teknik- og Miljøforvaltningen, der forventer at bevilge i alt 11,9 millioner til sorteringssystemer.
Tilskud til skraldesorteringKøbenhavns Kommune har fået 2016 ansøgninger om økonomisk tilskud til skraldesorteringsystemer.
En del af ansøgningerne kommer fra almene boligforeninger og andelsboligforeninger, der søger på vegne af flere husstande.
Der er i alt søgt om tilskud til sorteringssystemer i cirka 50.
000 husstande og for et samlet beløb på 15,9 millioner kroner, oplyser Teknik- og Miljøforvaltningen.
Forvaltningen forventer, at der bevilges tilskud for 11,9 millioner kroner.
Kilde: Teknik- og Miljøforvaltningen, Københavns KommuneHvis det kan hjælpe affaldssorteringen på vej, så er det pengene værd, siger fungerende Teknik- og Miljøborgmester Karina Vestergaard Madsen (EL):- Vi har et meget ambitiøst mål om at genanvende 70 procent af vores affald i 2024, og vi skal have københavnerne med her, siger hun.
København har et mål om at blive verdens første CO2-neutrale hovedstad i 2025.
Hvis det skal lykkedes, så er mere affaldssortering i hjemmet et vigtigt element, siger Karina Vestergaard Madsen:- Det er jo ikke kun fordi, at Københavns Kommune har sat sig de her mål, det er en nødvendighed, hvis vi gerne vil gøre noget ved den globale opvarmning.
For Andreas Agtbøl gør det en forskel at have et system, hvor han let kan sortere pap, metal, madaffald, papir og glas:- Vi er jo ikke fanatiske, så der er nogle dage, hvor vi ikke er så gode til at affaldssortere, men vi holder det ret godt, siger han.
Sortering kan give billigere huslejeDet er også til stor gavn for beboerne i de almene boligforeninger, at de får en økonomisk håndsrækning til at sortere deres husholdningsaffald.
Hos boligselskabet FSB betyder det, at der kan komme sorteringssystemer i selskabets ældre boliger, forklarer energi- og miljøkonsulent Anders Wiig Nielsen:Jo bedre beboerne er til at sortere oppe i køkkenet, desto billigere bliver huslejen i sidste ende.
Anders Wiig Nielsen, energi- og miljøkonsulent hos FSB- Det betyder, at vi kan nå ud til de boligafdelinger, hvor man ikke i forvejen har et sorteringsmodul i køkkenerne, og vi prøver selvfølgelig at sprede den her mulighed til flest mulige af vores boliger og beboere, siger han.
Udover tilskuddet kan gøre det nemmere at affaldssortere, kan det også mindske huslejen, forklarer Anders Wiig Nielsen:- Det er ikke alle, der er klar over, at man betaler for mængden af det usorterede affald, men det gør man, og det vil sige, at jo bedre beboerne er til at sortere oppe i køkkenet, desto billigere bliver huslejen i sidste ende, siger han.
FacebookTwitterKopier linkEmner:København|FSB|Københavns Kommune|Bolig|Bolig- og ejendomsselskaber




https://www.dr.dk/nyheder/udland/milano-har-oejeblikkeligt-fjernet-alle-el-loebehjul-fra-gaden

UdlandMilano har øjeblikkeligt fjernet alle el-løbehjul fra gadenSyv forskellige udbydere har i løbet af få dage fjernet mere end 1.
500 el-løbehjul fra den italienske storby.
I Milano har udlejerne måttet fjerne mere end 1.
500 el-løbehjul på få dage.
Af Flemming Brandt17.
aug.
2019 kl.
15.
01Bemærk: artiklen er mere end 30 dage gammelLæs opI Italien har man i slutningen af juli indført en toårig testperiode for el-løbehjul, men man har lagt det ud til de enkelte kommuner at fastlægge reglerne lokalt.
Også i storbyen Milano, men her har man fået nok af el-løbehjul, der flyder rundt omkring i byen, og som blev sat i omløb, inden man fra kommunal side havde udformet de lokale regler.
Mere end 1.
500 af de motoriserede tohjulere er ifølge Corriere della Sera i løbet af få dage blevet krævet fjernet fra den norditalienske metropol, efter at viceborgmester Anna Scavuzzo har sendt et brev ud med et midlertidigt forbud til de syv løbehjuls-udlejere, der opererer i byen.
- Det er ikke en kampagne imod løbehjul, det er klart.
Men vi har brug for regler, som gælder alle, og som gør disse nye køretøjer sikre.
Som det er nu - hvor de kører uden autorisation - er de en plage, siger hun.
Løbehjulsudlejere i MilanoHelbizLime (også aktiv i København)BirdGovoltDottTier (også aktiv i København)Circ (også aktiv i København)Udlejere håber på snart at være i gang igenDe syv operatører har fulgt opfordringen og har fjernet de mange løbehjul fra Milanos gader og pladser i håbet om, at de inden længe igen kan sætte gang i den rullende forretning.
- Vi har stoppet deletjenesten for at leve op til bystyrets krav, og vi indgå i et tæt samarbejde for at bringe den elektriske mobilitet tilbage til Milano i overensstemmelse med de regler, der kommer fra ministeriet.
Vi har brug for så hurtigt som muligt at få et system med klare regler, siger en talsmand for en af løbehjulsudlejerne, Dr.
In, som i løbet af 24 timer har fjernet 150 løbehjul fra Milanos centrum.
Færdselsregler for elløbehjul i DanmarkDu skal være fyldt 15 år (Nogle udlejningsfirmaer kræver 18 år)Du skal følge cykelreglerne.
Dvs.
du skal køre på cykelstien, hvis der er cykelsti og følge cyklistsignaler og -skiltningDu må ikke køre på fortovet, på gangstier eller i fodgængerfelterDu skal give tegn ved sving og stopDer må kun være én person på løbehjuletDu skal køre med lys på hele døgnetPromillegrænsen er 0,5, og der er nulgrænse for ulovlige stofferKilde: Rådet for Sikker TrafikSiden slutningen af juli har politiet i Milano uddelt 50 bøder til løbehjulsbrugere, som på forskellig vis har overtrådt reglerne ved enten at køre for hurtigt, køre to på ét løbehjul eller køre uden for de zoner, hvor det er tilladt at bruge løbehjulene.
Læs også:El-løbehjul breder sig: Provinsen lærer af lovløse tilstande i KøbenhavnProblemet er ifølge det milanesiske bystyre, at selvom man endnu ikke havde udformet lokale regler for brugen af el-løbehjul, så sendte udlejerne deres løbehjul på gaden.
Og nu har de altså fået besked på at fjerne dem, indtil bystyret får fastlagt klare regler, for hvor og hvordan løbehjulene må bruges.
- Vi ser bunker af løbehjul nogle steder i byen, og samtidig sørger operatørerne ikke for at fortælle deres brugere om de regler, som de skal følge, siger Scavuzzo.
Hun forventer, at de nye regler, som løbehjulsudlejerne og deres brugere skal følge, vil være klar i begyndelsen af september.
Herhjemme trådte en forsøgsordning for el-løbehjul i kraft i januar i år.
Forsøget løber frem til januar næste år, hvor der skal foretages en evaluering.
Det er dog langt fra ufarligt at bruge de eldrevne løbehjul.
Således er mere end 100 personer i år kommet til skade i københavnsområdet ved at køre på el-løbehjulene.
Desuden er omkring 20 personer enten blevet ramt eller er snublet over et elløbehjul på gaden i København.
Det viser tal fra en undersøgelse, som ph.
d.
-studerende Stig Nikolaj Blomberg fra Akutberedskabet i Region Hovedstaden har foretaget.
Læs også:Efter flere dødsulykker: Global debat om el-løbehjulFacebookTwitterKopier linkEmner:Fritidsaktiviteter|Milano|Italien|Vejtrafik|Region Hovedstaden




https://www.dr.dk/nyheder/indland/operation-goldfinger-nu-er-20-faengslet-i-stor-narkosag

IndlandOperation Goldfinger: Nu er 20 fængslet i stor narkosagSvensk statsborger på 65 år havde intet imod at blive udleveret til Danmark, oplyser anklager.
Betjente og jurister i specialgruppen Særlig Efterforskning Øst arbejder fortsat med 'Operation Goldfinger'.
(Arkivfoto) 17.
aug.
2019 kl.
13.
02Bemærk: artiklen er mere end 30 dage gammelLæs opEn svensk statsborger på 65 år sigtes af politiet for at have været pengemand for et stort netværk, der har smuglet 1,6 ton heroin og kokain.
Manden blev anholdt forleden i Malmø i forbindelse med en efterforskning, som politiet har døbt 'Operation Goldfinger'.
Han lod sig frivilligt udlevere til Danmark, og i et retsmøde lørdag i Københavns Byret har han nægtet sig skyldig.
Dommeren har dog varetægtsfængslet ham frem til 4.
september, oplyser anklager Annika Jensen.
I alt er nu 20 personer varetægtsfængslet i sagen.
Desuden er fire andre for tiden frihedsberøvet i Sverige, Holland og Tyskland.
De danske myndigheder har krævet de fire udleveret.
Håndterede kontanterneDet var i en større aktion i slutningen af juni, at politifolk i Slovenien, Albanien, Tyskland, Holland, Sverige og Danmark gik ud for at foretage anholdelser og ransage lejligheder og ejendomme.
- Ved ransagningerne fandt vi over 20 kilo kokain og en masse penge, sagde politiinspektør Torben Svarrer fra specialgruppen Særlig Efterforskning Øst i juni.
Et fællestræk ved de fleste af de fængslede er, at de har rødder i Albanien.
Den overordnede sigtelse drejer sig om smugling og besiddelse af i alt 1650 kilo kokain og heroin.
Men den senest fængslede har ifølge politiets påstand haft en anden rolle.
Han skal have håndteret og vekslet de mange kontanter, som skulle bruges, hævdes det.
- Vi sigter ham for at have holdt netværket kørende ved at være pengemand, oplyser anklager Annika Jensen.
Smuglerierne skal være foregået i svensk indregistrerede biler.
I specialbyggede hemmelige rum lå der narkotika.
Ifølge politiet var der tale om mindst 55 transporter.
Hver gang lå der cirka 15 kilo i de særlige rum i bilerne, har politiet tidligere oplyst.
I den internationale sag har det europæiske politisamarbejde Europol og anklager-samarbejdet Eurojust stået for koordination og udveksling af oplysninger.
Undervejs er der også rejst sigtelser om våben.
/ritzau/FacebookTwitterKopier linkEmner:Politi|Kriminalitet|Sverige|Albanien|Europol




https://www.dr.dk/nyheder/udland/corbyn-splitter-forsog-pa-afsaette-johnson

BrexitSe temaUdlandCorbyn splitter forsøg på at afsætte JohnsonOpposition og konservative modstandere af hårdt brexit vil afsætte Johnson og indsætte overgangsregering.
Den tidligere konservative minister og veteran Kenneth Clarke er bragt i forslag som premierminister for en overgangsregering.
(Arkiv) 17.
aug.
2019 kl.
17.
35Bemærk: artiklen er mere end 30 dage gammelLæs opOppositionen i det britiske parlament forsøger at enes om en plan, der kan føre til afsættelsen af premierminister Boris Johnsons konservative regering, så et hårdt brud med EU afværges.
Men oppositionen er stærkt splittet.
Det skyldes, at Labours leder, Jeremy Corbyn, insisterer på at stå i spidsen for en overgangsregering, der skal forhindre, at briterne forlader EU uden en aftale.
Det rapporterer flere britiske medier.
Corbyn henviser til, at det er tradition, når en regering kollapser, at lederen for det største parti i oppositionen får muligheden for at danne regering.
En sådan regering er afhængig af støtte fra De Liberale Demokrater, EU-positive konservative og andre dele af oppositionen.
Alle parter er enige om, at det haster.
Boris Johnson har sat kurs mod et hårdt brexit 31.
oktober.
Et flertal er inden for rækkevidde for at få Johnsons regering afsat.
- Corbyn er desværre en stærkt splittende figur, og i forsøget på at stoppe et no-deal brexit, så er det bestemt ikke mit formål at hjælpe ham ind i Downing Street, siger den konservative Dominic Grieve.
Læs også:Konservative slås internt om brexit: "Forræderi" at forlade EU uden en aftaleMåske kun én chance tilbageLondons socialdemokratiske borgmester, Sadiq Khan, appellerer lørdag til lederen for De Liberale Demokrater, Jo Swinson, om at give sig.
Han afviser hendes idé om at gøre en veteran fra enten De Konservative eller Labour til premierminister.
- De Liberale Demokraters fortsatte insisterer på, at Corbyn ikke kan lede denne potentielle enhedsregering, er nu den største enkeltstående hindring for at stoppe et no-deal, skriver han i et brev, som avisen Guardian citerer fra.
- Forfatningseksperter advarer om, at der måske kun er én chance tilbage for at forhindre Boris Johnson i at levere et no-deal, skriver han videre.
Swinson sagde for få dage siden til BBC, at det vil blive svært at få flere konservative og afhoppere fra Labour til at stemme for en regering ledet af den stærkt venstreorienterede Corbyn.
Hun har anbefalet, at det i stedet bliver enten den konservative Kenneth Clarke eller Labours Harriet Harman, der skal lede en regering.
De er begge veteraner i parlamentet.
Udover at stoppe et hårdt brexit bliver den midlertidige regerings opgave at udskrive valg.
/ritzau/FacebookTwitterKopier linkEmner:Boris Johnson (politiker)|Jeremy Corbyn (politiker)|Storbritannien|EU|EU-forhold




https://www.dr.dk/nyheder/politik/pernille-rosenkrantz-theil-vil-skrotte-udskaeldt-fravaersregel-paa-landets-gymnasier

PolitikPernille Rosenkrantz-Theil vil skrotte udskældt fraværsregel på landets gymnasierMinisteren vil lade gymnasierne være med til at beslutte, hvordan fravær registreres.
Børne- og undervisningsminister Pernille Rosenkrantz-Theil (S) vil gøre op med den regel, der betyder, at elever på landets gymnasiale uddannelser automatisk får fravær for hele timen, hvis de kommer for sent.
Af Amanda Holmen17.
aug.
2019 kl.
07.
00 | opdateret 17.
aug.
2019 kl.
10.
56Bemærk: artiklen er mere end 30 dage gammelLæs opDet skal være slut med, at elever får fravær for en hel undervisningstime på landets gymnasiale uddannelser, hvis de kommer et par minutter for sent, fordi bussen er forsinket, eller kæden er hoppet af cyklen.
Det mener børne- og undervisningsminister Pernille Rosenkrantz-Theil (S), der vil afskaffe en udskældt del af bekendtgørelsen om at nedbringe fraværet på landets gymnasiale uddannelser, der trådte i kraft sidste efterår.
Bekendtgørelsen har det sidste år betydet, at lærerne i begyndelsen af hver time skal registrere, om eleverne er til stede.
Er de ikke det, får de fravær for hele timen.
- Jeg er overbevist om, at landets gymnasielærere er fuldt i stand til at vurdere, hvornår der er tale om en elev, der sammen med 300 andre elever er kommet for sent med de samme busser, og hvornår der tale om en elev, som er lidt sløv i optrækket, siger ministeren, der derfor vil lade det være lettere for uddannelsesinstitutionerne selv at beslutte, hvordan man vil føre fravær.
Dialog med lærere, elever og rektorer om nye reglerDen nye regel blev indført af den tidligere undervisningsminister Merete Riisager (LA) som en del af en større fraværspakke, efter en stikprøveundersøgelse viste, at eleverne på nogle gymnasier i gennemsnit var fraværende i op til en femtedel af undervisningen.
Siden er det blandt andet blevet kritiseret af eleverne for fjerne incitamentet til at komme til timerne, hvis man er et par minutter forsinket.
Men det skal altså ikke være op til politikerne på Christiansborg at bestemme, hvordan fraværet skal registreres de enkelte steder, mener Pernille Rosenkrantz-Theil.
- Den her type af bekendtgørelser får en masse lærere til at sidde og registrere alt muligt på en helt bestemt måde i stedet for at koncentrere sig om det, de egentlig skal; nemlig at undervise, siger hun.
I løbet af de næste par uger vil hun invitere både rektorer, lærere og elever med til diskussioner om, hvordan et nyt fraværssystem kan skrues sammen:- Jeg synes, at vi skal have nogle regler, som er nemme at administrere – altså de centralt fastlagte regler.
Og så synes jeg, at resten skal administreres af skolerne selv, så de selv finder ud af, hvad der fungerer bedst, siger Pernille Rosenkrantz-Theil.
Derfor er det også for tidligt at sige, hvornår eleverne og lærerne på gymnasierne kommer til at opleve en forandring.
Men ministeren vurderer, at ”der går nogle uger eller måske et par måneder” før, at grundlaget er på plads.
DF: Det sender et forkert signal til eleverneHos Dansk Folkeparti er man ærgerlig over, at bekendtgørelsen bliver ændret igen, fordi det fjerner incitamentet til at komme til tiden, siger partiets gymnasieordfører Marie Kraup.
- Det sender jo et signal til eleverne om, at det er lige meget, om de kommer for sent.
Læs også:Minister om kritik af 'fraværspakke': Eleverne skylder at møde opHun synes ikke, at det gør nogen forskel, hvad årsagen er til, at man kommer for sent til undervisningen.
Marie Krarup er gymnasieordfører for Dansk Folkeparti.
- Det er jo en registrering af, om man er der eller ej.
Så hvis man ikke er kommet til tiden, fordi ens cykel er punkteret, så er det rimeligt, at det bliver noteret.
Selvfølgelig er det det.
Det er jo for at få et overblik over det, at man skal have fraværsregistrering.
SF bakker op om en afskaffelseHos regeringens støtteparti SF er de enige i, at reglerne er for rigide, som de er i dag, og derfor vil de også gerne have den del af bekendtgørelsen fjernet.
- Skolerne skal hellere selv finde ud af de her ting, og det kunne de sagtens før, siger partiets gymnasieordfører Astrid Carøe.
Læs også:Ny fraværsordning på gymnasier møder kritik: Frygter eleverne bliver vækHun understreger, at det er vigtigt, at eleverne kommer til tiden, men at der bør skelnes mellem, hvad årsagen er, inden eleverne automatisk får fravær.
- Vi vil gerne nedbringe fraværet.
Men det vigtigste er, at vi bruger fraværet til at sikre, at eleverne trives og til at se de elever, der måske ikke trives så godt på gymnasierne, siger Astrid Carøe.
Gymnasium: Selvfølgelig skal de komme til tidenPå Gladsaxe Gymnasium har hverken rektor eller eleverne været begejstrede for fraværsreglen.
- Selvfølgelig skal de (red.
eleverne) komme til tiden, og det gør de også i langt de fleste tilfælde.
Men en gang i mellem kommer de lidt senere, og så er der som regel en grund til, at de kommer lidt senere.
Det kan man ikke tage hensyn til med den bekendtgørelse, vi har lige nu, siger Eva K.
Steensen, der er rektor på gymnasiet.
Tidligere fik eleverne på gymnasiet fravær for halvdelen af en lektion, hvis de kom for sent.
Ifølge Marie Rodian Arleth, der går i 3.
G og er formand for gymnasiets elevråd, har reglen påvirket de forkerte elever.
- De, der alligevel ikke ville dukke op til undervisningen, bliver ikke påvirket af de her fraværsregler, men de, som bliver påvirket, er dem, der kommer fem minutter for sent, siger hun.
Opdateret med video.
FacebookTwitterKopier linkEmner:Liberal Alliance|Merete Riisager (politiker)|Pernille Rosenkrantz-Theil (politiker)|Uddannelse|Gladsaxe




https://www.dr.dk/nyheder/viden/kroppen/hun-kaemper-overlevelse-mens-han-kaemper-udryddelse-kom-taet-paa-en-verden






https://www.dr.dk/nyheder/detektor/detektor-messerschmidt-og-khader-vildleder-om-laekket-eu-notat

DetektorDetektor: Messerschmidt og Khader vildleder om lækket EU-notatOmdiskuteret migrationspagt er ikke juridisk bindende for EU's medlemslande, fastslår eksperter.
Af Jakob Stobbe og Villads Leer Jørgensen17.
aug.
2019 kl.
09.
17Bemærk: artiklen er mere end 30 dage gammelLæs opSidste år var der heftigt politisk slagsmål omkring FN's Migrationspagt, der blandt andet handler om migration fra Afrika til Europa.
Og nu er der igen slået på gong-gongen i den politiske arena på grund af et lækket notat fra EU.
Hvad påstår Morten Messerschmidt og Naser Khader?
EU Kommissionen har flere gange understreget, at der er tale om et lækket, internt dokument, der ikke afspejler Kommissionens officielle holdning.
Morten Messerschmidt (DF og Naser Khader (K) mener, at Lars Løkke Rasmussen (V) bandt dem noget på ærmet, da han sidste år sagde, at FN migrationspagten ikke ville få konsekvenser.
Det siger de to politikere til Berlingske i en artikel i denne uge, der fortæller om et internt notat fra EU Kommissionen, der blev lækket til offentligheden.
- Det her notat viser, at pagten vil blive løftet op til reel lovgivning, siger Morten Messerschmidt i artiklen.
- Selvfølgelig har pagten en bindende virkning, men det fik vi ikke en ordentlig diskussion af, siger Naser Khader i samme artikel.
Hvad har Detektor fundet ud af?
Den 12.
december 2018 tiltrådte Danmark FN's Migrationspagt, som også kaldes Marrakesh 2.
Danmark tilsluttede sig FN’s migrationspagt den 18.
december 2018.
Pagten handler om, at medlemsstaterne skal arbejde for et bedre internationalt samarbejde omkring migration.
Det skal blandt andet sikre migranters rettigheder, mindske trafficking - og man vil arbejde for, at mindske årsagerne til uregelmæssig migration.
Pagten opfordrer desuden til at indsamle mere data om migration, så politiske beslutninger bliver baseret på viden.
Der står desuden i pagten, at intet land kan løse problemerne alene - og derfor skal rammerne om samarbejdet styrkes.
Både migranter og flygtninge har de samme universelle rettigheder, som skal respekteres, men pagten fastslår samtidig, at de to grupper har forskellig retslig status.
Kritikere af migrationspagten frygter, at det vil blive nemmere for migranter at komme til EU-landene, selvom det er afvist flere gange af FN, EU og danske myndigheder.
Det står heller ingen steder i selve migrationspagten.
Den 1.
februar 2019 skriver direktør og juridisk rådgiver i EU-Kommissionen, Lucio Gussetti, et internt notat, der giver hans vurdering af migrationspagtens retslige konsekvenser for EU.
Han konkluderer blandt andet, at migrationspagten har bindende juridisk effekt for EU-landene.
Allerede i foråret begynder europæiske medier at berette om det interne notat.
Den 9.
marts fortæller det ungarske stats-tv – M1 – om notatet og konkluderer, at EU har løjet for offentligheden om pagtens retslige effekter.
Kort efter udtaler talskvinde Natasha Bertaud fra EU Kommissionen til det tyske medie Correctiv, at vurderingen blot er én persons vurdering – og ikke Kommissionens officielle holdning.
Trods udtalelsen går historien om det lækkede dokument sin gang rundt i en række medier – blandt andet hos det højreorienterede Breitbart News, der har forbindelser til alt-right bevægelsen – og som blev etableret af Steve Bannon, der i en periode var Donald Trumps chefstrateg i Det Hvide Hus.
Hvad siger eksperterne?
Danmark tiltrådte FN's migrationspagt sammen med 191 andre lande.
Detektor har interviewet en række myndigheder og eksperter om, hvorvidt EU-landene er juridisk forpligtet til at følge FN's Migrationspagt.
Det korte svar er: Det er de ikke.
Det slår både EU-Kommissionen og det danske udenrigsministerium fast.
Desuden står det sort på hvidt i selve migrationspagten.
Det længere svar lyder: EU-landene kan på sigt blive juridisk påvirket af migrationspagten i et eller andet omfang, hvis der på et tidspunkt laves EU-lovgivning på området, eller hvis EU-Domstolen afsiger en dom omkring dette.
Årsagen skal findes i det interne notat fra den juridiske rådgiver i EU-Kommissionen, Lucio Gussetti.
Her skriver han, at FN’s migrationspagt ”has legal effects”.
Men det er altså ikke en virkelighed i dag, fortæller lektor i EU-ret, Bugge Thorbjørn Daniel, Syddansk Universitet.
Dokumentet fra Kommissionens juridiske tjeneste kan ikke i sig selv have juridisk bindende effekt.
Bugge Thorbjørn Daniel, lektor i EU-ret- Dokumentet fra Kommissionens juridiske tjeneste kan ikke i sig selv have juridisk bindende effekt.
Der er tale om et forsøg på at sammensætte en argumentation.
En eventuel bindende juridisk effekt vil kræve andet og mere - fx en dom, der siger det samme - eller EU-lovgivning i en eller anden form, siger Bugge Thorbjørn Daniel til Detektor.
Peter Pagh, der er professor ved Juridisk Fakultet på Københavns Universitet, vurderer ligeledes, at det lækkede notat fra EU-Kommissionen ikke medfører, at migrationspagten er juridisk bindende.
Og det er heller ikke til at sige, om det får nogen effekt i fremtiden.
- Hvordan den juridiske analyse i notatet vil blive vurderet af beslutningstagere eller EU-Domstolen, ved vi ikke.
Der er et hav af notater og vurderinger i omløb i EU-systemet – og det her er bare ét af dem.
Så man ved ikke, om det får en betydning, siger Peter Pagh til Detektor.
Hvad siger Naser Khader og Morten Messerschmidt?
Detektor har forgæves forsøgt at få fat på Naser Khader fra Det Konservative Folkeparti, mens Dansk Folkepartis Morten Messerschmidt gerne vil svare på spørgsmål.
EU-ordføreren fra Dansk Folkeparti sætter nu nogle flere nuancer på sin vurdering end i interviewet med Berlingske, hvor han sagde: ”Det her notat viser, at pagten vil blive løftet op til reel lovgivning…”.
- Der er rigtig mange måder, hvor de her ting bliver løftet op til lovgivning eller på anden måde for lovgivningsmæssig betydning.
For eksempel ved EU-domstolen, hvor vi jo gang på gang oplever, at der bliver afsagt domme, som får betydning for medlemslandenes lovgivninger.
Der er det netop den slags erklæring, som konventioner bygger på, siger Morten Messerschmidt.
Det interne EU-notat er ikke juridisk bindende eller et udtryk for kommissionens holdning, men alligevel bruger du notatet til at sige, at FN’s Migrationspagt bliver en juridisk bindende.
Hvorfor?
- Den måde EU-domstolene arbejder på, det er det man kalder case-law.
Man bygger konkret sag med henvisninger til tidligere domme og internationale retsakter osv.
Og et af de internationale retsakter, som EU har indgået, er netop Marrakesherklæringen, hvor EU kommissionens egen juridiske tjeneste siger, at den har juridisk gyldighed.
- Det dokument vil klart indgå i en hver form for behandling af migrationspolitik, udviklingspolitik og grænsekontrol og så videre.
Men er det her notat juridisk bindende i sig selv - eller skal der noget mere til?
- Nej altså der skal være noget, der ligesom følger det op, det er klart, siger Morten Messerschmidt til Detektor.
FacebookTwitterKopier linkEmner:Donald Trump (politiker)|EU|EU-Domstolen|EU-forhold|Afrika




https://www.dr.dk/nyheder/indland/danske-toppolitikere-udpeget-i-tyrkisk-rapport-ser-mig-selv-i-livsfare

IndlandDanske toppolitikere udpeget i tyrkisk rapport: 'Ser mig selv i livsfare': PET har oplyst en række danske toppolitikere om, at de er oplistet i en tyrkisk rapport om PKK i Danmark.
Socialdemokratiets Lars Aslan Rasmussen er blandt den række af toppolitikere, som optræder i en tyrkisk rapport (Arkivfoto).
17.
aug.
2019 kl.
06.
28Bemærk: artiklen er mere end 30 dage gammelLæs opEn række danske toppolitikere er i løbet af den seneste uge blevet ringet op af Politiets Efterretningstjeneste (PET).
De har hver især fået at vide, at de er nævnt i en tyrkisk rapport på 666 sider om Kurdistans Arbejderparti, PKK, i europæiske lande.
Det skriver Berlingske lørdag.
Blandt de politikere, som er nævnt i rapporten, er blandt andet SF-formand Pia Olsen Dyhr, SF-gruppeformand Jacob Mark, tidligere SF-udenrigsminister Holger K.
Nielsen, Alternativets leder, Uffe Elbæk, Enhedslistens politiske leder, Pernille Skipper, og folketingsmedlem for Socialdemokratiet Lars Aslan Rasmussen.
- Det er smadderubehageligt, fordi jeg intet har med PKK at gøre.
Den eneste grund til, at jeg er nævnt, er, at jeg er kritisk over for Erdogan, siger Lars Aslan Rasmussen til Berlingske.
I rapporten lyder det, at 'han kan siges at være en del af PKK's kampagne'.
- Det her er så systematisk en gennemgang, og der er ting i rapporten, man kun kan vide, hvis man har virkelig gode kilder i Danmark, og jeg må indrømme, at jeg ser mig selv i livsfare på grund af den rapport.
Jeg ved jo ikke, hvad det betyder for min sikkerhed, hvis jeg rejser til Tyrkiet, siger Lars Aslan Rasmussen til avisen.
'PET tager sagen alvorligt'PET bekræfter over for Berlingske, at efterretningstjenesten er i gang med at kontakte samtlige af de mere end 100 personer, hvis navne fremgår af den tyrkiske rapport.
Men PET vil ikke oplyse, hvorfor man anser det som nødvendigt at tage kontakt til disse personer.
Det kan dog kun skyldes, at PET ser rapporten med stor alvor, mener lektor Peter Viggo Jakobsen, der beskæftiger sig med forsvars- og sikkerhedspolitik ved Forsvarsakademiet.
- Når PET først begynder at ringe rundt, og dermed også gør folk nervøse, er det, fordi tjenesten tager sagen alvorligt.
Det er udtryk for, at man vurderer det som uansvarligt ikke at reagere, siger Peter Viggo Jakobsen til Berlingske.
Rapporten er blevet lavet af tænketanken Seta, som har forbindelser til den tyrkiske regering.
Rapporten er meget detaljeret og beskriver med billeder og diagrammer det, man betegner som "PKK's struktur i Danmark".
PKK er af den tyrkiske regering og flere andre lande betegnet som en terrorbevægelse.
/ritzau/FacebookTwitterKopier linkEmner:Holger K.
Nielsen (politiker)|Lars Aslan Rasmussen (politiker)|PKK|Tyrkiet|Efterretningstjenester




https://www.dr.dk/nyheder/udland/usa-udsteder-arrestordre-pa-iransk-tankskib-i-gibraltar

UdlandUSA udsteder arrestordre på iransk tankskib i GibraltarUSA vil beslaglægge iransk olietanker og mere end to millioner tønder olie, viser en amerikansk arrestordre.
)17.
aug.
2019 kl.
02.
18Bemærk: artiklen er mere end 30 dage gammelLæs opEn amerikansk domstol har fredag udstedt en arrestordre på det iranske tankskib, som siden begyndelsen af juli har været opbragt i Gibraltar.
Det skriver nyhedsbureauet Reuters natten til lørdag dansk tid på baggrund af retsdokumenter.
Gibraltar har ellers torsdag ophævet en ordre om tilbageholdelse af den iranske olietanker "Grace 1".
Det skete på trods af, at det amerikanske justitsministerium i sidste øjeblik forsøgte at blokere for frigivelsen.
USA sætter skibet i forbindelse med Irans Revolutionsgarde, som USA har listet som en terrororganisation.
Derfor vil USA have tanskibet, som stadig ligger for anker ved Gibraltar, beslaglagt.
Ifølge arrestordren vil USA også have beslaglagt lasten på mere end to millioner tønder råolie.
Ingen officiel henvendelseGibraltar har endnu ikke modtaget en officiel henvendelse fra USA, meddeler højesteretten i det britiske oversøiske territorium på sydkysten af den Iberiske Halvø.
Gibraltar opbragte "Grace 1" 4.
juli grundet mistanke om, at skibet skulle levere olie til Syrien i strid med EU's sanktioner mod landet.
At opbringe et skib vil sige at tilbageholde det - enten i forbindelse med krig eller for at undersøge det og eventuelt for at beslaglægge lasten.
Det var fredag ikke klart, hvornår "Grace 1" planlægger at sejle videre fra Gibraltar.
Ny kaptajnDen indiske kaptajn på olietankeren meddelte tidligere fredag, at han har bedt sine iranske arbejdsgivere om at udskifte ham.
Det meddelte kaptajnens advokat ifølge nyhedsbureauet AP.
- Han ønsker ikke længere kommandoen over skibet, han vil hjem.
Han er ikke glad for at skulle tilbage og klinke skårene, sagde advokaten.
- Men han er en professionel kaptajn, og han er nødt til at blive, indtil en ny besætning tager over.
Skibet har desuden brug for en række reparationer, før det kan sejle videre fra Gibraltar, lyder det videre fra advokaten.
Spændingerne mellem USA og Iran har taget til, siden den amerikanske præsident, Donald Trump, sidste år trak USA ud af atomaftalen med Iran.
USA besluttede i den forbindelse at genindføre en række sanktioner mod Iran, som i høj grad har påvirket landets olieeksport.
/ritzau/FacebookTwitterKopier link




https://www.dr.dk/nyheder/udland/obduktionen-slar-fast-epstein-begik-selvmord

UdlandObduktionen slår fast: Epstein begik selvmordJeffrey Epstein stod til op mod 45 års fængsel, men han endte sine dage ved at hænge sig i sin celle inden en retssag.
Epstein valgte at tage sit eget liv for seks dage siden.
16.
aug.
2019 kl.
22.
35Bemærk: artiklen er mere end 30 dage gammelLæs opDen amerikanske milliardær Jeffrey Epsteins dødsårsag er nu slået fast.
Han begik selvmord.
Det viser en obduktionsrapport fredag, skriver nyhedsbureauet AP.
Ifølge obduktionsrapporten hængte den 66-årige Epstein sig selv i sin fængselscelle.
Han blev fundet død omkring klokken 07.
30 lørdag morgen lokal tid.
Epstein sad i Manhattan Correctional Center og var anklaget for menneskehandel og overgreb mod adskillige mindreårige piger.
Han risikerede op til 45 års fængsel.
Læs også:Milliardær døde i sin celle: USA's justitsminister langer ud efter fængselEfter hans død har en kvinde, som siger, at hun blev seksuelt udnyttet af Jeffrey Epstein, da hun var 14 år, lagt sag an mod finansmandens bo.
I sidste måned blev Epstein fundet halvt bevidstløs i en detention i New York efter et selvmordsforsøg, og han blev derfor efterfølgende overvåget.
Hvordan han alligevel bar sig ad med at tage sit eget liv vides ikke.
En anonym fængselsvagt peger på, at på grund af underbemanding i fængslet var der ingen vagter på dødsnatten.
Jeffrey Epstein havde haft forbindelser til nogle af USA's mest magtfulde personer.
Blandt dem, som han havde været på venskabelig fod med, var præsident Donald Trump, tidligere præsident Bill Clinton og Storbritanniens prins Andrew.
/ritzau/FacebookTwitterKopier linkEmner:Bill Clinton (politiker)|Donald Trump (politiker)|USA|New York|Sundhed og velvære




https://www.dr.dk/nyheder/kultur/easy-rider-stjernen-peter-fonda-er-dod

KulturEasy Rider-stjernen Peter Fonda er dødPeter Fonda er mest kendt som en af stjernerne fra filmen 'Easy Rider'.
Fredag sov han stille ind i sit hjem.
Dennis Hopper og Peter Fonda (th) i filmen "Easy Rider".
17.
aug.
2019 kl.
01.
41Bemærk: artiklen er mere end 30 dage gammelLæs opDen amerikanske skuespiller og filminstruktør Peter Fonda er død i en alder af 79 år.
Det oplyser hans familie natten til lørdag dansk tid ifølge NBC News.
Peter Fonda fik sit gennembrud i 1969 i filmen 'Easy Rider', hvor han spillede sammen med Dennis Hopper og Jack Nicholson.
Fondas familie oplyser i en meddelelse, at han omgivet af sine nærmeste døde fredeligt fredag formiddag i sit hjem i Los Angeles.
Han havde i en del år lidt af lungekræft.
- Det er med dyb sorg, at vi deler nyheden om, at Peter Fonda er gået bort, skriver familien.
- Det er et af de mest triste øjeblikke i vores liv.
Vi er ikke i stand til at finde de rette ord til at udtrykke smerten i vores hjerter, hedder det videre.
Kommer ud af skuespillerfamiliePeter Fonda var ud af en familie af skuespillere.
Hans far, Henry Fonda, var gennem flere årtier en af Hollywoods store stjerner og blev blandt andet hædret med en Oscar.
U.
S.
actor Peter Fonda flashes a victory sign as he arrives for the award ceremony of the European'Shooting Stars 2004' competition at the 54th Berlinale International Film Festival in Berlin February 8, 2004.
Twenty-one talented actors, nominated by members of the European Film Promotion (EFP) took part in the initiative run by the EFP, which is mainly financed by the EU.
REUTERS/Fabrizio Bensch Hans søster Jane Fonda kan også se tilbage på en markant filmkarriere, hvor hun foreløbigt har modtaget to Oscar-statuetter.
Hun er desuden kendt som politisk aktivist og forfatter.
Peter Fonda blev født i New York i 1940.
Plads i filmhistorienSelv om han aldrig opnåede samme status i Hollywood som sin far eller storesøsteren Jane, så fik "Easy Rider" ifølge nyhedsbureauet AP så stor betydning og gjorde så stort et indtryk på især datidens unge, at det var nok til at cementere Peter Fondas plads i filmhistorien.
Fonda skrev sammen med Dennis Hopper filmens manuskript om to potrygende bikere på roadtrip gennem det sydvestlige og sydlige USA.
På deres vej bliver de venner med en fordrukken ung advokat spillet af Jack Nicholson.
De unge og løsslupne venner vækker de lokales vrede i de konservative sydstater.
Fonda producerede filmen og Hopper stod for instruktionen for bare 380.
000 dollar.
Den endte med at sælge biografbilletter verden over for 40 millioner dollar, hvilket var et betydelig beløb for 50 år siden.
Ved filmfestivalen i Cannes fik "Easy Rider" en flot modtagelse, og filmen er siden af American Film Institute blevet rangeret som en af de 100 bedste amerikanske film gennem tiderne.
FacebookTwitterKopier linkEmner:Henry Fonda (skuespiller)|Jane Fonda (skuespiller)|Peter Fonda (skuespiller)|USA|Cannes




https://www.dr.dk/sporten/cykling/italiensk-cykelikon-mister-livet-efter-hjerteanfald-i-havet

CyklingItaliensk cykelikon mister livet efter hjerteanfald i havetFelice Gimondi døde ifølge flere medier fredag.
Han vandt i en glorværdig karriere Touren, Vueltaen og Giroen.
Felice Gimondi under Paris-Roubaix i 1965.
16.
aug.
2019 kl.
22.
15Bemærk: artiklen er mere end 30 dage gammelLæs opDen tidligere cykelstjerne Felice Gimondi er fredag død som følge af et hjerteanfald under en svømmetur ud for Sicilien.
Det skriver cyclingnews.
com og flere andre medier.
Gimondi blev 76 år og var i sin storhedstid en af feltet allerstørste profiler.
Italieneren vandt cykelsportens tre store etapeløb fra midten af 1960'erne og ti år frem.
I 1965 kørte han sig til tops i Tour de France, mens han året senere tog den samlede sejr i Vuelta a España.
I mere hjemlige omgivelser blev det til tre Giro d'Italia-triumfer i 1967, 1968 og 1976.
Felice Gimondi (th) blev 76 år gammel.
Italieneren er en af blot syv ryttere, der har vundet alle tre grand tours.
I 1973 blev Gimondi verdensmester ved at vinde landevejsløbet i Barcelona.
På vej mod sejren sprintede han fra datidens store konkurrenter Freddy Maertens, Luis Ocaña og Eddy Merckx.
Efter sin glorværdige cykelkarriere var han tilknyttet cykelholdene Gewiss og Mercatone Uno i ledende roller.
Ifølge cyclingnews.
com satte han også sit aftryk på cykelsporten som ansat hos cykelproducenten Bianchi.
/ritzau/FacebookTwitterKopier linkEmner:Eddy Merckx (cykelrytter)|Cykelsport|Italien|Spanien|Frankrig




https://www.dr.dk/nyheder/regionale/fyn/fynske-joergen-koerer-rundt-i-bond-bil-den-har-en-pragtfuld-lyd

FynFynske Jørgen kører rundt i Bond-bil: 'Den har en pragtfuld lyd'En Aston Martin DB5 er netop blevet solgt som verdens dyreste Bond-bil.
Men faktisk kan man finde en lignende på Vestfyn.
Af Jonatan Grau Møller, Sofie Ørts og Uffe Bregendahl16.
aug.
2019 kl.
20.
49Bemærk: artiklen er mere end 30 dage gammelLæs opDen sølvgrå Aston Martin DB5 brummer sin vej over en bakketop.
På hver side af vejen blafrer det grønne græs, når bilen kører forbi.
Det er som taget ud af en scene fra James Bond-filmen Goldfinger.
Men selvom det ligner det, er asfalten ikke lagt i England.
Bilen kører i stedet rundt på Fyn.
Bag rattet kunne det have været Sean Connery.
Men i dette tilfælde er det fynske Jørgen Strøjer.
Han ejer nemlig en af meget få eksemplarer af det, der bliver kaldt en af de mest ikoniske biler i verden.
- Jeg købte den rigtig billigt af en mand i Australien, der var tvunget til at sælge den, fortæller han.
Sådan lyder en Bond-bilDyreste Bond-bilFor 15 år siden, da Jørgen Strøjer købte sit eksemplar, var prisen omkring 800.
000 kroner.
I nat var prisen dog lidt en anden, da et ægte eksemplar af en Bond-bil blev solgt for 43 millioner kroner på en auktion for klassiske biler i Monterrey, Californien.
Det lyder måske af meget.
Men for den pris får køberen til gengæld også maskinpistoler ved forlygterne, en sømkaster, oliespreder, roterende nummerplader og ni andre special effects.
Det skriver CNN.
Bilen blev lavet for at promovere Bond-filmen 'Thunderball' fra 1965, men den blev aldrig en del af selve filmen.
Salgsprisen i nattens auktion gør bilen til den dyreste Bond-bil nogensinde.
Sådan ser den roterende nummerplade ud på Jørgen Strøjers Aston Martin DB5.
Spækket med gadgetsDet kan godt være, at Jørgen Strøjers Aston Martin DB5 ikke har været på rollelisten i en af klassikerne om agent 007.
Det har dog ikke afholdt ham i at prøve at gøre bilen så Bond-agtig som overhovedet muligt.
Derfor har Jørgen Strøjer, der ejer firmaet Strøjer Tegl, selv installeret en række gadgets.
Den har blandt andet fået installeret maskinpistoler ved forlygterne og roterende nummerplader, som den ægte Bond-bil.
- Det eneste jeg mangler er katapultsædet.
Men som jeg plejer at sige, så har jeg ikke mødt nogen, jeg tænker skulle den vej ud af bilen, fortæller han.
Selvom han vurderer, at salgsprisen på den ægte vare, måske har tredoblet værdien af den fynske Bond-bil, er det ikke noget, han satser på at drage nytte af.
- Den er ikke til salg, slår han fast han.
FacebookTwitterKopier linkEmner:Sean Connery (skuespiller)|Aston Martin|Biler|Fyn|CNN




https://www.dr.dk/nyheder/udland/overblik-derfor-er-groenland-vigtig-usa

UdlandOVERBLIK Derfor er Grønland vigtig for USAAmerikanerne er mere interesserede i Thulebasen end råstoffer i Grønland, siger ekspert.
Thulebasen i Grønland indeholder blandt andet et stort radaranlæg.
Af Louise Brodthagen Jensen og Sean Coogan16.
aug.
2019 kl.
22.
00Bemærk: artiklen er mere end 30 dage gammelLæs opDanskerne kunne i dag stå op til nyheden om, at præsident Trump ifølge amerikanske medier har vist interesse for at købe Grønland.
Det er imidlertid ikke en handel, som der er nogen som helst realistisk mulighed for i praksis, lyder vurderingen fra Mikkel Runge Olesen, seniorforsker på Dansk Institut for Internationale Studier.
Han peger på, at USA's interesse for Grønland primært handler om militærbasen i Thule.
Læs også:Trump-køb af Grønland?
Politikere kalder det en 'dårlig joke' og en 'forfærdelig tanke'Der er dog ikke nogen tvivl om, at amerikanerne har øget interesse for den arktiske region i disse år, fortæller han.
Grønland har militær betydningThulebasen i Grønland blev bygget i 1951, mens Den Kolde Krig udspillede sig (Arkivfoto fra 1995).
USA’s interesse i Grønland går historisk langt tilbage og efter års manglende interesse er amerikanernes fokus igen rettet mod øen, der huser USA’s mest nordlige militærbase, Thulebasen.
Den blev bygget tilbage i 1951 og er en af amerikanernes vigtigste militærbaser.
Med basens radar er amerikanerne i stand til at fange informationer om missilaffyringer og sikre USA's selvforsvar.
Efter afslutningen af Den Kolde Krig faldt Thulebasens betydning, mens Kina i de senere år er begyndt at vise interesse for en række projekter i Grønland.
Læs også:Amerikanske medier: Trump er interesseret i at købe GrønlandDette kom særligt i fokus, da Kina sidste år forsøgte at finansiere to lufthavne i Grønland - et forsøg, som USA ikke just jublede over.
Det mundede ud i, at Danmark delvist finansierede og lånte penge til Grønland for at realisere projekterne.
Grønland har også en række naturresurser, som har tiltrukket en række internationale firmaers interesse, "men den store jackpot har ikke indfundet sig endnu", forklarer Mikkel Runge Olesen.
- Derfor vil jeg sige, at amerikanernes interesser lige nu handler om de militære interesser i forhold til Thulebasen frem for et spørgsmål om råstoffer.
GrønlandskortetRigsfællesskabet giver Danmark en plads ved bordet, når Arktisk Råd mødes.
Som her i Finland i maj.
I akademisk litteratur har man diskuteret, hvorvidt Danmark gennem årene har kunnet trække 'grønlandskortet' og har fået særlig god behandling af amerikanerne på grund af deres ønske om at bevare Thule-basen, påpeger Mikkel Runge Olesen.
- Det kan man især finde belæg for i arkiverne fra Den Kolde Krig, siger han.
Skal Danmark og Grønland bevare et godt forhold til USA, kræver det ikke meget mere fra landene, end de allerede leverer - nemlig, at de er samarbejdsvillige, hvad angår den amerikanske tilstedeværelse i Grønland, siger seniorforskeren- Man har efter min vurdering ladet amerikanerne have basen på meget fine vilkår for amerikanerne, siger han.
Efter Den Kolde Krigs afslutning så man, at grønlandskortet blev mindre vigtig end før, siger han.
- Men det kan så være, at kortet bliver vigtigere i takt med, at amerikanernes interesse for Arktis bliver større.
Konkurrence om ArktisDe seneste år har Rusland genopbygget Nordflåden, som blandt andet består af 40 ubåde.
Her ses nogle af flådens soldater på øvelse nær Murmansk i den russiske del af Arktis.
I de senere år er der sket en ændring i den amerikanske kurs i forhold til det arktiske område, hvor man blandt andet finder Grønland, fortæller seniorforskeren.
- Det er en ændring, at præsidenten i det hele taget er begyndt at interessere sig for Arktis, og der er kommet en ny arktisk strategi fra Forsvarsministeriet, siger seniorforskeren.
- De taler om strategisk konkurrence i den arktiske region i en grad, de ikke har gjort før.
- Man er begyndt at se på Arktis som et mindre fredeligt og mindre problemfrit område end tidligere, forklarer Mikkel Runge Olesen.
Regionen menes at holde på 13 procent af verdens uopdagede olie og 30 procent af den uopdagede gas samt en række værdifulde mineraler, påpeger Washington Post.
Med klimaforandring følger også nye søveje, hvorfor regionen kan byde på nye søveje, der bliver det 21.
århundredes Suez- eller Panamakanaler, sagde den amerikanske udenrigsminister, Mike Pompeo, ved en konference i Arktisk Råd tidligere i år.
Her holdt han sig ikke tilbage fra at pege på utilfredhed med kinesernes øgede aktivitet i området og sagde, at russerne allerede har "efterladt fodspor fra deres militærstøvler i sneen".
Med til mødet var blandt andet Danmark, som har en plads ved bordet på grund af rigsfællesskabet med Grønland.
FacebookTwitterKopier linkEmner:Donald Trump (politiker)|Grønland|Mike Pompeo (politiker)|Thule Air Base|Militære anlæg




https://www.dr.dk/nyheder/udland/spiderman-bestiger-hoejhus-i-hongkong-hejse-forsoningsflag

Udland'Spiderman' bestiger højhus i Hongkong for at hejse forsoningsflagFranskmanden Alain Robert appellerede til dialog efter måneders konflikt.
(Video: AP)Af Signe Mai Vilsbøll16.
aug.
2019 kl.
21.
54Bemærk: artiklen er mere end 30 dage gammelLæs opAlain Robert, der også er kendt som "den franske spiderman", klatrede i dag op i en 68 etager høj skyskraber i Hongkong uden brug af reb og seler for at hejse et forsoningsflag.
Ovenpå måneders konflikt placerede klatreren et banner med en illustration af et håndtryk på bygningen Cheung Kong Center, som ligger i byens forretningsdistrikt, og stuntet havde til formål at applere til fredelig dialog.
Hongkongere har de seneste elleve uger demonstreret i byens gader i protest mod, at den lokale regering vil indføre et lovforslag, som gør det muligt at udlevere mistænkte kriminelle borgere til retsforfølgelse i Kina.
Til trods for, at den politiske leder i Hongkong, Carrie Lam, har suspenderet forslaget, frygter borgere, at deres frihed bliver indskrænket efter en stigende kontrol fra politiske ledere i hovedlandet Kina.
Også Europa-Kommissionen har opfordret parterne til at finde en diplomatisk løsning på striden.
Indtil videre er der dog ikke tegn på forsoning.
Demonstrationerne ventes at fortsætte over weekenden.
Kilder: AP, The Guardian og BBCFacebookTwitterKopier linkEmner:Europa-Kommissionen|Hong Kong|Kina|BBC|Kriminalitet




https://www.dr.dk/nyheder/udland/terrorsigtet-i-norsk-moske-skyderi-erkender-de-faktiske-omstaendigheder

UdlandTerrorsigtet i norsk moské-skyderi erkender de faktiske omstændighederDen sigtede har endnu ikke taget formelt stilling til skyldsspørgsmål, lyder det fra anklageren.
Den 12.
august var 21-årige Philip Manshaus foran en dommer i byretten i Oslo, hvor dommeren slog fast, at han skal varetægtsfængsles i fire uger.
16.
aug.
2019 kl.
21.
52 | opdateret 16.
aug.
2019 kl.
22.
13Bemærk: artiklen er mere end 30 dage gammelLæs opI Norge har den drabs- og terrorsigtede Philip Manshaus under en afhøring erkendt de faktiske omstændigheder.
Philip Manshaus blev anholdt ved en moské i den norske by Bærum, hvor han bevæbnet gik til angreb på moskéen Al-Noor Islamic Centre i byen Bærum ikke langt fra Norges hovedstad Oslo.
Og indtil i dag har den sigtede 21-årige ellers ikke ønsket at udtale sig til politiet om sagen.
- Han har endnu ikke taget formelt stilling til skyldsspørgsmål, siger anklager Pål-Fredrik Hjort Kraby.
- Hans forklaring har givet et vigtigt bidrag til den videre efterforskning, tilføjer han.
I mandags blev Philip Manshaus varetægtsfængslet i fire uger, hvoraf to er i isolation.
Sagen kortLørdag eftermiddag blev Philip Manshaus overmandet, efter han havde affyret skud mod al-Noor-moskeen i den norske by Bærum.
Tre mand holdt ham tilbage, inden politiet ankom til stedet og anholdte den 21-årige mand.
En person blev såret.
I Manshaus' hjem i Bærum fandt politiet liget af hans 17-årige lillesøster.
Philip Manshau er sigtet for drab, drabsforsøg og terror.
Han nægter at have gjort noget, der er strafbart, men har endnu ikke afgivet forklaring, så det er stadig uklart, om han vil erkende at have begået handlingen.
Chefen for den norske efterretningstjeneste, PST, oplyste tidligere i dag, at de allerede for et år siden fik et tip om Philip Manshaus, men at de ikke fandt grundlag for at følge op på det.
Han mistænkes for at have affyret flere skud inde i moskéen al-Noor Islamic Centre i Bærum uden for den norske hovedstad, efter først at have dræbt sin 17-årige stedsøster.
Læs også:21-årig varetægtsfængslet i fire uger: Terrorsigtet ville filme moské-angreb'Han har været samarbejdsvillig'Den sigtedes advokat, Unni Fries, afviser, at Philip Manshaus har ændret sin indstilling og ikke rigtigt ville tale med politiet, som havde overvejet at tvangsindlægge ham med henblik på at få en retspsykiatrisk undersøgelse af ham.
Unni Fries siger, at han har været samarbejdsvillig.
- Mit indtryk er, at dette er helt frivilligt fra hans side.
Han ville afgive en forklaring og var parat til det nu, siger hun til avisen VG.
Imam Syed Mohammad Ashraf ved Al-Noor-moskéen i Bærum kalder Philip Manshaus for "en fjende af menneskeheden".
Der var få personer i moskéen, da angrebet skete, men de fik overmandet den anholdte, til politiet kom frem.
Norske privatpersoner har indsamlet mere end 134.
000 norske kroner til personerne i moskéen.
Beløbet, der svarer til omkring 100.
000 danske kroner, er indsamlet af 660 bidragydere.
Målet med indsamlingen, som foregår på den norske tjeneste Splejs, er at sende de to redningsmænd, Mohamed Rafiq og Mohamed Iqbal, på pilgrimsrejse til Mekka.
/ DR Nyheder /FacebookTwitterKopier linkEmner:Norge|Kriminalitet|Islam|Politi|Oslo




https://www.dr.dk/sporten/fodbold/superliga/debutant-grundlaegger-fcn-sejr-over-uskarpe-ob

SuperligaDebutant grundlægger FCN-sejr over uskarpe OBMads Døhr Thychosen scorede fredag i sin debut for FC Nordsjælland, der vandt 2-0 over OB i 3F Superligaen.
16.
aug.
2019 kl.
22.
05Bemærk: artiklen er mere end 30 dage gammelLæs opMads Døhr Thychosen fik fredag en drømmedebut for FC Nordsjælland, da han grundlagde en 2-0-sejr over OB i 3F Superligaen.
Den 22-årige forsvarsspiller skiftede denne sommer fra FC Midtjylland til FCN i jagten på mere fast spilletid.
I fredagens opgør dominerede OB skudstatistikken markant, men fynboerne manglede gang på gang den afgørende kynisme på banens sidste tredjedel.
De tre point betyder, at FC Nordsjælland går forbi OB og overtager fynboernes fjerdeplads i Superligaen.
OB satte sig hurtigt på spillet, og i kampens bare andet minut reddede FCN-keeper Nicolai Larsen et straffesparksforsøg fra Bashkim Kadrii.
Mads Døhr Thychosen og Mohammed Kudus jubler efter scoring til 1-0 under superligakampen mellem FC Nordsjælland og OB i Right to Dream Park i Farum, fredag den 16.
august 2019.
  Nicolai Larsen redder straffespark fra Bashkim Kadrii  1 / 2Mads Døhr Thychosen og Mohammed Kudus jubler efter scoring til 1-0 under superligakampen mellem FC Nordsjælland og OB i Right to Dream Park i Farum, fredag den 16.
august 2019.
 1 / 2Nicolai Larsen redder straffespark fra Bashkim Kadrii  2 / 2FCN forsøgte ofte at få lynhurtige Isaac Atanga i løbedueller med OB-forsvaret, men værternes første afslutning faldt efter knap en halv time.
Begge hold følte sig i første halvleg snydt for et straffespark, da først FCN's Abu Francis og siden hen OB's Ramon Leeuwin ramte bolden med hånden i feltet.
OB følte sig snydt igen med godt ti minutter til pause, da det unægtelig lignede, at Oliver Lunds afslutning blev sparket væk, efter bolden havde krydset målstregen.
Med tre minutter til pause var det i stedet FCN, der tog føringen takket være Mads Døhr Thychosens resolutte afslutning fra kanten af feltet.
Hjemmeholdet kom godt ud til anden halvleg, hvor kombinationsspillet flød bedre for FCN.
Gæsterne skabte flere store muligheder midtvejs i anden halvleg, men hverken Oliver Lund eller netop indskiftede Issam Jebali havde skarpheden.
OB satsede alt til sidst, og derfor kunne Mikkel Damsgaard lukke kampen til 2-0 i et tomt OB-mål med et langskud fra egen banehalvdel.
/ritzau/FacebookTwitterKopier linkEmner:FC Nordsjælland|Odense Boldklub|Fodbold|FC Midtjylland|Nicolai Larsen (fodboldspiller)




https://www.dr.dk/nyheder/viden/kroppen/myggeforsker-midt-i-malaria-mareridt-vi-skal-udrydde-myg-uanset-konsekvenserne






https://www.dr.dk/nyheder/udland/tysk-skovdoed-griber-om-sig-gange-bornholms-areal-er-gaaet-til-grunde

Af DR’s Tyskland-korrespondentMichael ReiterUdlandTysk skovdød griber om sig: To gange Bornholms areal er gået til grundeHarzen sælger sig selv på forestillingen om en eventyragtig skov, men glansbilledet krakelerer.
To års ekstrem varme og tørke har sat sine spor i blandt andet Harzen Nationalpark.
(Foto: Foto: Skærmdump fra TV Avisen.
)16.
aug.
2019 kl.
21.
54Bemærk: artiklen er mere end 30 dage gammelLæs opBrune og grå graner uden nåle strækker sig op mod himlen.
I titusindvis.
Så langt øjet rækker.
Harzen Nationalpark strækker sig over 25.
000 hektar, og er dermed en af Tysklands største.
Vi er taget herud for at se på skaderne, som to år med ekstrem varme og tørke har påført de tyske skove.
Alene i år er skovområder på to gange Bornholms størrelse gået til grunde.
I flere og flere regioner slår myndighederne alarm.
Situationen er så alvorlig, at eksperter og Tysklands regering nu kalder den en katastrofe.
Ændrer sig hurtigt- Rødgranerne heroppe elsker et fugtigt og køligt klima.
Så i de forgangne, varme somre har de lidt meget.
Faktisk har det ikke regnet nævneværdigt i snart to år, forklarer skovrider Andreas Pusch, der er chef for nationalparken.
- Problemet for træerne er især, hvor hurtigt skoven ændrer sig.
Og det er helt klart på grund af klimaet, siger han.
Mens vi går henover tykke tæpper af knasende, brune nåle, beskriver Andreas Pusch, hvordan tørke har gjort træerne forsvarsløse overfor såkaldte barkbiller.
Skadedyrene er kun fem millimeter store.
Men i fællesskab – og her taler vi om millioner – kan de lægge en hel skov øde.
Billerne er små, men kan skabe stor skade.
(Foto: Foto: Skærmdump fra TV Avisen.
)Andreas Pusch hiver et stemmejern frem af inderlommen og begynder at skrælle bark af en rødgran, hvor kun toppen stadig er grøn.
Resten har antaget en syg, brun farve.
Der går ikke mange sekunder før de første biller kommer til syne.
Så flere og flere.
Normalt er en rødgran i stand til at afværge billens angreb med klæbrig harpiks.
Men uden regn er der ingen vand til træerne.
Og uden vand kan der ikke dannes harpiks.
Så borer tusindvis af biller sig ned under barken.
De formerer sig, lægger æg og bremser tilførslen af den smule vand, rødderne stadig måtte suge til sig.
Når generationer af nyudklækkede biller sværmer videre, er træet for længst dødt.
Katastrofal udviklingI nationalparken lader man de døde træer stå, til de vælter og nedbrydes.
På granernes kirkegård spirer nyt liv frem, især planter der ikke kunne leve i træernes skygge.
Men det er også det mest positive, man kan sige om udviklingen.
- For skovejere er udviklingen katastrofal, fastslår skovrider Andreas Pusch.
Skovrider Andreas Pusch er bekymret over udviklingen.
- Simpelthen fordi bestanden af trætyper, der leverer store mængder træ i god kvalitet, er stærkt aftagende.
Tysk skovdrift står overfor et foreløbigt tab på omkring 20 milliarder kroner.
Og her taler vi kun om udgifter til at fjerne døde træer og plante nye.
Vi taler ikke om de finansielle tab, som skovejere og træproducenter lider, fordi de ikke kan sælge deres vare.
Fra eventyr til dystopiOg så er der turismen, for eksempel i Harzen: Den sælger sig selv på forestillingen om den romantiske, eventyragtige tyske skov, hvor Brødrene Grimm slap Rødhætte samt Hans og Grethe løs.
Sådan som nogle skovområder i Harzen ser ud nu, kunne de snarere danne ramme om dystopiske fortællinger fra 3.
verdenskrig.
- Hele byen her har levet af turisme og af naturen i over 100 år, fortæller Kerstin Wagner, hotelejer i byen Schierke.
- Men det er svært at sælge sig selv på natur, når man pludselig har døde træer overalt, fastslår hun.
Den lokale pottemager håber, at der fortsat kommer turister.
Nede om hjørnet har pottemager Dana Grundmann en lille butik, hvor hun sælger keramik til turisterne.
- Vi er bange for, at gæsterne bliver væk, indrømmer hun.
Skidt for klimaetAndre i Tyskland er bekymrede for de klimatiske konsekvenser, når millioner af træer dør.
For skovene i landet lagrer omkring 85 millioner ton CO2 om året.
De gavner altså klimaet – men kun hvis de er sunde og raske.
Tysklands landbrugsminister, Julia Klöckner, tager bekymringerne alvorligt.
For nylig var hun ude i skovene for selv at tage bestik af situationen.
Hun var hurtig til at indkalde til et krisemøde, der skal finde sted nu i september, og hvor man vil prøve at finde løsninger.
Harzen Nationalpark er med sine over 25.
000 hektar en af Tysklands største.
I første omgang skal de ramte områder støttes med omkring 10 milliarder kroner i krisehjælp.
De skal primært gå til at fjerne de døde træer, hvilket også er en metode til at begrænse invasionen af barkbiller.
Dernæst skal der investeres i nye typer træer, der er mere robuste overfor klimaforandringer.
- Man taler blandt andet om at importere trætyper fra Middelhavslandene og Mellemøsten, der bedre kan holde til varme og tørke.
- Problemet er, at mange af dem har det svært med de kølige tyske vintre.
Især heroppe i bjergene i Harzen.
Et andet problem er, at nye typer træer også kan være ledsaget af nye typer skadedyr, forklarer skovrider Andreas Pusch.
Og så står man i det dilemma, at det tager år, før nye træer har vokset sig store – så de kan sælges, så de kan smykke den romantiske skov, og så de kan bidrage til klimaet.
Der er altså ingen hurtige løsninger.
Så i Tyskland lige her og nu kan de ikke gøre meget andet end at håbe på regn.
FacebookTwitterKopier linkEmner:Tyskland|Skove|Skovbrug|Turisme|Bornholm




https://www.dr.dk/nyheder/politik/s-medlem-forsvarer-million-hyre-til-topraadgiver-han-forventes-staa-til-raadighed-i

PolitikS-medlem forsvarer million-hyre til toprådgiver: Han forventes at stå til rådighed i alle døgnets timerMed det job, som Martin Rossen har fået, skal der følge en høj løn med, mener S-medlem.
Martin Rossen sammen med Mette Frederiksen på Christiansborg.
Af Anders Byskov Svendsen16.
aug.
2019 kl.
21.
21Bemærk: artiklen er mere end 30 dage gammelLæs opMette Frederiksens stabschef Martin Rossen har til fulde fortjent den løn, han får.
Og sammenlignet med andre offentlige chefer får han faktisk ikke særligt meget.
Det mener Rasmus Stoklund, der er nyvalgt folketingsmedlem for Socialdemokraterne.
Rasmus Stoklund er 35 år og nyt medlem af Folketinget for Socialdemokraterne.
Han er valgt i Nordsjælland.
Martin Rossen er ansat til en årsløn på 1,44 millioner kroner inklusive pension, selv om reglerne for særlige rådgivere har et lønloft på 1,34 millioner kroner.
Men der gælder særlige vilkår for Mette Frederiksens højre hånd, som også skal være stabschef i Statsministeriet.
Og det er ifølge Rasmus Stoklund helt rimeligt.
- Det er en høj løn, men i debatten mangler man at sammenligne med, hvad tilsvarende topembedsmænd i det offentlige tjener.
- Man kunne tager DR’s nyhedsdirektør, som tjener 1,8 millioner kroner om året.
Eller en kommunal vicedirektør-stilling, der et slået op i Roskilde, og som lander på lidt mere, end Martin Rossen får i løn.
Man kunne tage Kirkeministeriets departementschef, der får 1,6 millioner kroner om året.
Det er også høje lønninger.
Og kompleksiteten i de opgaver, som Martin Rossen skal løse, må være mindst lige så høj som dem, de andre skal løse.
Men debatten handler jo også, at man laver nogle regler, som gælder særlige rådgivere, men man undtager lige stabschefen fra reglerne?
Hvad er en særlig rådgiverDe enkelte ministre kan ansætte særlige rådgivere.
Mette Frederiksen har tre særlige rådgivere.
De andre ministre mellem en og to.
Populært kaldes de for spindoktorer.
De rådgiver normalt om presse og politik.
De er ansat på en anden måde end de øvrige embedsmænd.
Deres ansættelse følger den minister, de rådgiver.
Det vil sige, at de stopper, når ministeren går af.
Andre embedsmænd fortsætter, hvis der kommer en ny minister.
De må arbejde politisk.
Andre embedsmænd er neutrale.
Størstedelen af de nye rådgivere har tidligere arbejdet for Socialdemokratiet.
- Jeg synes, det er misvisende, når man siger, han er undtaget.
For så lyder det som om, han spiller den samme rolle, som særlige rådgivere traditionelt har gjort.
Det er, fordi han løser andre opgaver end en traditionel særlig rådgiver, der kun skal fokusere på sin egen minister.
Her har vi en, der både skal rådgive statsministeren og koordinere på tværs af regeringen, siger Rasmus Stoklund.
Indkald til høringHan mener også, at jobbet har en karakter, der kræver en høj løn.
- Hvis du ser på den arbejdsuge, man har i den funktion, så er det en arbejdsuge, der ikke levner meget tid til familieliv eller til, at man i løbet af året kan tage en forlænget weekend.
Den er virkelig låst på en anden måde, end flere topembedsmænd er.
Du forventes at stå til rådighed i alle døgnets timer, siger det nyvalgte folketingsmedlem.
Både Radikale, Dansk Folkeparti og Venstre har sagt, at de vil tage sagen op i Folketingets ledelse.
Rasmus Stoklund opfordrer dem i stedet til at lave en høring over lønninger til offentlige chefer.
Lønloftet med den lille fodnote om, at Martin Rossen er undtaget.
- Hvis man er nervøs for, at det står så skævt til med de særlige rådgivere, så synes jeg, man skal overveje og indkalde til en høring, hvor man kunne få nogle eksperter til at lave nogle sammenligninger og komme med vurderinger af, hvordan lønniveauet er mellem forskellige topfolk i det offentlige.
- Det er rigtig, at de her mennesker får nogle høje lønninger, men der er ikke noget, der tyder på, at de særlige rådgivere får en uforholdsmæssig høj løn, siger Rasmus Stoklund.
FacebookTwitterKopier linkEmner:Socialdemokraterne|Ansættelsesforhold|Dansk Folkeparti|Mette Frederiksen (politiker)|Roskilde




https://www.dr.dk/nyheder/viden/klima/forskere-amazonas-traeer-kan-ikke-redde-os-fra-klimakrisen-som-vi-ellers-haabede

Skovbrande i AmazonasSe temaKlimaForskere: Amazonas træer kan ikke redde os fra klimakrisen - som vi ellers håbedeKlimamodeller går ud fra, at regnskov vil opsuge store mængder CO2 i fremtiden - men måske tager de fejl.
Af Søren Bjørn-Hansen16.
aug.
2019 kl.
20.
01Læs opTræer bliver ofte udråbt til mirakelkuren på klimaforandringerne.
FN's klimapanel IPCC forudser da også, at Amazonas vil opsuge omkring en fjerdedel af den CO2, der udledes fra fossile brændsler.
Problemet er bare, at vi ikke kan vide, om regnskoven overhovedet er i stand til det.
Det viser en ny undersøgelse foretaget af forskere fra ti lande under ledelse af Technische Universität München (TUM).
Forskernes avancerede modeller viser, at der er klare grænser for regnskovenes vækst - og dermed deres CO2-optag.
Væksten begrænses nemlig af hvor meget næring, der er i jorden.
Og den er der meget lidt af i store dele af Amazonas.
CO2-optaget i regnskove kan falde i fremtidenIndtil videre er klimamodellerne gået udfra, at skovenes kapacitet for at opsuge CO2, vil forblive konstant i fremtiden.
Men det er en fejl.
- Der er ikke på noget tidspunkt fundet bevis for det.
Det er helt sikkert muligt, at kapaciteten for at opsuge CO2 i stedet vil falde, siger Dr.
Karin Fleischer fra TUM i en pressemeddelelse.
Ifølge hende er de nuværende modeller for hvordan fremtidens økosystemer vil udvikle sig, baseret på tempererede landområder, som dem vi har i Danmark.
Men de tager ikke højde for, at der for eksempel er store områder af Amazonas, som er meget fattigt på næringsstoffer som fosfor.
Kan betyde varmere klima, hurtigereFor at undersøge hvordan regnskoven vil reagere på stigende mængder CO2 i atmosfæren, simulerede forskerne de næste 15 års regnskovs-vækst.
Essentielt næringsstof løber tørFosfor er en ikke-fornybar naturressource, der vil blive begrænset i fremtiden.
Fosfor er essentiel for liv.
De eksisterende fosforminer kan være udtømte allerede om 50-100 år.
Marokko, Kina, Algeriet, Syrien, Rusland og USA er hjemsted for de største reserver af fosfor.
Kilde: Andreas Carstensen, KU og DakofaKonklusionen i deres model er klar.
Regnskovene kan kun opsuge CO2, hvis der er tilstrækkeligt fosfor i jorden.
Er der ikke det, falder evnen til at opsuge CO2 med mellem 50 og 100 procent.
- Det betyder, at regnskovene allerede har nået grænsen og ikke vil være i stand til at opsuge mere CO2-udledning fra os mennesker.
Hvis det er tilfældet, vil Jordens klima blive varmere langt hurtigere end vi tror i dag, siger Dr.
Karin Fleischer.
Forskerne vil nu medtage den nye viden i en række eksperimenter under projektet AmazonFACE, hvor de vil udsætte træer i Amazonas for øgede mængder CO2, for at forbedre deres modeller.
Karin Fleischer (th) og hendes kollega Sabrina Garcia fra Instituto Nacional de Pesquisas da Amazônia i Brasilien, analyserer prøver i Amazonas.
nitroimagens)Uden næringsstoffer ingen nye træerLektor ved Skov, Natur og Biomasse på Københavns Universitet, Jesper Riis Christiansen, er ikke overrasket over forskernes konklusioner:- Fosfor findes i meget mindre mængder i tropiske jorde.
De har været udsat for forvitring og udvaskning af næringsstoffer i millioner af år og har derfor ikke så meget næring bundet i jorden, som her på vores breddegrader, hvor jorden er meget yngre, siger han og fortsætter.
- Er der ingen eller meget få næringsstoffer, kan træerne ikke vokse hurtigt og opsuge ligeså meget CO2.
Den feedback effekt er ifølge Jesper Riis Christiansen ikke særligt godt underbygget i de økosystemmodeller man bruger på globalt plan.
- Der er næringsstoffer nok til at holde regnskoven kørende - men måske ikke til at booste væksten, når der tilføres mere CO2 i atmosfæren, siger han og fortsætter:- Og det er ikke medtaget, i de beregninger vi normalt bruger i forhold til CO2-optag.
Det er interessant og vigtigt, at forskerne nu er i stand til at beregne disse vekselvirkninger mellem jord og planter på stor skala, såsom Amazonas.
Regnskove er lukkede økosystemerAt regnskovsjord er næringsfattigt virker måske ulogisk, når skovene umiddelbart myldrer med store træer og masser af liv.
Men det er fordi skovene er et lukket økosystem, hvor alt bliver udnyttet cyklisk, forklarer Jesper Riis Christiansen.
- Lige så snart du har dyr og planter og andet materiale, der dør, omsættes næringsstofferne deri lynhurtigt i regnskoven, siger han.
- Træernes rødder er ovenpå, eller tæt på overfladen for at kunne optage næringsstofferne hurtigt.
Derfor er det også meget farligt at fælde regnskoven.
For vi mennesker kan ikke bare genoprette den igen.
Vi har ifølge Jesper Riis Christiansen alt for lidt viden om, hvad der sker når man fælder skov - og om hvor lang tid den er, om at komme tilbage.
- Fældning af regnskoven, for at dyrke landbrug, resulterer i tab af stort set alle næringsstofferne, da disse findes ovenpå jorden.
Bagefter kan jorden i sig selv ikke understøtte landbrugsdriften, da puljen af næringsstoffer naturligt er lav, siger han.
Danske skove kan mangle vandMen hvad så med skove i vores egen del af verden?
Vi har ikke de samme problemer med for få næringsstoffer herhjemme - vi har tværtimod ofte for mange - for eksempel kvælstof.
Men ifølge Jesper Riis Christiansen har skove i Danmark og andre tempererede områder, sine egne begrænsninger.
- Sidste sommer viste jo hvordan adgangen til vand kan blive en begrænsning, siger han.
- Men for danske skove er det også svært at sige præcist hvor meget mere biomasse, der kommer til fordi vi øger indholdet af CO2 i atmosfæren.
Det forsøger han og andre forskere nu at finde ud af ved at se på udviklingen af forsøgsskove.
Men de bedste er kun omkring 20 år gamle - og det er alt for kort tid til at sige noget afgørende, forklarer han.
Selvom vi har undersøgt skovenes CO2-optag i for kort tid til at sige noget sikkert, tager det til gengæld måske alt for lang tid at undersøge det ordentligt - hvis vi skal nå at gøre noget ved klimaforandringerne.
Undersøgelsen blev offentliggjort i det anerkendte tidsskrift Nature Geoscience i sidste uge.
FacebookTwitterKopier linkEmner:Skove|Sydamerika|Videnskab|Intergovernmental Panel on Climate Change|Københavns Universitet




https://www.dr.dk/nyheder/kultur/film/hun-staar-i-spidsen-en-tv-revolution-nu-bliver-transkoennede-vist-paa-en-helt-ny

Film og serierHun står i spidsen for en tv-revolution: Nu bliver transkønnede vist på en helt ny mådeSnakken om at man ikke kan finde dygtige, transkønnede skuespillere er noget pjat, mener filmekspert.
© Getty ImagesAf Christian Mejdahl17.
aug.
2019 kl.
07.
00Læs opJules cykler ad idylliske forstadsveje hjem fra en klassisk high school-fest, som man har set utallige gange før i film og tv - med røde kopper og tætpakkede stuer med berusede teenagere.
Bag på cyklen sidder Rue, som Jules lige har mødt.
De to ved det ikke endnu, men de bliver snart bedste venner.
I nattens mørke lister de op på Jules' værelse, hvor de deler en joint og falder i søvn.
Sådan tager en af scenerne sig ud i HBO's serie 'Euphoria', der har været et kæmpe streaminghit hen over sommeren.
Og selvom seriens hovedperson er Rue, der bliver spillet af teenageidolet Zendaya, så er det 20-årige Hunter Schafer i rollen som Jules, der er løbet med opmærksomheden, og nu bliver hyldet for sin præstation og udråbt som fremtidens stjerne af diverse medier.
For Hunter Schafers rolle som den transkønnede Jules i 'Euphoria' adskiller sig fra den normale portrættering af transkønnede i film og tv.
Hunter Schafer (til venstre) og Zendaya (til højre) spiller rollerne som henholdvis Jules og Rue i HBO's 'Euphoria', der handler om en gruppe high school-elevers liv med alt, hvad det indebærer af stoffer, sex, identitet, traumer, sociale medier, kærlighed og venskab.
På intet tidspunkt handler serien nemlig om, at Jules er transkønnet.
Bortset fra et enkelt flashback på nogle minutter er der ellers ingen smertelig historie om hendes overgang fra dreng til pige, som man har set utallige gange før.
Og det er en kæmpe nyskabelse, mener Lise Ulrich, der er filmskribent på blandt andet Soundvenue.
- Den type historier har film og tv svælget i i mange år.
Men Hunter Schafer spiller her en pige, der har fundet sig til rette.
Hun er fuldstændig komfortabel, har haft sin modningsproces og favner sin seksualitet, siger hun.
Startede som modelHunter Schafer, der også selv er transkønnet, mener heller ikke, at det definerer en person, hvilken kønsidentitet de har.
Heller ikke i fiktionens univers.
Få styr på begreberneTranskønnetFællesbetegnelse om personer, hvis kønsidentitet eller kønsudtryk i større eller mindre grad ikke er i overensstemmelse med det køn, de blev tildelt ved fødslen.
At være transkønnet har ikke noget med seksuel orientering at gøre.
TransitionParaplybetegnelse brugt af nogle transkønnede om det at springe ud, det at få kropsmodifikationer og det at tilegne sig adfærd og en stil, som af personen selv forbindes med deres kønsidentitet.
I denne proces kan indgå tøjstil, hår, makeup, kropsbehåring, skægvækst, ændring af fornavn og til- og omtaleform, kønshormonbehandling og kirurgi.
TransmandPerson med mandlig kønsidentitet, som ved fødslen blev tildelt kvindeligt køn.
En mand, som også er transkønnet.
TranskvindePerson med kvindelig kønsidentitet, som ved fødslen blev tildelt mandligt køn.
En kvinde, som også er transkønnet.
CiskønnetPerson, hvis oplevede køn og kønsudtryk svarer overens med det køn, personen blev tildelt ved fødslen.
Det modsatte af transkønnet.
Mange vil samtidig leve op til de sociale forventninger knyttet til deres køn, mens nogle vil forholde sig kritisk til disse forventninger.
Kilde: LGBT Danmark- Det er ikke, fordi en historie om en transition ikke gør en karakter sammensat, har hun sagt til Cosmopolitan:- For selvfølgelig påvirker min transkønnethed den måde, jeg begår mig i verden på.
Men altså, jeg kæmper jo med alt muligt andet lort også.
Jeg ville elske at prøve kræfter med en karakter, der ligger længere fra mig selv i fremtiden.
Om det så er ciskønnede, rumvæsener eller noget andet.
Jeg vil bare blive ved med at udforske.
Hunter Schafer, skuespillerHunter Schafer startede sin karriere i showbusiness som model.
Siden 2017 har hun været et af ansigterne udadtil for mærker som Dior, Tommy Hilfiger og Marc Jacobs.
Og det var faktisk en tilfældighed, at hun gik til audition til rollen som Jules, som er Hunter Schafers skuespildebut.
Derfor var det en naturlighed for Hunter Schafer og forfatterne bag 'Euphoria', at Jules også skulle repræsenteres som en kompleks person.
- Vi ville bare gerne fortælle en god historie og en historie, der lader Jules ånde og være kompliceret og rodet, ud over at være en kønsidentitet.
Det synes jeg vi er lykkedes med, har hun sagt til InStyle.
Før Hunter Schafer fik rollen som Jules i 'Euphoria', var hun model.
Her ses hun i aktion for Dior.
Drømmer om andre rollerFilmskribent Lise Ulrich mener også, at Hunter Schafer har det, der skal til, for at bryde helt igennem og indtage roller på lige fod med ciskønnede kvinder.
Hunter SchaferHunter Schafer er 20 år gammel og født i 1999 i North Carolina i USA.
Rollen som Jules i ’Euphoria’ er Hunter Schafers debut som skuespiller.
Hun gennemgik - lige som sin karakter Jules - sin transition i high school.
I et interview med Variety har hun fortalt, hvordan hun har brugt internettet til at udforske sin kønsidentitet, ved at se videoer på Youtube om andre transkønnedes transitioner.
- Rent talentmæssigt ville hun sagtens kunne begå sig i alt lige fra romantiske komedier til dramaserier.
Og jeg håber, hun har modet til at kaste sig over andre genrer.
Hun er jo stadig kun 20 år, siger hun og fortsætter:- Man kan drømme om, at hun står for, at transkvinder i fremtiden forhåbentlig kommer til at kunne spille ciskvinder, lige som ciskønnede har spillet transkønnede i mange år.
Hunter Schafer selv drømmer da også om at spille andet end transkønnede roller i fremtiden.
- Jeg ville elske at prøve kræfter med en karakter, der ligger længere fra mig selv i fremtiden.
Om det så er ciskønnede, rumvæsener eller noget andet.
Jeg vil bare blive ved med at udforske, siger hun.
I 'Euphoria' bliver Jules (til venstre) og Rue (til højre) rodet ud i et kæmpedrama, der blandt andet involverer hævnporno, vold og catfishing.
(© HBO)Transkønnede er blevet mainstreamMen Hunter Schafer står ikke alene.
Sammen med en række andre transkønnede står hun i spidsen for en mindre revolution inden for repræsentationen af transkønnede på film og tv.
Faktisk er den generelle repræsentation af LGBT-personer på tv på sit højeste nogensinde.
Man kunne således finde LGBT-hovedroller i 75 ud af 857 amerikanske serier i 2018, hvilket svarer til 8,8 procent.
Det viser en undersøgelse foretaget af medieovervågningsorganisationen GLAAD (Gay & Lesbian Alliance Against Defamation).
Film- og tv-skribent Lise Ulrich mener også, at tendensen er klar.
- For et par år siden spekulerede man i, om det her fokus på diversitet var en dille, der ville passere, og måske endda blive efterfulgt af en modreaktion.
Men jeg tror overhovedet ikke, det bare er en trend.
Og forhåbentlig byder fremtiden på en langt mere mangfoldig branche og endnu flere transkønnede med succes, siger hun.
'Pose' bliver hyldet for sin mangfoldige casting.
Og med god grund.
Den transkønnede skuespiller Mj Rodriguez, der i serien spiller den ligeledes transkønnede Bianca, blev blandt andet blev nomineret til en MTV Movie & TV Award for sin præstation.
Hun peger på serier som 'Orange Is the New Black', 'Euphoria', 'Rise' og særligt HBO's 'Pose', som nogle af dem, der i de senere år har skruet den samlede repræsentation af transkønnede i vejret, selvom mange argumenterede for, at det ikke kunne lade sig gøre på grund af talentmassen.
- Der er et stort transkønnet cast i 'Pose', der har vist, at snakken om, at man ikke kan finde dygtige, transkønnede skuespillere, er noget pjat.
Det handler om at give dem en chance.
Og nu kan vi jo se, at man ikke kan bruge undskyldningen om, at de ikke eksisterer, siger hun.
Dansk talent stormer fremOgså i Danmark er der så småt ved at ske noget i forhold til transkønnede på tv.
Lise Ulrich forklarer, at mængden af transkønnede skuespillere selvsagt er noget mindre end i udlandet, men at vi alligevel kan bryste os af flere talenter.
Der var eksempelvis flere transkønnede og en non-binær skuespiller med i TV2's 'Ondt i røven', der kom tidligere på året, ligesom også den transkønnede May Simón Lifschitz har medvirket i 'Yes No Maybe' på DR3, hvor hun spillede en transkønnet kvinde, som hovedpersonen indleder et kort forhold til.
May Simón Lifschitz er 24 år og bor på Frederiksberg.
Da hun var 16 år, begyndte hun at tage hormoner og har siden fået nyt CPR-nummer og skiftet navn.
Og så er hun med i den store Netflix-serie 'Warrior Nun', der kommer snart.
Optagelserne til serien er netop slut og får premiere til næste år, hvor May Simón Lifschitz spiller rollen som Chanel.
En rolle i stil med Jules i 'Euphoria', hvor fokus på selve transkønnetheden er minimalt.
- Den rolle, jeg spiller, er en person, der hjælper hovedrollen til at finde sin vej.
Min karakter er transkønnet, men det bliver ikke rigtigt italesat, og vi dykker ikke ned i hendes historie, forklarer May Simón Lifschitz om karakteren i et interview med DR.
Transmand: Det betyder faktisk nogetOg det betyder faktisk noget for transkønnede, at de i dag kan spejle sig i film og tv på lige fod med ciskønnede.
Caspian Bjørnholm Drumm er transmand og begyndte sin transition som 15-årig, hvor han fik fjernet sine bryster og begyndte på hormonbehandling.
Det er ikke sjovt at vokse op med en idé om, at alle mennesker synes, jeg er en cirkusartist.
Caspian Bjørnholm Drumm, transkønnetI dag er han 23 år og har godt lagt mærke til udviklingen for transkønnede i film og tv.
Men han kan også huske dengang, transkønnede blev brugt på anden måde i populærkulturen.
- Det har jo været en nem måde at skabe en uhyggelig karakter på, når den lækre dame i filmen viste sig at være en mand, og alle i filmen kastede op.
Man blev brugt som en punchline og et symbol på en, der på alle måder er en afstikker, lyder det fra Caspian Bjørnholm Drumm.
I 'Beverly Hills 902010', der ellers brystede sig af at tage tunge ungdomstemaer op, kunne man således finde et afsnit, hvor karakteren Steve bogstavelig talt løber skrigende væk, da han finder ud af, at han har lagt an på en transkønnet.
Caspian Bjørnholm Drumm var 15 år, da han fik fjernet sine bryster på et privathospital.
Sagen vakte opsigt i medierne, hvor flere kritiserede hospitalet for at udføre operationen på en 15-årig.
Selv er Caspian Bjørnholm Drumm nået så langt i sin transition, at han ikke føler, hans transkønnethed er så definerende for ham længere.
Men han peger alligevel på, at det ville have været gavnligt for ham, hvis der havde været flere positivt portrætterede transkønnede at spejle sig i, da han var yngre.
- Det er ikke sjovt at vokse op med en idé om, at alle mennesker synes, jeg er en cirkusartist.
Det havde været mere behageligt og mindre angstprovokerende at springe ud og den slags, hvis der havde været andre typer af transkønnede i mediebilledet, siger han.
Støtteforening: Der mangler forståelseUd over at være en kilde til inspiration og stolthed blandt transkønnede, så kan en mere mangfoldig pulje af karakterer i film og tv også være med til at rykke noget hos alle dem, der ikke er transkønnede.
Fakta om kønsskifteHormonelt kønskifteVed det hormonelle kønsskifte vælger en person at tilføje det andet køns hormoner - enten testosteron eller østrogen.
Hormonerne får ens krop til at ændre sig, så kvinder får et mere mandligt udseende og omvendt.
Transkønnede under 18 år kan kun få hormoner, der bremser deres kønsudvikling, de såkaldte stophormoner.
Kirurgisk kønsskifteNår der er tale om et kirurgisk kønsskifte, får kvinder fjernet æggestokke og livmor ved en operation.
Hos en mand fjerner man testiklerne.
Når man har fået foretaget et kirurgisk kønsskifte, skal man tage hormoner resten af livet, da man ikke længere selv producerer dem.
Man skal være fyldt 18 år for at blive kønsskifteopereret.
Juridisk kønsskifteJuridisk kønsskifte betyder, at man kan få et cpr-nummer som det køn, man føler sig som.
Man behøver ikke være blevet opereret eller have taget hormoner, for at få ændret sit cpr-nummer.
Man skal være fyldt 18 år for at få juridisk kønsskifte.
Kilde: Sexlinjen.
dk, LGBT Danmark og RigshospitaletDet mener Marie Elisabet Lind-Thomsen, der er forperson for Foreningen for Støtte til Transkønnede Børn (FSTB) og selv er mor til en transkønnet.
- Det er med til at skabe større forståelse og viden om transkønnede.
Lige nu er der generelt meget uvidenhed og mange misforståelser.
Og selvom film og tv ikke altid er verdens bedste kilder, så er det trods alt stadig en kilde til viden, siger hun.
Hun skal sammen med de andre medlemmer af FSTB gå forrest i dette års pride-parade ved Copenhagen Pride.
Og hun håber på, at hun i fremtiden kan skabe mere forståelse for de udfordringer, transkønnede står overfor.
- Folk er hurtige til at fare op, når de hører om for eksempel retten til juridisk kønsskifte gennem cpr-nummeret for børn.
Der mangler forståelse for, at den slags lovgivning faktisk har en kæmpe betydning for livskvaliteten blandt transkønnede unge, siger hun og fortsætter:- Man ved, hvor vigtigt det her er, når man har siddet med et barn med ondt i maven, der ikke vil i skole.
Måtte springe ud tre gangeOndt i maven var der også masser af, da tv-stjernskuddet Hunter Schafer sprang ud for sine forældre.
For hendes forældre havde ikke nemt ved at forstå, hvad hun gik igennem, og hvordan det ville påvirke hende.
Hunter Schafer er den ældste af en søskendeflok på fire.
Hendes forældre er Katy Schafer og Mac Schafer.
- For mig var det sværere, at Hunter var transkønnet end homoseksuel, fordi jeg tænkte, at det ikke længere bare ville handle om, hvem Hunter var indadtil og indledte forhold til, men faktisk havde potentiale til at ændre på hele måden hun ser ud, har Hunter Schafers far tidligere udtalt i et interview med radiostationen WUNC.
Det var faktisk først, da Hunter Schafer prøvede at springe ud som transkønnet for tredje gang, at det gik op forforældrene, at de havde forsømt deres barn og måtte lægge deres egne bekymringer til side.
- Niveauet af angst hos Hunter var så udtalt, at vi ikke kunne forsætte med at overhøre signalerne.
Vi nærmede os et kritisk punkt, hvor vi på en måde havde mistet vores barn.
Hunter kæmpede med sig selv, og angsten var ovældende.
Der var mange tårer, siger Hunter Schafers mor i radiointerviewet og fortsætter:- Vi måtte indse, at vi måtte give slip på vores forestilling om, hvem vores barn skulle være.
FacebookTwitterKopier linkEmner:Seksualitet|Netflix|TV 2 (tv-kanal)|Jul|Los Angeles




https://www.dr.dk/sporten/fodbold/superliga/randers-selvmaal-sikrer-fc-koebenhavn-ny-sejr-og-tangering-af-superliga

SuperligaRanders-selvmål sikrer FC København ny sejr og tangering af Superliga-rekordFC København ligger efter seks kampe nummer et med maksimumpoint.
16.
aug.
2019 kl.
20.
17Bemærk: artiklen er mere end 30 dage gammelLæs opEt sent selvmål sikrede FC København tre point, da holdet fredag aften vandt 1-0 ude over Randers i 3F Superligaen.
I det 90.
minut headede angriberen Jonas Wind bolden ind på forsvarsspilleren Mathias Nielsen, så den røg i mål.
Med det sene sejrsmål har FCK fortsat vundet alle kampe i Superligaen i denne sæson, og holdet ligger på førstepladsen med 18 point.
Seks sejre i de første seks kampe er tangering af Superliga-rekorden.
Masser af chancerDe københavnske gæster dominerede det meste af kampen, men holdet havde svært ved at nedbryde et velorganiseret Randers-hold.
Selv om FCK indledte bedst, var det Randers, der skabte første halvlegs største chance.
Efter en halv time snittede Emil Riis' angrebspartner Marvin Egho bolden videre til ham, men fra få meters afstand sparkede Riis forbi målet.
FCK's overtag fortsatte i anden halvleg, og efter 57 minutter var det tæt på at give en føring.
FC Københavns Jonas Wind jubler efter den sene scoring.
Flere FCK-spillere var tæt på at score, mens bolden hoppede rundt i feltet.
En serie af afslutninger endte med, at Jonas Wind til sidst sparkede bolden i sidenettet.
Efter 80 minutter blev venstrebacken Pierre Bengtsson spillet fri i venstre side af feltet, men hans afslutning blev reddet af Randers-målmand Patrik Carlgren.
Kort efter fik Jonas Wind kampens måske største chance, da Carlgren gik forkert af bolden, og den landede for fødderne af Wind.
Han kunne dog ikke få kontrol over den og sparkede ved siden af fra kort afstand.
I det 90.
minut havde han så mere held, da han headede bolden ind på Mathias Nielsen, så den snød Patrik Carlgren og gik i mål.
/ritzau/FacebookTwitterKopier linkEmner:FC København|Randers|Fodbold|3F




