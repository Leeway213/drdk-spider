https://www.dr.dk/sporten/haandbold/em-kvinder/danmark-vinder-vild-em-gyser-mod-sverige

EM KvinderDanmark vinder vild EM-gyser mod SverigeSandra Toft reddede et svensk straffe, efter at tiden var udløbet, så Danmark vandt 30-29 i første EM-kamp.
Der blev fightet til det sidste, da Danmark slog Sverige ved holdenes åbningskamp ved EM.
30.
nov.
2018 kl.
22.
45Bemærk: artiklen er mere end 30 dage gammelLæs opDet danske kvindelandshold i håndbold er godt på vej til at indløse billet til mellemrunden ved EM.
Med en 30-29-sejr over Sverige fredag aften fik Danmark en kanonstart på turneringen og to point, der kan vise sig meget værdifulde i det lange løb.
Danskerne tog sejren efter en kamp, der startede kaotisk, men blev bedre, som tiden gik.
Det endte som en ren gyser, og danskerne kan takke en strafferedning af Sandra Toft for, at det endte med to danske point.
Læs også:Landsholdsanfører med i truppen til Danmarks EM-åbningskampToft klarede Nathalie Hagmans forsøg fra syvmeterstregen, efter at de 60 minutter var gået, og så blev den danske målvogter begravet i jublende holdkammerater.
Kampen viste, at det ellers lovpriste danske forsvar er til at ryste, men også at offensiven er bedre end sit rygte.
Da danskerne først fik gang i målscoringen, havde de ikke de store problemer med at spille sig frem til chancerne.
En veloplagt Mie Højlund fik en fin slutrundedebut og satte fart i angrebsspillet, og Stine Jørgensen skabte ro, da hun kom på banen til sin første kamp i halvanden måned.
Læs også:Danmark taber tæt EM-test til FrankrigMen forsvaret så fra start hullet og ud, og Kristina Jørgensen skulle bruge mindre end seks minutter på at rage to udvisninger til sig.
I målet fik Sandra Toft så godt som ingen hjælp, og da førstemålvogteren blev taget ud efter 18 minutter, stod hun noteret for én redning.
Danskerne haltede konstant bagefter i første halvleg, og det var først mod halvlegens slutning, da de svenske spillere begyndte at sjuske, at Danmark fik kontakt.
Det skete i halvlegens sidste minut, da Mie Højlund med sit fjerde mål udlignede til 15-15, men få sekunder senere kunne Sverige score i et tomt mål til pauseføring på 16-15.
Klavs Bruun Jørgensen har lagt et stort ansvar på skuldrene af Mette Tranborg, og det må have været opløftende for landstræneren at se den lange skytte være initiativrig og velskydende, da hun først fik hul.
Læs også:Danmark taber tæt EM-test til FrankrigDet var to scoringer af Tranborg, der fra anden halvlegs start bragte Danmark i front for første gang i kampen.
Et godt stykke ind i anden omgang havde danskerne initiativet, men for mange udvisninger gjorde det svært at holde føringerne.
Svenskerne havde det dog også langt vanskeligere end før pausen, og da Kathrine Heindahl fire minutter før tid scorede til 28-26, begyndte det at se godt ud.
Men de blågule bed fortsat fra sig, og da Stine Jørgensen misbrugte et straffekast ved 29-28 halvandet minut før tid, stod det klart, at spændingen ville holde helt til slut.
Læs også:Norge løber Danmark over ende i EM-optaktEfter svensk udligning smed Klavs Bruun Jørgensen sit sidste timeoutkort og instruerede sine spillere i, hvad der skulle ske i holdets sidste angreb.
Han valgte syv-mod-seks, og bolden endte hos Trine Østergaard, der bragte Danmark på 30-29.
Men svenskerne nåede at tilkæmpe sig et straffekast i den anden ende, så Sandra Toft kunne gøre sig til dansk helt.
/ritzau/.
FacebookTwitterKopier linkEmner:Sverige




https://www.dr.dk/sporten/fodbold/superliga/video-ny-aab-traener-debuterer-med-knusende-sejr-i-esbjerg

SuperligaVIDEO Ny AaB-træner debuterer med knusende sejr i EsbjergAaBs nye cheftræner Jacob Friis fik en drømmedebut, da hans hold i overbevisende og effektiv stil vandt 4-1.
30.
nov.
2018 kl.
22.
09Bemærk: artiklen er mere end 30 dage gammelLæs opJacob Friis fik en drømmedebut som cheftræner i AaB fredag aften, da klubben på udebane besejrede Esbjerg 4-1 i Superligaen.
Jacob Friis tog over som midlertidig cheftræner, da AaB tidligere på ugen fyrede Morten Wieghorst fra jobbet.
Nordjyderne var før kampen uden ligasejr siden 23.
september, da Hobro IK blev slået 5-0, men det blev der ændret på, da holdet med en uhyggelig skarphed straffede vestjyderne hårdt.
De forvandlede gæster tog fra første fløjt initiativet og med direkte spil lykkedes det både offensivspillerne Lucas Andersen og Kasper Kusk at komme til afslutninger.
Læs også:Fodboldklubben AaB fyrer træner Morten WieghorstTre minutter før pausen åbnede Lucas Andersen målfesten, da han alene med målmand Jeppe Højbjerg scorede sikkert efter en stor fejl af Esbjerg-anfører Markus Halsti længere fremme på banen.
I det 45.
minut blev det også 2-0 til AaB, da Lucas Andersen tæt under mål blot skulle sætte indersiden på et indlæg.
Esbjerg kom aggressivt ud efter pausen i jagten på en hurtig reducering, og efter blot fem minutter var angriber Adrian Petre tæt på, men han måtte se sit frispark tage overliggeren.
Kort efter punkterede AaB alle vestjyske drømme om point, da midtbanespiller Rasmus Thellufsen udnyttede, at han havde masser af plads i feltet.
Via en kontrolleret inderside blev det således 3-0 til AaB.
Helt galt gik det så for Esbjerg i det 55.
spilleminut, da også Kasper Kusk ville på tavlen.
Midtbanespilleren scorede således til 4-0 på en flot afslutning fra kanten af feltet.
Læs også:VIDEO Langskudsmål banker FC København i toppen af SuperligaenHerefter skulle tiden bare gå for begge mandskaber, og det fik ingen betydning, at midtbanespiller Joni Kauko kunne heade en reducering i mål til 1-4 kort før tid.
Resultatet betyder, at AaB avancerer fra syvendepladsen til en placering som nummer fire.
Esbjerg har på tredjepladsen et point mere end aalborgenserne.
/ritzau/FacebookTwitterKopier linkEmner:AaB|Adrian Petre (fodboldspiller)|Fodbold|Joni Kauko (fodboldspiller)|Esbjerg




https://www.dr.dk/nyheder/udland/kraftigt-jordskaelv-rammer-alaska-vejen-kollapsede

UdlandKraftigt jordskælv rammer Alaska: Vejen kollapsedeBygninger svajer, og folk flygter ud af huse ved jordskælv i Anchorage.
Mand kastes ud af sit badekar.
30.
nov.
2018 kl.
21.
59Bemærk: artiklen er mere end 30 dage gammelLæs opEt tsunamivarsel er afblæst ved Anchorage, den største by i Alaska, efter USA's geologiske tjeneste (USGS) har målt et jordskælv til 7,0.
Skælvet havde sit epicentrum i knap 41 kilometers dybde 12 kilometer nord for Anchorage.
Borgere i Anchorage siger, at det er det værste, de har mærket i mange år.
Bygninger svajede, da skælvet satte ind fredag morgen lokal tid.
Mange løb ud på gaden for at komme i sikkerhed.
Andre søgte ind under borde for at søge beskyttelse.
Der har siden været været flere mindre efterskælv.
Det kraftigste målte 5,8.
Veje kollapsetBilleder, der er lagt ud på de sociale medier, viser flere ødelæggelser.
Blandt andet lofter, der er faldet ned på et college i byen.
Der er også veje, som er brudt op eller kollapset under jordskælvet.
Men der er ikke umiddelbart oplysninger om tilskadekomne.
At jordskælvet var meget kraftigt, kan bevidnes af Brandon Slaton.
Han sad i sit badekar i sit hus, da de store rystelser kom.
Det skabte bølgegang i badekarret, og det endte med, at han blev skyllet ud på badeværelsets gulv.
Hunden faldt ned ad trappenHans hund, en 54 kilo tung mastiff, var rædselsslagen og forsøgte at komme ned ad trappen.
Den endte med at blive kastet ned til foden af trappen.
- Det var det rene anarki.
Der er ikke nogen billeder tilbage på væggen, der er ingen strøm, der er ingen fisk tilbage i akvariet.
Alt, som ikke var surret fast, er ødelagt, siger Slaton.
Der bor knap 300.
000 mennesker i Anchorage.
/ritzau/APEn butik.
Silva Saddle Western Wear store i Anchorage, fik sit loft ødelagt i jordskælvet.
1 / 8Flere jordskælv mål til mellem 7.
0 og 5.
8 rystede bygninger og ødelagde veje.
2 / 8Rystelserne sendte også bøgerne i gulvet i biblioteket på det lokale college.
(Foto: HOLLY A.
BELL © Scanpix)3 / 8Biblioteket på det lokale college.
(Foto: HOLLY A.
BELL © Scanpix)4 / 8En tsunami-varsel blev dog hurtigt afblæst.
5 / 8En motorvej slog også revner.
6 / 8En butiksrude røg under jordskælvet.
7 / 8En tsunami-varsel blev dog hurtigt afblæst.
8 / 8FacebookTwitterKopier linkEmner:Alaska|Jordskælv|USA




https://www.dr.dk/nyheder/penge/michael-har-fleksibel-arbejdstid-og-lange-arbejdsuger-perfekt-en-delefar

PengeMichael har fleksibel arbejdstid og lange arbejdsuger: Perfekt for en delefar9 til 17-jobbet er på tilbagetog.
Et stigende antal danskere tilrettelægger selv arbejdet, viser ny forskning.
Michael Fabritius Tengnagel arbejder i gennemsnit mere end 37 timer, men føler sig ikke snydt.
Han er glad for fleksibiliteten.
(© DR Nyheder)Af Signe Mai Vilsbøll30.
nov.
2018 kl.
22.
43Bemærk: artiklen er mere end 30 dage gammelLæs opMichael Fabritius Tengnagel har fleksible arbejdstider.
Han kan møde ind på arbejde, når han vil, og han bestemmer også selv, hvornår han vil forlade skrivebordet for at hente sine børn.
- Det er fantastisk, at jeg har den mulighed.
Mine børn bliver trætte ved fem-tiden, og på det tidspunkt har jeg så allerede haft fornøjelsen af at fortælle dårlige vittigheder og skyde dem med legetøjspistoler i et par timer, siger Michael Fabritius Tengnagel, der arbejder som ingeniør i virksomheden Rambøll og er delefar til to.
Hver anden uge går Michael Fabritius Tengnagel hjem klokken tre.
Og når han ikke har børnene, arbejder han igennem.
- I hektiske uger arbejder jeg omkring 45 timer.
Lidt mere, hvis vi har meget travlt.
Mere fleksibilitet på arbejdsmarkedetStadig flere lønmodtagere har fleksible, varierende eller selvtilrettelagte arbejdstider - ligesom Michael Fabritius Tengnagel.
Ifølge ny forskning fra Rockwool Fonden havde 47 procent af danskerne fleksible arbejdstider i 2008, mens det i dag er 62 procent af lønmodtagerne.
- Mange tilrettelægger selv deres arbejdstid.
De er til en vis grad frie til at bestemme, så længe de arbejder det antal timer, der forventes af dem, siger forskningschef i Rockwool Fonden Jan Rose Skaksen.
Læs også:Undersøgelse: Flere lønmodtagere med fleksible arbejdstider har lange arbejdsugerEn dårlig forretningMen der er en hage ved den fleksibiliteten i arbejdstid, viser tallene fra Rockwool Fonden også.
Det sker nemlig ikke sjældent, at fleksible arbejdstider faktisk medfører længere arbejdsuger end de normale 37 timer.
For lønmodtagere med egen tilrettelæggelse af arbejdstiden er det over halvdelen, der arbejder 45 eller flere timer om ugen.
For lønmodtagere med faste arbejdstider er det 18 procent.
Og så ender det jo faktisk som en dårlig forretning, lyder det fra Henrik Lund, der er lektor og arbejdslivsforsker på Roskilde Universitet.
- Det at få fleksible arbejdstider bliver i høj grad betragtet som et privilegium, der let kan føre til, at man giver endnu flere timer tilbage, påpeger Henrik Lund.
Timer i bankenMichael Fabritius Tengnagel føler sig ikke snydt.
Han må dog erkende, at han nok i gennemsnit også bruger flere timer på virksomhedens projekter, end han er ansat til.
Derfor forsøger han at holde et vågen øje og sætte overskydende arbejdstid "i banken".
- Så har jeg på den måde nogle timer stående, hvis jeg gerne vil have fri eller skal på en længere ferie.
Det er jo sådan set meget rart, siger han.
Den rådgivende ingeniørvirksomhed Rambøll, som Michael Fabritius Tengnagel arbejder for, er glad for, at medarbejderne har lyst til at arbejde med fleksibilitet.
Ofte skal projekter nemlig løses med mange deadlines, siger administrerende direktør i Rambøll, Ib Enevoldsen.
- Når de ansatte har fået en fleksibilitet, oplever vi, at de tager ejerskab.
Når Rambøll så omvendt har hårdt brug for dem, og de egentlig har små børn og skulle gå hjem, så sætter de sig også og gør projektet færdigt om aftenen og gør arbejdet færdigt.
FacebookTwitterKopier linkEmner:Ansættelsesforhold|Rambøll Gruppen|Rockwool Fonden|Roskilde Universitet|Arbejdspladser




https://www.dr.dk/nyheder/politik/udrejsecenter-paa-oede-oe-bekymrer-borgmestre-og-borgere-i-vordingborg

Udrejsecenter på LindholmSe temaPolitikUdrejsecenter på øde ø bekymrer  borgmestre og borgere i VordingborgMan flytter problemet fra vest til øst ved at oprette et udrejsecenter, mener borgmestre.
Centeret på Lindholm vil blive etableret i etaper frem mod 2021, hvor det forventes, at centret kan tages i brug.
(arkiv) Af Kevin Ahrens30.
nov.
2018 kl.
20.
04Bemærk: artiklen er mere end 30 dage gammelLæs opFinansloven er ikke mange timer gammel.
Regeringens og Dansk Folkepartis plan om flytte udviste, kriminelle udlændinge til øen Lindholm mellem Møn og Sydsjælland, skaber dog allerede bekymring i lokalområdet.
Og det er en rigtig dårlig idé at lave et udrejsecenter på Lindholm, mener Mikael Smed fra Socialdemokratiet, der er borgmester i Vordingborg Kommune.
- Det er det, fordi man flytter problemet fra et sted i landet til et andet, siger han til Ritzau og henviser til Udrejsecenter Kærshovedgård i Ikast-Brande Kommune.
Det er primært udlændinge, der ellers ville skulle placeres på udrejsecenter Kærshovedgård ved Ikast, der nu skal ud på øen.
Læs også:Udviste, kriminelle udlændinge sendes til øde ø i Stege BugtUdlændingene skal nemlig i højere grad overholde meldepligten, der betyder, at de skal registreres - typisk dagligt.
Borgmesteren i Vordingborg mener, at man bare flytter et problem fra vest til øst.
- Jeg havde ikke tænkt, at jeg skulle løse nogle problemer i Jylland, men det må jeg jo kigge på, siger han til Ritzau.
Lindholm ligger mellem Møn og Sydsjælland og bliver i dag brugt af Danmarks Tekniske Universitet.
(© dr)Bekymrede borgereOg det er ikke kun borgmesteren, der er bekymret for det nye udrejsecenter.
Den tidligere borgmester og nuværende viceborgmester fra Venstre Michael Seiding Larsen fortæller, at han allerede er blevet kontaktet af bekymrede borgere.
- Der bliver meldepligt ligesom på Kærshovedgård.
Hvad folk laver i mellemtiden, det ved man jo ikke, så jeg forstår udmærket, at lokalbefolkningen er bekymrede over de nye gæster, der kommer.
Det skal man tage seriøst og overveje endnu engang, siger han.
Til trods for, at det er Michael Seiding Larsens eget parti, der har lavet aftalen, er han ikke enig med partifællerne på Christiansborg.
- Jeg erkender, at man skal lave en finanslov, men er ikke enig i beslutningen.
Det er ikke særlig humant, at de skal ud på en øde ø.
Det bryder jeg mig egentlig ikke om, siger han.
Michael Seiding Larsen er enig med sin socialdemokratiske kollega i, at man blot flytter problemet fra en landsdel til en anden.
- Det gør faktisk problemet en lille smule større, for nu skal man i gang med en stor investering for at få de her mennesker til at bo derovre og groft sagt spærre dem inde.
Inden bygninger på Lindholm skal rumme udviste, kriminelle udlændinge, skal de gøre grundigt rent og dekontamineres.
De kan blandt andet være forurenet med stærkt smittefarlige dyresygdomme som mund- og klovsyge, rabies og afrikansk svinepest.
Læs også:Nyt udrejsecenter: Lindholm skal renses for stærkt smitsom svinepest, før bygningerne kan benyttesDF'er også træt af udrejsecenterI byrådet i Vordingborg sidder også Heino Hahn, der er gruppeformand fra Dansk Folkeparti i kommunen.
Han er også træt af, at udrejsecenteret kommer.
- Jeg er ked af den beslutning.
Det må jeg sige.
Men når det ikke kan være anderledes, må vi få det bedste ud af det, siger han til Ritzau.
Han formoder dog, at problemet med de udviste udlændinge bliver bedre, fordi de nu kommer til at bo på en ø.
- De har ikke kunnet holde styr på det ovre i Jylland.
Så er spørgsmålet, om det kan blive bedre herovre.
Det kan det sandsynligvis, fordi de kommer ud på en ø og derfor ikke bare kan gå, siger Heino Hahn.
FacebookTwitterKopier linkEmner:Heino Hahn (politiker)|Ikast-Brande Kommune|Michael Seiding Larsen (politiker)|Flygtninge og asylansøgere|Jylland




https://www.dr.dk/nyheder/udland/handelspolitik-haandtryk-og-middage-det-handler-g20-topmoedet-om

UdlandHandelspolitik, håndtryk og middage: Det handler G20-topmødet omDer er rigeligt at være uenige om, når 20 verdensledere i dag mødes til G20.
© ScanpixAf Maya Nissen30.
nov.
2018 kl.
21.
25Læs opI dag og i morgen samles lederne fra verdens 20 største økonomier i Buenos Aires i Argentina til det årlige G20-møde.
Men hvad er G20 egentlig for en størrelse?
Læs mere her.
Hvem er med?
Gruppen består af 19 lande samt EU’s ministerråd og Den Europæiske Centralbank, der tæller som det 20.
medlem.
Udover medlemmerne har Spanien en stående invitation til at deltage i G20-topmødet, ligesom også værtslandet kan invitere flere lande.
I år har værtslandet, Argentina, valgt at invitere Chile og Holland med.
Der vil også være repræsentanter fra blandt andet FN, Verdensbanken (IMF), Verdenssundhedsorganisationen (WHO), Verdenshandelsorganisationen (WTO), Den Afrikanske Union (AU) og Sammenslutningen af Sydøstasiatiske Nationer (ASEAN) til stede ved mødet.
Hvad er de vigtigste emner?
Der er tre punkter på den officielle dagsorden for topmødet, som er fastsat af værtslandet Argentina:1Konsekvenserne af den såkaldte fjerde industrielle revolution, altså automatisering, robotter og kunstig intelligens, for verdens lønmodtagere.
2Bæredygtig udvikling og investering i infrastruktur, fysisk såvel som digital, altså både veje, havne, jernbaner og digitale netværk.
3Fødevaresikkerhed og adgangen til fødevarer for en voksende befolkning - uden øget belastning på klimaet.
Men der er tre andre store emner, som statslederne vil diskutere i dag og i morgen.
1.
Handelskrigen mellem Kina og USAKinas Xi Jinping og USA's Donald Trump har ifølge den amerikanske præsident et godt personligt forhold.
Hvad angår handelspolitik er de dog mindre forsonlige.
Det helt store punkt på dagsordenen er den verserende handelskrig mellem Kina og USA - verdens to største økonomier.
Striden har allerede kostet på væksten i en lang række lande, og nu ser det ud til, at satserne på straftold, som USA's præsident, Donald Trump, allerede har indført på kinesiske varer, vil mere end fordobles i det nye år.
Det har den amerikanske præsident i hvert fald truet med, hvis ikke Kina kommer med yderligere indrømmelser.
Kineserne mener selv, at de allerede har strukket sig for at imødekomme USA.
Ifølge DR's internationale korrespondent, Steffen Gram, vil vi formentlig få en indikation på, hvor konflikten mellem de to lande ender henne sent lørdag, hvor Xi og Trump vil have forhandlet og spist middag.
Læs Steffen Grams analyse om G20 og handelskrigen her.
2.
Verdenshandelsorganisationen WTOVerdenshandelsorganisationen (World Trade Organisation, WTO) er en mellemstatslig organisation oprettet i 1995.
I forlængelse af handelskrigen mellem Kina og USA skal gruppen også diskutere Verdenshandelsorganisationen WTO.
Ifølge Steffen Gram er uenigheden om WTO en af de helt store og teknisk vanskelige konflikter, der rammer ind i hjertet af, hvad der sker med det internationale handelssystem.
Og når det kommer til WTO, så flyver anklagerne i alle retninger.
Trump anklager WTO for at handle mod USA's interesser.
Han anklager også Kina for at misbruge WTO og forvride det frie marked, mens Kina anklager USA for at bryde WTO-reglerne gennem sine nye straf-toldsatser.
EU lægger sig sammen med Japan og Australien og flere andre mindre økonomier lidt på den ene side og noget på den anden.
Diskussionerne skal ifølge Steffen Gram munde ud i reformer af hele WTO-systemet på næste G20 i Osaka til juni.
3.
KlimaetTysklands kansler Angela Merkel taler med USA's præsident Donald Trump omgivet af de resterende ledere i G7 i Canada i sommer.
Efter et katastrofalt G7-møde i Canada i juni, hvor uenighed mellem USA og resten af deltagerne var så stor, at de ikke engang kunne blive enige om en fælles afsluttende udtale, har G20-gruppen skruet ned for klima-ambitionerne.
Ifølge flere klimamedier bakker man i udkastet til den afsluttende udtalelse, som bliver offentliggjort efter hvert møde, ikke op om Paris-aftalen, men holder sig i stedet til at "anerkende de forskellige forudsætninger, heriblandt hos de lande, der er fast besluttet på at føre Paris-aftalen ud i livet".
USA trak sig i juni ud af den historiske aftale, som blev indgået af blandt andet hans forgænger, Barack Obama, i 2015.
Oveni det har den franske præsident, Emmanuel Macron, meddelt den nye brasilianske regering, at han vil aflyse den franske underskrift på en handelsaftale mellem latin-amerikanske lande og Frankrig, hvis Brasilien trækker sig ud af Paris-aftalen.
Et farvel til klimaaftalen var et af den nyvalgte præsident, Jair Bolsonaros, valgløfter.
Kilder: Den Store Danske, Center on Foreign Relations, Politico, The Week, Washington Post, South China Morning Post, PolitikenFacebookTwitterKopier linkEmner:USA|Kina|Frankrig|Udenrigspolitik|Økonomisk politik




https://www.dr.dk/nyheder/udland/efter-advokats-tilstaaelser-trump-afviser-have-haft-serioese-byggeplaner-i-rusland

UdlandEfter advokats tilståelser: Trump afviser at have haft seriøse byggeplaner i RuslandI går kom det frem, at præsidentens tidligere advokat Michael Cohen har løjet om Trumps interesser i Rusland.
Den amerikanske præsident, Donald Trump, mener at sagen om hans russiske interesser er blæst ud af proportioner.
Af Andreas Lindqvist30.
nov.
2018 kl.
21.
23Bemærk: artiklen er mere end 30 dage gammelLæs opPlanerne om at bygge en skyskraber i Moskva kom aldrig særlig langt, og der blev aldrig hverken lovet noget eller lagt nogen forskudsbetaling på bordet.
Sådan lyder det i dag fra den amerikanske præsident, Donald Trump, efter at hans tidligere advokat, Michael Cohen, i går erklærede sig skyldig i at have løjet for den amerikanske kongres om projektet, som han skulle forhandle på plads for Trump.
Ifølge advokatens nye oplysninger fortsatte anstrengelserne i Rusland et halvt år længere end han tidligere har erkendt, og strakte sig dermed til midten af 2016, hvor Donald Trump var i fuld gang med sin valgkampagne.
Læs også:Trumps tidligere advokat erkender sig skyldig i at have løjet for KongressenMen det er en storm i et glas vand, skriver Trump i dag på Twitter, hvor han hævder at have orienteret vælgerne om sagen under valgkampen.
- Jeg er en meget dygtig ejendomsudvikler, som lykkeligt lever mit liv, da jeg ser vores land bevæge sig i den forkerte retning (mildest talt), skriver præsidenten.
- Imod alle odds beslutter jeg mig for at stille op til præsidentposten og fortsætte med at drive min virksomhed.
Meget lovligt og meget roligt, skriver han.
Lagde nul penge, gav nul garantierKort efter skrev han i en endnu en meddelelse, at hans russiske planer aldrig kom særlig langt.
- Kiggede overfladisk på at bygge et sted i Rusland.
Lagde nul penge, gav nul garantier, og gennemførte ikke projektet.
Heksejagt, skriver Donald Trump.
Sidstnævnte er Trumps faste betegnelse for den såkaldte "Mueller-undersøgelse", som undersøger hans valgkampagnes forbindelse til russisk valgindblanding.
I går sagde Donald Trump til reportere i Det Hvide Hus, at Cohen er en svag person, der forsøger at lyve sig til en lavere fængselstraf.
Trump sagde, at Moskva-projektet havde været helt lovligt, hvis han havde gennemført det.
- Der var en god chance for at jeg ikke havde vundet, og i så fald var jeg gået tilbage til erhvervet, og hvorfor skulle jeg tabe en masse muligheder, konstaterede han ifølge Washington Post.
Trump ville have varmere forhold til RuslandIfølge Michael Cohen diskuterede han flere gange Trump Tower-planerne i Moskva med Donald Trump, samt med medlemmer af hans familie.
Hvem er Michael Cohen?
Michael Cohen har i mange år arbejdet som Donald Trumps personlige advokat og været medlem af præsidentens mest loyale inderkreds.
Han levede stort set uden for offentlighedens søgelys, indtil januar i år hvor sagen om pornoskuespilleren Stormy Daniels begyndte at rulle.
Stormy Daniels fik 130.
000 dollars - en lille million kroner - for at holde mund om en affære med Donald Trump, som hun påstår fandt sted i 2006.
Netop i foråret 2016, imens forhandlingerne om at bygge i den russiske hovedstad stod på, holdt Donald Trump som præsidentkandidat en tale om sin udenrigspolitik, hvor han advokerede for et varmere forhold mellem Rusland og USA.
Og i de dage midt i juni, hvor Michael Cohen ifølge sine nyeste oplysninger havde de sidste samtaler med blandt andet en russisk statsansat, kom de første forlydender ud om russisk hacking i den amerikanske valgkamp.
Her afslørede Washington at russere havde hacket Det Demokratiske Parti, og blandt andet havde opnået fuld adgang til deres profil på modparten Donald Trump.
I januar 2017, et par måneder efter at han vandt præsidentvalget, og halvanden uge før han blev sværget ind som præsident, afviste Trump kategorisk, at han gjorde forretning med Rusland.
Betalte kvinder for at tie om påståede affærerMichael Cohens gav sine nye oplysninger til en føderal domstol i New York torsdag, efter at han ifølge New York Times havde indgået en aftale med den særlige anklager Robert Mueller efter at være blevet afhørt i adskillige timer.
Advokaten, som ved samme lejlighed erklærede sig skyldig i skattesvindel og svindel med midler under valgkampagnen, sagde, at han havde løjet for kongressen af loyalitet over for Donald Trump.
Cohen står til fire-fem års fængsel for sine forbrydelser, og det vides ikke, om han får strafnedsættelse for sine indrømmelser.
Det er anden gang han bringer Donald Trump i forlegenhed.
I august fortalte han, hvordan Trump personligt havde dirigeret betalinger for at få to kvinder til at tie om påståede affærer.
Læs også:Trumps tidligere højre hånd: 'Jeg blev beordret til at begå en forbrydelse'Samtidig med at Cohen gav sin nye forklaring, aflyste Det Hvide Hus' planer for et møde mellem Trump og den russiske præsident Vladimir Putin ved G20-topmødet, som er i gang i Argentina.
Det Hvide Hus' talsmand, Sarah Sanders, siger til Reuters, at Mueller-undersøgelsen sandsynligvis underminerer USA's forhold til Rusland, men at aflysningen af mødet skyldes, at Rusland har tilbageholdt tre ukrainske skibe og deres besætning.
FacebookTwitterKopier linkEmner:Donald Trump (politiker)|Rusland|Vladimir Putin (politiker)|Twitter|Valg og folkeafstemninger




https://www.dr.dk/nyheder/regionale/nordjylland/sommerhusejere-betalte-af-egen-lomme-kystsikring-nu-foeler-de-sig

NordjyllandSommerhusejere betalte af egen lomme for kystsikring: Nu føler de sig snydt af statenMillionpulje til kystsikring går uden om sommerhusejere syd for Lønstrup.
I 2015 tog stormen 'Egon' huset her med sig i bølgerne ud for Nørlev.
Af Klaus Videbæk og Amal Guerdali30.
nov.
2018 kl.
20.
03Bemærk: artiklen er mere end 30 dage gammelLæs opEn gruppe sommerhusejere på den jyske vestkyst syd for Lønstrup er stærkt fortørnerede over, at de ikke får hjælp til at sikre sig mod havets bølger.
Der var ellers stor jubel at spore, da politikerne i Folketingets miljø- og fødevareudvalg i februar blev enige om at afsætte 10 millioner kroner til kystsikring ved Lønstrup, Løkken og Nørlev.
Men jubel skal man lede længe efter her, mens skibet stadig lægger sand ud for Lønstrup.
Læs også:Ny kystsikring ved turistperle i Skagen: Vi er strålende lykkeligeFor ifølge formanden for ”Foreningen for kystsikring Lønstrup Sydvest” Gitte Retbøll kommer kystsikringen ikke de mest sårbare sommerhuse til gode.
- Det sand, der bliver hældt ud på tredje revle ud for Lønstrup, sker ved den eksisterende kystsikring.
Ikke ud fra vores, siger hun.
Selvom sandfodringen ikke umiddelbart vil stoppe de mest udsatte huse fra at falde ud over skrænten, havde Gitte Retbøll gerne set, at også kyststykket syd for Lønstrup var blevet tilgodeset.
- Vi vil jo gerne have så meget som muligt af alt det, som måske kan bidrage til enten at bevare kysten eller nedsætte tempoet, hvormed kysten falder ned.
Jeg nægtede næsten at tro, det kunne være sandt, da jeg hørte det, men det er det åbenbart.
Søren Smalbro (V), Hjørring Kommune- Det er bare ikke i ordenDen primære grund til, at området syd for Lønstrup ikke er blevet prioriteret er, at lodsejerne er gået sammen med Hjørring Kommune om selv at betale for sandfodring på dele af kyststrækningen.
Men det bør ikke betyde, at man går henover området, når staten skal prioritere sin indsats.
Det siger Søren Smalbro (V), formand for teknik- og miljøudvalget i Hjørring Kommune.
- Jeg nægtede næsten at tro, det kunne være sandt, da jeg hørte det, men det er det åbenbart, lyder hans reaktion.
- Det vil jo sige, at der hvor man af egen lomme skraber midler sammen til ekstraordinært at få sandfodret, der får man ikke hjælp af staten til sandfodring, hvorimod der hvor man sidder med hænderne i skødet og venter på, at det skal regne med sand, ja der får man så fra staten.
Det er bare ikke i orden, siger han.
Ser på hvor pengene er bedst brugtMen ifølge områdechef ved Kystdirektoratet, Hans Erik Cutoi-Toft, har det aldrig været meningen, at sommerhusejerne ved området syd for Lønstrup skulle have del i de ti millioner kroner til kystsikring.
- Der er jo nogle private initiativer i gang, også i samarbejde med Hjørring Kommune, som har fokus på netop det område.
Så det var ikke der, pengene var bedst brugt i denne omgang, siger Hans Erik Cutoi-Toft.
Det private sandfodringsinitiativ i området er pt sat i bero, da der er to klager, der skal behandles, inden det kan genoptages.
FacebookTwitterKopier linkEmner:Lønstrup|Hjørring Kommune|Kystsikring|Jylland|Folketinget




https://www.dr.dk/sporten/haandbold/em-kvinder/minut-minut-sandra-toft-blev-helten-danmark-i-premieresejr






https://www.dr.dk/nyheder/indland/bagmandspolitiet-styrkes-i-indsatsen-mod-hvidvask

IndlandBagmandspolitiet styrkes i indsatsen mod hvidvaskBagmandspolitiet får tilført 30 årsværk til indsatsen mod hvidvask.
Der skal oprettes en helt ny enhed.
(ARKIV) Danske Banks hovedsæde.
Blandt andet sagen om hvidvask gennem bankens estiske afdeling har nu ført til, at Bagmandspolitiet får tilført flere årsværk.
30.
nov.
2018 kl.
19.
57Bemærk: artiklen er mere end 30 dage gammelLæs opBagmandspolitiets indsats mod hvidvask bliver styrket markant med den finanslovsaftale, som regeringen netop har indgået med Dansk Folkeparti.
Det skriver Berlingske.
Ifølge aftalen vil Statsadvokaten for Særlig Økonomisk og International Kriminalitet, Søik, som er Bagmandspolitiets officielle navn, få tilført omkring 30 årsværk til indsatsen mod hvidvask.
Styrkelsen indebærer etableringen af en ny efterforskningsenhed hos Søik, en styrkelse af Søiks sporingsenhed og yderligere en styrkelse af hvidvasksekretariatet hos Søik, skriver Berlingske.
15 medarbejdere får 30.
000 indberetningerDermed får Søik tilført betydeligt flere årsværk end de seks årsværk, som regeringen, Socialdemokratiet, Dansk Folkeparti, Radikale Venstre og Socialistisk Folkeparti blev enige om hvidvaskaftalen fra september.
Siden har der fra flere sider været rejst ønske om endnu flere ressourcer til Søik på hvidvaskområdet, skriver Berlingske.
Læs også:Pape er klar til at styrke politiets travle hvidvask-enhedDe godt 15 medarbejdere hos bagmandspolitiet, som i dag tager sig af indberetninger om mistænkelige pengetransaktioner fra bankerne, ventes i år at modtage mindst 30.
000 indberetninger.
Det er næsten en fordobling siden 2015.
/ritzau/FacebookTwitterKopier linkEmner:Bagmandspolitiet|Berlingske Media|Dansk Folkeparti|Radikale Venstre|Økonomisk kriminalitet




https://www.dr.dk/nyheder/indland/58000-staar-i-koe-til-en-bolig-i-en-haard-ghetto

Regeringens ghettoudspilSe temaIndland58.
000 står i kø til en bolig i en hård ghettoRegeringen vil rive ned i eftertragtede boligområder, selv om ventelisten svarer til antal indbyggere i Horsens.
Beboerne i Bispehaven i Aarhus demonstrerede fredag mod regeringens planer om at rive boliger ned i områder, der opfylder kriterierne for at være en såkaldt hård ghetto.
Af Mads Korsager Nielsen30.
nov.
2018 kl.
22.
22Bemærk: artiklen er mere end 30 dage gammelLæs opAntallet svarer til indbyggertallet i Danmarks ottende største by, Horsens.
Så mange personer - 58.
000 - står netop nu på venteliste til at få en almen bolig i en af landets 16 såkaldt hårde ghettoer.
GhettolistenBoligområderne bliver vurderet ud fra fem kriterier.
Hvis tre er opfyldt, er området på ghettolisten.
Den seneste udgave af ghettolisten offentliggøres lørdag den 1.
december.
- Tilknytning til arbejdsmarked eller uddannelse.
- Andel indvandrere eller efterkommere fra ikke-vestlige lande.
- Kriminalitet.
- Uddannelsesniveau.
- Gennemsnitlig indkomst.
Kilde: Transport-, Bygnings- og Boligministeriet.
Det viser tal som Danmarks Almene Boliger har trukket for DR Nyheder.
Tallet overrasker ikke direktøren for Østjysk Bolig, der administrerer Bispehaven i Aarhus.
Området har på papiret status som en hård ghetto.
Men i virkeligheden har man ikke haft en ledig lejlighed i Bispehaven siden 1980, fortæller han.
- Det påvirker ikke udlejningen, at Bispehaven står på ghettolisten.
Vi har en meget lang venteliste på mere end 5.
000 personer, så det har lange udsigter med at komme til.
Alle der får tilbudt en bolig takker ja, siger Allan Søstrøm, direktør for Østjysk Bolig.
Ny ghettoliste på vejDet kan snart blive endnu sværere at få en lejlighed i Bispehaven og andre lignende områder.
Lørdag offentliggør Transport, Bygnings- og Boligministeriet den seneste ghettoliste.
Her skal de 16 boligområder, der er kategoriseret som de ‘hårdeste’ ghettoer, reducere mængden af almene familieboliger med 60 procent inden 2030.
Det bestemmer regeringens ghettoplan, som Folketinget netop har vedtaget.
I Bispehaven kan det betyde, at tre blokke skal rives ned.
- Det er frygteligt.
Det strider mod al sund fornuft.
Vi har et godt boligområde.
Vi har nogle gode boliger og en lang venteliste.
Det eneste vi får ud af at rive 300 boliger ned er at gøre ventelisten endnu længere, siger Allan Søstrøm fra Østjysk Bolig.
Halv pris i forhold til privat markedIfølge ham er der en naturlig forklaring på, at de almene boliger er eftertragtede.
På trods af et stempel som ghetto.
- Det er en attraktiv husleje og en attraktiv beliggenhed.
Kommer man op i en af de højere beliggende lejligheder, så er udsigten heller ikke værst, siger han.
I Bispehaven koster en lejlighed på 60 kvadratmeter 3.
500 kroner.
Til sammenligning koster en lejlighed af tilsvarende størrelse på det private marked i Aarhus lidt over 6.
000 kroner.
Venstre: Billigste boliger er ikke i god standSelv om der står 58.
000 mennesker i kø for at bo i de områder, hvor bulldozerne måske skal slippes løs, får det ikke regeringspartiet Venstre til at tøve.
- Vi ønsker ikke, at der flytter flere mennesker ind af samme type, som har fået området på ghettolisten.
Vi ønsker, at der kommer til at bo en blandet skare af danskere i boligområderne.
Det tror vi på vil aflaste nogle af de udfordringer, der er, siger Venstres boligordfører, Carsten Kissmeyer.
Hvordan vil I sikre, at der fortsat er billige boliger til rådighed, når I river de billige, eftertragtede lejligheder ned?
- Det tror jeg faktisk der vil være.
Men essensen er jo, at nogle af boligerne ikke er i særlig god stand.
Det gælder for de billigste boliger, at deres kvalitet er ikke særlig god.
Derfor ønsker vi at højne boligstandarden i Danmark og det tror vi på, at vi gør med denne model, siger Carsten Kissmeyer (V).
Boligforening har pligt til vedligeholdDet passer ifølge direktøren for Østjysk Bolig ikke.
Som boligforening har de pligt til at holde boligerne i stand, forklarer han.
- Vi har en forpligtelse til at huse folk og sikre, at husene er i god stand.
Men vi kan hverken sørge for, at folk ikke ender i kriminalitet eller selv skabe de 117 arbejdspladser i området, som er det vi konkret mangler for at komme af ghettolisten, siger Allan Søstrøm.
Et boligområde kommer på ghettolisten, hvis andelen af ikke-vestlige indvandrere er for høj, kriminaliteten er over et vist niveau, gennemsnitsindkomsten og uddannelsesniveau er for lavt og der er for mange beboere uden tilknytning til arbejdsmarkedet.
FacebookTwitterKopier linkEmner:Bolig|Carsten Kissmeyer (politiker)|Venstre|Østjysk Bolig|Aarhus




https://www.dr.dk/nyheder/penge/store-banker-sikret-mod-oekonomisk-storm-smaa-banker-mangler-polstring

PengeStore banker sikret mod økonomisk storm - små banker mangler polstringFlere af de mellemstore banker har ikke penge nok i kassen, hvis dansk økonomi bliver ramt af en krise, viser Nationalbankens stresstest.
(ARKIVFOTO) Danmarks største banker er rustet til krise, lyder det fra Nationalbanken.
Af Signe Mai Vilsbøll30.
nov.
2018 kl.
19.
41Bemærk: artiklen er mere end 30 dage gammelLæs opDe systemisk vigtige banker har kapital nok til at klare sig igennem en slem økonomisk krise, men virkeligheden ser anderledes ud for mindre pengeinstitutter, der ikke er ligeså godt polstret.
Sådan lyder konklusionen i Nationalbankens halvårlige stresstest af den danske banksektor.
Sådan udføres Nationalbankens stresstestNationalbanken skitserer tre makroøkonomiske scenarier - fra den forventede økonomiske udvikling til lavvækst og hård recession (tilbagegang i økonomien).
Scenarierne veksler mellem vækst, svag vækst og tilbagegang i bruttonationalproduktet, stigende og faldende huspriser, reduceret eksportvækst, forbrugerpessimisme og færre investeringer.
Her bliver bankernes økonomiske polstring, størrelsen på deres pengetanke i tilfælde af dårlige tider, samt deres risikovillighed, når de låner penge ud, testet.
I den tredje scenariebeskrivelse med hård recession vurderer Nationalbanken nu, at flere af de mellemstore banker ikke er robuste nok til at klare de økonomiske udfordringer.
Flere af de mindre ikke-systemiske banker er "udfordrede" i Nationalbankens analyse, mens andre er så hårdt spændt for, at de ikke kan opfylde minimumskravet til økonomisk polstring, hvis Danmark rammes af en krise.
- Nogle bryder kravet til deres kapitalbuffere, og enkelte er tæt på at overskride minimumskravet.
I 2021 mangler de ikke-systemiske banker samlet ca.
650 mio.
kr.
for at opfylde alle bufferkrav, skriver Danmarks Nationalbank i analysen.
Problematiske udlånNationalbanken skriver i stresstesten ikke direkte, hvilke banker der vil være i fare ved en eventuel krise, men professor i økonomi ved CBS Jesper Rangvid er ikke i tvivl om, at der i hvert fald er tale om banker med problematiske udlån til landbruget.
En række banker har nemlig de seneste år været tynget af deres kreditvillighed.
- Nogle banker har i en årrække haft en del tab på landbruget, fordi der er så mange landmænd, der har det svært.
De har høj gæld, og bankerne har derfor har derfor haft store nedskrivninger og tab på de lån, de har ydet den vej, siger Jesper Rangvid og fortsætter:- Der er i den grad banker, som er kommet i en situation, hvor de ikke har ret meget kapital.
Nedskrivningerne på udlån har over en periode ligget mellem ter og fire pct.
Ingen grund til panikForskellen på kapitalbuffer og på minimumskapitalkravet er, at en kriseramt bank må afvikle alle sine forretninger, hvis minimumskapitalkravet er brudt.
Det siger loven.
Hvis banker bryder kapitalbuffere, bliver banken alene pålagt restriktioner på sin handlefrihed.
- Finanstilsynet vil være på nakken af banken, og det vil ikke længere være muligt at bruge sit overskud til for eksempel at betale udbytter.
Det er ikke sjovt for en bank, understreger Jesper Rangvid.
Desuden forklarer han, at dem, der har lånt banker penge, ikke vil få renter og tilbagebetaling på lån, hvis banken i krisetider bryder kapitalbufferen.
Hvor stor er risikoen i dag?
- Den er kun stor, hvis der faktisk kommer voldsomme økonomiske tilbageslag, og det er heldigvis ikke noget, vi oplever så ofte, siger Jesper Rangvid.
Banker skal beholde pengeneHelt overordnet viser Nationalbankens stresstest også, at langt de fleste banker - systemiske, såvel som ikke-systemiske - er velkonsoliderede og har så stor kapital, at de vil kunne overleve en finanskrise, der ligner den, vi så ramme tilbage i 2008.
Og indtil den rammer, kan de enkelte banker, der mangler polstring, forberede sig ved at holde på udbytte, lyder det fra Jesper Rangvid.
- Hvis man er en af de banker tæt på grænsen ved et stresscenarie og har overskud i år, så kan det være en løsning at droppe at betale udbytte til aktionærer, beholde pengene i virksomheden og på den måde opbygge noget robusthed.
Det er der forhåbentlig nogle banker, der gør.
Dem har Nationalbanken stresstestetSystemisk vigtige finansielle institutter:Danske Bank, Nykredit, Jyske Bank, Nordea Kredit, Sydbank, DLR Kredit, Spar Nord.
Disse kreditinstitutter må i princippet ikke kunne gå ned.
Og derfor skal de have flere penge på lommen i tilfælde af en ny finanskrise.
Ikke-systemiske finansielle institutter:Arbejdernes Landsbank, Ringkjøbing Landbobank, Sparekassen Kronjylland, Vestjysk Bank, Nordjyske Bank, Lån & Spar Bank, Jutlander Bank, Sparekassen Sjælland-Fyn, Den Jyske Sparekasse, Sparekassen Vendsyssel.
Disse kreditinstitutter vurderes ikke at bringe samfundsøkonomien i fare, hvis de må lukke.
Derfor er de ikke underlagt de samme krav som de større kreditinstitutter.
FacebookTwitterKopier linkEmner:Danmarks Nationalbank|Jesper Rangvid (professor)|Økonomi|Pengeinstitutter|Copenhagen Business School




https://www.dr.dk/sporten/fodbold/superliga/minut-minut-aabs-nye-traener-faar-droemmedebut-mod-esbjerg






https://www.dr.dk/nyheder/politik/oppositionen-om-finanslov-forbudt-boern-og-et-velfaerdssvigt

Regeringens finanslovsudspilSe temaPolitikOppositionen om finanslov: 'Forbudt for børn' og et velfærdssvigtPartierne i den rød-grønne-blok har svært ved at finde rosende ord om finansloven for 2019.
Radikale Venstres Morten Østergaard og Enhedslistens Pernille Skipper kritiserer finansloven for at glemme de svageste og velfærden.
Af Nicolas S.
Nielsen30.
nov.
2018 kl.
19.
37Bemærk: artiklen er mere end 30 dage gammelLæs opEn finanslov, der er forbudt for børn og som samtidig svigter de unge, velfærden og den grønne omstilling.
Reaktionerne fra De Radikale, SF, Alternativet og Enhedslisten er ganske kritiske, efter VLAK-regeringen og Dansk Folkeparti tidligere på dagen præsenterede en aftale om næste års finanslov.
De Radikales politiske leder, Morten Østergaard, mener, at finanslovsaftalen er "forbudt for børn".
- Det er fremtiden, der holder for.
Mens man gerne vil dele små gaver ud til landets pensionister, som måske får 30 kroner ekstra om måneden, så skal der spares på alle uddannelser i Danmark - undtagen erhvervsuddannelserne.
- Det er jo helt absurd, at man i gode tider beslutter sig for at skære ned på uddannelse for at uddele valgflæsk med rund hånd.
Læs også:OVERBLIK Otte nedslag i en finanslov om udlændinge og ældreDF har fået det, de pegede påAftalen indeholder en række udlændingestramninger, som ifølge regeringen og Dansk Folkeparti skal ses som et paradigmeskifte i dansk udlændingepolitik.
Det falder ikke i god jord hos Morten Østergaard.
- Det er ikke noget chok for nogen, at når DF vil have et paradigmeskifte, så klapper Venstre hælene sammen og siger: 'Ja tak, hvor stort skal det være?
'.
Også i SF er der skepsis at spore.
For regeringen har overset de vigtigste problemer, når den laver en finanslov med skattelettelser frem for at løfte de udsatte grupper, velfærden og den grønne omstilling, siger politisk ordfører, Karsten Hønge.
- Man synes lige pludselig nu, at det skal være billigere at have nogle store lystyachter, mens man gør det sværere for kommunerne at ansætte det nødvendige antal hjemmehjælpere.
Se det er en afvejning, som kun kan laves af en borgerlig, reaktionær regering, siger han.
Ø savner velfærd - Å savner klimaplanerI Enhedslisten er det også de manglende velfærdsinitiativer, der giver anledning til kritik fra politisk ordfører Pernille Skipper.
- DF har igen solgt velfærd og socialt udsatte for udlændingestramninger.
Ikke penge til at følge med de stigende opgaver for pædagoger, sygeplejersker osv + socialt udsatte betaler for den helt nødvendige stop for satspuljens mindreregulering af overførsler, skriver hun på Twitter.
I Alternativet er Uffe Elbæk skuffet over, at der ikke er fokus på den grønne omstilling i finansloven, skriver han på Twitter.
- Det eneste paradigmeskifte, vi har brug for, er et grønt paradigmeskifte, hvor vi markant hæver vores klimaambitioner.
Det vil være rettidig omhu og det eneste ansvarlige over for alle de unge, der i dag har strejket for klimaet.
Danmark har brug for en grøn finanslov, skriver han.
S-formand Mette Frederiksen betegner finanslovsaftalen som "en tynd kop te".
Hendes reaktion kan du læse her.
FacebookTwitterKopier linkEmner:Karsten Hønge (politiker)|Mette Frederiksen (politiker)|Socialdemokraterne|Økonomisk politik|Radikale Venstre




https://www.dr.dk/nyheder/kultur/film/anmelder-tredje-film-om-utoeya-massakren-er-oploeftende-men-fremstaar-som-den

Af Filmanmelder og vært på FilmlandPer Juul CarlsenFilm og serierAnmelder: Tredje film om Utøya-massakren er opløftende men fremstår som den svageste’Rekonstruktion Utøya’ er en smuk oplevelse, men lever ikke helt op til sine grusomme forgængere.
På opløftende vis fremstiller 'Rekonstruktion Utøya' de overlevende som vindere i stedet for ofre.
Det er smukt, men det virker en anelse let og berøringsangst, mener anmelder Per Juul Carlsen.
(© Camera Film)30.
nov.
2018 kl.
19.
33Bemærk: artiklen er mere end 30 dage gammelLæs opI forsommeren forsøgte Erik Poppes ’Utøya 22.
juli’ at gengive begivenhederne, da 69 unge socialdemokrater på teltlejr blev dræbt af en højreradikal terrorist.
For knap to måneder siden dukkede britiske Paul Greengrass op med sin ’22 July’, der beskrev det norske demokratis kamp for at komme over angrebet.
Og nu kommer svenske Carl Javér med den tredje film på bare et halvt år om massakren på Utøya den 22.
juli 2011.
Den kan ikke undgå at virke som en efternøler, især fordi Javérs ’Rekonstruktion Utøya’ er den klart blideste af de tre.
Poppes film gav en hjerteskærende fornemmelse af at opleve bare lidt af, hvad de unge mennesker gik igennem.
Den skulle minde os om, hvad der skete på Utøya – i al sin gru.
Og grufuldt var det.
Rekonstruktion UtøyaInstruktør: Carl JavérMedvirkende: Rakel Mortensdatter Berkili, Jenny Andersen, Mohammed SalehPremiere: 29.
novemberGreengrass’ film tog efterdønningerne med, også retssagen mod højreradikalisten Anders Behring Breivik, mens den bredte begivenhederne ud til en international beretning om demokrati under angreb.
Det var en brutal oplevelse, men også en film om et demokratis styrke – en film med håb.
Opført på hvide tapestreger’Rekonstruktion Utøya’ tager Greengrass’ film et par skridt videre.
Den inviterer fire af de unge mennesker, der overlevede angrebet, til at genfortælle deres oplevelser – ikke til kameraet, men til 12 jævnaldrende mennesker, som derefter genopfører oplevelsen på hvide tapestreger på et sort gulv.
Filmen er slet ikke på Utøya, men i et filmstudie Nordnorge, formentlig for at lade de fire overleveres egne erindringer stå bedst muligt på egne ben.
© drPer Juul CarlsenFilmtossen Per Juul Carlsen er vært for Filmland Podcast samt anmelder på P1 Eftermiddag.
Han er ikke meget for at tale om yndlingsfilm, men vil gerne vedgå, at hans liv blev formet af Monty Python, David Lynch, 'Rumrejsen år 2001', 'Blade Runner', talrige tegneserier og en helt igennem fortræffelig barndom i Randers.
Det kan virke underligt at rende rundt på hvide streger på et sort gulv.
Hvorfor ikke rejse til Utøya og bruge landskabet, så publikum kommer tættest muligt på?
Det har Carl Javér flere gode grunde til.
For det første handler projektet om at lade de overlevende overtage styringen og komme videre.
Og for det andet har selve filmen karakter af en terapi, hvor både de fire overlevere og de 12 amatørskuespillere renser ud i systemet.
Mohammed, Rakel, Jenny og Torje ser unægtelig ud til at komme lettede ud af processen.
Det samme gør skuespillerne og til sidst også publikum, der kan løbe ud i den nordnorske vinternat og se solskinnet.
Det er smukt og skønt at være vidne til.
Læs også:Anmelder slagter ny Robin Hood-film: Pinefuld, besynderlig og virkelig irriterendeDet virker bare også underligt let, så flygtigt og berøringsangst som nogle tapestreger på et sort gulv.
Det stærkeste øjeblik i filmen er, da Mohammed fortæller om sin ven Ismail, der døde på Utøya – især da Mohammed viser et billede af Ismail og fortæller, at han altid lavede sjov, kan man mærke, hvor rædselsfuldt det var, massakren på Utøya.
Det var ikke bare noget, der kan forsvinde ud i et strejf af en solstråle.
Udråbt til bedste Utøya-film i NorgeMen det handler naturligvis om perspektiv.
De norske filmkritikere har udråbt ’Rekonstruktion Utøya’ til den bedste af de tre Utøya-film, fordi den gør de overlevende til vindere i stedet for ofre.
Det vidner nok mest om, at nordmændene i almindelighed har været igennem et martrende forløb, og at de alle trænger til at genvinde kontrollen og se solen igen.
Med sådan en tilgang gør det ikke så meget, at man ikke slår sig på ’Rekonstruktion Utøya’, og at den ikke – på samme måde som Poppes og Greengrass’ film – åbner op for de store og besværlige diskussioner om terrorangrebet.
Læs også:Anmelder begejstret for von Triers nye seriemorderfilm: Den er brutal, grim - og den gør kraftedeme ondtSet med de her filmanmelderøjne vil Erik Poppes ’Utøya 22.
juli’ for altid være en flig af et kæmpe chok.
Og Greengrass’ film vil være et vidnesbyrd om, hvor besværlig, eller umulig, healingprocessen er.
’Rekonstruktion Utøya’ falder naturligt som det opløftende appendiks i de mere knugende forgængeres kølvand.
Som sådan fungerer den glimrende.
Men den ligner altså … et appendiks.
FacebookTwitterKopier linkEmner:Anders Breivik (terrorist)|Utøya|Norge|Pop og rock|Socialdemokraterne




https://www.dr.dk/nyheder/udland/et-af-de-vaerste-i-historien-ebola-udbrud-i-dr-congo-er-ude-af-kontrol

UdlandEt af de værste i historien: Ebola-udbrud i DR Congo er ude af kontrolUdbruddet ventes af vare mindst yderligere seks måneder.
En dreng bliver vaccineret mod ebola i den nordlige Kivu-provins.
Af Lise Karlshøj Ipsen30.
nov.
2018 kl.
19.
11Bemærk: artiklen er mere end 30 dage gammelLæs op245 mennesker har indtil videre mistet livet efter at være blevet smittet med Ebola i Den Demokratiske Republik Congo.
426 personer er smittet, og det gør udbruddet til det andet-værste nogensinde.
Kun overgået af udbruddet i 2014 i Vestafrika, som kostede flere end 11.
000 mennesker livet.
Det melder verdenssundhedsorganisationen WHO.
FAKTA: HVAD ER EBOLA?
Ebola er en virussygdom, der smitter fra menneske til menneske, men først når den smittede har symptomer.
Virus overføres gennem kontakt med inficerede kropsvæsker som spyt, blod, sæd, sved og opkast.
Når man bliver smittet, kan man efter to til 21 dage få influenzalignende symptomer som høj feber, mathed, hovedpine samt muskel- og mavesmerter.
Siden følger opkastninger, diarré, udslæt samt lever- og nyresvigt, og til sidst kan der opstå indre og ydre blødninger.
Mennesket er ikke bærer af virus i perioder mellem udbrud.
Frugtflagermus er under mistanke for at være de naturlige bærere af virus.
Kilde: Læger uden GrænserDR Congo er faktisk i gang med at teste effektiviteten og sikkerheden af fire nye ebola-præparater.
Flere end 37.
000 personer landet over har fået forebyggende ebola-vaccinationer.
Alligevel spreder sygdommen sig i de såkaldte 'røde zoner' - områder, som er nærmest umulige at komme til på grund af truslen fra oprørsgrupper.
Volden spænder benSituationen er yderligere kompliceret på grund af konflikten i Nord-Kivu i den østlige del af landet.
Og udbruddet kunne ikke have ramt et værre sted, fortæller DR's afrikakorrespondent, Søren Bendixen:- Der er krig, fyldt med bevæbnede bander, militære checkpoints og paramilitære grupper, der generer befolkning og hjælpearbejdere.
Flere gange denne måned har nye tilfælde af vold spændt ben for den indsats, som skal forhindre, at sygdommen spredes.
- Det kan være utroligt svært at nå ud til de mennesker, der er smittet, og ud til de mennesker, der har været i kontakt med de smittede.
Man har vaccineret 27.
000 mennesker, hvilket i virkeligheden er ret imponerende under de her forhold.
- Man vaccinerer dem, der har været i kontakt med smittede, men smutter der bare en enkelt eller to gennem ringen, så kan smitten jo fortsætte, og det er desværre det, vi ser, siger Søren Bendixen.
57 procent af de smittede i dette udbrud dør af sygdommen.
Det er en højere rate end normalt set på dette stadie af et udbrud - især taget i betragtning, at der nu findes behandling og vaccinationer, skriver nødhjælpsorganisationen International Rescue Committee i en pressemeddelelse.
Flere vil døDet nuværende udbrud blev konstateret den 1.
august i år.
Og de mange dødsfald på kort tid bekymrer hjælpeorganisationer.
- Denne tragiske milepæl demonstrerer klart kompleksiteten og alvorligheden af det her udbrud, siger nødhjælpsdirektør for International Rescue Committee Michelle Gayer.
- Udbruddet er langt fra under kontrol, og det er højst sandsynligt, at det ikke vil blive slået ned i løbet af de næste seks måneder.
Vi frygter, at yderligere hundredvis af mennesker vil miste livet i det her udbrud, fortsætter Michelle Gayer.
Læs også:Ebola-udbrud fordoblet på en uge i DR Congo: Nødhjælp stoppet af krigDet bekymrer også myndigheder og NGO'er, at der i nuværende udbrud er konstateret flere spædbørn blandt de smittede.
WHO har indtil videre registreret 36 tilfælde af smittede spædbørn og børn under to år.
Mens ebola hurtigt kan sprede sig til andre steder i regionen, så venter man ikke, at den når længere ud, fortæller Søren Bendixen:- Risikoen for, at der spreder sig en større epidemi på internationalt plan vurderes stadig at være temmelig lille.
FacebookTwitterKopier linkEmner:Sygdomme og lidelser|WHO|Den Demokratiske Republik Congo|Vaccinationer|Afrika




https://www.dr.dk/nyheder/udland/putin-highfivede-saudisk-kronprins-ved-g20-europa-kraever-mordundersogelse

UdlandPutin highfivede saudisk kronprins ved G20: Europa kræver mordundersøgelsePå G20-topmøde er der spænding om lederes reaktion over for saudisk kronprins: Putin hilser på storsmilende.
30.
nov.
2018 kl.
19.
37Bemærk: artiklen er mere end 30 dage gammelLæs opFrankrigs præsident, Emmanuel Macron, fortæller ved starten af et G20-topmøde Saudi-Arabiens kronprins, at europæerne vil kræve, at internationale eksperter skal være med til at efterforske mordet på en saudisk journalist.
Under en fem minutter lang samtale på sidelinjen af mødet sender Macron samtidig et "meget bestemt" budskab til kronprins Mohammed bin Salman: At der skal findes en politisk løsning på krigen i Yemen.
Det oplyser en af den franske præsident medarbejdere til Reuters.
G20-topmødet finder sted i Buenos Aires i Argentina.
Kronprins under mistankeDer har været mange spekulationer om, hvordan de forsamlede ledere vil tackle den saudiske kornpris.
Han er under stærk mistanke for at have beordret mordet på journalisten Jamal Khashoggi.
Han blev myrdet og efter alt at dømme parteret på det saudiske konsulat i den tyrkiske by Istanbul i starten af oktober.
Highfive fra PutinDa deltagerne myldrer ind i konferencesalen i Buenos Aires, er Ruslands præsident, Vladimir Putin, storsmilende, da han highfiver og trykker hænder med Salman.
Saudi-Arabiens kronprins Mohammed bin Salman blev hjertelig modtaget af Ruslands præsident Vladimir Putin ved G20-mødet i Buenos Aires.
 Saudi-Arabiens kronprins Mohammed bin Salman blev hjertelig modtaget af Ruslands præsident Vladimir Putin ved G20-mødet i Buenos Aires.
1 / 2Saudi-Arabiens kronprins Mohammed bin Salman blev hjertelig modtaget af Ruslands præsident Vladimir Putin ved G20-mødet i Buenos Aires.
1 / 2Saudi-Arabiens kronprins Mohammed bin Salman blev hjertelig modtaget af Ruslands præsident Vladimir Putin ved G20-mødet i Buenos Aires.
2 / 2Det er en påfaldende markering, som syntes at signalere, at Rusland ikke vil lade sig afskrække af, at den saudiske kronprins sættes i forbindelse med mordet.
Men at alt ikke er som før, kan man se, da det såkaldte familiefoto med lederne skal tages.
Her er Salman skubbet helt ud på fløjen, mens USA's præsident, Donald Trump, Japans premierminister, Shinzo Abe og Argentinas præsident, Mauricio Macri, står forrest og midtfor.
Macri har op til G20-topmødet sagt, at de forsamlede ledere skal have en mulighed for at drøfte mordet på Kashoggi.
Khashoggi arbejdede som journalist for den amerikanske avis Washington Post.
Hans lig - eller dele af liget - er endnu ikke fundet.
Mohammed bin Salman har i længere tid fungeret som Saudi-Arabiens egenlige leder.
Det er ham, der har ført an i en krig mod shiamuslimske oprørere i Yemen.
De saudisk-ledede flybombardementer har udløst en vold humanitær krise i landet.
/ritzau/FacebookTwitterKopier linkEmner:Donald Trump (politiker)|Emmanuel Macron (politiker)|Saudi-Arabien|Mord|Washington Post




https://www.dr.dk/nyheder/regionale/oestjylland/boligforening-om-gellerupparken-riv-kun-200-lejligheder-ned-i-stedet

ØstjyllandBoligforening om Gellerupparken: Riv kun 200 lejligheder ned i stedet for 600Brabrand Boligforening har lavet et forslag, der går mod byrådets plan for at undgå ghetto-stempel.
200 boliger er tre gange færre end kommunens ønske.
Sådan skal der blandt andet se ud i Gellerupparken, hvis det står til Brabrand Boligforening.
(© WE architecture / JAJA architects)Af Heikki Yding og Emma Lichscheidt30.
nov.
2018 kl.
18.
45Bemærk: artiklen er mere end 30 dage gammelLæs opGellerupparken-Toveshøj kan slippe af med ghetto-stemplet ved at rive 200 lejligheder ned.
Det foreslår Brabrand Boligforening i en ny plan.
Et flertal i Aarhus Byråd ønsker ellers få fjernet 600 boliger, men det er ikke nødvendigt, mener formanden for boligforeningen Keld Albrechtsen.
Han vil rive tre blokke ned med i alt 200 lejligheder og genhuse beboerne i andre boligkvarterer i Aarhus, der ikke er på ghettolisten.
Boligforeningens nye plan bringer antallet af almene familieboliger ned på kun 35 procent i Gellerupparken-Toveshøj og dermed lever man op til det nye lovkrav om, at der skal være under 40 procent.
Desuden skal der bygges næsten 2.
000 private udlejningsboliger og ejerlejligheder i håb om at kunne tiltrække unge børnefamilier.
- Det vil typisk være pendlere, der ellers ville bosætte sig langt uden for Aarhus på grund af boligpriserne inde i byen.
Det er ambitionen, at denne her bydel kommer til at blive en bydel, hvor alle samfundslag kommer til at bo sammen.
Det må efter min mening være idealet for vores by, siger Keld Albrechtsen.
(© WE architecture / JAJA architects)Borgmester: Det er ikke nokBoligforeningens plan er et forhandlingsudspil til Aarhus Byråd, der mener, at der er brug for at fjerne ni blokke med i alt 600 lejligheder.
Altså tre gange så mange, som Brabrand Boligforening foreslår i dag.
Det kommer oven i de 340 lejligheder, der allerede er blevet revet ned.
Men borgmester Jacob Bundsgaard (S) er ikke parat til at slække på byrådets krav.
- Der skal mere til, hvis vi skal skabe denne her blivende forandringer, der gør Gellerup til en helt integreret del af Aarhus, og som sikrer, at beboersammensætningen kommer til at se anderledes ud, end den er i dag, siger han.
Han mener, at der er nødt til at ske større forandringer til for at tiltrække nye beboere.
- Vi kan se med de greb, der allerede er sket nu, hvor der jo faktisk er sket nogle store fysiske forandringer i Gellerup, er vi ikke i mål med de ambitioner, vi har med hensyn til beboersammensætning, altså at der er flere mennesker, der har lyst til at slå sig ned og gøre Gellerup til deres lokale kvarter.
Der skal mere til.
Nu har boligforeningen og byrådet et halvt år til at blive enige, og så skal de sende en fælles plan til Transport, Bygge- og Boligministeriet.
Læs også:12 boligblokke skal rives ned: Bodil flytter selv, Nawal håber på det bedsteFacebookTwitterKopier linkEmner:Jacob Bundsgaard (politiker)|Socialdemokraterne|Aarhus Kommune|Bolig|Aarhus




https://www.dr.dk/sporten/fodbold/rosenborg-har-aftalt-hurtig-afsoning-med-bendtner

FodboldRosenborg har aftalt hurtig afsoning med BendtnerRosenborg ønsker, at Nicklas Bendtner påbegynder sin afsoning af fængselsdom, så snart det er muligt.
Nicklas Bendtner skal afsone 50 dages fængsel for vold.
30.
nov.
2018 kl.
18.
11Bemærk: artiklen er mere end 30 dage gammelLæs opFodboldspilleren Nicklas Bendtner er dømt til at afsone 50 dages fængsel for et overfald på en taxachauffør, men det er endnu uvist, hvornår det bliver.
Står det til hans norske klub, Rosenborg, skal afsoningen begynde snarest.
- Vi forventer, at han afsoner dommen så hurtigt som muligt.
Det er helt klart vores holdning, fastslår Rosenborgs daglige leder, Tove Moe Dyrhaug, til TV2 Norge.
Læs også:Niklas Bendtner opgiver at anke dom for voldIfølge det norske medie har Bendtner planlagt en længere juleferie med sin kæreste, men det har klubben intet kendskab til.
Klubben mener, at Bendtner skylder at afsone, så snart det kan lade sig gøre, fordi klubben har støttet ham og givet ham en chance mere trods voldsdommen.
- Ja, og det er han enig i.
Det er en aftale, vi har, siger Dyrhaug.
Rosenborg skal på søndag spille pokalfinale mod Strømsgodset, og derudover venter 13.
december en udekamp mod RB Leipzig i Europa League-gruppespillet, hvor den norske klub for længst har udspillet sin rolle.
Læs også:Landstræner: 'Bendtner er velkommen på landsholdet efter afsoning'Derefter venter vinterpausen, inden den nye sæson begynder i slutningen af marts.
Bendtner valgte i første omgang at anke sin dom, men accepterede den siden hen.
/ritzau/FacebookTwitterKopier link




https://www.dr.dk/nyheder/indland/kasse-melder-tidligere-direktor-til-politiet

IndlandA-kasse melder tidligere direktør til politietBestyrelsen i Akademikernes A-kasse har politianmeldt Michael Valentin for at modtage returkommission.
30.
nov.
2018 kl.
18.
39Bemærk: artiklen er mere end 30 dage gammelLæs opDen fyrede direktør for landets største a-kasse, Michael Valentin, er blevet politianmeldt for at have modtaget returkommission i form af vinrejser.
Anmeldelsen blev indgivet til Københavns Politi torsdag, bekræfter Michael Valentin over for Ekstra Bladet.
- Jeg er blevet politianmeldt af Akademikernes A-kasse for et beløb, som cirka beløber sig til 40.
000 kroner, som de mener kunne være tilkommet dem, fortæller Michael Valentin til eb.
dk.
Jeg mener, at jeg har handlet i god tro.
Michael Valentin, fyret direktørMichael Valentin blev i september blev fyret som direktør i a-kassen.
Nogen egentlig årsag til fyringen er ikke blevet lagt frem i offentligheden.
Tidligere direktør: SjuskDet er bestyrelsen for Akademikernes A-kasse, som har meldt den fyrede topchef til politiet for at have modtaget dyre vinrejser fra a-kassens faste leverandør, Sigurd Müller Vinhandel, skriver Ekstra Bladet.
De kostbare rejser er gået til vinområder i Sydafrika, Californien, Chile og Italien, oplyser Michael Valentin.
Han erkender "sjusk", men afviser at der er foregået noget kriminelt.
- Jeg mener, at jeg har handlet i god tro og deltaget i leverandørture, som har været afholdt i 25 år, siger han til Ekstra Bladet.
- Så bliver jeg fanget af, at jeg ikke har været skarp nok på vilkår for deltagelse.
Det er jeg selvfølgelig den i verden, som er allermest ked af og ærgerlig over.
Afgået som Folkemøde-formandTurene blev delvist finansieret af de rabatter, som Akademikernes A-kasse har optjent hos leverandøren, Sigurd Müller Vinhandel.
Her er der købt vin til gaver, receptioner og arrangementer - men samarbejdet har også omfattet Folkemødet på Bornholm, hvor Michael Valentin indtil i mandags var formand.
Politianmeldelsen er ifølge eb.
dk noget af en kovending.
Om fyringen skrev a-kassens bestyrelsesformand, Allan Luplau, i sidste måned til Styrelsen for Arbejdsmarked og Rekruttering, at "der ikke er identificeret forhold, som er i strid med straffelovens bestemmelser".
Siden er forholdene i landets største a-kasse med 233.
000 medlemmer blevet genstand for to advokatundersøgelser.
Styrelsen for Arbejdsmarked og Rekruttering iværksat en tilsynsundersøgelse med bistand fra Kammeradvokaten om baggrunden for fyringen af Michael Valentin.
Akademikernes A-kasses bestyrelse har også iværksat en advokatundersøgelse, skriver Ekstra Bladet.
/ritzau/FacebookTwitterKopier linkEmner:Akademikernes Arbejdsløshedskasse|Allan Luplau (erhvervsleder)|Ekstra Bladet|A-kasser|Bornholm




https://www.dr.dk/sporten/haandbold/em-kvinder/serbien-topper-danmarks-pulje-efter-aabningskamp

EM KvinderSerbien topper Danmarks pulje efter åbningskampSerbien åbnede Danmarks EM-pulje med at slå Polen.
Ingen af de to hold formåede dog for alvor at imponere.
Serbien åbnede Danmarks EM-pulje med en sejr over Polen.
30.
nov.
2018 kl.
19.
51Bemærk: artiklen er mere end 30 dage gammelLæs opSerbien er kommet et stort skridt nærmere mellemrunden ved håndbold-EM, efter at holdet fra Balkan vandt den første kamp i Danmarks pulje med 33-26 over Polen.
Polakkerne var ellers bedst før pausen, men gik helt i stå i anden halvleg, og generelt var begivenhederne i Hall XXL i Nantes af ujævn kvalitet og skæmmet af for mange fejl.
Sejren er dog en stor opmuntring for det serbiske landshold, der ikke har været meget bevendt, siden det vandt sølv ved VM på hjemmebane i 2013.
Læs også:Landsholdsanfører med i truppen til Danmarks EM-åbningskampVeteraner fra dengang som Andrea Lekic og Jovana Stoiljkovic spiller stadig en central rolle, men det tog sin tid, før de begyndte at vise kvaliteterne.
Serbien indledte nemlig kampen ganske forfærdeligt med et angrebsspil præget af vild forvirring og seks tekniske fejl i det første kvarter.
Det hjalp først, da træner Ljubomir Obradovic tog timeout og efterfølgende satte stregkæmpen Dragana Cvijic på banen.
Cvijic, endnu en af de tilbageværende fra sølvholdet, gav det polske forsvar større udfordringer, og hendes tilstedeværelse løftede også klubkammeraten Lekic.
Fejlprocenten i det serbiske spil var dog stadig for stor, og polakkerne - der heller ikke imponerede - kunne gå til pause med en føring på 14-13.
Læs også:Danmark taber tæt EM-test til FrankrigPolens mest markante spiller har i en årrække heddet Karolina Kudlacz-Gloc, og det har ikke ændret sig, selv om bagspilleren fra Bietigheim snart runder 34 år.
Efter pausen begyndte det dog at knibe med kræfterne på et hold, der mangler bredde, og nu var det polakkernes tur til at smide boldene umotiveret væk.
Holdet tog en målpause på næsten otte minutter, og den periode udnyttede serberne til at opbygge en seksmålsføring, som reelt afgjorde kampen.
Den serbiske højrefløj Katarina Krpez Slezak blev suveræn topscorer med 11 mål.
Polens næste modstander er Danmark.
Den kamp spilles søndag klokken 15.
Senere søndag møder Serbien Sverige.
/ritzau/FacebookTwitterKopier link




https://www.dr.dk/sporten/haandbold/em-kvinder/kroghs-karakterer-de-danske-backs-lyste-op-i-nantes

EM KvinderKroghs karakterer: De danske backs lyste op i NantesDR Sportens håndboldekspert sender rosende ord til især tre spillere, der løftede Danmark til sejr over Sverige.
Danmarks Mette Tranborg var Danmarks bedste, vurderer Lars Krogh Jeppesen.
Af Michael Sten Jensen i Lyon30.
nov.
2018 kl.
21.
52Bemærk: artiklen er mere end 30 dage gammelLæs opDet holdt hårdt, da Danmark og Sverige fredag aften krydsede klinger ved EM i kvindehåndbold i Frankrig, og det afspejler også karaktererne, som DR Sportens håndboldekspert, Lars Krogh Jeppesen, drysser ud over spillerne.
Klavs Bruun Jørgensen - 7Landstræneren satsede hele butikken ved at spille syv mod seks 30 sekunder før tid - og med god grund.
Det modige valg giver naturligvis mening, set i lyset af den hovedrunde, som Danmark skal over i, hvor to point, i stedet for ét, kan blive ualmindeligt vigtigt.
Det skal han have stor ros for, men at Danmark ikke havde fået koordineret udskiftninger, hvilket næsten kostede sejren, er nærmest utilgiveligt.
Han brugte pausen på at få gjort den danske offensiv betydeligt mere velspillende.
På trods af svære perioder, så bevarede de danske spillere attituden og udtrykket gennem kampen, hvilket også falder tilbage på den danske landstræner.
Sandra Toft - 4Ikke nogen stor kamp af den danske keeper, men hvor viser det dog bare meget karakter at gå ind og nappe det sidste straffekast.
Althea Reinhardt - 7Kom ind efter 17 minutter af kampen, og fik vist den form, som hun har spillet med hele efteråret i Odense.
Aggressiv og med redninger.
Faldt lidt i niveau i løbet af anden halvleg.
Stine Bodholt - 4Kæmpede bravt i den danske defensiv, der var presset i store dele af kampen.
Dog stadig stærk i duellerne.
Kathrine Heindahl - 7Fire mål på fem forsøg.
Vidner om en god angrebskamp med træfsikkerhed.
Tabte i dele af kampen for mange dueller i modsatte ende.
Trine Østergaard - 7Udnyttede fem chancer, hun fik, til at lave fem mål, og viste sig utrolig kølig i kampens døende sekunder.
Lærke Nolsøe - 4Fin kamp af den danske slutrundedebutant.
Fik to afslutninger som resulterede i ét mål.
Fie Woller - 4Anonym kamp af den danske venstrefløj, der ikke fik meget at arbejde med.
Var dog effektiv på den ene chance, hun fik.
Kristina Jørgensen - 02Blev lynhurtigt sat ud af spillet af de kroatiske dommere, som efter blot otte minutter havde vist Viborg-spilleren ud to gange.
Den sidste udvisning var helt ude i hampen.
Anne Mette Hansen - 10Hvor var det dog bare befriende at se den danske venstreback i anden halvleg, hvor hun kom i fart med så stor vilje, at de svenske forsvarsspillere ikke kunne stille noget op.
Kampafgørende i det danske angreb med fem scoringer på seks forsøg.
Stine Jørgensen - 7Imponerende indsats af den danske anfører, med tanke på de forudsætninger, som hun har haft.
Man kunne ikke se, at hun ikke havde spillet håndbold siden den 14.
oktober, og det tegner godt for Danmarks nøglespiller.
Mie Højlund - 7Slutrundedebutanten gik uimponeret ind til opgaven i svære perioder i specielt første halvleg, hvor hun viste mod, skudkraft og fart i fødderne.
Hun fik vist landstræneren, at hun er brugbar i mange aspekter af det danske angrebsspil.
Mette Tranborg - 10Efter en anonym start, må jeg bare lette på hatten og sige vanvittigt godt gået.
Hun viste en imponerende aggressivitet, hvor hun igen og igen udfordrede sin direkte modstander - ofte med mål eller straffekast til følge.
Hun var Danmarks bedste spiller.
Anne Cecilie la Cour - UBNadia Offendal - UBLotte Grigel - UBSarah Iversen - UBSarah Iversen - UBFacebookTwitterKopier linkEmner:Kathrine Heindahl (håndboldspiller)|Klavs Bruun Jørgensen (håndboldtræner)|Håndbold|Frankrig|Sverige




https://www.dr.dk/nyheder/regionale/oestjylland/supersygehus-aflyser-naesten-alle-ikke-akutte-operationer

ØstjyllandSupersygehus aflyser næsten alle ikke-akutte operationerProblemer med sterilcentralen på Aarhus Universitetshospital i Skejby betyder aflyste operationer - igen.
Af Emma Lichscheidt30.
nov.
2018 kl.
17.
35Bemærk: artiklen er mere end 30 dage gammelLæs opDet nye supersygehus i Skejby aflyser næsten alle operationer, der kan vente, i næste uge.
Det meddeler Aarhus Universitetshospital fredag eftermiddag.
Det er akut mangel på sterile operationsinstrumenter, der tvinger hospitalet til at aflyse 250 ikke-akutte operationer.
Lægefaglig direktør Jørgen Schøler Kristensen fortæller til DR Østjylland, at det er sterilcentralen, der på grund af driftsproblemer og manglende personale, simpelthen ikke kan følge med og nå at få steriliseret instrumenterne, der skal bruges til operationerne.
Læs også:Tillidsmand og sygeplejerske: Supersygehus bliver aldrig så godt som det gamleFor at det ikke går ud over patientsikkerheden, slår man derfor bremsen i nu.
- Vi er nødt til i denne ulykkelige situation at prioritere de patienter, der har allerstørst behov for at blive operereret, og vi opererer patienter med kræft, og dem, der i øvrigt ikke kan vente, siger han.
Derudover sættes operationskapaciteten ned i de kommende måneder for at nå i bunds med instrumenterne, og det kan betyde at endnu flere operationer må udsættes, fortæller han.
- Vi beklager virkelig situationen, og personalet gør virkelig, hvad det kan for at få det til at fungere, siger han.
Ikke første gang, sterilcentral giver problemerDet er ikke første gang, der er problemer med sterilcentralen.
I juli måtte man aflyse 70 planlagte operationer på grund af en vandskade, for få instrumenter, flyverust i rene operationssæt, en sterilcentral, der ikke fungerede, og et personale, der ikke får tid til at træne i nye omgivelser.
Læs også:Operationer må aflyses på splinternyt supersygehusDengang forklarede man det med, at man var i gang med en stor flytning fra Aarhus Universitetshospitals øvrige afdelinger til supersygehuset i Skejby.
Men nu – knap fem måneder senere – må man altså aflyse operationer igen i et langt større omfang.
- Vi må erkende, at det at få flyttet det hele sammen, er en stor opgave, og nu er der kommet oveni, at vi mangler 16 medarbejdere i sterilcentralen - det er faktisk én stor del af medarbejderstaben.
Dem mangler vi, fordi nogle har sagt op, og der er langtidssygdom.
- Og så må vi også sige, at der har været en meget stor akutaktivitet de sidste par dage, tilføjer han.
Da instrumenterne har hobet sig så meget op, som de har, og har ventet så længe på at blive rengjort, vil det tage tre-fire gange så lang tid få dem vasket og steriliseret, fortæller han.
Men han understreger samtidig, at man fra hospitalets side gør alt, hvad man kan for at komme problemerne til livs hurtigst muligt.
- Vi har kaldt ekstra personale ind, vi får hjælp fra andre hospitaler, og vi får patienter opereret på andre hospitaler, siger han.
De berørte patienter har fået besked eller vil blive kontaktet hurtigst muligt.
Patienter, som ikke har fået besked om aflysning af deres operation, skal møde op til den planlagte operationstid.
FacebookTwitterKopier linkEmner:Aarhus Universitetshospital|Hospitaler|Aarhus|Operationer|Jylland




https://www.dr.dk/nyheder/penge/forbrugerraadet-hvis-du-har-gavekort-til-kriseramte-legetoejskaeder-saa-indloes-dem-nu

PengeForbrugerrådet: Hvis du har gavekort til kriseramte legetøjskæder, så indløs dem nuForbrugeren står ofte sidst i køen til at få penge retur for varer, reklamationer, gavekort eller tilgodebeviser, hvis en virksomhed går konkurs.
I en pressemeddelelse skriver virksomheden, at forbrugerrettigheder som returret, reklamation og garanti ikke berøres af situationen.
Af Signe Mai Vilsbøll30.
nov.
2018 kl.
18.
01Bemærk: artiklen er mere end 30 dage gammelLæs opLegetøjskæden Top-toy, der står for BR og Toys'R'Us i Danmark, er i en dyb krise, og et milliardunderskud på mere end to milliarder har tvunget virksomhedens ejer, kapitalfonden EQT, til at begære om rekonstruktion, fyre medarbejdere og lukke en række butikker.
Ifølge Top-toy bliver forbrugerne dog ikke påvirket af de økonomiske problemer.
I en pressemeddelelse skriver virksomheden, at forbrugerrettigheder som returret, reklamation og garanti ikke berøres af situationen.
Men det gælder altså kun, mens virksomheden eksisterer, understreger Benedicte Federspiel, der er chefkonsulent hos Forbrugerrådet Tænk.
- De kan skrive, hvad de vil, men hvis de går konkurs, er det ikke sikkert, forbrugere får deres penge retur for gavekort, tilgodebevis eller reklamationer.
Læs også:Fætter BR i økonomisk krise efter milliardunderskud: 12 danske butikker lukkerIndløs dine gavekort nuProblemet er ifølge Benedicte Federspiel, at forbrugernes krav kommer sidst i konkursordnen.
Forrest står kreditorer, advokater og ansatte, og det er ikke ualmindeligt, at der ikke længere er penge tilbage til forbrugeren.
- Det lyder som om, at Top-Toy mangler ganske mange penge, så som forbruger skal man nok ikke forvente at få det, de skylder, hvis de skulle gå konkurs, siger specialkonsulenten fra Forbrugerrådet.
Hun opfordrer derfor forbrugere til at tænke sig godt om.
- Folk bør overveje deres køb og skynde sig ned i butikken, hvis de har varer, der skal returneres.
Og hvis man ligger inde med gavekort og tilgodebevis, man ikke har brugt, så er det nok heller ikke en dårlig idé at få indløst dem.
FacebookTwitterKopier linkEmner:Top-Toy|Detailhandel|Forbrug|Forbrugerrådet|Benedicte Federspiel (jurist)




https://www.dr.dk/nyheder/regionale/sjaelland/kun-hver-femte-brystkraeftpatient-opereres-til-tiden-i-region-sjaelland

SjællandKun hver femte brystkræftpatient opereres til tiden i Region Sjælland: 'Alvorligt og uacceptabelt'   Akut mangel på brystkirurger er årsagen til, at 78 procent ikke opereres til tiden, siger Sjællands Universitetshospital.
Der bliver rettet skarp kritik mod Region Sjælland, som i 3.
kvartal kun har behandlet 22 procent af patienterne med brystkræft til tiden.
Af Lis Vibeke Læsøe Olsen og Julie Würtz30.
nov.
2018 kl.
19.
10Bemærk: artiklen er mere end 30 dage gammelLæs opRegion Sjælland har ikke levet op til brystkræftpakken, når det gælder behandling af kvinder med brystkræft.
Det viser nye tal fra Sundhedsstyrelsen.
I 3.
kvartal var således kun 22 procent af kvinderne i Region Sjælland blevet opereret til tiden, og det er langt fra Sundhedsstyrelsens krav om operationstider.
69 procent af kvinderne med brystkræft blev opereret til tiden i 2.
kvartal i Region Sjælland.
Nu er tallet dykket til 22 procent i 3.
kvartal.
Kilde: SundhedsstyrelsenDerfor skal Region Sjælland nu forklare sig over for Sundhedsstyrelsen.
- Det er utrolig beklageligt.
Vi kan kun undskylde over for de kvinder, der ikke er blevet opereret inden for tidsfristerne, lyder det fra vicedirektør på Sjællands Universitetshospital, Beth Lilja.
Kvinder har krav om behandlingSundhedsstyrelsens opgørelse om 3.
kvartal vækker langt fra begejstring hos sundhedsminister, Ellen Trane Nørby (V).
- Det er meget alvorligt og uacceptabelt.
Jeg er også glad for, at Region Sjælland allerede har været ude at undskylde og sagt, at de vil rette op på situationen, lyder det fra ministeren.
Om man er kvinde i Region Sjælland eller andre steder, så har man krav på at få behandling til tiden.
Sundhedsminister, Ellen Trane Nørby, Venstre- Om man er kvinde i Region Sjælland eller andre steder, så har man krav på at få behandling til tiden.
Det har man i 22 procent af tilfældene levet op til i forhold til brystkræft, og det er bare ikke godt nok.
Derfor har ministeren nu bedt Sundhedsstyrelsen om at følge op på tallene om Region Sjælland.
- Sundhedsstyrelsen vil nu undersøge, hvorfor Region Sjælland ikke har bedt om hjælp i tide, så de nu står i en situation, hvor alt for få kvinder oplever ikke at få deres operation til tiden.
Det er ikke rimeligt over for kvinderne i Region Sjælland, siger Ellen Trane Nørby.
Derfor håber ministeren også, at de 111 kvinder, der ikke har fået deres behandlinger og operation til tiden, får en undskyldning fra Region Sjælland og en indkaldelse til operation hurtigst muligt.
Mangel på brystkirurgerBeth Lilja mener, at Region Sjælland ikke har nogen undskyldning, men forklarer, at situationen er opstået på grund af en akut mangel på brystlæger.
- Vi har haft mangel på brystkirurgiske læger, og vi har fået nogle opsigelser fra i sommer, der har gjort, at vores kapacitet har været for lav.
Vi har heller ikke været hurtige nok til at lave aftaler med andre regioner, så de kunne tage nogle af vores patienter, lyder det fra vicedirektøren.
Vi har haft mangel på brystkirurgiske læger, og vi har fået nogle opsigelser fra i sommer, der har gjort, at vores kapacitet har været for lavt.
Beth Lilja, vicedirektørMen den forklaring har fået en lunken modtagelse hos Kræftens Bekæmpelse.
- Hvis man får problemer med antallet af kirurger, så må man jo se på, hvordan man håndterer det.
Men det skal bare ske langt tid før, man kommer i denne situation, hvor der ikke sker tilstrækkeligt mange operationer, siger Jesper Fisker, der er direktør for Kræftens Bekæmpelse og fortsætter:- Uanset, om man må have en generel udfordring her, så har man været væsentligt bedre til at løse udfordringerne andre steder end i Region Sjælland.
Derfor er man i Region Sjælland nødt til at tage andre metoder i brug, siger Jesper Fisker.
Jesper Fisker understreger også, at der er en grund til, at man har lavet kræftpakkerne.
- De her pakkeforløb er blevet udarbejdet, fordi kræft er en akut sygdom, og det gælder om at blive behandlet så hurtigt som overhovedet muligt.
Det får jo en negativ betydning for de patienter, der ikke kommer til behandling til tiden, siger han.
Hentet speciallæger fra SverigeRegion Sjælland har nu som svar på kritikken ansat to speciallæger fra Sverige til at udføre de manglende brystoperationer.
- Vi har nu ansat konsulenter fra Sverige, men de er der ikke hver eneste dag i ugen.
De kommer i bestemte perioder, så vi er stadig på jagt efter brystkirurger, lyder det fra vicedirektør på Sjællands Universitetshospital, Beth Lilja.
De samlede forløbstider til Sundhedsstyrelsens pakkeforløb for brystkræft:•Fra henvisningen er modtaget til første fremmøde på udredende afdeling, må der gå seks kalenderdage.
•Fra første fremmøde på udredende afdeling til afslutning af udredning, må der gå otte kalenderdage.
•Fra afslutning af udredning til start på initial behandling:•Ved kirurgisk behandling må der gå 13 kalenderdage•Ved kirurgisk behandling med plastikkirurgisk assistance må der gå 20 kalenderdage.
•Ved strålebehandling må der gå 13 kalenderdage.
•Ved medicinsk behandling må der gå 13 kalenderdage.
•Fra henvisning modtaget til start på initial behandling:•Ved kirurgisk behandling må der gå 27 kalenderdage.
•Ved kirurgisk behandling med plastikkirurgisk assistance må der gå 34 kalenderdage.
•Ved strålebehandling må der gå 27 kalenderdage.
•Ved medicinsk behandling må der gå 27 kalenderdage.
Kilde: SundhedsstyrelsenFacebookTwitterKopier linkEmner:Ellen Trane Nørby (politiker)|Region Sjælland|Sundhedsstyrelsen|Kræft|Sverige




https://www.dr.dk/nyheder/politik/enlige-paa-integrationsydelse-faar-2000-mindre-om-maaneden

PolitikEnlige på integrationsydelse får 2.
000 mindre om månedenTrods tidligere advarsler om at ydelsen er i strid med grundloven, sænkes den nu yderligere.
Integrationsydelsen skifter fremover navn og får tre nye navne.
Af Nicolas S.
Nielsen30.
nov.
2018 kl.
17.
26Bemærk: artiklen er mere end 30 dage gammelLæs opDen omstridte integrationsydelse, der erstatter kontanthjælp for en række flygtninge og danskere, bliver nu sænket yderligere og skifter samtidig navn.
Det er en af konsekvenserne af den finanslovsaftale, som regeringen og Dansk Folkeparti har landet her til eftermiddag.
Den offentlige ydelse til nytilkomne flygtninge og en række danskere, der ikke har haft ophold i Danmark i syv ud af de seneste otte år, sænkes med 2.
000 kroner om måneden for enlige mødre eller fædre og 1.
000 kroner for hver af forsørgerne i familier, hvor mor og far bor sammen.
Konkret vil det for den enlige forælder betyde, at ydelsen fremover vil lyde på 9.
993 kroner om måneden mod 11.
993 kroner i dag.
Integrationsydelsen skifter som tidligere nævnt navn.
Det sker for "at markere, at nyankomne flygtninge mv.
, der indgår i et selvforsørgelses- og hjemrejseprogram befinder sig i en anden situation end en række øvrige personer," lyder det i aftalen.
Læs også:2.
000 kroner mindre til enlige forældre: Integrationsydelse kan ende på bordet i udlændingeforhandlingerSkifter navn til blandt andet hjemrejseydelseFor de udlændinge, der er omfattet af et kommende selvforsørgelses- og hjemrejseprogram benævnes ydelsen fremover selvforsørgelses- og hjemrejseydelse.
For øvrige personer ændres ydelsens navn til overgangsydelse.
Den reducerede integrationsydelse skal dog først træde i kraft efter tre års ophold i Danmark, da børnefamilier gradvist optjener ret til børne- og ungeydelse, fremgår det videre.
Den lave integrationsydelse har tidligere fået Institut for Menneskerettigheder til at advare om, at det er i strid med grundloven.
Nogle familier på integrationsydelsen lever for så lille et rådighedsbeløb, at de har svært ved at få råd til mad, medicin og bolig.
DF og regeringen er også enige om, opholdstilladelser til flygtninge skal fremover alene udstedes med henblik på midlertidigt ophold i Danmark, ligesom opholdstilladelserne fremover altid skal inddrages, når det er muligt "inden for Danmarks internationale forpligtelser".
Punkterne er ganske centrale i aftalen, der bærer undertitlen "Fra integration til midlertidighed, selvforsørgelse og hjemsendelse".
FacebookTwitterKopier linkEmner:Flygtninge og asylansøgere|Kontanthjælp|Udlændingepolitik|Dansk Folkeparti|Institut for Menneskerettigheder




https://www.dr.dk/nyheder/indland/nyt-udrejsecenter-lindholm-skal-renses-staerkt-smitsom-svinepest-foer-bygningerne

Udrejsecenter på LindholmSe temaIndlandNyt udrejsecenter: Lindholm skal renses for stærkt smitsom svinepest, før bygningerne kan benyttesArbejde i et laboratorium på Lindholm udløser i dag op til syv dages karantæne, forklarer institutdirektør.
En afdelingschef viser forsøgskaniner frem under et tidligere besøg på Lindholm (Arkivfoto)  Turen til og fra Lindholm - der blandt andet i folkemunde er blevet kaldt for 'den smitsomme ø' - foregår med færge.
(Arkivfoto, 1988).
1 / 2En afdelingschef viser forsøgskaniner frem under et tidligere besøg på Lindholm (Arkivfoto) 1 / 2Turen til og fra Lindholm - der blandt andet i folkemunde er blevet kaldt for 'den smitsomme ø' - foregår med færge.
(Arkivfoto, 1988).
2 / 2Af Mads Korsager Nielsen30.
nov.
2018 kl.
17.
56 | opdateret 05.
dec.
2018 kl.
16.
06Bemærk: artiklen er mere end 30 dage gammelLæs opI løbet af 2021 vil de første beboere blive overflyttet til regeringens nyligt vedtagne udrejsecenter på øen Lindholm midt i Stege Bugt.
Inden det sker, venter der dog en særdeles grundig rengøring og dekontaminering af både bygninger og inventar.
De bygninger, der inden længe skal rumme udviste, kriminelle udlændinge, kan nemlig være forurenet med stærkt smittefarlige dyresygdomme som mund- og klovsyge, rabies og afrikansk svinepest.
Sygdommene er under kontrollerede forhold ikke en trussel mod mennesker.
Men hver især kan de betyde dødsdomme til dele af den milliardstore danske landsbrugseksport af dyr.
- Har man arbejdet i et laboratorium på Lindholm, skal man være i karantæne i en uges tid, før man må gå ind i en stald til andre klovdyr.
Vi har arbejdet meget med smittefarlige dyresygdomme derude, siger Kristian Møller, institutdirektør for DTU Veterinærinstituttet.
Tester for svinepest med kort varselVeterinærinstituttet har indtil 2019 til opgave med kort varsel at teste landbrugsdyr, der er under mistanke for at bære smittefarlige dyresygdomme.
Det foregår på Lindholm, hvor eksperterne med få timers varsel skal kunne levere prøvesvar.
Derfor kommer der fortsat smittede dyr til Lindholm med både politieskorte og helikopter.
Efter 2019 er det planen, at Statens Serum Institut og Københavns Universitet skal overtage landbrugsberedskabet og faciliteterne på Lindholm lukkes.
Lindholm tilbage på landkortetFredag eftermiddag blev der atter brug for de syv hektar midt i Stege Bugt.
Her offentliggjorde regeringen og Dansk Folkeparti en finanslov, der åbner et nyt udrejsecenter på Lindholm.
Det er planen, at der blandt andet skal indkvarteres udlændinge på tålt ophold, udlændinge udvist på grund af kriminalitet samt fremmedkrigere på Lindholm.
Siden 1926 har Lindholm været landbrugets fremskudte bastion i kampen mod smitsomme dyresygdomme som svinepest og mund- og klovsyge.
Det stopper i 2019.
Kristian Møller fortæller, at nogle af bygningerne på Lindholm stammer helt tilbage fra 1926, mens andre blev bygget for 10 år siden.
- Der er blandt andet store laboratorier og stalde til virusforskning.
Når vi flytter ud, skal der gøres rent.
Der skal rives lofter ned og det hele skal behandles med formalin.
Når det er sket, skal det ligge i et halvt år og afdunste, før vi kan flytte det fra øen, så det er en længere proces, forklarer han.
Langt ind til fastlandetKristian Møller har ofte besøgt forskningsstationen midt ude i bugten, der snart får ganske andre indbyggere.
- Det tager omkring 20 minutter at sejle derover.
Man kan stadig se ind til fastlandet, men øen ligger et godt stykke ude i bugten, så det føles som om, det er ret langt derind, siger Kristian Møller.
Ifølge regeringens oplysninger er det primært udlændinge, der ellers ville skulle placeres på det nuværende udrejsecenter ved Kjærshovedgård, der fra 2021 bliver sejlet til Lindholm.
Opdatering: Dyresygdommene på Lindholm er under kontrollerede former ikke en trussel mod mennesker.
Ubehandlet rabiesvirus kan dog i værste fald resultere i en infektion, der kan ende fatalt.
FacebookTwitterKopier linkEmner:Københavns Universitet|Flygtninge og asylansøgere|Husdyrsygdomme|Stege|Dansk Folkeparti




https://www.dr.dk/nyheder/regionale/fyn/aeroe-faar-75-millioner-kroner-til-havn-det-bliver-et-vendepunkt-oeen

FynÆrø får 75 millioner kroner til havn: 'Det bliver et vendepunkt for øen'Finansloven sender længeventede millioner til Søby Havn.
Ærø Kommune havde søgt om 100 millioner kroner til udvidelse af havnen.
Alligevel er borgmesteren meget tilfreds med beløbet.
Af William Kaalø og Sine Skott30.
nov.
2018 kl.
17.
20Bemærk: artiklen er mere end 30 dage gammelLæs opDer er stor glæde på Ærø, efter finansloven øremærker 75 millioner kroner til Søby Havn.
- Det betyder rigtig meget for os.
Det kan betyde et vendepunkt for øen, fortæller øens borgmester, Ole Vej Pedersen (S).
Havnen er på flere måder en livsnerve for hele Ærø, da en stor del af øens befolkning arbejder på værftet i Søby.
- Det er fantastisk.
Det er en stor dag for hele det maritime Danmark, fortæller Rico Boye Jensen, som er projektleder i Søby Havn.
Der var fyldt op foran fjernsynet på havnekontoret, inden finansloven endelig kom ud.
Ærøboerne ser havnen som øens motorvej, der sikrer varer og kunder til og fra øen, så en udvidelse af havnen gør, at de helt store skibe på 200 meter vil kunne anløbe havnen.
Udvidelse af Søby HavnNy mole mod østNy mole mod vestNy dybvandskajNy losse- og lastekajHavnebassinNy dok (finansieres af Søby Værft)​​​​​​​Kilde: Søby Havn- Så vil virksomhederne kunne konkurrere om skibene i Østersøen, siger borgmesteren og uddyber:- Hvis der kommer mere aktivitet i Søby, så går det godt på hele øen.
For de folk, som arbejder i Søby, kommer fra hele øen.
Og med flere arbejdspladser i sigte er drømmen om flere ærøboere realistisk.
- Det her kan give os en vækst i befolkningen igen.
Flere arbejdspladser betyder flere fastboende på Ærø, siger Ole Vej Pedersen.
Udvidelsen af Søby Havn er budgetteret til at koste 161 millioner kroner.
De resterende penge skal blandt andet komme fra private fonde og Ærø Kommune, som kaster over 41 millioner i projektet.
FacebookTwitterKopier linkEmner:Ærø|Søby Havn|Ærø Kommune|Lokalpolitik|Havne




https://www.dr.dk/nyheder/politik/mette-frederiksen-dumper-finanslov-som-en-tynd-kop-te-vil-hellere-hjaelpe-flygtninge

Udrejsecenter på LindholmSe temaPolitikMette Frederiksen dumper finanslov som 'en tynd kop te': Vil hellere hjælpe flygtninge i nærområderneSocialdemokratiet undrer sig over ny finanslov, der ikke svarer på "de egentlige udfordringer".
Mette Frederiksen ærgrer sig over, at der nu bliver givet endnu flere skattelettelser.
Hun mener, at der er behov for at prioritere børn og vilkårene i sundhedsvæsnet.
Af Nicolas S.
Nielsen30.
nov.
2018 kl.
18.
05Bemærk: artiklen er mere end 30 dage gammelLæs opRegeringen og Dansk Folkepartis nye finanslovsaftale for 2019 får ikke høje karakterer hos Mette Frederiksen, der er formand for Folketingets største parti, Socialdemokratiet.
For mens Dansk Folkeparti brugte eftermiddagen efter præsentationen på at fejre aftalen med kolde dåseøl, så har S-formanden brugt tiden på at nærlæse aftalen.
En aftale som hun har svært ved at blive rigtig glad for.
Særligt fordi en stor del af aftalepunkterne om udlændinge handler om at isolere afviste, kriminelle udlændinge og sænke ydelserne.
Men det løser ikke udfordringer med at stoppe asylansøgere, siger hun.
Jeg er ikke så optaget af, hvor det skal være.
Så det vil vi gerne diskutere med regeringen.
S-formand Mette Frederiksen om udrejsecenter på Lindholm- Det virker som en lidt tynd kop te.
Det svarer ikke på den egentlige udfordring: At vi har et flygtningesystem, som ikke virker godt nok.
Der er for mange mennesker, som tager rejsen henover Middelhavet og sætter livet på spil, siger hun.
- Det er klart, at når flygtninge bliver til indvandrere, så får vi svært ved at hjælpe fremtidens flygtninge.
Så det er helt åbenbart for mig, at vi skal hjælpe mere i nærområderne i stedet for at tage folk hertil.
- Der vil vi jo hellere have et paradigmeskifte, hvor vi begynder at hjælpe folk i nærområderne.
Læs også:Finanslovsaftale: Regeringen og DF skrotter SatspuljenØ-udrejsecenter optager ikke SocialdemokratietRegeringen og Dansk Folkeparti har blandt andet aftalt at sænke og omdøbe den såkaldte integrationsydelse, der gives til folk, der ikke er berettiget til kontanthjælp.
For de udlændinge, der er omfattet af et kommende selvforsørgelses- og hjemrejseprogram benævnes ydelsen fremover selvforsørgelses- og hjemrejseydelse.
For øvrige personer ændres ydelsens navn til overgangsydelse.
Der ærgrer det jo selvfølgelig mig som socialdemokrat, at man vælger at bruge penge på skattelettelser i en tid, hvor vores velfærdssamfund, vores ældre og vores børn har behov for, at vi bruger flere penge på dem.
Mette Frederiksen, formand, SocialdemokratietDerudover har aftaleparterne bestemt, at kriminelle, afviste asylansøgere skal sendes ud på øen Lindholm i Stege Bugt i stedet for at sidde på udrejsecenter Kærshovedgård ved Ikast.
Mette Frederiksen erkender, at det skaber utryghed i nærområderne, at have afviste, kriminelle asylansøgere og udlændinge på tålt ophold på Kærshovedgård i Midtjylland.
- Derfor har vi også sagt, at vi skal finde et andet sted at placere de afviste asylansøgere, som er kriminelle.
- Hvor det præcis skal ligge, det har jeg ikke stærke holdninger til.
Men det er klart, at forholdene der også skal være i orden.
Hvad mener du om, at man vil flytte dem til en ø?
- Jeg er ikke så optaget af, hvor det skal være.
Så det vil vi gerne diskutere med regeringen.
Læs også:Udviste, kriminelle udlændinge sendes til øde ø i Stege BugtSukker over flere skattelettelserFinansloven indeholder samlet sænkelse af skatter og afgifter i omegnen af 400 millioner kroner.
Det vrager Mette Frederiksen, der konstaterede brede smil i regeringspartiet Liberal Alliance.
- Der kunne jeg jo se brede smil over endnu flere skattelettelser.
Der ærgrer det jo selvfølgelig mig som socialdemokrat, at man vælger at bruge penge på skattelettelser i en tid, hvor vores velfærdssamfund, vores ældre og vores børn har behov for, at vi bruger flere penge på dem.
- Jeg synes, vi skal prioritere rigtigt lige nu.
Min oplevelse er, at personalet i sundhedssystemet løber stærkt, og at normeringerne i børne- og daginstitutionerne ikke er gode nok, siger hun.
FacebookTwitterKopier linkEmner:Mette Frederiksen (politiker)|Socialdemokraterne|Flygtninge og asylansøgere|Dansk Folkeparti|Jylland




https://www.dr.dk/musik/ung-rapper-er-en-del-af-fortabt-generation-vi-har-ingen-plan

MusikdokSe temaMusikUng rapper er en del af fortabt generation: Vi har ingen planRapperen Lillebittebock har skrevet en sang om ikke at vide, hvad han skal lave.
Af Marie Søndergaard, video: Emma Skoler, Dennis Stanley og Foto: @ayy_edi30.
nov.
2018 kl.
17.
00Bemærk: artiklen er mere end 30 dage gammelLæs op'Fortabt'.
Det er titlen på rapperen Lillebittebocks nye single, der handler om at være en del af en fortabt generation, hvor de unge ikke ved, hvad de skal gøre af dem selv.
Læs også:For 3 måneder siden var hun en almindelig gymnasiepige: Nu er Kela på 17 Danmarks nye rap-håb- Vi ved ikke, hvad fanden vi skal lave.
Vi er en masse drenge, der ikke har nogen plan, siger Lillebittebock om ham og vennerne.
I videoen øverst kan du se med, når Lillebittebock er ude at købe genbrugstøj, der skal bruges til pressebilleder i forbindelse med nummeret 'Fortabt'.
Læs også:Flyttede fra London til København: Michael Williams kan blive dansk raps næste store stjerne- Hvem betaler?
, spørger hans ven, Niels.
- Det gør det store fede pladeselskab, svarer Lillebittebock.
Hør nummeret 'Fortabt' herunder:Lillebittebock - FortabtLæs også:Har du hørt ham?
22-årig dansk rapper står over for sit helt store gennembrudFacebookTwitterKopier link




https://www.dr.dk/nyheder/kultur/kongeligt-arvesmykke-solgt-millioner-kroner

KulturKongeligt arvesmykke solgt for to millioner kronerDronning Alexandrines safirdiadem blev i dag solgt hos Bruun Rasmussen til en endnu ukendt køber.
Diademet består blandt andet af otte safirer og adskillelige diamanter.
 30.
nov.
2018 kl.
17.
19Bemærk: artiklen er mere end 30 dage gammelLæs opDer var lagt op til et af de større og mest berømte hammerslag hos auktionshuset Bruun Rasmussen, da det fredag havde et kongeligt safirdiadem under hammeren.
To millioner kroner lød hammerslaget på det russiske diadem, der har tilhørt dronning Alexandrine, der var gift med danske kong Christian den 10.
Smykket med safirer og diamanter var inden auktionen vurderet til et sted mellem 1,5 og 2 millioner kroner.
Kongelig historie giver ekstraværdiAuktionshuset er meget glad for resultatet af auktionen og påpeger, at den høje vurdering skyldes en særlig årsag.
Jeg kan kun håbe på, at køber af diademet selv står frem.
Martin Hans Borg, Auktionshuset Bruun Rasmussen- Hvis en juveler skal vurdere smykket, har stenene tilsammen en værdi på cirka 1,3 millioner kroner.
- Så resten af vurderingen er den kongelige historie, der følger med, fortæller Martin Hans Borg, chefekspert i russisk kunst ved Bruun Rasmussen.
Det tog blot få minutter fra budrunden gik i gang, til at smykket var solgt.
Læs også:Kongeligt safirdiadem ryger under hammerenMen interessen omkring det kongelige smykke har også været større end andre objekter, som auktionshuset ellers har under hammeren.
Det er nemlig ikke hver dag, at huset ifølge chefeksperten får lov til at præsentere kongelige smykker.
- Interessen for smykket har været stor.
Der har været mange danskere forbi, for at følge et kongeligt smykke på nært hold, siger Martin Hans Borg.
Det er endnu uvist, hvem køber er.
Auktionshuset må nemlig ikke offentliggøre den oplysning.
- Jeg kan kun håbe på, at køber af diademet selv står frem, siger Martin Hans Borg.
Komtesser arvede smykketHan kan dog fortælle, at der har været flere seriøse købere fra blandt andet Danmark, men også rundt om i verden - heriblandt Rusland, USA og England.
Sælgere af smykket er de tre komtesser af Rosenborg, Josephine, Camilla og Feodora, der har arvet smykket fra deres far, grev Christian af Rosenborg.
Det russiske safirdiadem var oprindeligt en gave fra Zar Nikolaj II og Zaritsa Alexandra Feodorovna af Rusland ved prinsesse Alexandrine af Mecklenburg-Schwerin og den danske prins Christians bryllup i Cannes i foråret 1898.
/ritzau/FacebookTwitterKopier linkEmner:Auktionshuse|Rusland|Bruun Rasmussen Kunstauktioner|Cannes|Økonomi




https://www.dr.dk/nyheder/regionale/fyn/beboer-i-vollsmose-om-ny-todeling-det-aendrer-ikke-rigtig-noget-vi-er-stadig

FynBeboer i Vollsmose om ny todeling: 'Det ændrer ikke rigtig noget.
Vi er stadig et b-hold' Der er delte meninger om at splitte området op i to for at undgå, at alt kommer på ghettolisten.
Thomas Skov Jensen, som har boet i Vollsmose i seks år, er rigtig glad for at bo i området.
Af Anne Mette Dam Thrane og Allan Christiansen30.
nov.
2018 kl.
16.
55Bemærk: artiklen er mere end 30 dage gammelLæs opFremover kan tre ud af ni boligafdelinger i Odensebydelen Vollsmose nøjes med at blive kaldt socialt belastet boligområde.
Dermed slipper Slåenhaven, Tjørnehaven og Hybenhaven - som samlet område kaldes Haverne - for at være en del af regeringens ghettoliste, i modsætning til området Parkerne i Vollsmose.
Thomas Skov Jensen, som er en af beboerne i Parkerne i Vollsmose, mener ikke, at den nye todeling af bydelen vil få betydning for beboerne.
- Det ændrer ikke rigtig noget.
Vi er stadig stigmatiseret som et udsat boligområde - om det er en hård ghetto eller udsat boligområde er sådan set lige meget.
Vi er stadig et b-hold uanset hvad, siger han.
Det er Transport-, Bygnings- og Boligministeriet, der har sagt ja til et ønske fra Odense Kommune og boligorganisationerne i Vollsmose om, at kun seks ud af Vollsmoses ni boligafdelinger er omfattet af regeringens ghettoplan.
- Det er virkelig tragiskJytte Drud, som bor i Tjørnehaven i Vollsmose, er glad for, at hendes bolig ikke længere er på ghettolisten, men hun er ked af det på vegne af de beboere, som bor i Parkerne.
- Jeg synes, det er virkelig tragisk.
Jeg har ondt af alle de mennesker, som jeg møder til genoptræning, og som jeg snakker med om, hvordan det hele dog skal ende, siger Jytte Drud.
Jytte Drud på 86 år har boet i Vollsmose siden 1989.
Hun er glad for området og føler sig tryg i bydelen.
I Fyns Almennyttige Boligselskab er man glad for, at Haverne er fjernet fra ghettolisten.
- Haverne gør det godt, så der er ingen grund til at bruge tid og kræfter på at rive nogle gode boliger ned, som der er venteliste til, siger formand Erling Nielsen.
Risiko for at skubbe problemerne videreMen den begejstring deler antropolog ved statens byggeforsknings institut, AAU, Marie Stender ikke.
Hun frygter, at man med opdelingen af Vollsmose i højere grad skubber problemerne videre i stedet for at løse dem.
Det viser de internationale erfaringer.
- Hvis man ser på de steder, hvor det lykkes at få skabt et område, der har et bedre omdømme, så er det næsten altid også en del af historien, at der er et andet område, som er blevet det, der er kendt som udsat, siger Marie Stender.
Men borgmester i Odense Kommune, Peter Rahbæk Juel (S), fortæller, at planen er at holde øje med dynamikken i området for at sikre, at udviklingen ikke går i den forkerte retning og sætte ind der, hvor behovet er størst.
- Det betyder, at vi nu kan bruge kræfterne der, hvor vi skal ændre i boligmassen, rive ned og bygge nyt op.
Der, hvor problemerne er størst, siger han.
Usikkerheden er det værsteThomas Skov Jensen, som har boet i Vollsmose i seks år, fortæller, at det, som bekymrer beboerne i området mest, er, hvilke boliger, der skal rives ned, og hvornår det kommer til at ske.
- Usikkerheden er faktisk det værste.
Der er ikke nogen, der ved, hvilke boliger, der skal rives ned, og hvor der skal bygges noget andet.
Det ikke at vide, hvad der kommer til at ske, er meget, meget ubehageligt, fortæller han.
Han opfordrer politikerne til at deltage i det borgermøde, som afholdes i Vollsmose i midten af december.
- Kom nu ud og lyt til beboerne herude i stedet for at sidde inde bag ved skrivebordene.
Kom nu ud og snak med os, så vi kan finde den bedste løsning, siger Thomas Skov Jensen.
FacebookTwitterKopier linkEmner:Peter Rahbæk Juel (politiker)|Socialdemokraterne|Transport-, Bygnings- og Boligministeriet|Vollsmose|Bolig




https://www.dr.dk/nyheder/politik/overblik-otte-nedslag-i-en-finanslov-om-udlaendinge-og-aeldre

Regeringens finanslovsudspilSe temaPolitikOVERBLIK Otte nedslag i en finanslov om udlændinge og ældreRegeringen og Dansk Folkeparti har slået hånd på en aftale om næste års finanslov.
Her er hovedpunkterne.
Regeringen og Dansk Folkeparti har præsenteret Finansloven for 2019.
Vi har samlet otte forskellige emner, der fylder i de mange papirer.
Af Line Jenvall30.
nov.
2018 kl.
18.
13 | opdateret 30.
nov.
2018 kl.
18.
22Bemærk: artiklen er mere end 30 dage gammelLæs opRegeringen og Dansk Folkeparti er blevet enige om en finanslov for 2019.
En aftale, der er forhandlet på plads sammen med en pensionsreform og en aftale om en strammere udlændingepolitik.
FacebookTwitterKopier linkEmner:Dansk Folkeparti|Økonomisk politik




https://www.dr.dk/nyheder/indland/eksperter-insekter-kan-blive-de-unge-generationers-sushi

IndlandEksperter: Insekter kan blive de unge generationers sushiOm få år vil insekter rykke ind på de danske tallerkener, mener to eksperter.
Melorme kan blive en fast del af kosten i Danmark inden for få år, påpeger to eksperter.
Af Sean Coogan30.
nov.
2018 kl.
18.
52Bemærk: artiklen er mere end 30 dage gammelLæs opFårekylling med smagen af barbecue, havsalt eller bare au naturel?
For mange danskere fører insekter måske tankerne mere hen på fluesmækkeren og støvsugeren snarere end kniven og gaflen.
Men inden for få år kan det sagtens blive normalt at se flere insekter på tallerkenerne i de danske hjem.
Læs også:Det kribler og krabler: Soldaterfluens larver bliver til fremtidens proteinDet siger Afton Halloran, der er konsulent i bæredygtige fødevaresystemer og ph.
d i pædagogisk og international ernæring, samt Lars-Henrik Lau Heckmann, som er faglig leder for insektområdet hos Teknologisk Institut.
Foruden sin rolle som faglig leder hos Teknologisk Institut er han også projektleder i insektprojektet Invaluable, der har til formål at skabe dansk industriel produktion af insekter.
Jeg tror ikke, at det er usandsynligt, at vi om 10 år har insekt-tirsdageLars-Henrik Lau Heckmann, faglig leder hos Teknologisk Institut.
- Det tog 20 år for sushi.
Jeg tror ikke, at det kommer til at tage helt lige så lang tid for insekter, siger Lars-Henrik Lau Heckmann.
Først dyrene - så menneskerI dag åbner Danmarks første industrielle insektfabrik ved Flemming nord for Vejle.
Insektproduktionen er i første omgang primært tiltænkt produktion af fiskefoder.
På den korte bane er insekternes største potentiale ligeledes som et alternativt foder til fisk og landsbrugsdyr, fortæller Afton Halloran, som blandt andet har været med til at udarbejde en rapport om spiselige insekter for FN's fødevareorganisation, FAO.
Insekterne kan blandt andet erstatte fiskemel og soyabønner i dyrefoder og dermed sænke landbrugets CO2-udledning.
Kigger man mere langsigtet, er der dog også stort potentiale i forhold til selv at spise insekter, siger hun.
Flere og flere undersøgelser peger nemlig på, at vores kødforbrug påvirker klimaet i en negativ retning.
- Plantebaseret mad bliver promoveret som en løsning, men insekter kan også være en del af den, siger konsulenten.
Allerede nu lever næsten 80 procent af verdens befolkning i lande, hvor der spises insekter, siger Afton Halloran.
- Derfor er vi i Norden undtagelsen, siger hun.
Mulighed for sushi-effektDet tager tid at ændre en madkultur, påpeger Afton Halloran, men hun spår, at man om cirka fem års tid kan forvente at se flere insekter finde vej til danskernes middagsborde.
- I blandt andet Danmark er vi mere skeptiske omkring insekter, fordi det ikke har været en del af vores madkultur, siger konsulenten, der også peger på, at noget som sushi langt fra var udbredt i Danmark for blot 20 år siden.
Hun tror, at der vil komme en ændring med de yngre generationer.
Herunder de såkaldte millenials, som har haft en del af deres ungdom omkring årtusindskiftet, fordi de har mere fokus på, hvad de spiser, og hvordan vi mennesker påvirker klimaet.
Også Lars-Henrik Lau Heckmann peger på, at insektspisning kan få luft under vingerne herhjemme, når først den unge generation begynder at være dem, der laver aftensmaden og stifter familier, fordi de er vokset op i en tid, hvor man har diskuteret insekter som en fødevare.
- Jeg tror ikke, at det er usandsynligt, at vi om 10 år har insekt-tirsdage, og på kollegier eller hos de unge børnefamilier ser wok- eller pastaretter med insekter i, siger Lars-Henrik Lau Heckmann.
De to eksperter peger dog på, at det er vigtigt, at insekterne bruges på måder, der beriger maden, og at man ikke skal forestille sig, at bøffen bliver erstattet med en skål insekter.
Hitter i udlandetMed sine mere end 20.
000 insektfarme er Thailand det land i verden, hvor der produceres flest insekter.
Avler man fårekyllinger i stedet for kyllinger, kan CO2-ledningen være 75 procent mindre, og vandforbruget det halve, skriver Videnskab.
dk på baggrund af Afton Hallorans forskning i Thailands produktion af fårekyllinger.
FN har tidligere peget på, at insekt-diæt kan promoveres ud fra argumenter om, at det er sundt, bedre for miljøet end traditionel kødproduktion og et område, hvor den fattigere del af befolkningen har en chance for at være med.
Læs også:Fluefarmeren Lasse: Sorte soldaterfluer skal ændre vores indgroede spisevanerMuligheden for at få protein fra insekter er vigtig i blandt andet Afrika, hvor børns udvikling kan lide skade, hvis de ikke får nok protein fra dyr, siger Afton Halloran.
Den britiske supermarkedskæde Sainsbury's meddelte tidligere på måneden, at de som den første kæde i Storbritannien introducerer spiselige insekter i 250 butikker.
Her kan man blandt andet købe ristede fårekyllinger med barbecuesmag.
Lars-Henrik Lau Heckmann peger på, at mexicanerne har en helt særlig appetit for insekter.
I det centralamerikanske land spises 500 forskellige arter.
FacebookTwitterKopier linkEmner:Insekter|Teknologisk Institut|Storbritannien|Fødevarer|Forenede Nationer




https://www.dr.dk/nyheder/indland/boern-og-unge-fra-hele-verden-strejker-klimaets-skyld-det-er-vores-fremtid-det

IndlandBørn og unge fra hele verden strejker for klimaets skyld: 'Det er vores fremtid, det handler om'De unge strejker af frygt for de konsekvenser, klimaforandringerne kan få for planeten.
Edith var taget til Viborg Rådhus for at demonstrere i stedet for at tage til undervisning.
Af Magnus Dam Nielsen30.
nov.
2018 kl.
17.
33Bemærk: artiklen er mere end 30 dage gammelLæs opDet startede med den blot 15-årige svenske pige Greta Thunberg, der blev hjemme fra skole de sidste tre uger op til det svenske valg for at få politikerne til at rette fokus mod klimaforandringerne.
Læs også:I Sverige kvitter 15-årige Greta skolen for klimakampenI dag følger elever fra hele verden trop og skipper undervisningen i kampen for klimaet.
En af dem er den 14-årige skoleelev og klimaaktivist Edith Vels, der nægter at sidde derhjemme og se til, imens temperaturerne stiger og stiger.
- Jeg strejker, fordi vi er på vej i en helt forkert retning med vores klima.
Vi er på vej imod nogle temperaturstigninger, der kommer til at have helt uoverskuelige konsekvenser for mig og min generation, siger Edith Vels.
- Jeg er faktisk sikker på, at det her vil være en øjenåbner, når så mange lande deltagerEdith VelsI Danmark er børn fra fem forskellige byer blevet væk fra skole, skriver Information.
I stedet har de stillet sig op ved blandt andet Rådhuspladsen og Christiansborg i København for at demonstrere.
Edith Vels har selv stået ved Viborg Rådhus, og hun håber, at fremmødet kan sende et budskab til de politikere, der sidder på magten.
- Jeg håber, strejken kan ruske op i politikerne, for det er vores fremtid, det handler om.
Vi vil gerne sende signalet til dem (politikerne, red.
) om, at hvis de ikke gør noget for vores fremtid, hvorfor skal vi så selv gøre det.
Læs også:Frustrerede elever strejker i oprør: Tidsspilde at uddanne sig, hvis vi ikke sikrer klimaetFlere lande deltagerMen det er ikke kun de danske unge, der er gået sammen for at fortælle de voksne, at de skal til at komme ud af busken, hvis de vil begrænse klimaforandringerne.
Unge fra lande som Australien, Holland, Belgien, Finland, Canada, Sverige, Tyskland og Brasilien har også meldt ud, at de støtter op om den globale skolestrejke.
Edith Vels holdte tale foran Viborg Rådhus i forbindelse med strejken i dag.
Og det gør, at Edith Vels er meget positiv og tror på, at de unges stemme vil blive hørt.
- Jeg er faktisk sikker på, at det her vil være en øjenåbner, når så mange lande deltager, konstaterer hun.
Edith Vels har selv holdt tale foran Viborg Rådhus i forbindelse med strejken i dag.
Ikke aleneEsther Michaelsen er studerende og medstifter af Den Grønne Studenterbevægelse, der er et initiativ startet af studerende, der engagerer sig i en grøn og bæredygtig omstilling.
Under en bacheloropgave fandt hun ud af, hvor meget social dynamik og sociale faktorer betyder for, hvor villige folk er til at bidrage til klimakampen.
Derfor var hun med til at stifte Den Grønne Studenterbevægelse, fordi hun mener, at mange tror, at de går alene med deres kamp imod klimaet.
Den verdensomspændende skolestrejke sker efter 15-årige Greta Thunberg fra Sverige valgte at strejke fra skolen i tre uger op til Riksdagsvalget i Sverige for at sætte fokus på klimaet.
 DR)- Folk tror fejlagtigt, at de er meget mere alene om at bekymre sig for klimaet, end de i virkeligheden er.
Så vores bevægelse er her for at vise, hvor mange unge der faktisk går og har det på samme måde, forklarer hun.
Bevægelsen vokser med hastige skridt.
Den har allerede afdelinger i København, Aarhus og Odense, og snart vil de også være at finde i både Nykøbing og Aalborg.
Og ifølge Esther Michaelsen er det også mere motiverende, at man kæmper sammen med andre.
For det er ikke meget, man kan udrette på egen hånd.
- Det er sindssygt vigtigt, at man føler sig socialt accepteret af sine omgivelser, man føler, man er en del af noget større, og man kæmper sammen med nogle andre, fremfor at man føler sig alene i at ændre sit private forbrug, slutter hun.
FacebookTwitterKopier linkEmner:København|Strejker og lockouts|Viborg|Uddannelse|Klimaændringer




https://www.dr.dk/nyheder/udland/direktoer-homo-app-forarger-aegteskab-er-en-hellig-pagt-mellem-en-mand-og-en-kvinde

UdlandDirektør for homo-app forarger: 'Ægteskab er en hellig pagt mellem en mand og en kvinde'Datingapp'en Grindr bruges dagligt af millioner af homoseksuelle mænd.
Grindr fås som app til mobiltelefonen.
Af Sally Frydenlund Larsen30.
nov.
2018 kl.
16.
08Bemærk: artiklen er mere end 30 dage gammelLæs opDirektøren for app'en Grindr, der er en datingapp for primært homo- og biseksuelle mænd og transpersoner, er heteroseksuelt gift med en kvinde.
Og sådan bør det være, skrev han i denne uge på Facebook.
Den holdning er han muligvis ikke ene med, men en sådan kommentar går ikke ubemærket hen, når man er direktør for verdens største dating-app for homo-, bi- og transseksuelle.
Egentlig var den kinesiske direktør for Grindr, Scott Chens, opslag en kritik af det taiwanske folks nej til legalisering af ægteskaber mellem homoseksuelle.
Men det var ikke den del af Chens opslag, som har fået opmærksomhed.
Det er i stedet dette citat:Hvad er Grindr?
Grindr er en mobil dating-app for primært homo- og biseksuelle mænd og transpersoner.
Grindr-appen viser andre brugere i nærheden og lader brugerne kontakte hinanden.
Grindr blev startet i 2009 i USA, men blev i starten af året købt af den kinesiske tech-virksomhed Kunlun.
App'en har 3,8 millioner daglige brugere.
Kilder: Grindr, The Guardian.
- Der er nogen, der mener, at ægteskabet er en hellig pagt mellem en mand og en kvinde.
Og det synes jeg også, men det er din egen sag, skrev han på kinesisk og senere i en oversættelse.
Citaterne blev bragt af det digitale magasin Into, som ejes af Grindr.
Grindr: Ikke vores værdierScott Chen følte sig misforstået og "såret" af Into, skrev han i kommentarsporet til magasinets artikel.
- Grunden til, at jeg sagde, at ægteskabet er en hellig pagt mellem en mand og en kvinde, er baseret på min egen personlige oplevelse.
Jeg er en heteroseksuel mand gift med en kvinde, som jeg elsker, og har to smukke døtre, som jeg elsker.
Det er sådan, jeg har det med mit eget ægteskab, skrev han.
Zach Stafford, som er Intos redaktør, forklarer til The Guardian, hvorfor de slår ned på direktørens udtalelser.
- Grindr's mål som virksomhed er at hjælpe til med at opnå fuldkommen lighed for alle LGBT-personers rettigheder i hele verden, især når det kommer til dating og kærlighed.
Og ægteskab er for mange målet med at bruge vores app, siger han.
Det er ikke første gang, Grindr bliver kritiseret i år.
Tidligere på året kom det frem, at app'en delte brugernes hiv-status med eksterne virksomheder.
FacebookTwitterKopier linkEmner:Parforhold|Samliv og børn|Seksualitet|Facebook|The Guardian




https://www.dr.dk/nyheder/politik/regeringen-og-df-abner-mulighed-familiesammenforingsloft

PolitikRegeringen og DF åbner mulighed for familiesammenføringsloftEt loft over familiesammenføringer er skrevet ind i finansloven.
Men parterne sætter ikke tal på loftet.
Regeringen og Dansk Folkeparti blev fredag enige om en finanslov for 2019.
30.
nov.
2018 kl.
16.
49Bemærk: artiklen er mere end 30 dage gammelLæs opRegeringen og Dansk Folkeparti er enige om et loft over familiesammenføringer med inspiration fra det loft, der er indført i Tyskland.
Det oplyser parterne i forbindelse med den netop indgåede finanslovsaftale for 2019.
Men loftet bliver kun "aktiveret", når situationen kræver det, siger DF's gruppeformand, Peter Skaarup.
Han henviser blandt andet til 2015, hvor flygtningekrisen ramte Danmark.
- Der er en række områder, hvor vi går op i mod konventionerne, siger Skaarup.
- Vi tror på, at det kommer til at virke, siger han.
Det tyske loft over familiesammenføringer har udlændinge- og integrationsminister Inger Støjberg (V) tidligere kaldt et "fuploft".
Op til ministerenI Tyskland blev der fra 1.
august indført en regel om, at der maksimalt kan ske 1.
000 familiesammenføringer per måned til personer bosiddende i Tyskland.
Det skal være op til ministeren på området at sætte et specifikt loft over familiesammenføringer, når situationen kræver det.
- Regeringen og Dansk Folkeparti er samtidig enige om at indføre et loft, der virker, står der i aftaleteksten.
- Loftet over antallet af familiesammenføringstilladelser til familiemedlemmer til herboende flygtninge skal aktiveres administrativt af udlændinge- og integrationsministeren, står der videre.
DF er tilfredseRegeringen har tidligere udtalt, at det tyske loft mere er en slags sagsbehandlingsregel, der kun vil gøre marginal forskel i Danmark.
Det var i den forbindelse, at Støjberg brugte ordet "fuploft".
Men DF er tilfredse med loftet, som kan aktiveres fremover.
Læs også:Støjberg nedskyder DF-krav om loft over familiesammenføring: 'Det er fup'- På udlændingeområdet vil vi gerne gå længere end regeringen.
Men nu har vi fået et loft, som bliver aktiveret, hvis vi står i en situation som i 2015 eller en anden ekstrem situation, siger Skaarup.
/ritzau/FacebookTwitterKopier linkEmner:Inger Støjberg (politiker)|Venstre|Dansk Folkeparti|Tyskland|Befolkning




https://www.dr.dk/sporten/oevrig/hurtigere-hoejere-og-langsommere-supermennesket-er-taet-paa-ramme-muren

Øvrig sportHurtigere, højere og langsommere: Supermennesket er tæt på at ramme murenSportshistorien har budt på en konstant forbedring af de sportslige resultater, men siden firserne er udviklingen stoppet, og der er blevet længere mellem verdensrekorderne.
Af Niels Anton Heilskov, Ulrik Andersen og Grafik af Vibeke Kjær Lund30.
nov.
2018 kl.
16.
04Læs opDet var i Blackwall-tunnelen under Themsen, at Paula Radcliffes mavekramper begyndte.
Hun havde løbet 29 kilometer af maratondistancens obligatoriske 42,195 kilometer, og helt efter planen havde hun sat tempoet i vejret i anden halvdel af løbet.
Men så kom kramperne.
Radcliffe satte tempoet ned i et moment, men sagde så til sig selv, at der blot resterede et 30-minutters løb.
Og så trykkede hun til igen.
De sidste 800 meter løb hun på 2 minutter og 25 sekunder, og i mål smadrede hun verdensrekorden i maraton for kvinder.
2.
15,25.
Mere end tre minutter hurtigere end nogen anden kvinde nogensinde havde gjort det, og to minutter bedre end hendes egen verdensrekord.
Vi er nået til et plateau i udviklingen og oplever kun meget små fremskridtGeoffroy Berthelot, idrætsforskerI år er det 15 år siden Paula Radcliffe satte, hvad der stadig er en af alle sportsgrenes mest usædvanlige verdensrekorder.
Usædvanlig på grund af den enestående præstation, men også usædvanlig fordi vi i det 21.
århundrede sjældent ser den slags rekordbrud.
Der går længere mellem verdensrekordbrudene end tidligere, og rekorderne bliver slået med mindre margener.
Læs også:Skyggesiden af supermennesketDet er i hvert fald analysen, hvis man spørger Geoffroy Berthelot, ledende forsker på det nationale franske sports- og idrætsinstitut, INSEP.
Og Berthelot har noget at have påstanden i.
Over en årrække har han gransket tusindvis af resultater og rekorder i en lang række sportsgrene fra 1896 og frem til i dag.
Og hans konklusion er klar:- Vi er nået til et plateau i udviklingen og oplever kun meget små fremskridt.
Der er en klar videnskabelig konsensus om, at vi som mennesker ligger under for nogle fysiologiske begrænsninger, siger Geoffroy Berthelot til DR Sporten.
Hans undersøgelser af mere end 122 års rekorder og præstationer handler ikke kun om sport, men indgår i en større jagt efter svar på spørgsmål om, hvorvidt vores fysiologi har indbyggede grænser, og hvor de i så fald er.
Hvor gamle kan vi blive, og hvor hurtigt kan vi potentielt løbe?
Ikke meget ældre og ikke meget hurtigere, hvis man spørger Geoffroy Berthelot.
Den afrikanske Bolt kan rykke grænserneProfessor i idræt på Københavns Universitet, Jens Bangsbo, er imidlertid mere optimistisk på menneskehedens vegne, i hvert fald når det handler om sport.
Han tror stadig på markante forbedringer.
- Helt bestemt.
Jeg mener ikke vi har fundet de optimale træningsprincipper eller kombinationen af dem endnu.
Vi skal nok komme under to timer på maraton inden for de næste ti år, og vi kommer også under 9,5 sekunder inden for de næste 10 år og under 9,0 sekunder inden for de næste 50 år på 100 meter, mener Jens Bangsbo.
Læs også:Mirakel-blod, kloning og moderkage: 6 måder videnskaben flytter sportens grænserTema - SupermennesketDenne artikel er en del af et større tema kaldet Supermennesket og indgår i Videnskabens År på tværs af DR’s platforme.
Temaet handler om menneskets optimeringstrang, om de fysiologiske byggesten, som gør de mest umulige bedrifter mulige, og om de enkelte mennesker, som presser kroppen til det alleryderste for de største præstationer.
Se hele temaet her.
Identificeringen af talenter kan også blive væsentlig bedre, og her ligger der i Jens Bangsbos optik også et stort potentiale for forbedring.
Tag for eksempel Usain Bolt.
Hvis ikke han var født på Jamaica med en stærk sprinterkultur var han næppe nogensinde blevet opdaget.
Og tilsvarende kan der gå folk med Usain Bolt-fysik rundt, som blot aldrig bliver set.
- Vi er ikke dygtige nok til at finde de talenter, der kan slå verdensrekorderne.
Specielt i Afrika er der stadig et stort uudnyttet potentiale, siger Jens BangsboBalancegang på det sportslige plateauUagtet mulighederne i fremtiden taler de historiske tal et klart sprog.
Ser man på kurverne over atletiske præstationer over de seneste 100 år, har vi ramt et plateau de seneste tre årtier.
I nogle discipliner går det langsomt fremad, mens det i kaste- og hoppe-discipliner går decideret tilbage.
En del af forklaringen på de udeblivende fremskridt er, at der resterer en række tæt på uslåelige rekorder fra især 80’erne, hvor dopingampullerne fløj rundt i atletikbanernes omklædningsrum, ikke mindst i Østblokken.
Læs også:Supermennesket: Sofa-atleten mod supermennesket | DRTVDen Kolde Krig var ganske enkelt en drivkraft for menneskets atletiske formåen – doping eller ej.
For op gennem det 20.
århundrede har man set en direkte sammenhæng mellem økonomisk vækst, intens stormagts-konkurrence og atletiske kvantespring.
Modsat var der under 30’ernes økonomiske krise og i årene lige efter den Kolde Krigs afslutning et markant fald i antallet af rekorder.
De evolutionære begrænsningerMen hvor man kan diskutere, hvor tæt vi er på en grænse for menneskets formåen, mener Geoffroy Berthelot, at det er indiskutabelt, at der er én.
Der er en grænse for hvor hurtigt det menneskelige hjerte kan slå, hvor meget ilt vores røde blodceller kan fragte rundt, og vi får ikke pludselig flere muskler.
- Vi er begrænsede af vores evolutionære design.
Vi er ikke lavet til at kunne løbe så hurtigt som en hund eller til at svømme som delfiner.
Læs også:Fem urørlige verdensrekorder: De moderne atleter får bank af fortidens syndereSpørgsmålet er så, om det nu vi rammer muren.
Ifølge Berthelot kan en del af de rekorder der sættes nu tilskrives teknologiske fremskridt snarere end fysiologisk udvikling.
I den vestlige del af verden bliver vi heller ikke længere højere i samme tempo som tidligere, og ideen om, at vi har en indbygget grænse bliver bestyrket af også at se på andre arter.
Lav effekt trods avlsoptimeringMark Denny er professor i biologi på Stanford University og har som Berthelot forsket i, hvorvidt der er en grænse for hvor hurtigt både dyr og mennesker kan løbe.
Han har set nærmere på blandt andet greyhound-hunde og fuldblodsheste, og selvom der bliver postet kæmpe beløb i at avlsoptimere specielt hestene, så har de – ligesom menneskene – ramt et plateau i de sidste 20-30 år.
I sit arbejde har Mark Denny også opstillet nogle teoretiske grænser for, hvor hurtigt mennesket kan bevæge sig.
Ligesom Bangsbo tror han også maraton under to timer for mænd er realistisk, men til gengæld mener han, at Paula Radcliffes maratontid er tæt på det hurtigst mulige for kvinder.
Læs også:Hr.
og fru fitness stjæler fra de professionelles værktøjskasseDet tror Radclfife til gengæld ikke selv.
Hun blødte indefra, da hun gik på toilet i målområdet lige efter løbet, og hun kæmpede sig gennem det efterfølgende pressemøde med hårde mavekramper.
Alligevel troede hun allerede der, at hun ville slå rekorden igen.
- Jeg tænkte, jeg kan løbe hurtigere end det her, jeg kan træne hårdere.
Men Radcliffe kom aldrig i nærheden af rekorden igen, og det er der heller ikke andre, der har været.
Radcliffe mener dog kun, at det er et spørgsmål om tid.
Uanset hvad eksperter måtte sige.
- Men den der slår den, skal være klar til at gøre skade på sig selv for at presse sig selv så hårdt.
Citaterne fra Paula Radcliffe i afslutningen af artiklen stammer fra BBC og The Guardian.
FacebookTwitterKopier linkEmner:Københavns Universitet|Videnskab|BBC|Usain Bolt (atlet)|Afrika




https://www.dr.dk/nyheder/indland/efter-dage-med-togstrejke-dsb-og-dansk-jernbaneforbund-begraver-stridsoeksen

IndlandEfter dage med togstrejke: DSB og Dansk Jernbaneforbund begraver stridsøksenDet er håb for landets trængte togpassagerer, efter at parterne i togstrid har genoptaget forhandlingerne.
Underdirektør i DSB, Poul Genzøe-Enemark (tv), samt formand for Dansk Jernbaneforbund, Henrik Horup, begraver stridsøksen.
Af Mads Korsager Nielsen30.
nov.
2018 kl.
16.
07Bemærk: artiklen er mere end 30 dage gammelLæs opArbejdsretten bestemte i dag, at morgenens strejker i den offentlige skinnetrafik var overenskomststridig.
Derfor skal Dansk Jernbaneforbund betale en såkaldt skærpet bod.
Men det var ikke det eneste, der kom ud af mødet mellem DSB’s ledelse samt formanden for Dansk Jernbaneforbund, hvis medlemmer nedlagde arbejdet.
Parterne har nu aftalt at begrave stridsøksen og genoptage forhandlingerne, så arbejdskampen ikke skal gå ud over tusindvis af rejsende i den kollektive trafik.
- Det, som er positivt, synes jeg, er, at vi har snakket sammen og er blevet enige om at begrave stridsøksen.
Nu vil vi i fællesskab arbejde for, at tingene bliver normaliseret.
Vi har et forhandlingsmøde på tirsdag, som vi ser frem til, siger underdirektør i DSB Poul Genzøe-Enemark.
Vil finde en fælles vejHan får opbakning fra Dansk Jernbaneforbund, der forhandler på vegne af det strejkende togpersonale.
- Lad os få begravet stridsøksen og se frem.
Nu taler DSB's ledelse og Dansk Jernbaneforbund sammen sideløbende med, at vi får set på det med arbejdstiden.
Vi må se, om vi kan finde en fælles vej, for ingen er tjent med det her, siger Henrik Horup, formand for Dansk Jernbaneforbund.
I de seneste dage har talrige tog holdt stille, og passagerer i tusindtal er blevet forsinkede på grund af en arbejdsretlig uoverensstemmelse mellem DSB og togførerne.
Striden handler om togpersonalets arbejdsvilkår, efter at DSB har tegnet overenskomst med Dansk Industri i stedet for staten.
Julefred på danske skinnerParterne fortæller samstemmende, at passagererne fra nu af kan regne med julefred på skinnerne.
- Jeg tager selv toget hjem til jul.
Der kommer ikke nogen arbejdsnedlæggelser.
Skal vi have reelle forhandlinger nu er det vigtigt, at der kommer ro.
DSB har heller ikke for vane at have arbejdsnedlæggelser.
Faktisk plejer vi at have en drift, der er upåklagelig.
Så jeg tror, vi kommer tilbage til de oprindelige forhold nu, hvor man kan regne med tog til tiden, siger underdirektør Poul Genzøe-Enemark.
Dansk Jernbaneforbund opfordrer nu sine medlemmer til at indstille arbejdsnedlæggelserne.
- Jeg vil ikke garantere, at alt går glat indtil jul.
Men jeg vil gerne garantere, at vi siger til medlemmerne, at nu forhandler vi vilkårene.
Mens vi gør det, så vil vi gerne have ro, siger Henrik Horup.
FacebookTwitterKopier linkEmner:Dansk Jernbaneforbund|DSB|Togtrafik|Togselskaber|Strejker og lockouts




https://www.dr.dk/nyheder/udland/en-halv-milliard-gaester-kan-have-faaet-oplysninger-hacket-paa-internationale

UdlandEn halv milliard gæster kan have fået oplysninger hacket på internationale luksushotellerDet er Starwood, som er datterselskab til Marriot-hotelkæden, der har haft indtrængende i reservationssystemet.
Blandt andet W Hotels, som hører under Marriott-datterselskabet Starwood, er ramt af hackersagen.
Af Andreas Lindqvist30.
nov.
2018 kl.
16.
55Bemærk: artiklen er mere end 30 dage gammelLæs opOp mod 500 millioner hotelgæster verden over kan være ramt i en kæmpe hackersag mod Marriott-kædens datterselskab Starwood Hotels and Resorts Worldwide.
Ifølge en pressemeddelelse fra Marriott-gruppen i dag opfangede selskabets egen it-overvågning i september et forsøg på at skaffe adgang til reservationsinformationer om amerikanske gæster.
Selskabet hyrede it-eksperter til at undersøge, hvad der var sket.
De fandt ud af, at ukendte parter har haft adgang til bookingsystemet siden 2014 og har kopieret og krypteret indholdet.
- Den 19.
november 2018 var Marriott i stand til at dekryptere informationen og fastslå, at indholdet var fra Starwoods reservationsdatabase, skriver selskabet.
Kreditkortdetaljer kan være hacketSenere undersøgelser af den kopierede information i databaserne har vist, at op mod en halv milliard gæster kan have fået deres oplysninger kopieret.
Det er uklart, om hackerne har haft held til at hente de stjålne data ned.
Men hvis de har, har de sandsynligvis kunnet skabe sig et godt billede af de, som bor på nogle af verdens bedre hoteller.
I 327 millioner tilfælde indeholdt den kopierede information en kombination af blandt andet navn, alder, datoer for ophold, telefonnummer, adresse, pasnummer og fordelsprogram-information.
For nogle af gæsternes vedkommende var der dertil kreditkortdetaljer, omend de var tungt krypteret og krævede to forskellige "nøgler" for at blive læst.
- På dette tidspunkt har Marriott ikke kunnet udelukke muligheden for, at begge er blevet taget, fremgår det af pressemeddelelsen.
Københavnske gæster kan være påvirketHackersagen angår ikke selve Marriott-kæden, som også har et femstjernet hotel i København.
Den har sit eget bookingsystem.
I stedet gælder den datterselskabet Starwood, som blandt andet inkluderer Sheraton, Le Méridien og W Hotels, ifølge Wikipedia.
Det eneste hotel, der har forbindelse til Starwood i Danmark, er luksushotellet Nobis Hotel midt i København.
Det hører under "Design Hotels"-kæden, som er svensk ejet.
Hos Nobis Hotel oplyser assisterende receptionschef Simone Kruithof dog, at hotellet ikke bruger Starwoods bookingsystem.
På grund af hackingsagen har hotellet til gengæld ikke kunnet modtage de reservationer, som overføres fra Starwoods system.
- Ingen har gennembrudt vores sikkerhed, siger hun.
Marriott-gruppens øverste presseansvarlige for Europa, Helen Leighton, skriver dog til DR, at gæster til Nobis Hotel, som har booket gennem Starwoods loyalitetsprogram SPG, kan være ramt.
Har oprettet hotlineIfølge Marriott-gruppen er sagen nu anmeldt til politiet, og selskabet samarbejder om opklaringen.
I mellemtiden har selskabet lavet en hjemmeside, hvor gæster kan få information om hvad der er sket.
Der er også oprettet en hotline.
- Vi beklager denne hændelse dybt.
Vi levede ikke op til, hvad vores gæster fortjener, og hvad vi forventer af os selv, lyder det fra Marriott Internationals øverste chef, Arne Sorenson.
- Vi gør alt, hvad vi kan for at støtte vores gæster og lære lektien fremadrettet, siger han.
Ifølge Marriott-gruppen vil man hurtigst muligt udfase Starwoods reservationssystem.
FacebookTwitterKopier linkEmner:København|IT-kriminalitet|Hotelbranchen|Wikipedia|Virksomhedsdrift




https://www.dr.dk/sporten/fodbold/superliga/dbu-pokalfinaler-skal-ikke-noedvendigvis-spilles-i-parken

SuperligaDBU: Pokalfinaler skal ikke nødvendigvis spilles i ParkenDet er ikke givet, at Parken i København skal danne rammen om kommende pokalfinaler i fodbold.
Brøndby er forsvarende pokalvinder.
I maj vandt Brøndby finalen med 3-1 over Silkeborg.
30.
nov.
2018 kl.
15.
47Bemærk: artiklen er mere end 30 dage gammelLæs opSamtlige danske pokalfinaler i fodbold siden 1993 er blevet afviklet i Parken, men sådan fortsætter det ikke nødvendigvis.
Dansk Boldspil-Union (DBU) vil i den nærmeste fremtid sende pokalfinalen i udbud.
Det bekræfter Claus Thomsen, der er direktør i Divisionsforeningen, over for Ekstra Bladet.
Læs også:William Kvist skal være konsulent for herrelandsholdet- Det har været et ønske fra DBU, Foreningen af Lokalunioner og Divisionsforeningens side.
Vi gør det for at se på, hvordan vi får det bedst mulige finalestadion, siger Claus Thomsen.
Det ligger allerede fast, at den næste pokalfinale spilles i Telia Parken, som den nu hedder, 17.
maj 2019, og stadionet kan også komme i betragtning fremover.
- Vi har ikke defineret, hvor meget man skal betale for at få finalen.
Men vi kigger på en række parametre som kapacitet, økonomi, sikkerhed, service og alle øvrige rammer.
Det er en samlet pakke, siger Thomsen.
Læs også:DBU-direktør: 'Der er prestige og store penge på spil mod Wales'Det er kun finalerne i 1991 og 1992, der er afviklet uden for København.
Henholdsvis Odense og Aarhus var værter i de to pågældende år, hvor Københavns Idrætspark blev bygget om og blev til Parken.
/ritzau/FacebookTwitterKopier link




https://www.dr.dk/nyheder/viden/kroppen/aartiers-fremkridt-er-under-pres-30-procent-flere-faar-maeslinger

KroppenÅrtiers fremkridt er under pres: 30 procent flere får mæslinger Manglende vaccinationer får mæslinger til at brede sig i flere lande, viser nye tal.
Vi risikerer at spilde årtiers kamp mod sygdommen, lyder advarsel.
Mæslinger er officielt udryddet i Danmark.
Men det er blevet en rejsesygdom, som man skal passe på ikke at få med hjem, hvis man ikke er vaccineret eller selv har været ramt af.
For i resten af verden er antallet af mæslinger steget kraftigt det seneste år.
Af Kim Rathcke Jensen30.
nov.
2018 kl.
18.
01Bemærk: artiklen er mere end 30 dage gammelLæs opAntallet af især børn, der får mæslinger, stiger markant.
Det seneste år er der over hele verden registreret cirka en tredjedel flere tilfælde af den alvorlige virus, der også rammer voksne, og som i værste fald kan være dødelig.
Det viser nye tal fra verdenssundhedsorganisationen WHO.
For blot få år siden så det ellers ud til, at sygdommen var tæt på at blive udryddet.
Men nu “risikerer vi at miste årtiers fremskridt”, siger vicedirektør for vaccinationsprogrammer i WHO, Soumya Swaminathan, i en udtalelse.
- Det er meget bekymrende, at mæslinger er genopblusset med forlængede udbrud i flere regioner og især i lande, der havde - eller var tæt på at have - elimineret mæslinger, siger Soumya Swaminathan i udtalelsen.
Myter om vaccineDer har været udbrud i hele verden.
Men de største stigninger er i Europa, Mellemøsten og Syd- og Nordamerika.
I for eksempel Venezuela skyldes mæslingerne, at sygehusvæsenet og sundhedssektoren er tæt på at kollapse.
I Afrika er der egne, hvor der er få eller ingen tilbud om vacciner.
I udviklede dele af verden som for eksempel Europa skyldes det, at forældre fravælger at vaccinere deres børn.
Enten på grund af ligegyldighed overfor sygdommen, konkluderer WHO, eller på grund af rygter om MFR-vaccinen og falske og fejlagtige informationer om, at den kan have bivirkninger som for eksempel autisme.
Læs også:Tre myter om MFR-vaccinen - og hvorfor de ikke holderDer kan dog være bivirkninger ved vaccinen.
For eksempel en smule feber.
Og hos 10 procent af modtagerne ser man også udslæt dagene efter.
Sygdommen er en virus, der især rammer spædbørn og børn, og som kan give for eksempel hoste, høj feber og udslæt samt i alvorlige tilfælde tab af syn, hjernebetændelse og endda dødsfald.
Ifølge WHO døde der sidste år 110.
000 personer af mæslinger.
De fleste var børn.
Udryddet i DanmarkMindst 95 af en befolkning skal være immune for at standse spredning af mæslinger.
Og det er den i Danmark, som siden 2017 officielt har været udryddet for mæslinger.
- Tilslutningen til MFR-vaccinen i Danmark er historisk høj.
Så vi har kontrol med sygdommen, siger Peter Henrik Andersen, der er afdelingslæge på Statens Seruminstitut.
Tallet bliver opgjort på hver enkelt fødselsårgang.
For den første af de to vacciner er det tæt på 95 procent af en årgang, som får vaccinen.
Og lidt lavere tilslutning til stik nummer to, oplyser Peter Henrik Andersen.
Mæslinger kan dog stadig ramme i Danmark.
Der vil stadig spredte tilfælde, selvom den er udryddet.
Pas på mæslinger på rejsenMen der er også bestemte årgange, som skal være varsomme, når de rejser til udlandet.
- Dem, der får mæslinger i Danmark, er unge voksne, som var børn i den periode, hvor tilslutningen til vaccinen faldt, siger Peter Henrik Andersen.
I 1998 skrev den britiske forsker Andrew Wakefield en artikel, hvor han viste en forbindelse mellem MFR-vaccinen og autisme.
Hans forskning er siden blevet trukket tilbage, fordi den var forfalsket og fabrikeret.
Men den blev begyndelsen til en række sejlivede myter om MFR-vaccinen, der fik forældre til at fravælge vaccinen.
Læs også:Seruminstitut: Bliv vaccineret mod mæslinger før udlandsrejsen- Mæslinger er blevet en rejsesygdom som for eksempel gul feber eller hepatitis.
Så man skal tænke på, om man har haft mæslinger, så man ikke kommer hjem med en ubehagelig souvenir, siger Peter Henrik Andersen.
Derfor har der siden april været et tilbud om, at alle over 18 år kan få en gratis mæslinge-vaccine.
FacebookTwitterKopier linkEmner:Vaccinationer|Børnesygdomme|WHO|Statens Serum Institut|Afrika




https://www.dr.dk/nyheder/politik/udviste-kriminelle-udlaendinge-sendes-til-oede-oe-i-stege-bugt

Udrejsecenter på LindholmSe temaPolitikUdviste, kriminelle udlændinge sendes til øde ø i Stege BugtRegeringen og Dansk Folkeparti flytter udviste, kriminelle udlændinge til øen Lindholm.
Lindholm er en lille ø i Stege Bugt på 5 hektar, der er hjemsted for Statens Veterinære Institut for Virusforskning, samt Afdeling for Virologi på DTU Veterinærinstituttet.
Af Nicolas S.
Nielsen, Line Jenvall og Emil Ingvorsen30.
nov.
2018 kl.
15.
56 | opdateret 30.
nov.
2018 kl.
16.
30Bemærk: artiklen er mere end 30 dage gammelLæs opDet bliver fremover væsentligt sværere for udviste, kriminelle udlændinge på tålt ophold at gemme sig for myndighederne.
De skal fremover opholde sig på et udrejsecenter på øen Lindholm i Stege Bugt, oplyser DF-gruppeformand Peter Skaarup.
Øen er et delelement i aftalen om finansloven mellem regeringen og Dansk Folkeparti.
Ifølge finansminister Kristian Jensen (V) vil der være færgedrift til og fra øen - men ikke i døgndrift.
- Det er ikke et fængsel.
Men man skal være der om natten, siger han.
Øen ligger mellem Møn og Sydsjælland.
Det er planen, at flere typer af udlændinge skal bo på øen.
Det drejer sig om:•Udlændinge på tålt ophold.
•Udlændinge, der er udvist som følge af kriminalitet eller af hensyn til statens sikkerhed mv.
•Fremmedkrigere.
•Afviste asylansøgere, der dømmes for overtrædelse af straffeloven, våbenloven, knivloven og lov om euforiserende stoffer på eller omkring et udrejsecenter.
Øen Lindholm ligger mellem Møn og Sydsjælland.
Ville helst sende afviste asylansøgere i fængselDet er primært udlændinge, der ellers ville skulle placeres på udrejsecenter Kjærshovedgård ved Ikast, der nu skal ud på øen.
Det skal sikre, at udlændingene i højere grad overholder den meldepligt, som de er underlagt.
Den betyder, de skal registreres - typisk dagligt.
Dansk Folkepartis finansordfører René Christensen, ærgrer sig over, at kriminelle, afviste asylansøgere ikke kan sendes i fængsel.
Men ø-løsningen er et godt kompromis, siger han.
-Selvfølgelig ville vi helst have, at afviste asylansøgere, der har begået kriminalitet, de skulle i fængsel.
Det kan vi ikke, så derfor har vi været super heldige at have fundet en øde ø, hvor vi kan placere de her mennesker.
-Det betyder, at når de er der om natten og i aftentimerne, så løber de ikke rundt i lokalområderne og skaber utryghed.
Brugt til virusforsøgI dag råder Danmarks Tekniske Universitet over øen og har udnyttet den isolerede placering midt i Stege Bugt til at forske i smitsomme virussygdomme i sikker afstand fra husdyr i resten af landet.
Det er blandt andet sygdomme som mund- og klovsyge, rabies og svinepest, der blev lavet forsøg i.
Der er kun adgang til øen med særlig tilladelse, og er et dyr først er fragtet med færgen til Lindholm, kommer det ikke levende derfra.
For at minimere risikoen for smittespredning bliver dyrene aflivet og brændt i øens krematorium, når de forsøg, de har været en del af, er ovre.
DTU overdrager øen til staten den 1.
januar 2019.
I 2.
halvår 2021 vil overflytning af de første beboere blive påbegyndt, og det forventes, at samtlige beboere vil være overflyttet inden udgangen af 2021.
FacebookTwitterKopier linkEmner:Kristian Jensen (politiker)|Venstre|Stege|Dansk Folkeparti|Kriminalitet




https://www.dr.dk/nyheder/regionale/oestjylland/minihakkeren-startede-uden-et-klik-forbrugerraad-vil-skaerpe-regler

ØstjyllandMinihakkeren startede uden et klik: Forbrugerråd vil skærpe regler for små køkkenmaskinerMinihakkeren blev ikke samlet efter brugsanvisningen, men Aviaja Rørkær Madsen fik et chok over, at kniven kunne rotere, når den ikke var låst fast i skålen.
Aviaja Rørkær Madsens hånd som den så ud, da den kom ud af forbindingen.
Af Flemming Nielsen og Sarah Friis Elkjær30.
nov.
2018 kl.
15.
00Bemærk: artiklen er mere end 30 dage gammelLæs opSikkerhedskravene til små køkkenmaskiner skal hæves.
Det mener Forbrugerrådet Tænk efter en ulykke for et år siden, hvor Aviaja Rørkær Madsen fra Aarhus fik sin hånd alvorligt skadet, da hun ville samle en minihakker, efter den roterende kniv var blevet vasket.
- Vi skulle have 20 gæster til mortensaften, og jeg ville lige tømme opvaskemaskinen og sætte kniven i apparatet.
Jeg plejer at være forsigtig, men det var en forglemmelse.
Den startede, og så lignede hånden sådan en pakke skært oksekød, fortæller hun.
Minihakkeren blev ikke samlet efter brugsanvisningen, erkender Aviaja Rørkær Madsen.
Hun havde samlet apparatet, mens det var tilsluttet stikkontakten.
Alligevel fik hun et chok over, at kniven kunne rotere, når den ikke var låst fast i den tilhørende plastikskål.
- Jeg troede ikke på, at der var produkter på markedet, som kunne kører, uden at de skulle klikkes fast og var beskyttet i skålen, siger hun.
Hånd i minihakkerenSikkerhedsstyrelsen har sendt produktet til test på et laboratorium.
Den viste, at hvis man bruger produktet efter brugsanvisningen, så kommer man ikke til skade.
Kan tage år at hæve sikkerhedenDet er ikke nok, mener Forbrugerrådet Tænks seniorrådgiver Helen Amundsen.
- Det lever op til standarden, men vi synes ikke, at standarden er stram nok.
Den kan godt strammes i forhold til det punkt, hvor forbrugeren samler produktet forkert, og det vil vi arbejde frem mod, fortæller hun.
Helen Amundsen repræsenterer Danmark i de europæiske komitéer, der fastlægger sikkerhedsstandarderne, og hun vil nu presse på for højere krav.
- Forbrugeren i dette tilfælde har jo mén resten af livet, og det vil vi gerne undgå, så fremtidige forbrugere ikke får sådan en oplevelse, siger hun.
Aviaja Rørkær Madsens hånd som den så ud, da den kom ud af forbindingen.
Det kan tage flere år at få stramninger igennem.
Indtil da har Helen Amundsen nogle råd til brugerne.
- Man må bruge sin sunde fornuft, og det er vigtigt at følge vejledningen og sørge for, at der ikke er strøm på, når man adskiller og samler apparatet, siger hun.
Desuden skal man tjekke, om køkkenmaskinen er blandt de produkter, som er trukket tilbage fra markedet, hvilket man kan se på Sikkerhedsstyrelsens hjemmeside.
FacebookTwitterKopier linkEmner:Forbrugerrådet|Sikkerhedsstyrelsen|Forbrug|Forbrugerelektronik|Aarhus




https://www.dr.dk/nyheder/kultur/boeger/michelle-obamas-selvbiografi-saelger-en-million-om-ugen

Michelle Obama i DanmarkSe temaBøgerMichelle Obamas selvbiografi sælger en million om ugenMichelle Obamas bog bliver hevet ned af hylderne langt hurtigere end Clinton-parrets og Bushs selvbiografier.
Tidligere førstedame Michelle Obama er på bogturné for at tale om sin nye selvbiografi, "Becoming".
30.
nov.
2018 kl.
15.
21Bemærk: artiklen er mere end 30 dage gammelLæs opDen tidligere amerikanske førstedame Michelle Obama er en populær dame - i hvert fald at dømme ud fra, hvor mange bøger hun sælger.
Hendes selvbiografi, "Becoming", der på dansk har fået titlen "Min Historie", har på to uger solgt over to millioner eksemplarer i USA og Canada.
Det høje salgstal dækker både over trykte bøger, e-bøger og lydbøger, meddeler hendes amerikanske forlag, Crown Publishing, ifølge nyhedsbureauet AP.
Dermed overgår interessen for Michelle Obamas bog den købelyst, amerikanerne udviste for tidligere førstedame og eks-præsidentkandidat Hillary Clintons selvbiografi.
3,4 millioner eksemplarerClintons bog, "Living History" fra 2003, solgte en million eksemplarer i løbet af en måned.
Tidligere præsident George W.
Bushs selvbiografi, "Decision Points", var flere uger om at nå de to millioner solgte eksemplarer på det nordamerikanske marked.
Og endelig var der tidligere præsident Bill Clintons "My Life", som hurtigt havde solgt en million eksemplarer, men var meget længere tid om at nå op på to millioner.
Læs også:Michelle Obama i erindringsbog: Gik i seng på valgaftenen, inden Trump vandtMichelle Obamas selvbiografi udkom i en lang række lande over det meste af verden den 13.
november.
Den er indtil videre trykt i 3,4 millioner eksemplarer.
Bogen har ligget øverst på de amerikanske bestsellerlister, siden den udkom den 13.
november.
Besøger EuropaI den kommende uge besøger Michelle Obama flere hovedstæder i Europa for at promovere sin bog.
Første stop er i London på mandag, og senere på ugen taler hun i Paris og Berlin.
Den tidligere førstedame nyder fortsat stor popularitet i USA.
I "Min Historie" skriver hun, at mange mennesker har spurgt hende, om hun vil udfordre Donald Trump ved præsidentvalget i 2020.
- Eftersom folk ofte spørger om det, vil jeg sige det her direkte: Jeg har ingen intentioner om at stille op som præsidentkandidat, aldrig nogensinde.
Jeg har aldrig været vild med politik, og mine oplevelser i de sidste ti år har ikke ændret meget på det, skriver hun.
/ritzau/FacebookTwitterKopier linkEmner:Donald Trump (politiker)|Hillary Clinton (politiker)|USA|Litteratur|Valg og folkeafstemninger




https://www.dr.dk/mitliv/tvaers/nikita-paa-20-klattede-sine-penge-vaek-paa-ligegyldige-ting-jeg-blev-rigtig-sur-paa

TværsNikita på 20 klattede sine penge væk på ligegyldige ting: Jeg blev rigtig sur på mig selv  Efter Nikita var med i Tværs på DR3, har hun fået et lidt andet syn på, hvordan hun bruger sine penge.
© drFortalt til Silas Bay Nielsen30.
nov.
2018 kl.
15.
00Læs opJeg har brugt rigtig mange penge på ligegyldige ting.
Jeg lagde aldrig rigtig mærke til, hvad jeg gjorde med mine penge.
De blev bare brugt på lort som makeup, tøj, mad og caféture.
De fleste måneder har jeg kun haft penge den første uge af måneden, og så har jeg lånt penge af mine venner og min mor, som jeg har betalt tilbage måneden efter.
Sådan har det kørt ret tit.
Tværs på DR3Tværs på DR3 er en dokumentarserie, hvor unge har mulighed for at fortælle om deres problemer og udfordringer i livet.
Derudover kan du også lytte til Tværs på P3 og følge Facebook-gruppe 'Tværs - du er ikke alene!
', hvor du selv kan kontakte Tværs.
Du kan se alle Tværs-programmerne fra DR3 på dr.
dk/tv.
Det gjorde mig rigtig sur på mig selv.
Jeg blev så hurtigt irriteret, fordi jeg følte mig fattig det meste af måneden.
Jeg kunne ikke købe noget eller gøre en skid.
Siden vi stoppede med at optage Tværs, er der sket rigtig meget.
Jeg er blevet lidt bedre til at styre mine penge.
Jeg tænker mig mere om, inden jeg køber noget.
Før kunne jeg gå hen til et butiksvindue og se nogle pæne sko, og så ville jeg købe dem uden at tænke over det.
Det gør jeg ikke så meget mere.
Jeg er også begyndt at drikke mere kaffe derhjemme i stedet for at gå på café.
Jeg har godt nok lige købt en Macbook på afbetaling.
Det var måske lidt dumt, men jeg tænkte, jeg havde råd til det.
Det er 500 kroner om måneden i lang tid.
Men.
Ja.
Efter programmet blev vist, har jeg fået flere job, så jeg tjener flere penge.
Jeg er blevet tjener, jeg har et job på en café, og så blev jeg kontaktet af en fra Matas, som tilbød mig et deltidsjob.
Så jeg arbejder rigtig meget.
Selvom jeg tvinger mig selv til ikke at købe ligegyldige ting, så brugte jeg i sidste uge mine sidste 24 kroner.
Jeg havde ikke så mange arbejdstimer i oktober, så jeg er lidt under pres i resten af måneden.
Men jeg håber rigtig meget, at jeg vil kunne komme igennem december uden at skulle låne penge.
Det, tror jeg, godt kan lykkes.
Nogle skriver nærmest lange romaner til mig, fordi de er blevet rørt over mit afsnit og kan relatere til det.
Siden i sommer har jeg lagt nogle penge til side, som jeg skal bruge til alle de praktiske ting, når jeg flytter hjemmefra.
Indtil videre er der 9200 kroner på kontoen.
Kontoen er lukket, så jeg skal ned i banken for at få den åbnet.
Det magter jeg ikke, så derfor er jeg sikker på, at jeg ikke bruger pengene til alt muligt andet.
Efter jeg var med i DR3 har jeg fået rigtig mange søde beskeder.
Nogle skriver nærmest lange romaner til mig, fordi de er blevet rørt over mit afsnit og kan relatere til det.
De skriver, at de støtter mig, og at jeg er rigtig sej og stærk.
Det har gjort mig megaglad, når andre tager sig tid til at skrive sådan nogle lange beskeder, hvor de fortæller om deres dårlige perioder, og hvordan de har det nu.
Det giver mig en følelse af, at jeg ikke er den eneste i verden, der har de her problemer.
Jeg følte mig jo fucking dum, fordi jeg ikke troede, at andre havde det sådan.
Så førhen tænkte jeg, at jeg bare var et stort nul.
Jeg vil tage frisøruddannelsen, hvor jeg både lærer om hår og makeup.
Hele processen med at blive filmet og så se det bagefter har betydet en del for mig, og hvordan jeg har det i dag.
Dem, der filmede, var rigtig gode at snakke med, og jeg er blevet klogere på mig selv, efter jeg har hørt, hvad jeg selv siger i programmet.
Da jeg så det, tænkte jeg lidt, at jeg skulle tage mig mere sammen og ikke tænke så negativt.
Jeg vil stadig gerne være makeup-artist, men jeg kommer ikke til at skulle betale 50.
000 kroner for det kursus, som jeg fortalte om i programmet.
Jeg vil tage frisøruddannelsen, hvor jeg både lærer om hår og makeup, og så kan jeg tage nogle billigere makeup-kurser bagefter.
Jeg har lavet en ansøgning, som jeg skal ud og aflevere til nogle frisører.
Så håber jeg, at jeg kan starte til august næste år, hvor jeg måske også er flyttet hjemmefra.
Men først skal jeg lige arbejde og spare lidt mere op.
FacebookTwitterKopier linkEmner:DR3|Skønheds- og sundhedsprodukter|Matas|Apple Inc.





https://www.dr.dk/nyheder/regionale/midtvest/kristent-miljoe-har-voksevaerk-hver-tredie-beboer-paa-udrejsecenter

Midt- og VestjyllandKristent miljø har vokseværk: Hver tredie beboer på Udrejsecenter Kærshovedgård er kristen Flere og flere afviste asylansøgere bekender sig til kristendommen, og det øger deres chancer for at få opholdstilladelse.
Af Jesper Ibfeldt og Mona Aaberg30.
nov.
2018 kl.
14.
49Bemærk: artiklen er mere end 30 dage gammelLæs opMusikerne fra Kærshovedgårds helt eget "bibel-band" giver den fuld gas.
65 afviste asylsøgere synger "Bless the Lord", så nakkehårene rejser sig på den pensionerede sognepræst Lindvig Osmundsen.
Vi er til den månedlige "venskabsaften" i Silo, Indre Missions hus i Hammerum.
- De fylder kirken og løfter sangen, konstaterer Lindvig Osmundsen.
Jeg har ændret mig efter, jeg har mødt Jesus.
Jeg har for eksempel lært at tilgive andre mennesker.
Det kunne jeg ikke før.
Zahra Feili, beober, kærshovedgårdDet kristne miljø omkring Udrejsecenter Kærshovedgård har vokseværk.
Lindvig Osmundsen vurderer, at en trediedel af centrets beboere regelmæssigt deltager i bibelcafé, gudstjenester og andre religiøse arrangementer.
I øjeblikket bor der omkring 240 personer på Kærshovedgård.
En kvindestemme blander sig i det ellers mandsdominerede kor.
Hun hedder Zahra Feili, er 27 år og selv afvist asylansøger med iransk-irakisk baggrund.
- Det er helt anderledes, når vi kommer her.
Danskerne er rigtig rare.
Og så er det vigtigt bare at være sammen og høre Guds ord, siger Zahra Feili.
Indre og Luthersk Mission byder velkommenZahra Feili har de seneste to år deltaget i den ugentlige bibelcafé i Bording.
Her i Hammerum står hun på talerstolen sammen med aftenens "speciel guest", pensioneret præst Bodil Hindsholm Hansen, som fortæller bibelhistorie om Jerusalems belejring.
Zahra oversætter til farsi, så det store iranske flertal i Indre Missions festsal får det hele med.
65 afviste asylansøgere deltog i ”venskabsaften” hos Indre Mission den sidste torsdag i oktober.
Det er et bredt kirkeligt samarbejde med blandt andre Indre Mission og Luthersk Mission, som har taget imod de afviste asylansøgere med åbne arme.
- Der har vist sig en missionsmulighed lige uden for vores dør.
Vi skal ikke engang opsøge dem, de kommer helt af sig selv, siger Niels Simonsen.
Han er en af drivkrafterne bag aftenens arrangement og er selv luthersk-missionsk.
Zahra Feili har boet over to år på Udrejsecenter Kærshovedgård, som er et tidligere fængsel.
På bordet i hendes celle-lignende værelse står der et lille ikonbillede af Jesus blandt make-up og smykker.
Over sengen hænger en tavle, hvor hun selv har skrevet fadervor.
Zahra Feili siger, hun begyndte at interessere for kristendommen i 2014.
I 2016 blev hun døbt.
- Jeg har ændret mig efter, jeg har mødt Jesus.
Jeg har for eksempel lært at tilgive andre mennesker.
Det kunne jeg ikke før, siger Zahra Feili.
Zahra Feili er dog fuldt ud bevidst om, at det kristne budskab kan gavne hendes sag.
Færre konverterede får opholdstilladelseSidste år behandlede Flygtningenævnet 187 sager, hvor konversion indgik i beslutningsgrundlaget.
Det svarer til hver 11.
af nævnets sager.
I 44 procent af sagerne endte det med en opholdstilladelse.
Det kan godt være nogen kan snyde den danske stat, og måske tager de fusen på mig - men det er værre, at de snyder sig selv.
Niels Simonsen, Luthersk MissionDe foreløbige tal fra 2018 tyder med 30 procent på, at det i år ender med, at en noget lavere andel af de afviste asylansøgere får opholdstilladelse på baggrund af konversion.
Den pensionerede sognepræst Lindvig Osmundsen kender Zahra Feili fra de ugentlige bibelcaféer.
I en udtalelse til Flygtningenævnet har han beskrevet hende som en god kristen.
Men Flygtningenævnet tror ikke på præsten og skriver i deres afslag, at der kan være tale om en person, som opfører sig strategisk for at få opholdstilladelse.
- Det skulle overraske mig meget, hvis hun opfører sig strategisk.
Men jeg er heller ikke i stand til at se ind i hendes indre, siger Lindvig Osmundsen.
Lindvig Osmunsen har dog svært ved at se snyderiet blandt de mange afviste asylansøgere som uge efter uge tropper op til bibelcafe, lovsang og bøn:- Vi ville aldrig stille spørgsmål ved om en etnisk dansker var kristen, hvis vedkommende gik i bibelcafé en gang om ugen og regelmæssigt kom i kirke, konstaterer Lindvig Osmundsen.
Niels Simonsen fra Luthersk Mission har engageret sig meget i det frivillige arbejde med de afviste asylansøgere og mener ikke, de misbruger ham som en nyttig idiot:- Det kan godt være, nogen kan snyde den danske stat, og måske tager de fusen på mig - men det er værre, at de snyder sig selv, siger Niels Simonsen og uddyber:- Hvis man ikke tror på Jesus som frelseren, kommer man ikke i Himlen.
Så er man fortabt, og det er meget katastrofalt, forklarer Niels Simonsen.
Kærshovedgård har sit eget band, som troligt stiller op til de ugentlige bibelcaféer.
Venskabsaftenen hos Indre Mission i Silo i Hammerum er ved at klinge ud.
Frivillige danske kristne sidder parat i bilerne til at køre Zahra Feili og de andre afviste asylansøgere tilbage til Kærshovedgård.
Til hverdagen med hegn og adgangskontrol.
Men det har været en god aften - og der er gudstjeneste på søndag - og bibelcafé i Bording på næste torsdag.
FacebookTwitterKopier linkEmner:Indre Mission|Kristendom|Flygtninge og asylansøgere|Luthersk Mission|Flygtningenævnet




https://www.dr.dk/sporten/haandbold/kvindeligaen/gravid-ligatopscorer-er-faerdig-saeson

KvindeligaenGravid ligatopscorer er færdig for sæsonNFH-spilleren Johanna Westberg misser også EM-slutrunden på grund af sin graviditet.
Nykøbing Falsters Johanna Westberg glæder sig til blive mor for første gang.
Af Kasper Heide Lund30.
nov.
2018 kl.
14.
58Bemærk: artiklen er mere end 30 dage gammelLæs opHåndboldligaens topscorer svenske Johanna Westberg er færdig for sæsonen.
Det er glædeligt nyt, der holder Nykøbing-Falster spilleren fra håndboldbanen, hun er nemlig gravid med sit første barn.
- Min kæreste og jeg er virkelig glade og glæder os til sommeren.
Selvfølgelig er det lidt træls, at jeg ikke kan afslutte den her sæson med NFH, når vi ligger på en flot 3.
plads i tabellen og er videre i Europa, siger hun til klubben i en pressemeddelelse.
Læs også:Den fynske håndboldstamme skal hjælpe Danmark i nabobrag- Sådan en ting er svær at planlægge, og vi er bare fantastisk glade og glæder os til det som venter.
Westberg har termin til juni, og er af samme grund heller ikke med det svenske landshold til EM slutrunden, hvor netop Sverige fredag aften er Danmarks modstander i den første gruppekamp.
- Jeg satser på at være tilbage på banen efter sommeren, og håber på at jeg kan komme tilbage til det niveau, som jeg stopper på nu, siger svenskeren.
Danmark og Sverige spiller fredag aften klokken 21.
Du kan følge opgøret i Liga på P3 eller på TV 2.
FacebookTwitterKopier linkEmner:Nykøbing Falster Håndboldklub|Nykøbing Falster|Sverige|Håndbold|TV 2 (tv-kanal)




https://www.dr.dk/nyheder/penge/ekspert-om-krise-hos-legetoejskaeder-vores-forbrugsmoenster-har-aendret-sig

PengeEkspert om krise hos legetøjskæder: 'Vores forbrugsmønster har ændret sig'Store web-butikker kan tilbyde legetøj til billigere priser, og børn har vendt blikket mod digitalt legetøj, mener forbrugsekspert.
(Arkivfoto) 12 BR butikker må lukke som følge af økonomisk krise, og 180 medarbejdere står til at blive afskediget.
Af Signe Mai Vilsbøll30.
nov.
2018 kl.
14.
35Bemærk: artiklen er mere end 30 dage gammelLæs opLegetøjskæderne bløder.
I marts kollapsede giganten Toys'R'Us i USA, og virksomheden Top-toy, der står bag Fætter BR og Toys'R'Us i Norden, har i dag meldt om milliardunderskud, som vil forårsage en rekonstruktion.
Men hvorfor sker det?
Dorte Wimmer, der er forbrugsekspert i Retail Institute Scandinavia, mener at forbrugerne er den primære forklaring på, at legetøjskæder ikke kan sælge samme mængder legetøj som tidligere.
- Vores forbrugsmønster har ændret sig, og det digitale marked stjæler omsætning fra fysiske butikker, lyder det fra Dorte Wimmer, der har arbejdet med detailhandlen, trends og forbrugeradfærd i over 15 år.
Læs også:Fætter BR i økonomisk krise efter milliardunderskud: 12 danske butikker lukkerWeb-butikker stjæler salgetFørst og fremmest er en del af legetøjssalget ifølge Dorte Wimmer rykket over på danske og udenlandske web-butikker, som ofte har et større udbud og kan tilbyde produkterne til en billigere pris.
Derudover har børn vendt blikket mod digitalt legetøj som Ipad, Playstations og online-spil til computere.
- Legetøjsmarkedet er svært.
Der kommer hele tiden nye ting til, og købssøgningen er ekstremt transparent.
Det er ikke svært at søge sig frem til, hvor legetøjet kan købes billigst, og det gør forretningsdriften vanskelig, siger Dorte Wimmer.
Kunderne skal lokkes ned i butikkenTop-toy har i flere år arbejdet på at gøre forretningen mere digital og udvikle onlineplatforme, så legetøjet fra de fysiske butikker også kan købes fra hjemmet.
Det er legetøjskæden dog tydeligvis ikke lykkedes med, lyder det fra Dorte Wimmer.
- De skulle have udnyttet den synergi, der er mellem det digitale og fysiske, men den opgave har de ikke formået at løfte, siger hun og fortsætter:- Hvis de havde fulgt godt med online og udstyret deres platforme med 'køb og hent'-mulighed tidligere, havde de nok haft mere held med at lokke kunderne ned i de fysiske butikker.
Det hele handler om at holde kunderne i eget økosystem.
En dårlig forretningTop-toys lukker, som følge af et underskud på mere end to milliarder, 12 BR-butikker i Danmark.
Her forklarede administrerende direktør Per Sigvardsson, at de økonomiske vanskeligheder i Top-toy skyldes en skuffende julehandel i 2017 og en problematisk implementering af et nyt it-system.
- Det er ikke lykkedes for os at gøre Top-Toy lønsom i sin nuværende form, og derfor er vi nødt til at må ændre grundlæggende på virksomheden ved at forenkle og optimere de sunde dele af forretningen, sagde direktøren.
Top-toy har 77 BR-butikker samt 21 Toys'R'Us-varehuse herhjemme.
Det er uvist, præcis hvilke butikker der vil lukke, og hvornår det sker, oplyser selskabet.
FacebookTwitterKopier linkEmner:Detailhandel|Top-Toy|TOYS”R”US|Dorte Wimmer (erhvervsleder)|USA




https://www.dr.dk/nyheder/kultur/gaming/spilfirma-i-stormvejr-skuffede-fans-raser

TroldspejletSe temaGamingSpilfirma i stormvejr: Skuffede fans raser Firmaet bag det længeventede 'Fallout 76' er havnet i en shitstorm med beskyldninger om falsk markedsføring - og et elendigt spil.
Det hele starter med en taske.
Af Troels Møller / Troldspejlet30.
nov.
2018 kl.
14.
15Læs opForventningerne var store, da spillet 'Fallout 76' udkom for to uger siden.
Mange dedikerede fans havde købt spillet som en del af en større pakke til 1300 kroner - fremfor de 449 kroner spillet normalt koster.
I den såkaldte ’Power Armor’-spiludgave indgår også en taske, som nu er blevet omdrejningspunktet for en shitstorm mod firmaet bag, Bethesda.
Ifølge køberne er tasken, man modtager, en billig nylon-model og ikke den lærredstaske som lovet (se eksempel her).
Det har udløst en klagestorm, blandt andet på Twitter:Da klagerne begyndte at rulle ind hos spilfirmaet Bethasdas support, kom der skiftende forklaringer på fadæsen fra firmaet.
Det gjorde kun situationen værre, og flere medier har beskrevet shitstormen som katastrofal for Bethesda.
Spillerne rapporterer om bugs, forældet grafik og tekniske problemer i det nye 'Fallout 76'.
(© Bethesda)Spilfirmaet har officielt undskyldt, og forsøgt at råde bod på skaden ved at tilbyde de skuffede fans tokens, der kan bruges i 'Fallout 76'.
Men er tokens til en værdi af 32 kroner nok?
Det virker ikke sådan.
TroldspejletJakob Stegelmann og hans redaktion rapporterer løbende fra tegneseriernes, filmens, gamingens og superheltenes forunderlige verden i programmet, der for de flestes vedkommende ikke behøver introduktion.
Ud over tv-programmet på DR Ultra - og den nye DR-podcast - giver Troldspejlet dig også løbende nyheder, video og anbefalinger på dr.
dk.
FejlbehæftetSkandalen om merchandise-tasken kommer i kølvandet på adskilllige negative reaktioner fra fans og anmeldere på selve spillet 'Fallout 76'.
Man er utilfredse med det grafiske niveau, der kritiseres for ikke at kunne måle sig med aktuelle succeser som ’Red Dead Redemption 2’ og ’Spider-Man’.
Oven i hatten melder spillere om en lang rækker tekniske problemer og bugs (se eksempel her).
Paul Tassi, der er spilredaktør ved magasinet Forbes, har selv været vildt frustreret over de mange fejl.
Han skriver således i en kommentar:- Jeg kan ikke huske, hvornår et så højt profileret spil før har fået så lav vurdering… Jeg forstår simpelthen ikke, hvordan det er sket.
FacebookTwitterKopier linkEmner:Twitter|Virksomhedskommunikation|Erhverv




https://www.dr.dk/nyheder/udland/g20-topmoede-politiet-forbereder-sig-paa-voldelige-demonstrationer-i-buenos-aires

UdlandG20-topmøde: Politiet forbereder sig på voldelige demonstrationer i Buenos AiresBorgere i værtsbyen Buenos Aires opfordres til at tage væk, mens topmødet står på.
Af Sofie Dyjak30.
nov.
2018 kl.
14.
50Bemærk: artiklen er mere end 30 dage gammelLæs opVeje er spærret af, metal-afskærmninger er sat op foran ministerier og pengeinstitutter i den argentinske hovedstad, og det er nærmest umuligt at komme rundt i byen.
Myndighederne i Argentina er i fuld gang med at forbedre sikkerheden forud for det G20-topmøde, som står på i dag og lørdag.
Verdens mest magtfulde statsledere er i Argentina for at deltage i G20-topmødet i Buenos Aires - og myndighederne frygter, at demonstrationerne vil udvikle sig voldeligt.
Læs også:G20-ledere lander midt i et frustreret og vredt ArgentinaDet fortæller Kristian Almblad, DR's korrespondent i Sydamerika.
- Argentina har befundet sig i en økonomisk krise næsten uafbrudt i de seneste to årtier.
Frustrationerne sidder uden på tøjet, og nu har man en chance for at råbe verden op, fordi både magtfulde statsledere og medierne er her.
Derfor frygter man både social uro og voldelige protester de næste dage, siger han og uddyber:- Myndighederne har opfordret lokale borgere til at tage væk på en forlænget weekend.
Dels fordi byen er spærret af mange steder, men altså også, fordi man frygter, at protesterne eskalerer.
Udviklede sig voldsomt sidste årG20-landene består af de 19 største økonomier og EU - og med til mødet i Argentina er blandt andre USA's præsident, Donald Trump, Ruslands præsident, Vladimir Puti,n og Kinas præsident, Xi Jinping.
Det er første gang nogensinde, at et G20-topmøde bliver afholdt i Sydamerika.
Læs også:Verdensledere mødes ved G20: Tre dramaer, der er værd at holde øje medSidste år blev topmødet afholdt i Hamborg i Tyskland, og der eskalerede det med voldsomme demonstrationer i byen, hvor politiet og tusindvis af autonome var i åben konfrontation med hinanden.
Under G20-topmødet i Hamborg sidste år, udviklede protesterne sig voldeligt.
Og minderne fra sidste år bekymrer borgerne i Buenos Aires.
Cecilia Tuccillo tror ikke, at topmødet vil forløbe uden problemer i Argentina.
- Jeg tror ikke, vi er forberedt nok på en begivenhed i den størrelsesorden, til at det kan løbe af stablen uden nogen form for farer, lyder det.
På mødet vil statslederne blandt andet diskutere internationale spændinger som handelskrigen mellem USA og Kina og urolighederne mellem Rusland og Ukraine.
FacebookTwitterKopier linkEmner:Donald Trump (politiker)|Xi Jinping (politiker)|G20|Argentina|Vold




https://www.dr.dk/sporten/badminton/badmintonkonflikt-aergrer-dif-idraetten-tages-paa-ny-som-gidsel

BadmintonBadmintonkonflikt ærgrer DIF: 'Idrætten tages på ny som gidsel'DIF-direktør Morten Mølholm Hansen savner større forståelse for den danske idrætsmodel hos badmintonspillerne.
Morten Mølholm Hansen, der er direktør i DIF, er ærgerlig over den øjeblikkelige konflikt i dansk badminton.
30.
nov.
2018 kl.
14.
05 | opdateret 30.
nov.
2018 kl.
14.
18Bemærk: artiklen er mere end 30 dage gammelLæs opFra starten af december træner de danske badmintonspillere på lejede baner i haller i Greve og Gentofte og ikke på elitecentret i Brøndby.
Det skyldes konflikten mellem Badminton Danmark og landsholdsspillerne anført af Spillerforeningen.
Konflikten brød ud i lys lue torsdag, da det ikke lykkedes parterne at nå frem til en aftale.
Læs også:Team Danmark frygter sportslige konsekvenser af fjerstridBadmintonkonflikten ærgrer Morten Mølholm Hansen, administrerende direktør i Danmarks Idrætsforbund (DIF).
- Det er trist og ulykkeligt, at vi igen oplever, at idrætten bliver taget som gidsel i noget, der til forveksling minder om en fagforeningskamp, fortæller Morten Mølholm.
Konflikten handler blandt andet om spillernes kommercielle rettigheder og badmintonforbundets mulighed for at bruge spillerne kommercielt i forhold til sponsorerne.
Det var også et af stridspunkterne, da det danske fodboldlandshold havnede i konflikt med Dansk Boldspil-Union (DBU) tidligere på året.
Her endte det først med en ny aftale efter flere måneders forhandlinger og tovtrækkeri.
Morten Mølholm frygter, at konflikten kan skade dansk badminton på længere sigt.
- Jeg efterlyser en større forståelse for den danske idrætsmodel, hvor forbundet skal have mulighed for at generere indtægter, som skal være med til at udvikle fremtidens talenter.
Læs også:Badmintonlandsholdet ramt af konflikt: Spillerne udelukket fra træning- Dansk badminton er et fantastisk eksempel på, hvordan landsholdsarbejde skal organiseres, således at der skabes sublime træningsmiljøer, hvor spillere, unge som gamle, videndeler og hjælper hinanden på vej.
- Dette risikerer at blive sat over styr, advarer Morten Mølholm.
Den nuværende aftale mellem forbund og spillere blev indgået i 2013 og opsagt af forbundet 31.
august i år med udløb 30.
november, forbi aftalen blev fortolket og forstået forskelligt parterne imellem.
/ritzau/FacebookTwitterKopier linkEmner:Danmarks Idrætsforbund|DBU|Badminton|Morten Mølholm Hansen (idrætsleder)|Brøndby




https://www.dr.dk/nyheder/politik/live-tv-afgoerende-forhandlinger-om-finansloven






https://www.dr.dk/nyheder/regionale/nordjylland/politiet-vil-holde-oeje-med-bandefolk-til-koncert-i-aften

NordjyllandPolitiet vil holde øje med bandefolk til koncert i aftenUniformerede betjente vil i aften være til stede på diskotek i Hjørring.
Politiet forudser, at folk fra bandemiljøet vil møde op til koncert i aften i Hjørring.
Af Klaus Videbæk30.
nov.
2018 kl.
13.
38Bemærk: artiklen er mere end 30 dage gammelLæs opEn koncert på et diskotek i Hjørring får i aften deltagelse af flere betjente.
Det meddeler Nordjyllands Politi her til formiddag.
Helt konkret drejer det sig om en koncert med rapperen A'typisk på Diskotek Confession i Jernbanegade.
- Vi vil være til stede med uniformerede og civile politistyrker i området før, under og efter koncerten, da der kan deltage personer fra bandemiljøet, siger vicepolitiinspektør ved Nordjyllands Politi, Anders Uhrskov, i en pressemeddelelse.
Overfor DR Nordjylland bekræfter ejeren af diskoteket, at stedet har være i dialog med politiet forud for koncerten klokken 20 i aften.
Bag kunstnernavnet A’typisk står Amin Kevlar, der oprindeligt kommer fra Iran, men er opvokset i København.
Han har tidligere lavet en musikvideo med titlen STTS, hvor han bærer lædervest fra og åbent optræder i selskab med medlemmer af rockergrupperingen Satudarah.
Vil eventuelt registrere bandemedlemmerEjeren ønsker ikke at kommentere på valget af artist eller andre forhold omkring koncerten, men til DR Nordjylland siger Anders Uhrskov fra Nordjylland Politi, at man forventer, at koncerten vil blive afviklet under fredelige omstændigheder.
- Vi er sat i verden for at sikre ro og orden, og derfor stiller vi op, som vi gør.
Jeg er sikker på, at der i aften vil være den ro, der skal være i Hjørring midtby, siger han.
Politiet vil på stedet eventuelt registrere de personer, der måtte have tilknytning til bandemiljøet for at danne sig et overblik.
FacebookTwitterKopier linkEmner:Jylland|Politi|Nordjyllands Politi|Hjørring|Organiseret kriminalitet




https://www.dr.dk/nyheder/regionale/syd/frustrerede-elever-strejker-i-oproer-tidsspilde-uddanne-sig-hvis-vi-ikke

Syd- og SønderjyllandFrustrerede elever strejker i oprør: Tidsspilde at uddanne sig, hvis vi ikke sikrer klimaetOver hele verden dropper skoleelever undervisningen for at demonstrere for klimaet - også i Danmark.
I stedet for at møde op til undervisning er en flok gymnasieelever fra Sønderborg troppet op foran byens rådhus med bannere og skilte for at demonstrere for klimaet.
 DR)Af Louise Mandrup (interview) og Søren Pors Grundahl30.
nov.
2018 kl.
13.
08Bemærk: artiklen er mere end 30 dage gammelLæs op’Fredag for vores fremtid’ og ’There is no planet B’.
Sådan står der på et banner og et skilt foran rådhuset i Sønderborg fredag morgen.
Elever fra Alsundgymnasiet i Sønderborg og seks andre danske gymnasier ”strejker” i dag fra undervisningen.
De mener nemlig ikke, at der er nogen pointe i at modtage undervisning, hvis politikerne ikke sørger for at sikre klodens fremtid.
De vil se politisk handling nu.
Omkring 40 alsiske gymnasieelever havde derfor samlet sig foran rådhuset i Sønderborg for at demonstrere for klimaet fredag formiddag.
Elever demonstrerer i hele verden17-årige Rasmus Madsen, som til daglig går i 2.
g på Alsundgymnasiet, står bag demonstrationen i Sønderborg.
Han mener, at det er på tide, at de danske politikerne tager ansvar og går forrest i kampen for et bedre klima.
- Hvis man mener, at det er vigtigt for vores fremtid, at vi går i skole, bør man også mene, at klimapolitik er vigtig.
Vi vil helst undgå, at vores fremtid bliver et mareridt, siger han.
De unge vil med deres strejke vise, at der ikke er nogen grund til at sikre deres fremtid med uddannelse, hvis ikke politikerne vil sikre klimaet.
 DR) 17-årige Rasmus Madsen står bag demonstrationen i Sønderborg fredag.
 DR) Gymnasieelever fra Sønderborg mødtes foran byens rådhus kl.
9 fredag formiddag for at male skilte til dagens demonstration.
 DR) Den verdensomspændende skolestrejke sker efter 15-årige Greta Thunberg fra Sverige valgte at strejke fra skolen i tre uger op til Riksdagsvalget i Sverige for at sætte fokus på klimaet.
 DR)1 / 4De unge vil med deres strejke vise, at der ikke er nogen grund til at sikre deres fremtid med uddannelse, hvis ikke politikerne vil sikre klimaet.
 DR)1 / 417-årige Rasmus Madsen står bag demonstrationen i Sønderborg fredag.
 DR)2 / 4Gymnasieelever fra Sønderborg mødtes foran byens rådhus kl.
9 fredag formiddag for at male skilte til dagens demonstration.
 DR)3 / 4Den verdensomspændende skolestrejke sker efter 15-årige Greta Thunberg fra Sverige valgte at strejke fra skolen i tre uger op til Riksdagsvalget i Sverige for at sætte fokus på klimaet.
 DR)4 / 4Gymnasieelevernes demonstration sker i forlængelse af, at den 15-årige Greta Thunberg fra Sverige valgte at strejke fra skole i tre uger op til Riksdagsvalget i Sverige.
Hun syntes ikke, at der var grund til at investere i hendes fremtid, hvis ikke politikerne vil sætte klimaforandringerne på dagsordenen.
Og det er ikke bare de syv danske gymnasier, der gør hende kunsten efter.
Over hele verden strejker børn og unge fra skole for at demonstrere for klimaet.
Der er brug for et ungdomsoprørIgennem tiden har ungdomsoprør sat skub i den politiske dagsorden.
Og klimadebatten har brug for de unge, mener Stefan Bruse Thor Straten, der er projektleder hos 'Klimaambassaden' fra den grønne tænketænk Concito.
- Det er rigtig godt, at de unge nu kommer på banen.
I mange år har man talt om, at der skal ske et ungdomsoprør, før politikerne får øjnene op.
Det her kan måske være en spæd start.
Den lokale folketingspolitiker Benny Engelbrecht (S), var også mødt op for at se nærmere på demonstrationen i Sønderborg.
Han mener, at Danmark kan gøre det bedre på klimaområdet, men at det kræver, at der bliver vedtaget en finanslovsaftale med bred opbakning til klimaet.
- Danmark skal være en førende grøn nation igen.
Vi skal satse langt bredere, end det vi gør nu.
Men det skal gerne være noget, vi alle kan blive enige om.
Vi skal helst have, at alle partier bakker op om det, siger han.
Unge i syv danske byer strejkerDer er ingen tid at spilde, mener gymnasieeleven Rasmus Madsen.
Hans og alle andre unges fremtid er på spil:- Klimaet og miljøet er fundamentet for alle mennesker.
Og hvis ikke vi passer på det, får det konsekvenser for os alle sammen, siger han.
Rasmus Madsen forventer, at mellem 100 og 150 skole- og gymnasieelever i løbet af dagen vil deltage i demonstrationen i Sønderborg.
Også unge i Århus, Viborg, Odense, Svendborg, Roskilde og København strejker fra skole for at demonstrere for klimaet i dag.
FacebookTwitterKopier linkEmner:Benny Engelbrecht (politiker)|Socialdemokraterne|Sønderborg|Gymnasiale uddannelser|Uddannelse




https://www.dr.dk/nyheder/viden/kroppen/haandboldspillere-laegger-mobilen-vaek-og-sover-sig-til-succes

Sover du godt?
Se temaKroppenHåndboldspillere lægger mobilen væk og sover sig til succes - Det giver én en ro, siger stregspilleren Knud Ronau fra herrernes U21-landshold i håndbold om det nye tiltag.
Knud Ronau og de unge håndboldspillere på herresiden fik sidste sommer sølv ved EM efter et knebent nederlag på 38-39 til Spanien i finalen.
Af Thomas Holmegaard Faarup30.
nov.
2018 kl.
13.
31Bemærk: artiklen er mere end 30 dage gammelLæs opDet siges, at ingen kommer sovende til succes.
Men måske skal det gamle ordsprog snart skrives om.
På herrernes U21-landshold i håndbold har de nemlig sat ekstra fokus på, hvordan uforstyrret søvn og hvile kan sikre spillerne succes ved internationale turneringer.
Søvnen bliver sikret ved at spillerne afleverer deres telefoner, tablets og computere på cheftrænerens kontor, før de lægger sig under dynen.
Sover du godt?
Forskere fra Institut for Folkesundhedsvidenskab på Københavns Universitet har undersøgt danskernes søvn og mobilbrug om natten.
I forbindelse med undersøgelsen satte DR i uge 46 fokus på søvn.
Nu følger vi op med resultaterne.
Knap 25.
000 danskere har svaret på spørgeskemaet til undersøgelsen.
18 procent angiver, at de tjekker mobilen hver nat, næsten hver nat eller flere gange om ugen.
I aldersgruppen 16-25 år er tallet helt oppe på 30 procent.
Det falder gradvist med alderen.
Samarbejdet mellem DR og Københavns Universitet er en del af et større forskningsprojekt - SmartSleep - der løber over tre år.
På den måde er der ikke nogle bip eller blink, der holder dem vågne.
- Det giver jo én en ro til rent faktisk at få lagt sig ned, siger den 20-årige stregspiller på landsholdet Knud Ronau.
Læs også:Dansk undersøgelse viser, at mobilen ødelægger din søvnKnap én ud af tre danskere mellem 16-25 år tjekker mobilen om natten, viser en spørgeskemaundersøgelse lavet i samarbejde mellem DR og Københavns Universitet.
Desuden viser undersøgelsen, at der er en tydelig sammenhæng mellem, hvor ofte deltagerne tjekker mobilen om natten, og hvor dårligt og uroligt de sover.
Derfor mener søvnforsker Birgitte Rahbek Kornum, det er en strålende idé, at spillerne på ungdomslandsholdet lægger telefoner, tablets og computere væk.
- Det er vigtigt at skabe en kultur om, at man godt kan optimere sin søvn.
Og det kan være nemmere at gøre som gruppe, siger hun til DR Viden.
Søvn er en vigtig del af restitutionenCheftræner på U21-landsholdet Stefan Madsen kalder tiltaget digitalfri hvile.
Det startede som digitalfri middagslure i foråret 2017, men under EM i sommers blev spillernes nattesøvn også digitalfri.
Han og trænerstaben indførte det, fordi forskning viser, at digitale redskaber kan besværliggøre en god søvn, som er nødvendig for at spillerne kan præstere optimalt og undgå skader.
- Jeg var godt klar over, at søvn var en vigtig del af restitutionen.
Men at de unges brug af tablets, telefoner og computere har en så markant negativ effekt på deres søvn, det overraskede mig godt nok, siger Stefan Madsen til DR Viden.
Mobilspil og sociale medier er designet til at gøre os afhængigeBirgitte Rahbek Kornum, søvnforskerLæs også:For første gang i deres liv: Elever må undvære mobiltelefoner og tabletsEt af de forskningsresultater, som overraskede Stefan Madsen, var en meta-undersøgelse af 125.
000 børn og unges brug af telefoner og tablets før sengetid.
Undersøgelsen fra 2016 viser, at de børn, der har adgang til telefoner og tablets, før de lægger sig til ro, har dobbelt så stor risiko for en dårlig nats søvn, som dem, der ikke har adgang til de samme redskaber før sengetidStregspilleren Knud Ronau, syntes godt nok, det var lidt kedeligt at skulle lægge sin telefon og sin computer væk i starten.
De gør dig afhængigMen efter at have mærket, hvor frisk han var bagefter, kunne han godt se det fornuftige i digitalfri hvile.
- Selv om man godt ved, at det ville være det fornuftigste at sove, er det svært at abstrahere fra muligheden for at tjekke noget på mobilen eller se noget på computeren.
Recept på P1Hør mere om emnet i P1's sundhedsvidenskabelige program Recept: Fredag, klokken 10.
00-11.
00 eller her.
Vi selvdiagnosticerer mere end nogensinde før, og sociale medier udbreder skrækhistorier om sygdomme med epidemisk effektivitet.
Recept er programmet, der løfter blikket fra internettets søgemaskiner.
Med hjælp fra læger og input fra lyttere obducerer programmet de vigtigste sundhedsnyheder og de seneste medicinske gennembrud.
Vært: Maja Hald.
Og netop afhængigheden af hele tiden at skulle tjekke noget, er en af de slemme søvntyve.
- Mobilspil og sociale medier er designet til at gøre os afhængige, forklarer søvnforsker Birgitte Rahbek Kornum.
- Vi får hele tiden små boost af belønningsstoffet dopamin inde i hjernen.
Det skaber en afhængighed, og så er det svært at lægge telefonen fra sig, siger hun.
Digitalfri hvile er for alleUnge mennesker er ikke de eneste, der har svært ved at lægge telefonen væk, når de skal i seng.
De er generelt bare værre til det end alle andre aldersgrupper.
Det viser spørgeskemaundersøgelsen lavet af DR og Københavns Universitet.
Blandt de 26-35-årige tager hver fjerde telefonen med i seng, mens det blandt de 36-45-årige kun er hver femte.
Læs også:Rar støj, uldsokker og havregryn: Hack dine sanser og sov bedreMen digitalfri hvile kan også komme dig til gavn, selvom du ikke er en 20-årig håndboldspiller, mener Birgitte Rahbek Kornum.
- Det kan være en rigtig god ting for hele familien at lave aftaler om telefontidspunkter i hjemmet, siger hun.
- Så vænner man også sine børn til ikke at bruge deres telefoner før sengetid.
Det gør mobilen ved din søvn•Unge mennesker bruger deres telefoner i sengen langt oftere end andre aldersgrupper.
•Brugen af telefoner, tablets og computere i sengen er skidt af tre afgørende årsager:•For det første er mobilspil og sociale medier designet til at gøre os afhængige af dem.
Små blink, bip og notifikationer udløser belønningsstoffet dopamin i hjernen.
Sex, latter og motion udløser også dopamin, og stoffet kan kaldes en slags "drivkraft bag vores handlinger".
•For det andet udløses små mængder af ´fight-or-flight’-hormonet noradrenalin inde i din hjerne, når du bruger din telefon, tablet eller computer til at streame en serie eller se et Facebook-opslag, der påvirker dig følelsesmæssigt.
Evolutionært har det været enormt vigtigt for os at noradrenalin blev udløst i hjernen, så vi kunne holde os vågne og beredte i farlige situationer, men det har vi ikke det samme behov for længere.
•For det tredje er det kunstige lys fra skærmen med til at at forvirre din hjerne.
Den kan kort sagt ikke finde ud af, om det er dag eller nat.
Og hvis hjernen tror, det er midt på dagen, selv om klokken er langt over sengetid, så producerer den ikke stoffet melatonin, som er et naturligt hormon, der gør dig søvnig.
•Kilde Birgitte Rahbek Kornum, søvnforsker på Institut for Neurovidenskab på Københavns UniversitetFacebookTwitterKopier linkEmner:Københavns Universitet|Søvn|Sundhed og velvære|Forbrugerelektronik|Facebook




https://www.dr.dk/sporten/badminton/ol-soelvvinder-flytter-sin-badmintontraening-ud-af-danmark

BadmintonOL-sølvvinder flytter sin badmintontræning ud af DanmarkDoublespilleren Mathias Boe stopper med at træne med landsholdet ved årsskiftet.
Han fortsætter dog karrieren.
Mathias Boe har både vundet VM- og OL-sølv sammen med sin doublemakker Carsten Mogensen.
Af Kasper Heide Lund30.
nov.
2018 kl.
12.
39 | opdateret 30.
nov.
2018 kl.
13.
55Bemærk: artiklen er mere end 30 dage gammelLæs opDet har været et begivenhedsrigt døgn for dansk badminton.
Først blev Danmark tildelt VM i 2020 og 2023.
Så kulminerede konflikten mellem Badminton Danmark og landsholdsspillerne, som nu er udelukket fra at træne.
I mine øjne er Boe verdens bedste herredoubletaktiker, og hans badmintonviden og -klogskab kommer vi til at savne på træningen.
Jens Meibom, sportschef i Badminton DanmarkNu falder der endnu en bombe.
Mathias Boe, der er en del af den succesfulde herredouble med Carsten Mogensen, stopper nemlig med at træne med det danske landshold fra det nye år.
- Jeg har valgt ikke at være en del af setuppet i Brøndby mere, men vil i stedet prøve mig på egen hånd, siger han til DR Sporten.
Læs også:Badmintonlandsholdet ramt af konflikt: Spillerne udelukket fra træningDoublespilleren fastslår dog, at der ikke er noget dramatisk i beslutningen, som ikke har noget med den nuværende konflikten med Badminton Danmark at gøre.
Jeg tror ikke, han (Carsten Mogensen, red.
) er ét sekund i tvivl om, at jeg sagtens kan holde mit niveau ved at træne et andet sted, end han gør.
Mathias Boe, Badmintonspiller- I forbundet er man enten en del af et system, ellers er man ikke, og det er det, jeg har meddelt dem, at jeg ikke ønsker at være mere.
Det betyder, at jeg primært ikke må træne derude, får økonomisk støtte eller må bruge fysioterapien og den fysiske træning.
Karrieren fortsætterMathias Boe har i flere år været blandt verdens bedste herredouble, hvor han sammen med Carsten Mogensen har vundet OL- og VM-sølv samt All England to gange.
Fredagens udmelding betyder dog ikke, at badmintonspilleren stopper ketsjerkarrieren.
I stedet vil han i fremtiden bo og træne i Indien, hvor hans kæreste bor, og i Dubai i de Forenede Arabiske Emirater, ligesom at han fortsat vil danne makkerpar med Carsten Mogensen.
- Det vil forhåbentlig ikke gøre den store forskel.
Vi vil stadig spille de turneringer, vi har spillet hele tiden.
Den eneste forskel vil være alt det, man ikke ser på tv, nemlig hvor man primært træner henne, siger.
Carsten Mogensen og Mathias Boe måtte i 2012 nøjes med OL-sølv, efter at have tabt herredoublefinalen til kineserne Fu og Cai.
 I 2015 vandt Carsten Mogensen og Mathias Boe All England for anden gang.
 Carsten Mogensen og Mathias Boe i aktion sammen.
1 / 3Carsten Mogensen og Mathias Boe måtte i 2012 nøjes med OL-sølv, efter at have tabt herredoublefinalen til kineserne Fu og Cai.
1 / 3I 2015 vandt Carsten Mogensen og Mathias Boe All England for anden gang.
2 / 3Carsten Mogensen og Mathias Boe i aktion sammen.
3 / 3- Jeg tror ikke, han (Carsten Mogensen, red.
) er ét sekund i tvivl om, at jeg sagtens kan holde mit niveau ved at træne et andet sted, end han gør.
Læs også:Badminton-VM kommer til DanmarkSelvom Boe i fremtiden ikke vil træne med landsholdsspillerne i Danmark, så stiller han sig stadig til rådighed for at spille for landsholdet.
- Der er også andre spillere som har været uden for setuppet, som tidligere stadig har spillet slutrunder.
Som udgangspunkt har jeg ikke noget problem i deltage i de holdturneringer, der er.
Vil blive savnetI Badminton Danmark ærgrer man sig over, at Mathias Boe snart er fortid til træningerne.
- Vi er selvfølgelig kede af, at Boe stopper på elitecenteret, da vi stadig mener, at han tilfører kvalitet til vores træningsmiljø, siger sportschef Jens Meibom i en pressemeddelse.
- I mine øjne er Boe verdens bedste herredoubletaktiker, og hans badmintonviden og -klogskab kommer vi til at savne på træningen.
FacebookTwitterKopier linkEmner:Badminton|Badminton Danmark|Brøndby|Indien




https://www.dr.dk/nyheder/indland/forhandlingsmoede-med-dsb-udskudt-lokomotivfoerere-hives-igen-i-retten

IndlandForhandlingsmøde med DSB udskudt: Lokomotivførere hives igen i rettenDansk Jernbaneforbund og DSB skulle have forhandlet løn og pension, men det bliver foreløbig ikke til noget.
S-togene holdt stille på det mest kritiske tidspunkt fredag morgen mellem 7:30 og 8:30.
Af Theis Lange Olsen30.
nov.
2018 kl.
12.
54Bemærk: artiklen er mere end 30 dage gammelLæs opSom følge af morgenens arbejdsnedlæggelse i hovedstadsområdet hives lokomotivførerne nu igen i Arbejdsretten.
Det betyder også, at et planlagt forhandlingsmøde om løn og pension mellem de to stridende parter bliver udskudt på ubestemt tid, oplyser Dansk Jernbaneforbund til DR Nyheder.
Mødet skulle have været afholdt klokken 12 i Høje-Taastrup lidt uden for København, men repræsentanter fra Dansk Jernbaneforbund møder ikke op.
Læs også:Derfor er DSB og lokomotivførere endt i bittert slagsmålDermed optrappes konflikten mellem lokomotivførerne og DSB, der fire gange i november har ført til arbejdsnedlæggelser og lammelser af togtrafikken i Danmark.
Konflikten skyldes, at forhandlingerne om en række lokalaftaler for lokomotivførerne er gået i hårdknude.
De skriver i et brev til DSB's ledelse, at deres tålmodighed er sluppet op.
Kernen i konflikten er en række arbejdsvilkår som blandt andet ferie, løn og arbejdstider, der ifølge lokomotivførerne står til at blive væsentligt forringet.
Morgenens arbejdsnedlæggelse betød, at S-togene i hovedstadsområdet holdt stille i godt en time.
Dansk Jernbaneforbund opfordrede lokomotivførerne til at vende tilbage til arbejdet.
DSB: Det må stoppe nuIfølge DSB's underdirektør, Poul Gemzøe-Enemark, er det "utroligt ærgerligt, at der igen har været en arbejdsnedlæggelse".
- Vi kan kun opfordre Dansk Jernforbund og medarbejderne, der nedlagde arbejdet, til at sørge for, at der skabes ro på arbejdspladsen, så vi igen kan komme til at forhandle, siger han.
I brevet fra lokomotivførerne til DSB står der blandt andet, at ledelsen fører en diktatorisk ledelsesstil.
Men det bider ikke på Poul Gemzøe-Enemark.
- Der er generelt højt til loftet i DSB i forhold til, hvordan man udtrykker sin utilfredshed.
- Men det er afgørende, at der er ro nu, så vi kan få forhandlet.
Så det er ærgerligt med overenskomststridige arbejdsnedlæggelser.
Det må simpelthen stoppe nu, siger underdirektøren.
Arbejdsretten afgjorde i går, at de tre arbejdsnedlæggelser, der skete 5.
, 21.
og 28.
, november, bliver betegnet som systematiske.
Dermed bliver de lokomotiv- og togførere, der nedlagde arbejdet, trukket i løn for de timer, de ikke har været på arbejde.
DSB valgte i 2017 at melde sig ind i Dansk Industri, hvorefter tidligere offentlige overenskomster og lokale aftaler blev opsagt, og det har siden ikke været muligt at indgå nye lokale aftaler.
Togtrafik ramt fire gange i november:•Mandag 5.
november om morgenen holdt samtlige S-tog stille, fordi lokomotivførere var gået til fagligt møde.
•Onsdag 21.
november var det regionaltog og Intercity- og Intercitylyntog på Sjælland, der blev ramt af arbejdsnedlæggelser.
•Onsdag 28.
november var der flere aflysninger og forsinkelser i hele landet på grund af arbejdsnedlæggelser.
•Fredag 30.
november holder alle S-tog i hovedstadsområdet stille på grund af et møde blandt lokomotivførerne.
FacebookTwitterKopier linkEmner:DSB|Dansk Jernbaneforbund|Togselskaber|Strejker og lockouts|Taastrup




https://www.dr.dk/sporten/haandbold/herreligaen/ny-appel-i-haandboldsag-gog-gaar-videre-til-dif

HerreligaenNy appel i håndboldsag: GOG går videre til DIFDet bliver op til DIF endeligt at afgøre, om håndboldkampen mellem GOG og KIF Kolding skal spilles om.
GOG-træner Nicolej Krickaus ageren i forbindelse med kampen mod KIF Kolding i oktober er kernen i sagen om, hvorvidt opgøret skal spilles om.
(Arkivfoto) 30.
nov.
2018 kl.
11.
25 | opdateret 30.
nov.
2018 kl.
11.
51Bemærk: artiklen er mere end 30 dage gammelLæs opHåndboldklubben GOG går nu til Danmarks Idrætsforbund (DIF), som er landets højeste idrætsinstans, for at få kampen 20.
oktober mod KIF Kolding i herrernes liga spillet om.
Det siger klubbens direktør, Kasper Jørgensen, til TV2 Sport.
- Vi vælger at appellere den (afgørelsen fra Håndboldens Appelinstans, red.
) til DIF, siger han.
I den omtalte kamp blev GOG tildelt en udvisning omkring ni minutter før tid og fik samtidig underkendt en scoring.
Det skete, da GOG-træner Nicolej Krickau stod klar til at aflevere sit grønne timeout-kort, men fortrød, da fynboerne scorede.
Kampen endte 23-23 til sidst, og GOG mente, at dommerfejlen fik afgørende indflydelse på kampens udfald.
Fynboerne nedlagde protest og fik i første omgang medhold hos Dansk Håndbold Forbund (DHF), som medgav, at der skulle spilles en ny kamp.
Den kendelse ankede KIF Kolding så til Håndboldens Appelinstans med krav om, at resultatet fik lov til at stå.
Det fik den jyske klub medhold i for en uge siden.
De to instanser var ikke enige om, hvorvidt fejlen havde afgørende indflydelse på det endelige resultat af kampen.
Nu finder sagaen sin afgørelse hos Idrættens Højeste Appelinstans hos DIF, der er idrættens øverste myndighed.
Får resultatet lov til at stå, ligger GOG på fjerdepladsen i ligaen med 19 point for 13 kampe.
KIF Kolding er nummer 9 med 10 point.
/ritzau/FacebookTwitterKopier linkEmner:Danmarks Idrætsforbund|GOG Håndbold|KIF Kolding København|Dansk Håndbold Forbund|Håndbold




https://www.dr.dk/sporten/fodbold/heidi-johansen-bliver-den-foerste-kvindelige-traener-i-professionel-herrefodbold

FodboldHeidi Johansen bliver den første kvindelige træner i professionel herrefodboldDen tidligere landsholdsspiller er blevet ansat som målmandstræner i 1.
divisionsklubben HB Køge.
Den tidligere danske landsholdsmålmand Heidi Johansen bliver målmandstræner i HB Køge.
Af Kasper Heide Lund30.
nov.
2018 kl.
11.
00 | opdateret 30.
nov.
2018 kl.
15.
14Bemærk: artiklen er mere end 30 dage gammelLæs opHeidi Johansen har sagt ja til en stilling som i høj grad vil gøre hende til en foregangskvinde i en verden domineret af mænd.
Du kan se et indslag med Heidi Johansen her.
Fra 1.
januar bliver hun nemlig den første kvindelige fodboldtræner på et dansk professionelt herrehold, når hun starter som målmandstræner hos 1.
divisionsklubben HB Køge.
Vi tænker ikke i køn.
Vi tænker i kvaliteter.
Det afgørende her er, at hun er én person, der har været med på højeste niveau i dansk og internationalfodbold, som er høj uddannet og er en dygtig og dedikeret.
Per Rud, Administrerende direktør i HB Køge- Jeg er enormt glad og stolt over, at jeg overhovedet har været et emne for dem.
Jeg ser helt vildt frem til det.
Det er en ny verden, jeg kommer ind i, men på den anden side, så er det også fodbold, så jeg ser det, som en kæmpe spændende udfordring, siger Heidi Johansen, der ikke kan se den store forskel på at træne kvinder og mænd.
- Det er klart, at jeg ikke på samme måde kan begive mig frit rundt i omklædningsrummet som nu, men i min aktive karrierer har jeg stort set kun haft mandlige trænere, og det har aldrig været et problem.
Læs også:Harder kan blive årets danske fodboldspiller for femte gang'De har ansat mig for mine kvaliteter'Den tidligere dansk landsholdsspiller kommer fra et job som målmandstræner for Kvindelandsholdet.
Selvom Heidi Johansen nu begiver sig ind på et nyt fodboldterritorie, som den første kvindelige træner i professionel dansk herrefodbold, så er det vigtigt for hende, at fokus er på hendes trænerkvaliteter, og ikke hendes køn.
- Jeg synes, det er vigtigt at slå fast, at det er målmandstræneren Heidi, og ikke kvinden Heidi, som de har ansat.
Det er vigtigt at sige, at de selvfølgelig er gået efter nogle kvalifikationer, noget faglighed og det rigtige match, og det er jeg helt sikker på, at det bliver.
Læs også:Kvindelandsholdet begynder allerede at kigge frem mod EMAlligevel er hun bevidst om, at hendes ansættelse i HB Køge kan være med at starte en udvikling på trænerfronten i herrefodbold.
- Nu er HB Køge gået forrest i den del.
Det vil sige, at de har taget skridtet og sagt, at det tror vi på.
Det var jeg selvfølgelig rigtig stolt og beæret over.
Det viser heldigvis, at der er sket noget, og jeg håber, det åbner muligheden for andre kvindelige trænere på sigt, siger Heidi Johansen.
- Det er fantastisk for dansk kvindefodbold.
Det giver en god historie, men det er også vigtigt at sige, at jeg er ansat som målmandstræner på lige vilkår, som hvis det var en mand, der var blevet ansat.
Ingen kønskamp i HB KøgeJeg synes, det er vigtigt at slå fast, at det er målmandstræneren Heidi, og ikke kvinden Heidi, som de har ansat.
Heidi JohansenI Heidi Johansens nye klub HB Køge har køn ikke fyldt det store i ansættelsesprocessen.
I stedet har der været fokus på trænerkvaliteter, lyder det fra klubbens administrerende direktør.
- Vi har valgt at opgradere på målmandstræningen, og der var Heidi en super profil.
Jeg kender selv Heidi fra min tid som kvindeungdomslandstræner, og jeg havde hende selv, da hun var på toppen, så jeg ved, at hun er en dygtig og dedikeret person, siger Per Rud.
Selvom 1.
divisionsklubben nu udadtil bliver first mover med ansættelsen af en kvindelig træner, så er HB Køge ikke interesseret i at blive en del af et ligestillingsopgør i professionel herrefodbold.
- For mig er det ikke en kønskamp, overhovedet.
Vi har selvfølgelig overvejet, om der kunne være noget negativt i det, men vi har set, at der er mange flere fordele end der negative sider.
Det handler nøgternt, om de kvaliteter personen besidder.
Administrerende direktør i HB Køge Per Rud er glad for ansættelsen af sin nye målmandstræner.
- Vi tænker ikke i køn.
Vi tænker i kvaliteter.
Det afgørende her er, at hun er én person, der har været med på højeste niveau i dansk og internationalfodbold, som er høj uddannet og er en dygtig og dedikeret, siger Per Rud.
Heidi Johansen starter op i klubben fra januar 2019, hvor hun skal være med i forberedelserne til forårspremieren i marts mod FC Fredericia.
Sideløbende med sin stilling i HB Køge, fortsætter hun som målmandstræner for Kvindelandsholdet.
- Det bliver enormt spændende.
Jeg er glad for mit job i DBU, og det er også en af forudsætninger for, at det kan lade sig gøre.
HB Køge er ikke i en situation, hvor de kan fuldtidsansætte mig, så det var en rigtig god kombination, siger den tidligere dansk landsholdsmålmand.
FacebookTwitterKopier linkEmner:HB Køge|Fodbold|DBU|Arbejdsmarked|Fredericia




https://www.dr.dk/nyheder/indland/carlsberg-traekker-oel-tilbage-pas-paa-glasskaar-i-din-pilsner

IndlandCarlsberg trækker øl tilbage: Pas på glasskår i din pilsnerØllene i glasflasker er solgt i hele landet(Arkivfoto).
Tjek udløbs- og produktionsdato på dine øl, før du drikker den.
Denne kasse har plads til 24 flasker, men de øl, der kan være glasrester i, kommer i 30-flaskers kasser.
Af Sally Frydenlund Larsen30.
nov.
2018 kl.
13.
03Bemærk: artiklen er mere end 30 dage gammelLæs opI denne weekend går vi ind i december og tager derved hul på julefrokostsæsonen.
Øllene er solgt i disse butikker:Bilka Tilst KolonialDagliBrugsen AstrupBilka Aalborg KolonialSuper Brugsen SkjernTeater BodegaDepot Nordvest SjællandCoop SuperBrugsen TuneSuper Brugsen MarstalFøtex Egedal KolonialKøbmand HagebroDaglig Brugsen GrevingeFøtex Nørrev.
Silkeborg kolonialBilka NæstvedSuper Brugsen Lynge-UggerløseSpar TikøbFøtex Glostrup kolonialSuperBrugsen EgtvedFøtex VesterbrogadeBilka Sønderborg KolonialCoop Kvickly BrøndbyHvis du er blandt dem, der regner med at fejre med en øl, så skal du tjekke flaskens etiket grundigt, inden du tager den første slurk.
Carlsberg tilbagekalder nemlig et stort parti Carlsberg Pilsner i glasflaske, fordi der kan være små stykker glas og papirrester i øllene, oplyser Fødevarestyrelsen.
Øllene er solgt i hele landet i kasser à 30 styk.
Hos Carlsberg opfordrer de forbrugerne til at tjekke køleskabene derhjemme.
- Vi har allerede fået trukket langt de fleste tilbage, men der er altså nogle butikker, hvor de mangler, så de kan være solgt til forbrugerne.
For en sikkerheds skyld anbefaler vi forbrugerne at gå tilbage i butikken og få en ny kasse, siger Kasper Elbjørn, pressechef hos Carlsberg.
Kasper Elbjørn oplyser, at glasstykkerne er så små, at det ikke er sikkert, man lægger mærke til dem.
De kan dog stadig gøre skade på mund, svælg og tænder, og derfor skal man ikke drikke øllene.
De øl, det drejer sig om, er produceret mellem den 5.
oktober og den 16.
oktober.
Sidste anvendelsesdato er den 12.
juli 2019.
FacebookTwitterKopier linkEmner:Carlsberg|Øl|Fødevarestyrelsen|Detailhandel|Forbrug




https://www.dr.dk/sporten/atletik/fem-uroerlige-verdensrekorder-de-moderne-atleter-faar-bank-af-fortidens-syndere

SupermennesketSe temaAtletikFem urørlige verdensrekorder: De moderne atleter får bank af fortidens syndereDer er nogle verdensrekorder, der er så suveræne, at man kan sætte spørgsmålstegn ved, om de nogensinde bliver slået.
Af Frederik Palle og Grafik af Vibeke Kjær Lund30.
nov.
2018 kl.
12.
10Læs opTænk at være den hurtigste på jorden nogensinde.
Eller måske at være den, som har hoppet længst nogensinde.
Udover ædelt metal ved de store mesterskaber, så drømmer de professionelle udøvere selvfølgelig om at sætte verdensrekord i deres disciplin.
Men der er bare nogle verdensrekorder, der virker til at være næsten urørlige.
Specielt efter en periode i slutningen af 1980’erne og starten af 1990’erne har der i atletik været nogle rekorder, som udøverne ikke har været i nærheden af at slå.
Læs også:Stærke arme og store lår: Kan du gætte atletens sportsgren?
Det kan der være rigtig mange grunde til, og der hænger et stort dopingspørgsmålstegn over de omtalte rekordholdere.
Doping var i hvert fald været en stor del af atletik i den periode, hvor de fleste urørlige verdensrekorder blev sat.
Det er fysiologen Jesper Løvind Andersen ikke i tvivl om.
- Når man kigger på de der verdensrekorder, så er det rigtigt, at flere af dem er gamle, og de, som typisk hænger ved, er dem, hvor det har båret præg af tydelig doping.
De korte distancer på kvindernes løb, herrernes kuglestød, hammerkast og diskoskast.
De har været dopet herfra og til juleaften, forklarer han.
Vi har samlet nogle af de kontroversielle verdensrekorder, som formentlig ikke bliver slået igen.
Florence Griffith-Joyner på 100 meterFlorence Griffith-Joyner er i manges øjne det absolut bedste eksempel på at have sat rekorder, som aldrig vil blive slået.
Den amerikanske ekspert i de korte distancer var nemlig så flyvende i en kort periode i 1988, at hun tog verdensrekorden på de berømte distancer på 100 meter og 200 meter.
Ved det amerikanske udtagelsesløb i Indianapolis forud for OL i Seoul senere samme år lagde hun ud med at sætte den hurtigste tid i verden nogensinde på 100 meter.
Verdensrekorden blev på 10,49.
En forbedring på intet mindre end 27 hundrededele af Evelyn Ashfords rekord sat fire år forinden.
Carmelita Jeter er den løber inden for de senere år, som er kommet tættest på Griffith-Joyner på 100 meter.
I 2009 var hun 15 hundrededele fra verdensrekorden.
Det er stadig en markant forskel.
Florence Griffith-Joyner på 200 meterMen som nævnt var det ikke kun på 100 meter, at amerikaneren med kælenavnet ’Flo-Jo’ viste sine skræmmende evner.
Også på 200 meter foldede hun sig ud.
Det gjorde hun ved OL i Seoul i 1988.
Der blev hun tredobbelt olympisk mester, men hun var ikke færdig med verdensrekorder.
I semifinalen tog hun rekorden på 200 meter, og i finalen smadrede hun mildt sagt sin egen rekord.
Med tiden 21,33 var hun 23 hundrededele bedre end sin rekord fra semifinalen.
På 200 meter er det Marion Jones, som er kommet nærmest Griffith-Joyner, og hun har endda indrømmet brug af doping i dele af sin karriere.
Men det var altså ikke nok til at komme tæt på Flo-Jo.
I 1998 var hun 28 hundrededele fra sin landsmandinde.
Læs også:Hr.
og fru fitness stjæler fra de professionelles værktøjskasse- Flo-Jo var ekstremt dopet, men hun trak bare stikket og stoppede karrieren på det rigtige tidspunkt.
Og så var det også hendes rigtig gode teknik, der var med til at gøre hende markant bedre end sine konkurrenter, siger Jesper Løvind Andersen.
- Man får hele tiden eksempler på, at de ikke er dopingfri i dag, men de nutidige dopingformer, som handler om at øge muskelmasse, som er vigtigt for de her løbere, er væsentligt nemmere at spore i forhold til doping, som fremmer udholdenheden og iltoptagelsen, forklarer han.
- Det er derfor blevet langt sværere at snyde på den måde uden at blive opdaget.
Det er simpelthen en af grundene til, at de er et stykke fra Flo-Jo i dag, lyder det fra fysiologen.
Når man kigger på de gamle østtyske piger eksempelvis, så er der ingen tvivl om, at doping har spillet en stor rolleJesper Løvind Andersen, fysiologFlorence Griffith-Joyner var i Danmark i 1996, og i den forbindelse spurgte Danmarks Radio til, hvorvidt hun havde benyttet sig af doping.
Det afviste hun og omtalte det som en svær ting i livet at få kastet de beskyldninger imod sig.
To år senere døde hun på grund af et hjertestop i en alder af 38 år.
Marita Koch på 400 meterI 1980’erne var det ofte en tæt duel mellem østtyske Marita Koch og tjekkoslovakiske Jarmila Kratochvilova på 400 meter, men i 1985 satte Koch det hele så meget på plads, at der ikke længere var noget at diskutere.
Koch flåede verdensrekorden ud af hænderne på sin tjekkoslovakiske rival.
I tiden 47,60 sekunder slog hun den daværende verdensrekord med intet mindre end 39 hundrededele.
I dette årtusinde er der ikke nogen, som har løbet inden for et sekund af den tid.
Den bedste er Sanya Richards-Ross, der løb i tiden 48,70 i 2006.
Efter murens fald kom der store afsløringer om et systematisk brug af doping i Østtyskland, og her var Marita Koch også indblandet, så man kan sætte spørgsmålstegn ved hendes renhed, da hun satte verdensrekord.
- Man behøver ikke at analysere for meget på, hvorfor tiderne var så markant bedre dengang.
Det er nemlig ret simpelt.
Det handler om systematisk brug af doping.
Hvis du eksempelvis kigger på de kvinder fra dengang, så er deres talent ikke bedre end de kvinder, der er her nu, siger Jesper Løvind Andersen.
Der kommer ikke til at ske de store forandringer i atletikkens verdensrekorder, men der er stadig ting, som kan optimeres i træning og rammerneJesper Løvind Andersen, fysiolog- Så de har bare været voldsomt dopede.
Når man kigger på de gamle østtyske piger eksempelvis, så er der ingen tvivl om, at doping har spillet en stor rolle.
Det handler om muskelkraft og styrke.
For kvinder har de ting været et meget vigtigt parameter på de korte distancer.
Mike Powell i længdespringI knap 23 år var verdensrekorden i længdespring umulig at slå.
Bob Beamons rekord fra 1968 faldt dog ved VM i Tokyo i 1991.
Her hoppede hans landsmand fra USA Mike Powell nemlig imponerende 8 meter og 95 centimeter, hvilket var fem centimeter bedre end Beamons rekord.
Faktisk havde Powells rival Carl Lewis lige inden også været over Beamons rekord på 8,90, men på grund af medvind på forsøget, så blev den ikke godtaget som verdensrekord.
I nyere tid er der ikke rigtig nogle udøvere, som er kommet tæt på Mike Powells rekord.
Dwight Phillips var 21 centimeter fra verdensrekorden i 2009, mens Juan Miguel Echevarría hoppede 27 centimeter kortere end Powells rekord i 2018.
Randy Barnes i kuglestødHvis der hænger en dopingskygge over nogle af de nævnte udøvere, så må man sige, at skyggen er blandt de største ved amerikanske Randy Barnes.
Han er indehaver af verdensrekorden i kuglestød med et stød på 23,12 meter.
Den rekord satte han i 1990, men tre måneder senere afleverede han en positiv dopingtest.
Siden det skete, har der ikke været nogle udøvere, som har været i nærheden af amerikanerens rekord.
I år stødte newzealandske Tomas Walsh 22,67 meter, men det er stadig knap en halv meter fra verdensrekorden.
Randy Barnes endte med at blive udelukket fra sporten, da han i 1998 blev testet positiv for anden gang.
Verdensrekorden står der dog stadig.
Han ejer i øvrigt også verdensrekorden i indendørs kuglestød.
Alle rekorder bliver slåetSelvom nogle af disse rekorder virker fuldstændig umulige at slå, så mener Jesper Løvind Andersen, at man godt kan forvente, at rekorderne bliver forbedret en dag.
Også selvom det nok ikke vil ske snart.
- Der kommer ikke til at ske de store forandringer i atletikkens verdensrekorder, men der er stadig ting, som kan optimeres i træning og rammerne, forklarer Jesper Løvind Andersen.
Læs også:Mere fedt og mindre muskler – men kvindekroppen har hemmelige superevner- Derfor vil der også stadig komme nye rekorder.
I styrkedisciplinerne som hammerkast, kuglestød og diskoskast bliver det svært, selvom jeg tror på, at de nok skal blive slået en dag.
Der kan bare gå lang tid.
I løbedisciplinerne bliver det mere markant, fordi man kan optimere endnu mere fysiologisk der, selvom rekorder som Flo-Jos kommer til at tage lang tid at slå, siger fysiologen.
Det handler ifølge Jesper Løvind Andersen om at stramme fiskenettet i jagten på de helt unikke fysiske talenter.
Hvis man først finder dem, så finder man muligvis også vejen til en ny verdensrekord i de enkelte discipliner.
Læs også:Opdagelsesrejser og parringsritualer: Derfor stræber atleter efter storhed- Jeg tror på, at de rekorder kan blive slået alene ved at optimere de fysiske parametre.
Man skal optimere træningen, og man skal finde de individer, som har det ekstraordinære.
Så skal alle rekorder nok blive slået på et tidspunkt.
Men nogen sker før end andre, og det bliver ikke en markant rekordforbedring, siger han.
- Usain Bolts rekord kommer også til at stå i rigtig lang tid nu, lyder det fra Jesper Løvind Andersen.
De fem ovenstående rekorder er langt fra de eneste atletikrekorder, som er svære at slå.
Men det hænder også fra tid til anden, at de rent faktisk bliver slået.
Eksempelvis slog franske Renaud Lavillenie verdensrekorden i stangspring i 2014.
Det var en 20 år gammel rekord sat af ukrainske Sergey Bubka i 1994.
FacebookTwitterKopier linkEmner:Atletik|Doping|Tyskland|USA|Usain Bolt (atlet)




https://www.dr.dk/nyheder/indland/nikolaj-koerte-spiritus-koersel-og-endte-i-koerestol-jeg-troede-jeg-var-usaarlig

IndlandNikolaj kørte spiritus-kørsel og endte i kørestol: 'Jeg troede, jeg var usårlig'- Inderst inde vidste jeg godt, jeg ikke skulle sætte mig ind i den bil.
Nikolaj Rasmussen sidder i kørestol på 11.
år efter en spiritusulykke.
Nikolaj Rasmussen var alene i bilen, da han for 11 år siden kørte galt med spiritus i blodet.
Af Theis Lange Olsen30.
nov.
2018 kl.
11.
21Bemærk: artiklen er mere end 30 dage gammelLæs opDet begyndte hos søsteren i Rødkærsbro.
Lige et par bajere og to drinks med vodka og cola.
Men så var der jo festen med fri fadøl for 80 kroner inde i midtjyske Kjellerup kun ti kilometer væk.
- Min søster prøver at tale mig fra det, men der trænger intet igennem.
Hun opgiver, fordi jeg er så langt uden for rækkevidde.
Så jeg kører af sted for at tage folk med til festen og drikker lige en Smirnoff Ice i bilen, fortæller Nikolaj Rasmussen.
UNDERSØGELSEN OM SPRITDØMTETallene stammer fra en undersøgelse blandt 3.
885 dømte spritbilister, der i 2017 deltog i det lovpligtige Alkohol-, Narko-, og Trafikkursus (ANT-kursus), som Danske Regioner står for.
Kurset skal bestås, før en dømt spritbilist kan få sit kørekort tilbage.
De blev spurgt, om de var klar over, at de kørte spirituskørsel.
65 procent svarede, 32 procent svarede nej, og tre procent svarede ikke.
De får to-tre fadøl, men festen er kedelig, så flokken af venner kører tilbage mod en bodega i Rødkærsbro.
På det tidspunkt er Nikolaj Rasmussen oppe på at have drukket 14 genstande.
- Før jeg satte mig ud i bilen, tænkte jeg da, at jeg måske ikke skulle sætte mig ud i den bil, men der var jo en bytur i den anden ende, fortæller han.
Sådan har de fleste spritbilister det.
De ved godt, at de er for fulde til at køre bil, men vælger alligevel at løbe risikoen.
Faktisk svarer hele 65 procent af dømte spritbilister i en undersøgelse, at de var klar over, at de kørte spirituskørsel.
- Tallene viser, at ens dømmekraft ryger ud ad vinduet, når man drikker alkohol.
Der er stadig for høj promille involveret i hver femte dødsulykke på de danske veje, siger Michelle Laviolette, der er seniorprojektleder i Rådet for Sikker Trafik.
Politiet: Skræmmende talFredag går julefrokostsæsonen for alvor i gang, og det er ofte lig med flere spritbilister på vejene.
Derfor holder politiet ekstra spritkontroller frem mod jul.
Ved tilsvarende julespirituskontroller i 2017 blev i alt 275 bilister sigtet for spirituskørsel og 180 for at være påvirket af narkotika eller medicin under kørslen.
Derudover blev der registreret 62 trafikulykker, hvor spiritus kan have været en medvirkende årsag til ulykken samt 11 ulykker, hvor føreren blev mistænkt for kørsel i narko- eller medicinpåvirket tilstand.
Det kommer ikke bag på politiassistent Christian Berthelsen fra Rigspolitiets Nationale Færdselscenter, at 65 procent af de dømte spribilister godt ved, at de er for fulde til at køre i bil.
- Jeg vil hellere sige, at det er et skræmmende tal.
Og hvis jeg bare kigger tilbage på kontrollen i forbindelse med J-dagen i starten af november tog vi 60 procent flere spirituspåvirkede bilister i forhold til sidste år, siger han.
I 2017 blev 36 dræbt og 175 kom alvorligt til skade i spritulykker på de danske veje fordelt på alle typer af trafikanter.
Det svarer til, at der er for meget alkohol involveret i hver femte dødsulykke på de danske veje.
Et liv på hjulEfter en tur på bodegaen sætter Nikolaj Rasmussen sig ind i sin bil igen for at hente en kammerat, der er blevet til festen med billig fadøl i Kjellerup.
- Jeg kører på en smal landevej og mister kontrollen over bilen.
Bilen letter ved en grøftekant og hænger i luften, det går i slow motion.
Jeg holder fast i rattet, og så tænker jeg fuck, fortæller han.
Nikolaj Rasmussen er i dag konsulent i et kørestolsfirma.
Nikolaj Rasmussen ender med at ligge på marken i tre timer, før nogen finder ham.
Alle nervebaner i ryggen er revet over, konstaterer lægerne hurtigt på hospitalet.
Siden da har han siddet i kørestol.
- Det er et liv på hjul.
Jeg har siddet i kørestol i 11 år nu, og det er resten af mit liv.
Det var et valg, jeg selv tog, da jeg satte mig ind i den bil.
- Det var ikke første gang, jeg kørte spirituskørsel.
Jeg troede, jeg var usårlig, jeg levede et liv i overhalingsbanen og troede jeg kunne gå på vandet, fortæller han.
I dag er Nikolaj Rassmussen ambassadør i Rådet for Sikker Trafik og holder foredrag om konsekvenserne ved at køre bil, når man er fuld.
FacebookTwitterKopier linkEmner:Rådet for Sikker Trafik|Færdselsforseelser|Ulykker|Kjellerup|Rødkærsbro




https://www.dr.dk/nyheder/viden/kroppen/stor-dansk-undersoegelse-mobilen-oedelaegger-din-soevn

Sover du godt?
Se temaKroppenStor dansk undersøgelse: Mobilen ødelægger din søvnMobilen har sneget sig med i danskernes seng.
Prisen er dårlig søvn, og det går særligt hårdt ud over de unge, viser ny undersøgelse.
Halvdelen af de 25.
000 deltagere i undersøgelsen fra Københavns Universitet svarer, at de føler sig afhængige af deres mobiltelefonen i nogen grad.
25 procent i høj eller meget høj grad.
Af Maria Lise Behrendt og Lærke Kromann (illustrationer)30.
nov.
2018 kl.
10.
45Bemærk: artiklen er mere end 30 dage gammelLæs opSover du sommetider - eller ofte - dårligt?
Så er du langt fra alene.
Mere end 40 procent af danskerne lider af søvnbesvær i en eller anden grad, og tallet er stigende.
Især blandt unge.
Problemerne kan skyldes alverdens ting: Travlhed på jobbet, for meget kaffe, sygdom eller en festlig weekend, hvor der er vendt op og ned på døgnrytmen.
Det overrasker mig, hvor stort et problem det her er.
Naja Hulvej Rod, professor.
Men noget tyder også på, at årsagen i mange tilfælde skal findes i en dims, der har sneget sig ind ved siden af os i sengen eller måske endda helt ind under vores hovedpuder.
Det er smartphonen.
Den evigt trofaste følger, som omkring 90 procent af os danskere ejer og elsker, er begyndt at frarøve os søvnen.
Næsten en femtedel af os bruger nemlig telefonen midt om natten.
For unge mellem 16-25 år er det hver tredje, som hver nat, næsten hver nat eller et par gange om ugen tjekker for eksempel sociale medier eller nyheder, efter de har lagt sig til at sove.
Læs også:Unge sover ad h.
.
.
.
.
.
til: To ud af fem har smartphonen fremme om nattenDet viser en undersøgelse fra Institut for Folkesundhed på Københavns Universitet.
Af dem, der bruger telefonen om natten, fortæller hele 66 procent, at de ofte sover dårligt eller uroligt.
- Det overrasker mig, hvor stort et problem det her er, siger Naja Hulvej Rod, der er professor på Institut for Folkesundhedsvidenskab på Københavns Universitet.
Unge er hårdt ramtUndersøgelsen viser en tydelig sammenhæng mellem, hvor meget deltagerne tjekker deres mobil om natten og hvor dårligt og uroligt, de sover.
Sover du godt?
Forskere fra Institut for Folkesundhedsvidenskab på Københavns Universitet har undersøgt danskernes søvn og mobilbrug om natten.
I forbindelse med undersøgelsen satte DR i uge 46 fokus på søvn.
Nu følger vi op med resultaterne.
Knap 25.
000 danskere har svaret på spørgeskemaet til undersøgelsen.
18 procent angiver, at de tjekker mobilen hver nat, næsten hver nat eller flere gange om ugen.
I aldersgruppen 16-25 år er tallet helt oppe på 30 procent.
Det falder gradvist med alderen.
Samarbejdet mellem DR og Københavns Universitet er en del af et større forskningsprojekt - SmartSleep - der løber over tre år.
- Problemet med at gribe ud efter telefonen om natten - og eksempelvis give sig til at tjekke Facebook eller nyheder - er, at man sætter nogle mentale processer i gang, som kan gøre det svært at falde i søvn igen, siger Naja Hulvej Rod.
Samtidig er forskerne stadig ved at undersøge, hvordan det blå lys fra skærmen påvirker os.
Det er mistænkt for at forstyrre hjernens søvnhormon melatonin, så vi får sværere ved at falde i søvn igen.
Men det er endnu ikke fuldt afdækket.
Læs også:Tablets og Netflix stjæler for meget af unges søvnDet er særligt blandt unge, at der har været en stigning i antallet af dem, der kæmper med søvnen.
Tal fra den Nationale Sundhedsprofil viser, at 39 procent af de 16-24 årige mænd anno 2017 var generet af søvnbesvær.
I 2007 var tallet 30,6 procent.
For kvinder i samme aldersgruppe ser det endnu værre ud.
I 2007 kæmpede 34,8 med søvnbesvær.
I 2017 var tallet steget til 49,9 procent.
- Vi har set en massiv stigning i unge med søvnproblemer, og vores undersøgelsen viser altså, at mobilen kan være en del af forklaringen, siger Naja Hulvej Rod.
Øger risiko for dårligt mentalt og fysisk helbredDe fleste af os sover dårligt ind i mellem.
Og du har garanteret oplevet, hvad bare en enkelt nats dårlig søvn kan gøre ved blandt andet din koncentration og dit humør.
Men en nat eller to hist og pist betyder ingenting.
Kroppen kommer stærkt tilbage, så snart den gode søvn gør det.
Ødelægger kærestens telefon din søvn?
Af de deltagere i undersøgelsen, der har en partner, svarer 32 procent, at de nogle gange eller ofte bliver vækket af partneres brug af mobiltelefonen eller andre digitale enheder.
Problemerne opstår, hvis der bliver tale om en varig adfærd, forklarer Naja Hulvej Rod.
- Vi ved fra en række undersøgelser, at dårlig søvn over længere perioder kan gå ud over det mentale helbred.
Der er for eksempel en øget risiko for depression.
Læs også:Får du for lidt søvn?
Det kan gøre dig ensom og asocialOgså i fysikken kan det sætte sine spor.
På sigt hober de potentielle helbredskonsekvenser sig op.
Blodtrykket bliver lidt højere, blodsukkerniveauet bliver lidt højere, og risikoen for kronisk sygdom som diabetes type 2 eller blodpropper stiger.
- Krop og hjerne har brug for søvn for at rense og reparere sig selv.
Vi har brug for ro.
Ellers kan man på sigt have den her øgede risiko, siger Naja Hulvej Rod.
Oplysning er vejen fremAf de næsten 25.
000 tusind danskere, der har deltaget i undersøgelsen fra Københavns Universitet, svarer 72 procent, at de bruger mobilen som alarm.
Og det er jo ganske praktisk.
Udfordringen er bare, at jo tættere telefonen er på sengen, desto større chance er der for, at den kommer i brug midt om natten.
Læs også:Mange af os sover dårligt - men der er hjælp at henteHele 66 procent af dem,der har telefonen ved siden af eller i sengen om natten, tjekker den også.
- Jeg kan sagtens sige: Smid nu bare din telefon ud af soveværelset.
Men jeg tror ikke, at det altid hjælper bare at fortælle folk, hvad de skal gøre, hvis de fx er afhængige af deres telefon.
Så skal der nok andre midler til, siger Naja Hulvej Rod.
FacebookTwitterKopier linkEmner:Københavns Universitet|Søvn|Sundhed og velvære|Institut for Folkesundhedsvidenskab|Facebook




https://www.dr.dk/nyheder/udland/verdensledere-moedes-ved-g20-tre-dramaer-der-er-vaerd-holde-oeje-med

UdlandVerdensledere mødes ved G20: Tre dramaer, der er værd at holde øje medDer er de officielle begivenheder - og så er der alle de uofficielle - men mindst ligeså spændende - forløb, som udspiller sig sideløbende.
Der har været spænding om, hvorvidt Saudi-Arabiens kronprins, Mohammed bin Salman, ville rejse til G20-topmødet.
Men her sidder han i Buenos Aires sammen med den indiske præsident Modi.
Af Steffen Gram30.
nov.
2018 kl.
12.
35Bemærk: artiklen er mere end 30 dage gammelLæs opNår verdens ledere i dag mødes i Argentinas hovedstad, Buenos Aires, til G20-møde, vil der være et tætpakket program med møder, håndtryk og middage.
Men mellem linjerne i den trykte dagsorden gemmer der sig diplomatisk personfnidder, højspændte konflikter og kolde skuldre.
Læs her om tre dramaer, der er værd at holde øje med.
Trump dropper møde med PutinDonald Trump (tv.
) og den russiske præsident, Vladimir Putin (th.
) da de i juli måned i år mødtes i Helsinki.
Det ene øjeblik forkyndte præsident Putins talsmand, at det planlagte møde mellem USA's Trump og Ruslands Putin var sikkert.
Det næste øjeblik meddeler Det Hvide Hus i Washington, at Trump alligevel ikke ser det hensigtsmæssigt at mødes med Putin, så længe ukrainske søfolk og flådefartøjer bliver tilbageholdt af russerne.
De ukrainske flådefartøjer og besætninger blev beskudt af russiske krigsskibe forleden i Kertj-strædet mellem Rusland og den russisk-besatte Krim-halvø.
Det betyder, at Trump ikke holder sit private møde som planlagt med Putin.
Så sent som sidste sommer holdt Trump et langt møde med Putin i Helsinki udelukkende med to tolke – et møde, hvis detaljer end ikke medlemmerne af den amerikanske Kongres' udenrigsudvalg har fået en fyldestgørende udlægning af.
Saudi-Arabiens kronprins Salman tager chancenSaudi-Arabiens kronprins, Mohammed bin Salman, ankommer her til G20-topmødet i Buenos Aires.
Den ganske verden vil spejde intenst efter, hvordan stats- og regeringscheferne på G20-topmødet tager imod Kronprins Salman.
Giver de ham hånden?
Kommer han til at stå lidt til en side, nærmest lidt ensomt – som Putin oplevede det i Brisbane i 2014?
Vil de overhovedet tale med ham?
Mordet på den saudiarabiske journalist og kommentator Jamal Khashoggi på det saudiarabiske konsulat i Istanbul i oktober klæber ved kronprinsen.
Kan mordet virkelig have fundet sted, sådan som Trump synes at tro, uden at kronprinsen vidste noget om det?
Men som Trump giver udtryk for, så er Saudi-Arabien for vigtig til at ignorere.
Hans republikanske senatorer ser ikke ud til at være enige med chefen i Det Hvide Hus – så hvordan vil det udspille sig her i Buenos Aires, når Trump møder kronprinsen?
Og hvordan vil Tyrkiets præsident Erdogan reagere?
For det er ham, der holder gryden af anklager mod kronprinsen i kog.
Theresa May - til G20 for sidste gang?
Den britiske premierminister, Theresa May, er under hårdt pres hjemme i Storbritannien over skilsmisseforhandlingerne med EU.
Den britiske premierminister er taget fra London med den massive kritik af sin Brexit-pakke i kufferten.
En kritik, der kan betyde, at hun er færdig som premierminister kort efter sin hjemkomst.
Den 11.
december vil Underhuset stemme om hendes Brexit-pakke – og stemningen går hende imod.
Men hun kommer til Argentina som den første siddende britiske premierminister siden krigen om Falkandsøerne, las Malvinas, i 1982.
Hun skal mødes med Argentinas præsident, Mauricio Macri, og diskutere ”las Malvinas” som argentinerne kalder øerne – og bekræfte endnu et lille skridt mod forsoning, åbningen af en ugentlig flyrute nummer to fra kontinentet til øerne ude i Atlanterhavet.
FacebookTwitterKopier linkEmner:Recep Tayyip Erdoğan (politiker)|Theresa May (politiker)|Saudi-Arabien|Storbritannien|Royalt




https://www.dr.dk/nyheder/kultur/boeger/lige-landet-fra-kina-nu-er-mathilde-med-i-kaploebet-om-stor-dansk-pris

BøgerLige landet fra Kina: Nu er Mathilde med i kapløbet om stor dansk prisMathilde Walter Clark har med sin roman Lone Star skrevet sig direkte ind i konkurrencen om DR Romanprisen 2019.
Af Diana Bach30.
nov.
2018 kl.
10.
30Bemærk: artiklen er mere end 30 dage gammelLæs op- Er jeg kandidat til romanprisen?
Det lyder helt fantastisk.
Der er jubel i stemmen, da Mathilde Walter Clark får besked om, at hun og hendes roman 'Lone Star' er med i feltet af kandidater til DR Romanprisen 2019.
For få dage siden befandt den danske forfatter sig i Kina til en stor litteraturfestival.
Her mødtes europæiske og kinesiske forfattere med ivrige læsere for at diskutere forfatterskaber og vise sine romaner frem.
Læs også:Nysgerrig?
Nu afslører vi de to første kandidater til DR Romanprisen 2019- Det var en vild oplevelse at møde en masse engagerede unge kinesere, der havde sat sig ind i det, jeg har skrevet.
Jeg føler, at jeg har redet på bølge.
Og nu kommer jeg så hjem til en rigtig dejlig besked, siger Mathilde Walter Clark.
Til Texas og hjem igenSamme glæde er der hos hendes to forfatterkolleger Hanne Richardt Beck og Karen Fastrup.
De er nu også offentliggjort som priskandidater med henholdsvis romanen 'For enden af perronen' og 'Hungerhjerte'.
Dermed er alle seks navne på plads i det forløb, der fører frem til kåringen af vinderen af DR Romanprisen 2019.
Her er de seks kandidaterI det næste halve år tager læserne hver måned fat på en ny kandidat til DR Romanprisen 2019.
December: Kim Fupz Aakeson, Bådens navnJanuar: Helle Helle, deFebruar: Morten Pape, Guds bedste børnMarts: Mathilde Walter Clark, Lone StarApril: Hanne Richardt Beck, For enden af perronenMaj: Karen Fastrup, HungerhjerteI Mathilde Walter Clarks 'Lone Star'møder vi Mathilde, hvis stedfar netop er død.
Det bliver anledningen til, at hun efter mange års sporadisk kontakt opsøger sin amerikanske far i hans hjemstat Texas og prøver at forstå både ham og sig selv.
- En rørende, dyb og nysgerrig roman fra en forfatter, hvis forfatterskab når sin foreløbige kulmination her, lyder det fra en af dem, der har nomineret romanen, Kåre V.
Poulsen fra DR Kultur.
Angst, ustabil og lammet af livetMathilde Walter Clark fortæller åbenlyst om detaljer fra sit eget liv i 'Lone Star'.
Det gør Karen Fastrup, maj måneds priskandidat, også i sin roman 'Hungerhjerte'.
På de allerførste sider beskriver hun, hvordan hovedpersonen Karen får en psykose under en familiefest og bliver så farlig for sig selv og andre, at hun bliver indlagt.
Det er råt og brutalt, men skrevet med humor og selvironi.
Mette Willumsen, redaktørDerfra følger vi Karens kamp for at få hverdagen til at hænge sammen igen og finde en forklaring på, hvad der gik galt.
- Det er råt og brutalt, men skrevet med humor og selvironi, siger DR-redaktør Mette Willumsen som forklaring på, at netop denne roman er kommet med i feltet.
- Man oplever og forstår hvordan en psykose ser ud indefra og hvordan det er at være lammet af livet.
Peter står på perronenHanne Richardt Beck starter sin fortælling hos Peter, der er fuld, desperat og vred.
Han står og venter på det næste tog, så han kan kaste sig ud på skinnerne.
Mens han forbereder sig på at afslutte tilværelsen, føres læserne tilbage gennem hans liv.
- Hanne Richardt Beck har med 'For enden af perronen' skrevet en gribende fortælling om fire liv, der er viklet ind i hinanden på godt og ondt fra ’82 til i dag, siger Lise Vandborg.
Hun er redaktør på Litteratursiden.
dk, som sammen med DR står bag prisen.
- Romanen er godt komponeret, har hudløse personportrætter og leverer et stærkt tidsbillede af de seneste 40 år, lyder hendes korte karakteristik af den 450 sider tunge bog.
     1 / 61 / 62 / 63 / 64 / 65 / 66 / 6I starten af december begynder den nye sæson i DR Romanklubberne.
Klubberne består af læsere i alle aldre, der hver måned samles på landets biblioteker for at diskutere indhold, form og fortælling i romanerne.
Om det bliver Mathilde, Hanne, Karen, Morten, Helle eller Kim, der til juni kommer til at løbe med DR Romanprisen 2019 - det afgør læserne.
FacebookTwitterKopier linkEmner:Litteratur|Kina|Texas|Trafik|Sygdomme og lidelser




https://www.dr.dk/nyheder/regionale/oestjylland/politiet-loyal-familia-er-ude-af-aarhus

ØstjyllandPolitiet: Loyal to Familia er ude af AarhusBandens forsøg på at etablere sig i byen har slået fejl, siger politiet.
(ARKIV) Loyal to Familia-medlem foran Københavns Byret i september 2017.
Af Sally Frydenlund Larsen30.
nov.
2018 kl.
10.
34Bemærk: artiklen er mere end 30 dage gammelLæs opBanden Loyal to Familia er fortid i Aarhus.
Det skriver Østjyllands Politi i en pressemeddelelse i dag.
I sommer forsøgte banden at etablere sig i Aarhus, og det ledte til sammenstød mellem bandemedlemmer og politi i byens vestlige del.
Østjyllands Politi og Aarhus Kommune satte massivt ind mod banden, og det er den indsats, der nu har båret frugt.
Selv efter sommerens bandekonflikt sluttede, har Østjyllands Politi fortsat den systematiske overvågning af banderne, skriver de i pressemeddelelsen.
Derfor er status nu, at Loyal to Familia, efter Østjyllands Politis vurdering, ikke længere har en fungerende afdeling i Aarhus.
- Jeg er meget tilfreds med, at Loyal to Familia ikke længere er til stede i Aarhus, og jeg ser det som et udtryk for, at vores indsats har virket.
Skulle gruppen, mod forventning, vælge igen at forsøge at etablere sig i Østjyllands Politikreds, vil vi være klar til at håndtere dette, siger politidirektør Helle Kyndesen.
Loyal to Familia blev stiftet i 2012 og holder primært til i Københavnsområdet.
FacebookTwitterKopier linkEmner:Østjyllands Politi|Loyal To Familia|Aarhus|Jylland|Politi




https://www.dr.dk/nyheder/politik/overblik-forsvaret-har-planlagt-koeb-af-fly-og-missiler-milliarder

PolitikOVERBLIK Forsvaret har planlagt køb af fly og missiler for milliarderDer bliver jongleret med store milliardbeløb, når der skal købes ind til Forsvaret.
Det kommer til at koste omkring 56 milliarder kroner at købe og drive de nye F35-kampfly.
Arkivfoto (© handout © Scanpix)Af Emil Søndergård Ingvorsen30.
nov.
2018 kl.
11.
57Bemærk: artiklen er mere end 30 dage gammelLæs opNår Forsvaret køber dyrt ind eller moderniserer deres materiel, så drejer det sig om ofte om investeringer i milliardklassen.
Senest har DR Nyheder kunnet fortælle, at en omfattende modernisering af Leopard 2-kampvogne kommer til at koste mere end 1,4 milliarder kroner og dermed bliver dobbelt så dyr, som man først regnede med.
Herunder kan du få et overblik over nogle af de milliard-indkøb, Forsvaret har på tegnebrættet - og hvad priserne kommer til at være.
Danmark købte i 2004 51 Leopard 2A5-kampgvognen.
Kampvognene ses her under en øvelse i Oksbøl tilbage i 2017.
Kampflykøb skabte stor debatDen absolutte sværvægter i indkøbsbudgettet fra det danske forsvar er de nye kampfly F35, som skal erstatte F16.
I 2016 besluttede et flertal i Folketinget at indkøbe 27 fly i perioden mellem 2018 og 2026, der ifølge den politiske aftale skal sikre, "at Danmark fortsat har evnen til at hævde dansk suverænitet og mulighed for at kunne indsætte kampfly i internationale operationer eller ultimativt bidrage til Natos kollektive forsvar af dansk og allieret territorium".
Danmark skal betale en indkøbspris på 16,4 milliarder kroner for at erhverve sig flyene, men det udgør under halvdelen af de samlede udgifter.
Prisen over de næste 30 år er anslået til 56,4 milliarder kroner, når man medregner driften og vedligeholdelsen.
Læs også:Efter hård kritik: Forsvarsministeriet ændrer placeringen af F35-kampflyDer er dog stadig flere spørgsmålstegn, når det kommer til de samlede udgifter.
I et aktstykke fra Forsvarsministeriet fremgår det, at udgifterne på de 56,4 milliarder er forbundet med stor usikkerhed, og at prisen kan risikere at stige.
De usikre tal blev der blandt andet rejst bekymring over i et samråd i december sidste år.
- Jeg sidder her med et notat fra 2015, hvor der er en såkaldt usikkerhedsberegning af indkøbene, der viser, at flyene med 95 procents sandsynlighed vil komme til at ligge mellem 60 og 87 milliarder kroner.
Hvorfor er det ikke kommet frem langt tidligere, spurgte SF's forsvarsordfører, Holger K.
Nielsen, der refererede til regeringens eget baggrundsmateriale.
En frygt, forsvarsminister Claus Hjort Frederiksen (V) dog afviste.
- Flyene vil blive billigere og billigere i løbet af de 30 år.
Mandskabsvogne for milliarderForsvaret udsendte i 2012 et udbud på pansrede mandskabsvogne til at erstatte hærens 60 år gamle M113-mandskabsvogne.
Det blev schweiziske General Dynamics European Land System, der endte med at skrive kontrakt på mere end 4,5 milliarder kroner for 309 pansrede mandskabsvogne af typen Piranha 5.
Yderligere forventer Forsvarsministeriet, at vognene vil koste knap 5,6 milliarder kroner i drift, vedligehold og en opdatering over de kommende 30 år.
De pansrede mandskabsvogne skal leveres mellem 2016 og 2023 og var et overraskende valg.
For stik mod Forsvarets sædvanlige indkøbspolitik valgte man en kandidat, der aldrig har været i tjeneste, og en leverandør, som får Danmark som den første kunde.
Missiler skal forsvare os på vandetForsvaret planlægger også en opgradering af de tre danske fregatter, som skal udrustes med missiler, så de eksempelvis kan forsvare en flådestyrke eller kystnære landområder mod fjendtlige fly og mod visse typer missiler af Iver Huitfeldt-klassen.
Ifølge et aktstykke fra Forsvarsministeriet vil udgifterne til klargøren løbe op i 330 millioner kroner frem til 2021.
I aktstykket har de dog ikke regnet med, hvad selve missilerne koster i indkøbspris, da de betragtes sin en del af den almindelige drift af fregatterne.
Læs også:Danmark får grønt lys til milliardindkøb af missilerIfølge hjemmesiden Krigeren.
dk kommer regningen for 50 missiler til at løbe op i en milliard danske kroner, og de amerikanske myndigheder har i august forhåndsgodkendt et salg.
De danske fregatter skal muligvis udrustes endnu bedre.
I de seneste forsvarsforlig lyder det, at man sætter forarbejdet i gang til, at Danmark også køber det mere moderne SM-6, der har en længere rækkevidde.
FacebookTwitterKopier linkEmner:Holger K.
Nielsen (politiker)|Forsvarsministeriet|Militærudstyr|Økonomi|Søværnet (Danmark)




https://www.dr.dk/musik/skulderklap-til-reggae-nu-er-sange-om-fred-fattigdom-gud-og-marihuana-kulturarv

MusikSkulderklap til reggae: Nu er sange om fred, fattigdom, gud og marihuana kulturarvMusikgenren fra Jamaica er nu officielt blåstemplet som verdenskulturarv.
Reggae er nået ud til det meste af verden.
Her ses en reggaefan tidligere i år under arrangementet 'Bob Marley Earthday Festival' i den sydafrikanske by Durban.
Af Marie Ravn Nielsen30.
nov.
2018 kl.
10.
41Bemærk: artiklen er mere end 30 dage gammelLæs opDet er som om, at Bob Marley -sange som ’No Woman, No Cry’, 'One Love' og ’Get Up, Stand Up’ aldrig går af mode.
Det samme kan man nu med sikkerhed sige om genren, som den legendariske sanger fra Jamaica var ikon for.
Reggae er nemlig blevet skrevet på Unescos liste over verdenskulturarv, skriver Reuters.
Det betyder, at Unesco – der er FN’s organisation for blandt andet kultur og videnskab – vil beskytte reggae, som blandt andre Bob Marley, Jimmy Cliff og Peter Tosh udbredte til hele verden i 1960'erne og 70’erne med sange om social uretfærdighed, fred, fattigdom, gud, marihuana og kærlighed.
Lyt til Bob Marleys klassiker ’Get Up, Stand Up’ her:Get up stand upBob Marley & The WailersSange om uretfærdighed og kærlighed til alleUnesco fremhæver i forbindelse med annonceringen, at reggae har bidraget til en international drøftelse af emner som uretfærdighed, folkelig modstand, kærlighed og humanisme i en socialpolitisk og åndelig kontekst.
- I begyndelsen var reggaemusikken de marginaliseredes stemme, men nu spilles og omfavnes genren bredt og på tværs af samfund, køn, etnicitet og religion, skriver Unesco, der fremhæver genren som en ’stemme for alle’ i dag.
Reggae opstod oprindeligt i de fattige kvarterer i den jamaicanske by Kingston i 1960’erne, da lokale musikere skruede ned for tempoet på genren ska og dernæst rocksteady.
- Reggae er entydigt jamaicansk.
Det er musik, vi har skabt og som er nået ud i alle verdens hjørner, siger Jamaicas kulturminister Olivia Grange ifølge BBC.
FacebookTwitterKopier linkEmner:Bob Marley (musiker)|Pop og rock|Jamaica|UNESCO|BBC




https://www.dr.dk/sporten/haandbold/em-kvinder/den-fynske-haandboldstamme-skal-hjaelpe-danmark-i-nabobrag

EM KvinderDen fynske håndboldstamme skal hjælpe Danmark i nabobragDanmark åbner fredag EM-turneringen mod Sverige i en kamp, hvor danskernes indbyrdes kendskab kan blive nøglen til sejr.
Stine Jørgensen og landstræner Klavs Bruun Jørgensen diskuterer under landsholdets træning i Nantes forud for fredagens premiere.
Af Michael Sten Jensen i Lyon og interview: Frederik Lindved30.
nov.
2018 kl.
08.
45Bemærk: artiklen er mere end 30 dage gammelLæs opDet er en flok danske spillere med et særdeles godt kendskab til hinanden, der fredag aften spiller EM-premiere mod Sverige.
Althea Reinhardt, Kathrine Heindahl, Trine Østergaard, Mette Tranborg, Mie Højlund, Nadia Offendal og den klarmeldte anfører, Stine Jørgensen.
Syv styks.
Det kræver næsten en ekstra indånding at nå dem alle igennem, men det tager landstræner, Klavs Bruun Jørgensen, gerne med.
Du kan se et indslag om Odense-spillerne her.
Samspillet mellem flokken af spillere, der dagligt gør sig på håndboldligaens ubestridte tophold fra Odense, bliver nemlig en af nøglerne i det danske landsholds bestræbelser på at komme langt til EM-slutrunden.
- Det siger sig selv, at det betyder meget for kendskabsgraden og timingen i angrebet, at de kender hinanden godt, siger landstræneren.
Et blik kan være nokNetop det, at Odense-spillerne inde på banen ikke altid behøver konsultere Klavs Bruun Jørgensen på sidelinjen, kan være en stor hjælp, når presset stiger, fortæller anfører Stine Jørgensen.
- Vi kender bare hinanden ekstra godt, og i stressede situationer kan det være en stor hjælp, hvis vi bare kan kigge på hinanden, og så ved vi, hvad det betyder, siger anfører, Stine Jørgensen.
Læs også:Landsholdsanfører med i truppen til Danmarks EM-åbningskampAnføreren er efter en skadespause på seks uger udtaget til truppen, og hvis kroppen tillader en lige så stor rolle, som cheftræneren håber, så bliver samspillet med Mette Tranborg på højre back en af landsholdets stærkeste våben i en ellers haltende offensiv.
- I det seneste halvandet år i Odense har vi bygget noget timing og et flow op, som jeg tydeligt kan mærke, at vi kan tage med her, siger Mette Tranborg.
Stort kendskab til svenskerneDet er dog ikke blot spillerne fra Odense, der kender hinanden.
Også en stor del af de svenske modstandere er velkendte navne for det danske landshold, da hele syv spillere til dagligt gør sig i den danske håndboldliga.
Derfor er der lagt op til lidt af et nabobrag fredag aften, og det kan godt mærkes på Klavs Bruun Jørgensen, at nu er det nu.
Læs også:Danmark taber tæt EM-test til Frankrig- Mavefornemmelsen hos os er god, men det kilder også lidt.
Det er et godt svensk hold, der har mange gode spillere i den danske liga.
De har gode målmænd og er gode til at løbe kontra, så det er altid en farlig cocktail.
Vi glæder os til at komme i gang, siger Klavs Bruun Jørgensen.
Kampen mellem Danmark og Sverige spilles klokken 21.
00.
FacebookTwitterKopier link




https://www.dr.dk/nyheder/penge/legetoejskaeden-br-i-oekonomisk-krise-efter-milliardunderskud-12-danske-butikker

PengeLegetøjskæden BR i økonomisk krise efter milliardunderskud: 12 danske butikker lukkerTop-Toy, der ejer kæderne BR og Toys 'R' Us, er i så store vanskeligheder, at selskabet har begæret om rekonstruktion.
(ARKIVFOTO) Økonomiske vanskeligheder fører til lukning af 12 BR butikker i Danmark, fortæller administrerende direktør.
Af Signe Mai Vilsbøll30.
nov.
2018 kl.
10.
40Bemærk: artiklen er mere end 30 dage gammelLæs opDen nordiske legetøjskæmpe Top-Toy, der blandt andet står bag kæderne BR og Toys 'R' Us i Danmark, er i så alvorlige problemer, at selskabet nu skal rekonstrueres.
Desuden må 12 butikker i Danmark lukke, og 180 danske medarbejdere står til at miste jobbet.
Det oplyser administrerende direktør Per Sigvardsson i forbindelse med, at Top-Toy i dag har offentliggjort sit årsregnskab.
- Det er ikke lykkedes for os at gøre Top-Toy lønsom i sin nuværende form, og derfor er vi nødt til at må ændre grundlæggende på virksomheden ved at forenkle og optimere de sunde dele af forretningen, forklarer direktøren og tilføjer:- Vi har arbejdet på at få en ny finansiering på plads for Top-Toy frem til i nat, men det er ikke lykkedes, og derfor har vi ikke haft anden mulighed end at begære om rekonstruktion og lukke butikker.
Skuffende julehandelSelskabets årsregnskab viser et negativt driftsresultat på 149 millioner kroner og en bundlinje med et minus på mere end to milliarder.
Derfor har hverken direktionen, bestyrelsen eller revisorerne har villet sige god for den fortsatte drift af selskabet uden garanti for kapitalindsprøjtning.
Og det har Top-Toys ejer, kapitalfonden EQT, som tidligere har trådt til med kapital, sagt nej til.
- Vi går nu ind i en proces, hvor vi sammen med advokater vil forsøge at lukke de butikker, der ikke giver overskud.
Vi er nødt til at mindske vores udgifter for at komme ud af situationen, lyder det fra Per Sigvardsson.
Han forklarer de økonomiske vanskeligheder i Top-toy med en skuffende julehandel i 2017 og en svær implementering af nyt it-system.
Julehandlen er sikretSelskabet lukker i alt op mod 100 butikker i Norden og Tyskland, og der bliver også skåret i personalet.
Per Sigvardsson understreger dog, at lukningerne først effektueres efter jul.
Kunderne kan altså fortsat købe julegaver i samtlige af Top-Toys fysiske butikker og i legetøjskædernes webshops, og forbrugerrettigheder som returret, reklamation og garanti berøres ifølge Top-toy ikke af situationen.
- For danske forbrugere kommer det ikke til at have stor betydning.
Vi har åbent præcis som sædvanligt, vi har godt med varer på lager og vi har hundrede procent fokus på kunderne, siger han.
Top-Toy driver i dag 77 BR-butikker samt 21 Toys'R'Us-varehuse i Danmark.
Direktøren kan endnu ikke fortælle, præcis hvilke butikker, der vil lukke eller hvornår det sker.
FacebookTwitterKopier linkEmner:Top-Toy|TOYS”R”US|Detailhandel|Virksomhedsøkonomi|Tyskland




https://www.dr.dk/nyheder/udland/g20-ledere-lander-midt-i-et-frustreret-og-vredt-argentina

UdlandG20-ledere lander midt i et frustreret og vredt ArgentinaFor første gang nogensinde samles statscheferne fra verdens tyve største økonomier til G20-topmøde i Sydamerika.
Af Kristian Almblad30.
nov.
2018 kl.
10.
10Bemærk: artiklen er mere end 30 dage gammelLæs opPå den store 9.
juli-boulevard, der skærer ned gennem Buenos Aires' centrum suser en politieskorte af sted og bryder den almindelig morgentrafikstøj med høje sirener.
På en fortovscafé kigger et par argentinerne lidt skeptisk op fra dagens første kop kaffe, mens tv-skærmen bag dem viser det ene store fly efter det andet lande i Ezeiza lufthavn lidt uden for byen.
De kommer fra alle verdenshjørner – USA, Kina, Rusland, Tyrkiet, Indien.
Verdens mægtigste statsledere strømmer til Argentina.
De skal til G20-topmøde i dag og i morgen – det første af sin slags nogensinde her på kontinentet.
Og når folk som Donald Trump, Vladimir Putin og Xi Jinping lander i Argentina, møder de et land, der stadig ser sig selv som en økonomisk stormagt, men som i virkeligheden har befundet sig i en økonomisk krise næsten uafbrudt de seneste to årtier.
Frustrationerne sidder uden på tøjet, og de argentinske myndigheder frygter voldelige demonstrationer og social uro.
Læs også:Trump aflyser Putin-møde49-årige Patricia Iniguez vil sammen med tusindvis af andre argentinere demonstrere under G20-topmødet.
Dage uden madTi kilometer mod sydvest står 49-årige Patricia Iniguez med hænderne nede i en enorm affaldssæk.
Hun tjener til dagen og vejen ved at sortere storbyens affald.
Plastik, papir, metal og glas bliver sorteret, og på den måde tjener Patricia til dagen og vejen.
Der er hårdt brug for pengene, for Patricia er enlig mor til seks børn og fire børnebørn, der alle bor i samme hus her i en grå forstad til Buenos Aires.
Hun kan tjene det, der svarer til mellem 1.
000 og 1.
500 danske kroner om måneden, og det rækker ikke langt i et land, hvor inflationen i år skønnes at runde de 40 procent og den argentinske valuta – pesoen – har tabt halvdelen af sin værdi i 2018.
- Det bliver sværere og sværere at overleve.
Vi lever fra dag til dag.
En gang i mellem har vi råd til kød.
Andre gange må vi nøjes med ris og grøntsager.
Måske lidt kylling.
Men der er også dage, hvor vi ikke har råd til at købe mad, siger Patricia Iniguez.
Læs også:Merkel misser G20-åbning efter sikkerhedslandingHun føler især, at de seneste to år har været hårde, men sandheden er, at Argentina har befundet sig i en nærmest permanent økonomisk krise, siden landet krakkede i 2002.
For at komme ud af krisen måtte landet tage store lån med skyhøje renter – mange af dem hos amerikanske banker og hedgefonde.
Argentinas økonomi har haft lidt små udsving op og ned siden hen, men gældsbyrden er stadig så stor, at Sydamerikas næststørste økonomi har svært ved at komme ud af dyndet.
Planlagte demonstrationerTo årtier med økonomiske tømmermænd har skabt store frustrationer i Argentina.
Folk føler simpelthen, at landet og deres egen husholdning hænger fast, og at der ikke er noget lys for enden af tunnelen.
Derfor vil vi i dag se store demonstrationer i Buenos Aires.
Patricia Iniguez vil sammen med tusindvis af andre argentinere skrige sine frustrationer ud mod G20-mødet.
G20 er for mange argentinere et symbol på det globale samfund, som de føler har ladt dem i stikken med en gigantisk gæld, der også i de kommende mange år vil betyde, at landet ikke har råd til de basale ting, som argentinerne ønsker sig.
- Jeg ønsker mig bare, at vi havde lidt flere penge til sundhed, uddannelse… et job med en ordentlig løn.
Jeg ønsker mig et nyt Argentina, siger Patricia Iniguez og kaster endnu et stykke pap hen i bunken med affald.
FacebookTwitterKopier linkEmner:Argentina|Donald Trump (politiker)|Vladimir Putin (politiker)|G20|Økonomi




https://www.dr.dk/nyheder/udland/ukraine-lukker-graensen-alle-russiske-maend

UdlandUkraine lukker grænsen for alle russiske mændUkraine vil undgå, at russiske mænd danner private hære, som kæmper på ukrainsk jord.
Ukraines præsident, Petro Porosjenko, oplyser, at man vil forhindre, at russere danner private hære, som kæmper i Ukraine.
30.
nov.
2018 kl.
09.
29Bemærk: artiklen er mere end 30 dage gammelLæs opUkraine vil ikke længere vil lade russiske mænd i alderen 16 til 60 år rejse ind i landet, oplyser chefen for de ukrainske grænsevagter, Petro Tsygykal.
Beslutningen træder i kraft straks.
Ukraine indførte tidligere på ugen militær undtagelsestilstand, efter at russiske fartøjer i sidste uge beskød og derpå beslaglagde ukrainske skibe.
Frygter en egentlig invasionUkraines regering har også udtrykt frygt for, at Rusland planlægger en egentlig invasion af landet.
Den ukrainske præsident, Petro Porosjenko, skriver på Twitter, at begrænsningen i adgangen for russere sker for at forhindre, at russere danner "private hære", som kæmper på ukrainsk jord.
Det skriver nyhedsbureauet AP.
/ritzau/FacebookTwitterKopier linkEmner:Petro Porosjenko (politiker)|Ukraine|Rusland|Twitter




https://www.dr.dk/nyheder/indland/lokomotivfoerere-i-brev-til-dsb-vores-taalmodighed-er-sluppet-op

IndlandLokomotivførere i brev til DSB: Vores tålmodighed er sluppet opJeres klapjagt på vores ansatte viser foragten over for jeres loyale og dygtige medarbejdere, lyder det.
Her til morgen holdt samtlige S-tog i hovedstadsområdet stille i en time.
Af Theis Lange Olsen og Søren Nielsen30.
nov.
2018 kl.
09.
35Bemærk: artiklen er mere end 30 dage gammelLæs opTålmodigheden er sluppet helt op hos lokomotivførerne, der her til morgen endnu engang nedlagde arbejdet, så alle S-tog i hovedstadsområdet holdt stille i cirka en time.
I et brev til DSB's ledelse, som DR Nyheder er i besiddelse af, skriver lokomotivførerne, at de valgte at nedlægge arbejdet og gå til fagligt møde, fordi DSB i deres øjne ikke har en reel interesse i at forhandle om nye lokalaftaler.
- Det er efterhånden klart for os, at forhandlingerne blot er en undskyldning for at trække tingene i langdrag.
Alt imens I med jeres diktatoriske ledelsesstil indfører de elementer, I ikke ønsker at forhandle med vores fagforbund om, lyder det i brevet.
DSB valgte i 2017 at melde sig ind i Dansk Industri, hvorefter tidligere offentlige overenskomster og lokale aftaler blev opsagt, og det har siden ikke været muligt at indgå nye lokale aftaler.
I forhandlingerne om de nye lokale aftaler ønsker DSB blandt andet at reducere antallet af tillidsfolk kraftigt - fra 99 til 29, men også at ændre vilkår som løn, arbejdstid, medarbejderindflydelse og ferie.
Fredag morgen var der sympatidemonstrationer for lokomotivførerne foran Københavns Hovedbanegård.
- Jeres klapjagt på vores ansatte viser i al tydelighed den foragt, I åbenbart har overfor jeres loyale og dygtige medarbejdere, som normalt trofast og loyalt passer deres funktion 365 dage om året.
- Det er jer, der har muligheden for at genskabe lidt af den tillid, vi for længst har mistet, og jer der nu har valgt at smække døren, direkte i ansigtet på jeres loyale og gode ansatte, skriver lokomotivførerne i brevet.
Det fremgår af brevet, at lokomotivførerne på det faglige møde talte om 'reduktionen af tillidsrepræsentanter, den manglende tillid til ledelsen, manglende vilje til at forhandle med forbundet, ledelsens lockout af kolleger og strejke'.
DSB-leder: Ny arbejdsnedlæggelse lig sammenbrudI går tog Arbejdsretten stilling til, om det var i strid med reglerne, at lokomotiv- og togførerne forlod arbejdet tre gange i november - og det var det.
Det betyder, at de lokomotiv- og togførere, der nedlagde arbejdet, bliver trukket i løn for de timer, de ikke har været på arbejde.
DSB's administrerende direktør, Flemming Jensen, sendte i onsdags et brev til alle DSB's medarbejdere, hvor han gjorde det klart, at en ny overenskomststridig arbejdsnedlæggelse er lig et sammenbrud i forhandlingerne om lokalaftaler.
- Jeg vil gerne slå fast, at der ikke vil blive forhandlet lokalaftaler, hvis der fortsat er overenskomststridige arbejdsnedlæggelser, skriver han i brevet, DR Nyheder er i besiddelse af.
DR Nyheder arbejder på at få et interview med Flemming Jensen for at spørge, om morgenens arbejdsnedlæggelse betyder et reelt sammenbrud i forhandlingerne.
DR Nyheder arbejder også på at få en kommentar fra Dansk Jernbaneforbund.
Togtrafik ramt fire gange i november:•Mandag 5.
november om morgenen holdt samtlige S-tog stille, fordi lokomotivførere var gået til fagligt møde.
•Onsdag 21.
november var det regionaltog og Intercity- og Intercitylyntog på Sjælland, der blev ramt af arbejdsnedlæggelser.
•Onsdag 28.
november var der flere aflysninger og forsinkelser i hele landet på grund af arbejdsnedlæggelser.
•Fredag 30.
november holder alle S-tog i hovedstadsområdet stille på grund af et møde blandt lokomotivførerne.
FacebookTwitterKopier linkEmner:DSB|Togselskaber|Strejker og lockouts|Sjælland|Flemming Jensen (erhvervsleder)




https://www.dr.dk/nyheder/indland/kongeligt-safirdiadem-ryger-under-hammeren

IndlandKongeligt safirdiadem ryger under hammerenDe tre tidligere komtesser af Rosenborg sælger ud af arvejuvelerne.
Dronning Alexandrines safirdiadem vurderes til op mod to millioner kroner.
Prydet med otte ovalcut Ceylon-safirer på i alt 33 karat, samt talrige oldmine- og singlecut diamanter på i alt 53 karat vurderes 'Det russiske safirdiadem' til mellem 1,5 og 2 millioner kroner.
(© Bruun Rasmussen Kunstauktioner)Af Jens Andersen30.
nov.
2018 kl.
08.
30Bemærk: artiklen er mere end 30 dage gammelLæs opVil man skille sig ud fra mængden til julefrokosten i år, så har man nu chancen, hvis man kan stille med i omegnen af to millioner kroner hos Bruun Rasmussen Kunstauktioner i Bredgade i København i dag klokken 14.
Her kommer et historisk safirdiadem, der har tilhørt den danske dronning Alexandrine, under hammeren.
Læs også:VIDEO Kronprinsparret åbnede stort tv-show’Det russiske safirdiadem’ var en gave fra Zar Nikolaj II og Zaritsa Alexandra Feodorovna af Rusland ved prinsesse Alexandrine af Mecklenburg-Schwerin og den danske prins Christians bryllup i Cannes i foråret 1898.
Dronning Alexandrine på Marselisborg slot ved Århus følger gennem sin store kikkert sejladser i Århusbugten.
År ukendt.
Parret blev i 1912 udråbt til dronning Alexandrine og kong Christian X af Danmark.
Diademet, der består af otte safirer på i alt ca.
33 karat og adskillige diamanter på i alt ca.
53 karat, er fremstillet af C.
E.
Bolin i russiske Sankt Petersborg.
Smykket var oprindeligt et kombinationssmykke, der kunne skilles ad.
Komtesser bag salgetDronning Alexandrine og kong Christian X beholdt smykket frem til 1933, hvor de gav det videre i forbindelse med brylluppet mellem deres yngste søn, Arveprins Knud, og Arveprinsesse Caroline-Mathilde.
Den fornemme bryllupsgave gik efter Caroline-Mathildes død i 1995 videre til sønnen Grev Christian af Rosenborg.
Det er Grev Christians tre døtre, Josephine, Camilla og Feodora, der nu har sat safirdiademet til salg.
- En ting er sikkert – dette smykkes vej gennem den royale familie har været lang, og en sådan proveniens fås ikke bedre.
Det er et helt og aldeles enestående smykke, der både i kraft af dets fortælling, design og kvalitet er den mest interessante russiske kunstgenstand, som vi nogensinde har haft under hammeren gennem vores 70 år lange historie hos Bruun Rasmussen, lyder det fra Bruun Rasmussens chefekspert i russisk kunst, Martin Hans Borg, i en pressemeddelelse.
FacebookTwitterKopier linkEmner:Bruun Rasmussen Kunstauktioner|Rusland|Royalt|København|Auktionshuse




https://www.dr.dk/nyheder/udland/analyse-trump-og-kina-i-svaer-g20-tango-i-buenos-aires

Af DR’s internationale korrespondentSteffen GramUdlandANALYSE Trump og Kina i svær G20-tango i Buenos AiresSteffen Gram ser frem mod G20-topmødet, som begynder i dag.
Det kan blive ”make or break” for den globale handel.
Den amerikanske præsident, Donald Trump, ankom i nat til Buenos Aires for at deltage i G20-topmødet.
30.
nov.
2018 kl.
08.
56Bemærk: artiklen er mere end 30 dage gammelLæs opBuenos Aires: Blå blink tordner afsted på avenuen under mit hotel.
Sirener tuder og korteger med udenlandske stats- og regeringschefer stryger forbi argentinerne og river dem for et øjeblik ud af spekulationerne over, hvorfor deres hverdag er så elendig, som den er, deres økonomi så dårlig – og deres politikere ude af stand til at forbedre deres hverdag.
Men bag limousinernes mørke ruder er det ikke argentinerne, som de tilrejsende stats- og regeringschefer spekulerer over (selv om det måske ændrer sig i dag, når demonstrationerne begynder.
)De spekulerer over, hvordan USA’s præsident Trump vil agere på topmødet.
De planlægger efter, hvad de kan gøre for at afværge eller undgå konsekvenserne af den handelskrig mellem USA og Kina, der allerede nu trækker sorte skyer over himlen og røde tal på staters finanser.
De ved alle sammen, at mantraet for dette G20-topmøde er ”Building Consensus for Fair and Sustainable Development” – ”at opbygge enighed for fair og vedvarende udvikling” i dens mange afskygninger.
Og internationale underudvalg har i måneder arbejdet på dokumenter, der skal sikre den vedvarende udvikling for det internationale samfund.
De ved også, at når elefanterne begynder deres tango – så er det de små, der bliver trådt under fode.
Og der er virkelig meget på spil i år - nærmest fremtiden for det globale handelssystem, og dermed fremtiden for vores vækst.
Spænding om TrumpDonald Trump er kommet til Buenos Aires til et af de topmøder, han notorisk ikke kan lide at deltage i.
Det sidste, han deltog i, gik helt galt.
Det var G7-topmødet med hans allierede i Canada i juni.
Han forlod mødet, før det sluttede, og siden trak han sin underskrift på sluterklæringen tilbage.
Den tyske forbundskansler, Angela Merkel, taler med Donald Trump under G7-topmødet i Canada i juni måned.
(Foto: Handout .
© Scanpix)Her i Buenos Aires handler det først og fremmest om hans handelskonflikt med Kina og Xi Jinping.
Handelskonflikten har allerede kostet på væksten i en lang række lande.
Nu ser det ud til, at satserne på straftold, som Trump allerede har indført på kinesiske varer, vil mere end fordobles i det nye år.
Truer KinaTrump har tilmed truet med yderligere at fordoble sanktionerne mod Kina fra en værdi af 250 milliarder dollars til over 500 milliarder – også på produkter, som amerikanske firmaer producerer i Kina og eksporterer, som for eksempel iPhones.
”Jo”, siger han, ”kineserne har givet indrømmelser – men ikke nok!
”Så Trump er taget fra Washington med varsler om flere sanktioner, hvis kineserne ikke gør flere indrømmelser.
Han anklager kineserne for at forvrænge den fri konkurrence gennem massive statslige subsidier, tvinge overførsel af udenlandsk højteknologi til Kina, dumpe stål og aluminium på det internationale marked, lægge hindringer i vejen for udenlandske virksomheder i Kina – og meget mere!
Læs også:Trump aflyser Putin-mødeKineserne, forlyder det, er blevet overrumplede over Trumps forhandlingstaktik.
De har allerede givet 142 indrømmelser.
Flere vil komme - men indrømmelser, som Trump vil kunne udlægge som en sejr, indrømmelser fra kinesisk side, der på nogen måde truer Xi Jinpings ”Made-in-China-2025” plan, kan Trump skyde en hvid pind efter.
Men handelskrigen kommer på et tidspunkt, hvor gældsætningen i det kinesiske samfund er massiv, og hvor væksten i den kinesiske økonomi allerede har trukket i bremsen – selvom Kina har de statslige mekanismer, der skal til for at afbøde de værste konsekvenser for det kinesiske arbejdsmarked og dermed afbøde de værste sociale konsekvenser af en handelskrig.
Den kinesiske præsident, Xi Jinping (tv.
), ankom i aftes til G20-topmødet i Buenos Aires.
WTO kan blive ligegyldigDertil kommer så – og det kan ikke overvurderes – Trumps irritation over verdenshandelsorganisationen, WTO.
Verdenshandelsorganisationen, siger eksperter, er ikke den mest perfekte organisation.
Men den administrerer reglerne for, hvordan international handel skal ske.
USA har indklaget Kina for WTO, fordi, siger amerikanerne, Kina ved at subsidiere sine statsvirksomheder forvrænger det fri marked, som man accepterede at følge, da man blev medlem.
Amerikanerne siger også, at de har ret til at lægge importafgifter på stål og aluminium, fordi det sker af hensyn til USA’s nationale sikkerhed.
Kina anklager amerikanerne for uretmæssigt at lægge straftold på en række kinesiske varer.
Mens EU lægger sig i slipstrømmen af begge parter og holder med USA på nogle punkter og med kineserne på andre.
Dertil kommer, at når WTO’s Voldgiftsdomstol skal løse konflikter – og dem er der mange af – tager det tit så mange år, at kendelserne nærmest kan være irrelevante, og Trump mener, at WTO og dens måde at arbejde på, ganske enkelt skader USA.
Så USA har undladt at deltage i udvælgelsen af nye dommere til WTO’s Voldgiftsdomstol.
Det betyder, at der i dag kun er tre dommere – det absolutte minimum.
En af disse dommere forlader WTO i foråret 2019.
Dermed vil en af WTO’s vigtigste funktioner ophøre.
Så kan handelskonflikter ikke mere løses af WTO.
Dermed kan organisationen ende med at gøre sig selv irrelevant.
Det betyder, at EU, Japan, Australien og flere mindre stater nu arbejder på højtryk for at redde WTO – ved at balancere med deres forslag mellem elefanterne, der allerede gungrer, USA og Kina.
Krig eller forsoning?
Lagt sammen betyder alle disse – og mange flere – konflikter, pakket ned i kufferterne på vej til Buenos Aires, at det bedste man kan håbe på, er en form for våbenhvile mellem Trump og Xi Jinping, når de sætter sig til forhandlingsbordene – og middagsbordet – efter det officielle møde lørdag.
Kan Trump, der bryster sig af sin evne til at forhandle succeser hjem, virkelig hente de sidste indrømmelser ud af Xi Jinping, der gør, at han kan kalde resultatet for en sejr?
Der gør, at han kan sige: Jeg fik, hvad jeg kom efter – og nu forhandler vi detaljerne færdig over de kommende måneder?
Eller skal verdenssamfundet ud i en ødelæggende runde ”noget-for-noget”-sanktioner?
En runde, hvor Trump siger: Kineserne har snydt os i årevis!
Vi vil ikke finde os i det mere.
Kina er en strategisk konkurrent.
Nu går vi i gang med en afkobling af forholdet til Kina – og fortsætter med at lægge flere og flere tariffer på kinesiske varer!
En europæisk balancegangMidt i dette spil står EU – Trumps europæiske allierede, i hvert fald for en stund.
For i EU ved man godt, at når Trump har lagt låg på sin konflikt med Kina – ikke at den behøver at være færdig, for det bliver den ikke - så vil han rette han blikket med EU, først og fremmest mod Tyskland og den tyske bileksport.
Alene det faktum, at General Motors i USA forleden besluttede at lukke en række bilfabrikker i USA og Canada og fyre 14.
000 ansatte, fik Trump til at føle sig svigtet af GM.
Tyske Volkswagen-biler venter på at blive eksporteret fra havnebyen Emden.
Tyskerne frygter, at Trump gør alvor af sine trusler om at indføre ekstra told på importerede biler umiddelbart efter G20-topmødet.
Og det kan komme til at gå ud over den europæiske bileksport.
Hvis det samtidig viser sig, at den amerikanske økonomi fra sin robuste optur i det sidste halvandet år, pludselig begynder at dykke, forventes det, at Trump vil reagere.
Derfor har de europæiske lande allerede droslet ned på ambitionsniveauet, når det handler om den internationale handel og om klima.
EU har droslet ned på den ordlyd i sluterklæringen, der skulle tale om at undgå ”protektionisme” – beskyttelse af egen produktion og handel – for ikke at genere Trump.
Så det bliver altså ikke argentinerne, de udenlandske stats- og regeringschefer kommer til at ofre mange tanker på.
Dem bruger de på at forsøge at afværge den store handelskrig mellem USA og Kina, der ikke kan undgå at få globale konsekvenser.
FacebookTwitterKopier linkEmner:Donald Trump (politiker)|Kina|USA|World Trade Organization|Udenrigspolitik




https://www.dr.dk/sporten/fodbold/skandalefinale-rykker-til-spanien-verdens-stoerste-lokalopgoer-skal-spilles-i-madrid

FodboldSkandalefinale rykker til Spanien: 'Verdens største lokalopgør' skal spilles i MadridFinalen mellem River Plate og Boca Juniors rykkes til den spanske hovedstad efter busangreb i sidste uge.
Returmødet i finalen i Copa Libertadores mellem River Plate og Boca Juniors måtte udskydes flere gange, inden kampen blev aflyst efter et angreb mod Boca Juniors' spillerbus.
Nu spilles finalen i stedet i Madrid.
(Foto: Stringer .
© Scanpix)30.
nov.
2018 kl.
07.
33Bemærk: artiklen er mere end 30 dage gammelLæs opReturkampen mellem River Plate og Boca Juniors i finalen i Copa Libertadores skal spilles i Madrid 9.
december.
Det oplyser Det Sydamerikanske Fodboldforbund, Conmebol, torsdag aften.
- Beslutningen er, at kampen bliver spillet foran fans fra begge klubber i Madrid på Santiago Bernabeu.
Læs også:'Verdens værste lokalopgør' er udsat på grund af uroligheder, man burde have forudset- Kampen bliver spillet 9.
december klokken 20.
30, siger Alejandro Dominguez, der er præsident i Conmebol, ifølge Reuters.
Finalen spilles over to kampe, og det første møde mellem de to Buenos Aires-klubber endte 2-2, mens weekendens returopgør på River Plates hjemmebane blev udsat efter et angreb på Boca Juniors' spillerbus.
Ruderne i bussen blev smadret efter stenkast, og flere spillere måtte behandles, efter at de var blevet ramt af tåregas.
Allerede onsdag traf Conmebol en beslutning om, at returkampen skulle rykkes ud af Argentina.
Læs også:'Millionærerne' mod 'hestelortsamlerne': Hadet i verdens største rivalopgør stammer fra én bydelSideløbende har Boca Juniors haft en appelsag kørende hos Conmebols disciplinærkomité, da klubben vil have tildelt en skrivebordssejr efter busangrebet.
Det er torsdag blevet afvist af disciplinærkomitéen, der i stedet har tildelt River Plate en bøde på 400.
000 dollar (2,6 millioner kroner).
Derudover skal klubben spille to kampe uden tilskuere.
Tidligere på torsdagen berettede både spanske og argentinske medier, at returkampen vil blive henlagt til Madrid.
Det skyldtes blandt andet de gode flyforbindelser mellem den spanske hovedstad og Sydamerika.
Læs også:Spillerbus angrebet inden Copa Libertadores-finale - flere spillere indlagtTre dage efter finalen i Madrid 9.
december går klub-VM i gang i De Forenede Arabiske Emirater, og her er det meningen, at vinderen af Copa Libertadores skal repræsentere Sydamerika.
Her skal det kommende sydamerikanske mesterhold blandt andet op mod Real Madrid, der vandt sidste sæsons udgave af Champions League.
/ritzau/ReutersFacebookTwitterKopier linkEmner:Madrid|River Plate|Boca Juniors|Argentina|Fodbold




https://www.dr.dk/nyheder/indland/s-tog-i-hovedstadsomraadet-koerer-igen

IndlandS-tog i hovedstadsområdet kører igenTogene er igen på skinnerne efter fagligt møde blandt lokomotivførerne.
Slagsmålet mellem DSB og lokomotivførerne fortsætter, men fredag morgen kører S-togene igen.
Af Theis Lange Olsen30.
nov.
2018 kl.
07.
32 | opdateret 30.
nov.
2018 kl.
08.
46Bemærk: artiklen er mere end 30 dage gammelLæs opEfter endnu en arbejdsnedlæggelse blandt lokomotivførerne fredag morgen kører S-togene i hovedstadsområdet nu igen, oplyser DSB.
Togene holdt stille fra klokken 7.
30 og cirka en time frem.
Der kan fortsat forventes forsinkelser og enkelte aflysninger.
Dansk Jernbaneforbund oplyser til DR Nyheder, at de er ved undersøge, hvorfor lokomotivførerne gik til fagligt møde.
Det er kun to dage siden, at konflikten mellem DSB og lokomotivførerne førte til, at togtrafikken blev lammet i store dele af landet.
I alt fire gange er togtrafikken nu blevet ramt af konflikten i november.
I onsdags var der tale om en arbejdsnedlæggelse blandt lokomotivførerne.
De er utilfredse med arbejdsvilkår, DSB tilbyder dem i forhandlinger om en række nye lokale aftaler.
DSB valgte i 2017 at melde sig ind i Dansk Industri, hvorefter tidligere offentlige overenskomster og lokale aftaler blev opsagt, og det har siden ikke været muligt at indgå nye lokale aftaler.
Her et opslag fra medarbejderne i DSB.
I går tog Arbejdsretten stilling til, om det var i strid med reglerne, at lokomotiv- og togførerne forlod arbejdet tre gange i november - og det var i strid med reglerne.
Det betyder, at de lokomotiv- og togførere, der nedlagde arbejdet, bliver trukket i løn for de timer, de ikke har været på arbejde.
Forhandlinger i hårdknudeI forhandlingerne om de nye lokale aftaler ønsker DSB blandt andet at reducere antallet af tillidsfolk kraftigt - fra 99 til 29, men også at ændre vilkår som løn, arbejdstid, medarbejderindflydelse og ferie.
Årsagen til at DSB gerne ville ind i Dansk Industri er, at de i højere grad vil ligne nogle af deres konkurrenter på markedet.
Arriva betjener i dag cirka 15 procent af det danske jernbanenet og har 6,5 millioner passagerer årligt.
Der er ikke nogen deadline i indeværende år for en indgåelse af aftalerne, og dermed risikerer konflikten at gå ud over den travle juletrafik.
Togtrafik ramt fire gange i november:•Mandag 5.
november om morgenen holdt samtlige S-tog stille, fordi lokomotivførere var gået til fagligt møde.
•Onsdag 21.
november var det regionaltog og Intercity- og Intercitylyntog på Sjælland, der blev ramt af arbejdsnedlæggelser.
•Onsdag 28.
november var der flere aflysninger og forsinkelser i hele landet på grund af arbejdsnedlæggelser.
•Fredag 30.
november holder alle S-tog i hovedstadsområdet stille på grund af et møde blandt lokomotivførerne.
Opdateres.
.
.
FacebookTwitterKopier linkEmner:DSB S-tog|Togselskaber




https://www.dr.dk/nyheder/regionale/trekanten/det-kribler-og-krabler-soldaterfluens-larver-bliver-til-fremtidens

TrekantområdetDet kribler og krabler: Soldaterfluens larver bliver til fremtidens proteinI dag præsenteres Danmarks første insektfabrik, der skal producere 100 tons larver om dagen.
Miljøstyrelsen støtter med 16 millioner kroner.
Larverne fra 'Black Army fly' indeholder masser af protein.
De bliver i første omgang til dyrefoder, men senere ender de som ingredienser i vores mad.
Af Søren Rahbek og Annette Jespersen30.
nov.
2018 kl.
07.
30Bemærk: artiklen er mere end 30 dage gammelLæs opDe hvide larver smyger sig ind og ud imellem hinanden i sorte plastikkasser fyldt med foder.
De har kun et formål, nemlig at æde sig store og fede.
Soldaterfluen - eller 'Black Army fly' - er den lille flue, som skal levere råvarerne på Danmarks første insektfabrik, 'Enorm', ved Flemming nord for Vejle.
Fluens æg bliver til larver, og de er ekstremt gode til at omsætte ubrugelige ressourcer til proteiner og fedt, fortæller medejer af virksomheden 'Enorm', Jane Lind Sam.
- Det er noget af det, der gør, at vi synes, at soldaterfluerne er så fantastiske, siger hun.
Jane Lind Sam er medejer af insektfabrikken 'Enorm'.
Planen er, at produktionen skal op på 100 tons larver om dagen.
Ormene lever af rester fra fødevareproduktionLarverne lever af rester, der ellers ville ende i biogasanlæg.
Det kan være rapskager, produkter fra kartoffelindustrien og fra mælkeindustrien.
- Og det gør de på meget lidt plads, med meget lidt spild og et meget lille vandforbrug, siger Jane Lind Sam.
Det betyder også, at CO2-udslippet ved produktionen er meget lille.
Netop bæredygtigheden er interessant, mener Lars-Henrik Lau Heckmann, der er faglig leder af insektområdet på Teknologisk Institut.
- Vi skal producere flere fødevarer og samtidig gøre det klimavenligt.
Så vi har behov for at kigge på nogle alternativer, og her er insekter blandt andet en rigtig god løsning, siger Lars-Henrik Lau Heckmann.
Han har i mange år forsket i, hvordan insekter kan blive til dyrefoder og i sidste ende en del af den mad, vi spiser.
- Det er fantastisk at se, at der nu er nogen i det private erhvervsliv, der etablerer de første fabrikker, siger han.
Lars-Henrik Lau Heckmann vurderer, at produktion af insekter til fødevarer og foder med tiden kan skabe mellem 5 og 10.
000 danske arbejdspladser.
Insektfabrikkerne er allerede nu kendt i blandt andet Holland, Frankrig, Tyskland.
Larverne omsætter stort set al foderet til vækst.
I løbet af de sidste syv dage af dens liv, forøger larven vægten 40 gange.
I første omgang er det planen, at larverne skal bruges til fiskefoder.
- Vi arbejder allerede nu på at lave et insektmel, som kan bruges som ingrediens i fødevarer.
Men i starten skal vi bruge langt størstedelen til primært fiskefoder, fortæller Jane Lind Sam.
Senere kan larverne også bruges som ingrediens i hønse- og svinefoder og erstatte soyaprotein, som bliver dyrket i Sydamerika fortæller hun.
- Kan vi bruge larverne til at erstatte soya eller fiskemel i vores foderindustri, så kan vi også undgå, at der bliver fældet helt så mange regnskove eller undgå, at der bliver høstet helt så mange fisk i havene, siger Jane Lind Sam.
Værtshus sælger shots med ormeAllerede nu sælger Enorm blandt andet vodka-shots med en lille orm i, lidt ligesom 1980´ernes Tequila.
Og de er en del af sortimentet på Vores Værtshus i Uldum hos ejer Jesper Flensted.
Lige nu har han godt nok udsolgt, for de er populære.
De er med til at sætte gang i den på værtshuset.
- Når gæsterne lige skal hygge sig lidt, så skal man udfordre hinanden - hvem tør tage en orm i en vodka?
Så kører det helt automatisk, siger Jesper Flensted.
Forventer at ansætte op til 40 medarbejdereI Flemming regner Jane Lind Sam med, at forbrugerne for alvor er klar til at bruge insekter i deres mad om 10-15 år.
- Når vi får priserne ned på insektmel så vil flere fødevarevirksomheder blive interesseret i den her nye råvare.
Og så vil markedet for insekter for spiselige insekter blive større og større i den vestlige verden, siger Jane Lind Sam.
Målet for fabrikken ved Flemming er at producere 1.
500 kilo larver om dagen til næste år.
Det skal stige til 30 tons om dagen om tre år og 100 tons larver dagligt om fem år.
'Enorm' har i dag otte ansatte, men forventer at have 30-40 ansatte i løbet af de kommende år.
Målet for fabrikken ved Flemming er at producere 1.
500 kilo larver om dagen til næste år.
Det skal stige til 30 tons om dagen om tre år og 100 tons larver dagligt om fem år.
Enorm har i dag otte ansatte, men forventer at have 30-40 ansatte i løbet af de kommende år.
FacebookTwitterKopier linkEmner:Fødevarer|Flensted Food Group|Teknologisk Institut|Erhverv|Jylland




https://www.dr.dk/nyheder/politik/private-aktorer-holdes-vaek-farvande-forbeholdes-stats-vindmoller

PolitikPrivate aktører holdes væk: Farvande forbeholdes stats-vindmøllerRegeringen vil sikre sig, at vindmølleprojekter i danske farvande bliver danske.
Energi-, forsynings- og klimaminister Lars Christian Lilleholt (V) kalder det god Venstre-politik at sikre, at danskerne ejer vindressourserne.
 © Ritzau Scanpix)30.
nov.
2018 kl.
07.
12Bemærk: artiklen er mere end 30 dage gammelLæs opDe danske farvande har med lavt vand og kraftig vind nogle af de bedste forhold for vindenergi, og det skal udnyttes.
Derfor har energi-, forsynings- og klimaminister Lars Christian Lilleholt (V) besluttet at reservere store dele af de danske farvande til statslige udbud af havvind.
På den måde holder man private aktører væk.
Flere har på det seneste vist stor interesse for at lave forundersøgelser til meget store havvindmølleprojekter.
- Vi tager det her skridt for at sikre, at pengene fra den store ressource i de danske farvande tilfalder danskerne, siger ministeren.
Læs også:Nye gigant-vindmøller bliver lige så høje som StorebæltsbroenDet sker ifølge Lars Christian Lilleholt først nu, fordi vindpriserne er nået ned på et meget lavt niveau.
- Det er god Venstre-politik at sikre, at danskerne ejer vindressourcerne omkring Danmark.
Derfor er der god fornuft i, at pengene kommer det danske samfund til gode, siger han.
Faktisk mener han, at vindressourcerne ud for de danske kyster kan betragtes som fremtidens nordsøolie.
Områder, som er blevet reserveret, omfatter store dele af de danske farvande i Nordsøen og Kattegat.
- Nu går man i gang med en screeningsproces om, hvor det er mest fordelagtigt at placere vindmølleparker, siger Lars Christian Lilleholt.
/ritzau/FacebookTwitterKopier linkEmner:Lars Christian Lilleholt (politiker)|Venstre|Vindkraft|Vindmølleindustri




https://www.dr.dk/nyheder/regionale/hovedstadsomraadet/benzinslugere-optager-p-pladser-fra-elbiler

KøbenhavnBenzinslugere optager p-pladser fra elbilerLadenetværket E.
ON frygter, at folk vil fravælge elbilen, når andre biler blokerer ladestationer.
Københavns Kommune peger på, at man er i gang med at løse problemet.
Selvom flere kommuner har reserveret p-pladser til elbiler som dem på billedet, bliver skiltene ikke altid respekteret af andre bilister.
Af Anne Sophie Flach30.
nov.
2018 kl.
06.
01 | opdateret 30.
nov.
2018 kl.
08.
58Bemærk: artiklen er mere end 30 dage gammelLæs opHvis du kører du elbil, risikerer du at lede længe efter en parkeringsplads, hvor du kan få ladt bilen op.
Selvom mange byer har indrettet parkeringsbåse med ladestationer til de eldrevne biler, så bliver elbilerne nemlig presset ud af de reserverede p-pladser flere steder i landet, fordi almindelige i benzin- og dieselbiler optager dem.
Sådan lyder meldingen fra foreningen, Forenede Danske Elbilister (FDEL) og Danmarks største ladenetværk, E.
ON.
- Vi oplever et kæmpe problem med, at de offentlige pladser med ladestandere ofte er blokeret af benzin-eller dieselbiler eller elbiler, som ikke er sat til opladning, siger kommunikationschef i E.
ON, Karen Marie Jensen.
Læs også:Klimaminister vil have gang i elbil-salget - men tvivler på tilskud som løsningenDet er til stor frustration for elbilisterne, der er afhængige af pladserne for at kunne lade deres biler op, siger repræsentant i FDEL, Mads Aarup.
- Ladepladserne er afgørende for, at vores elbiler kan køre, og det tager tid at oplade en elbil.
Så hvis pladserne er optaget, er det et stort problem, siger han.
TOP 10: Her har Københavns Kommune i år udskrevet flest bøder for ulovlig parkering på p-pladser til elbiler:I Københavns Kommune genkender man problemet.
Her har parkeringsvagterne indtil videre i år skrevet 2.
731 p-bøder ud til bilister, der ulovligt holder på p-pladser til el-biler.
- Vi hører både fra ladestanderoperatørerne og andre, der gør brug af pladserne, for eksempel delebilsklubberne, at det kan være en udfordring for ordningen, at pladserne bliver optaget af andre, siger enhedschef i Center for Parkering i København, Jesper Borch.
BØDER I KØBENHAVNI 2017 udskrev kommunen 4.
228 bøder til biler, der holdt ulovligt parkeret på p-pladserne til elbiler.
I 2018 (frem til 25/11) udskrev 2.
731 afgifter til biler, der holdt ulovligt parkeret på p-pladserne til elbiler.
OBS.
Det lavere tal skyldes primært, at delebilsordningen Green Mobility startede op i slutningen af 2016.
Den har i dag omkring 400 elbiler.
De fylder op på de reserverede pladserne i byen, så der er mindre mulighed for, at andre biler kan parkere ulovligt på pladserne.
Kilde: Københavns Kommune.
På landsplan har E-on 1.
350 offentlige ladepunkter.
Men man frygter, at parkeringsforholdene kan få nogle til at vælge de eldrevne biler fra, siger Karen Marie Jensen.
- Det betyder jo, at der sikkert er mange, der ikke vil skifte deres almindelige bil ud med en elbil, fordi at opladningen ikke er tilgængelig, siger hun.
Læs også:El-biler er mest populære i NordsjællandI Københavns Kommune, understreger Jesper Borch dog, at det går den rigtige vej.
For sammenligner man med sidste år, er der i år udskrevet en del færre bøder.
Han peger blandt andet på, at kommunen er blevet bedre til at skilte, og så er der kommet flere elbiler på de københavnske gader.
Blandt andet startede delebilsordningen Green Mobility op i slutningen af 2016 og har i dag omkring 400 elbiler i byen.
De fylder op på de reserverede båse i byen, så der er mindre mulighed for, at andre biler kan parkere ulovligt på pladserne.
- Der er kommet flere elbiler til byen, så pladserne bliver i højere grad brugt, og det gør jo også, at de ikke står gabende tomme og frister andre bilister, siger Jesper Borch.
FacebookTwitterKopier linkEmner:Biler|E.
ON|Parkering|Københavns Kommune|København




https://www.dr.dk/nyheder/regionale/sjaelland/ap-moellers-skolemilliard-vaekker-glaede-efteruddannede-laerere

SjællandA.
P.
Møllers ”skolemilliard” vækker glæde: Efteruddannede lærere inspirerer eleverne95 af landets 98 kommuner har indtil nu fået del i den milliard, som A.
P.
Møller Fonden begyndte at uddele i 2014.
Der mangler stadig at blive fordelt 377 millioner af den "skolemilliard", som A.
P.
Møller Fonden har bevilliget til den danske folkeskole.
Fonden regner med at have uddelt de sidste penge inden for de næste par år.
Af Sten Jørgensen og Julie Würtz30.
nov.
2018 kl.
07.
10Bemærk: artiklen er mere end 30 dage gammelLæs opI 2013 donerende A.
P.
Møller Fondens bestyrelse en milliard kroner til at styrke undervisningen i den danske folkeskole i forbindelse med Arnold Mærsk Mc-Kinney Møllers 100-års fødselsdag.
Fem år senere er 623 millioner kroner fordelt til projekter og uddannelse, der skal løfte lærerne, pædagogerne og ledernes kompetencer i folkeskolen.
© ScanpixA.
P.
Møller FondenA.
P.
Møller Fonden går officielt under navnet A.
P.
Møller og Hustru Chastine Mc-Kinney Møllers Fond til almene Formaal.
Det er en dansk fond, der blev stiftet af skibsreder A.
P.
Møller i 1953 med det formål at give bevillinger til forskellige velgørende formål.
Fonden har blandt andet doneret Operaen i København og A.
P.
Møller Skolen i Slesvig for det danske mindretal i Tyskland.
"Skolemilliarden" var en ekstraordinær bevillig, som fonden foretog sig i 2013 i forbindelse med A.
P.
Møllers søn Arnold Mærsk Mc-Kinney Møllers 100 års fødselsdag, som fødselaren desværre aldrig nåede at fejre, idet han gik bort året før.
Det fortæller direktør for A.
P.
Møller Fonden Henrik Tvarnø:- Efteruddannelse af lærerne var noget, der var meget vigtigt.
Staten satte også en milliard af, men det var ikke nok, fordi der var så mange skolelærere, der har en stor glæde af at blive efteruddannet, der hvor de står i deres liv.
Han fortæller også, at der ikke herskede tvivl, om folkeskolen var et rigtigt godt sted at lægge en milliard, fordi folkeskolen har stor betydning for det danske samfund.
- Vi har fået 600 ansøgninger og har givet penge til 150 af dem.
Vi havde forventet at uddele 100 millioner hvert halve år fra 2014 til 2018, men så hurtigt kan det ikke gøres, så vi har ikke sat dato på, hvornår de sidste millioner uddeles til kommunerne og skolerne, siger Henrik Tvarnø.
”Bedre og inspirerende undervisning”Folkeskolerne i Køge, Faxe og Stevns Kommune har tilsammen modtaget otte millioner kroner fra fonden og et tilsvarende beløb fra kommunerne.
Her er pengene siden 2014 gået til at fordoble antallet af naturfagslærere ved at opkvalificere lærerne.
Det fortæller Søren Thorborg, der er skolechef i Køge og leder af styregruppen for " Naturlig Vis"-projektet, der foregår på tværs af de tre kommuner:- Man får nogle ekstra midler til at gøre tingene ekstra godt, og de erfaringer, man får mulighed for at gøre sig, kommer faktisk rigtig mange mennesker til gode.
Opkvalificering af lærerne har også betydet en meget bedre undervisning til eleverne.
- Evalueringer har vist at både elever og lærere oplever, at det faglige miljø på de forskellige skoler er blomstret op og har fået et boost.
Undervisningen er blevet mere spændende.
- Både lærerne og eleverne melder tilbage, at undervisningen er blevet bedre og mere inspirerende.
Det er faktisk blevet sjovere at lære naturfag, lyder det fra Søren Thorborg.
"For kedeligt at læse i en bog"© DR"Skolemilliarden"95 af landets 98 kommuner har indtil nu søgt om og fået del i den milliard, som A.
P.
Møller Fonden begyndte at uddele i 2014 for at løfte standarden i den danske folkeskole.
Projekter, der har modtaget penge fra fonden, er blandt andre:VARDE KOMMUNESkoleudvikling gennem databaseret praksis – fortsat samskabelse, kapacitetsopbygning og forankring.
750.
000 kr.
NÆSTVED KOMMUNESynlig læringseffekt for elever, medarbejdere og ledere i skolen.
10.
240.
000 kr.
AABENRAA KOMMUNESundSkole 2020 - øget trivsel, sundhed og læring i 20 skoler.
5.
000.
000 kr.
FAABORG-MIDTFYN KOMMUNEArkitekturpædagogik kompetenceløfter i håndværk og design.
1.
700.
000 kr.
HERLEV KOMMUNEKompetenceforløb om lærende, udviklende og inkluderende læringsfællesskaber for børn og unge.
1.
000.
000 kr.
Kilde: A.
P.
Møller FondenLine Davidsen er lærer på Midtskolen i Haslev og er en af dem, der har deltaget i projektet "Naturlig Vis".
Hun havde i forvejen fagene biologi, fysik og kemi på skoleskemaet, men gennem fondsmidlerne, som Faxe Kommune har søgt hos A.
P.
Møller Fonden, har hun fået undervisning og inspiration fra en naturvejleder fra professionshøjskolen Absalon.
- Jeg er blevet mere opmærksom på, hvor vigtigt det er, at eleverne får praktisk undervisning.
Det bliver for kedeligt at sidde at læse i en bog, som man måske har haft en tendens til at gøre, fortæller hun og forsætter:- Ude i virkeligheden har man ikke bare kemi, fysik eller biologi.
Man kan eksempelvis tage fotosyntesen i planterne.
Det er jo både kemi og biologi, og hvis man ikke forstår, at fagene spiller sammen, så kan det være rigtigt svært at forstå de her naturfag.
Studietur til det lokale vandværkDerfor tager hun nu eleverne med ud på det lokale fjernvarme- eller vandværk i undervisningen, i stedet for eleverne skal læse i en bog omkring det.
Derudover kan undervisningen også være en tur i skoven, hvor de samler planter og dyr og snakker, om hvordan de spiller sammen.
- Jeg synes bestemt, at de unge mennesker har fået mere føling med fagene og skal nu selv producere i stedet for at reproducere noget på et stykke papir og svare på nogle spørgsmål, jeg har givet dem, siger hun.
Line Davidsen har også lavet et forsøg i skolen i samarbejde med andre lærere, hvor yngre elever skulle inddele dyrene i zoologisk have på en ny måde, så de ikke længere stod fordelt i verdensdele.
- Så skulle børnene bestemme, hvordan de ville placere dyrene, der skulle bare være et argument for, hvorfor de valgte at gøre det.
Det kunne eksempelvis være at placere alle rovdyrene sammen, eller sætte dem sammen efter evolutionsteorien, lyder det fra Line Davidsen.
Læs også:Folkeskolen gennem 100 år: Sådan så skoleugen ud i 30'erne, 60'erne og 80'erneFacebookTwitterKopier linkEmner:A.
P.
Møller-Mærsk|Folkeskolen (Danmark)|Henrik Tvarnø (embedsmand)|Uddannelse|Sjælland




https://www.dr.dk/nyheder/penge/undersoegelse-flere-loenmodtagere-med-fleksible-arbejdstider-har-lange-arbejdsuger

PengeUndersøgelse: Flere lønmodtagere med fleksible arbejdstider har lange arbejdsuger9 til 17-jobbet er på tilbagetog.
Men fleksibiliteten bliver ofte betalt med gratis arbejde, siger forsker.
Flere lønmodtagere får fleksible arbejdstider.
Det øger en tendens til gratis overarbejde, siger forsker.
Af Oliver Batchelor og Martin Kiil30.
nov.
2018 kl.
07.
15Bemærk: artiklen er mere end 30 dage gammelLæs opStadig flere lønmodtagere har flekstid, varierede eller selvtilrettelagte arbejdstider.
Og typisk medfører det længere arbejdsuger end de normale 37 timer.
Ifølge ny forskning fra Rockwool Fonden havde 47 procent af danskerne fleksible arbejdstider i 2008 – i dag er det 62 procent af lønmodtagerne, der ikke har faste, regelmæssige arbejdstider.
- Mange tilrettelægger i dag selv deres arbejdsdag og bestemmer til en hvis grad, hvornår de møder ind og går hjem, så længe de arbejder de timer, der forventes af dem, siger forskningschef i Rockwool Fonden Jan Rose Skaksen.
Undersøgelsen viser samtidig, at andelen af danskere med lange arbejdsuger er stigende.
I dag arbejder 60 procent af de danske mænd over 40 timer om ugen mod 50 procent i 2008.
For kvinder er der tale om en stigning fra 30 til 40 procent.
- Det er et ret markant skred over ti år, siger Jan Rose Skaksen.
Arbejdstider under forandringFaste arbejdstider2018: 38,2 procent 2008: 52,9 procentFlekstid2018: 21,5 procent 2008: 21,2 procentVarieret arbejdstid efter aftale2018: 19,9 procent 2008: 10,5 procent Egen tillrettelæggelse2018: 20,4 procent 2008: 15,5 procentKilde: Rockwool FondenForsker tænder stress-alarmTallene fra Rockwool Fonden viser også, at der blandt lønmodtagerne med fleksible arbejdstider er en tendens til længere arbejdsuger.
For lønmodtagere med egen tilrettelæggelse af arbejdstiden er det over halvdelen, der arbejder 45 eller flere timer om ugen.
For lønmodtagere med faste arbejdstider er det 18 procent.
Ifølge Henrik Lund, der er lektor og arbejdslivsforsker på Roskilde Universitet Center, RUC, så kan de fleksible arbejdstider være en dårlig forretning for lønmodtagerne.
Når vi bliver tilbudt fleksible eller selvtilrettelagte arbejdstider, så sker der nemlig ofte det, at vi arbejder flere timer end dem, vi bliver betalt for.
- Det at få fleksible arbejdstider bliver i høj grad betragtet som et privilegie, der let kan føre til, at man giver endnu flere timer tilbage, siger Henrik Lund.
Det giver grund til at tænde en advarslampe, mener han.
For de lange arbejdstider kan føre til kronisk overbelastning og manglende restitution for den enkelte medarbejder.
- Det er bekymrende, hvis de her arbejdstider afspejler en høj arbejdsintensitet og et fortravlet liv, for så får vi problemer med stressrelaterede lidelser, siger han.
Ingeniørforeningen: Chefen bør vise ansvarHos den faglige organisation ingeniørforeningen IDA, der tæller 117.
000 medlemmer, efterspørger mange medlemmer selv de fleksible arbejdstider.
Det kan gøre det lettere at få familieliv og fritidsinteresser til at passe ind arbejdslivet, siger formand for de ansattes råd Juliane Marie Neiiendam.
Men med fleksibiliteten risikerer man også, at arbejdsgiverne udnytter medarbejdernes taknemmelighed for at få opfyldt deres ønsker.
- Det er et stort plus selv at kunne tilrettelægge tiden, men faren ved det er, at man får lagt for meget tid i arbejdet, og at det bliver taget for givet af arbejdsgiveren.
Juliane Marie Neiiendam synes, arbejdsgiverne på eget initiativ burde tage en snak med de medarbejdere, der arbejder i over 45 timer om ugen.
- Så kan de tage fat i medarbejderen og sige 'hov, vi vil gerne have, at du holder til et langt arbejdsliv, så hvordan får vi nedbragt antallet af timer?
'.
Det burde være arbejdsgiverens ansvar, siger hun.
Arbejdsgivere: Den enkelte må sige fraI Dansk Arbejdsgiverforening er man tilfreds med den stigende udbredelse af fleksible arbejdstider på arbejdsmarkedet.
Det gavner både virksomhederne og de ansatte selv, siger viceadministrerende direktør Pernille Knudsen.
- For virksomhederne giver det mulighed for at løse arbejdsopgaverne over et mere fleksibelt rum, mens det giver gladere medarbejdere, der bedre kan indrette deres liv.
Pernille Knudsen anerkender, at arbejdsgiverne har et ansvar for at deres ansatte trives på arbejdspladsen.
Men det er først og fremmest den enkelte, der selv skal sige fra, hvis arbejdspuklen bliver for stor.
- Med den her form for selvledelse, der ligger i fleksibiliteten, der skal man også selv holde øje med, om man er ved at komme over grænsen for, hvor meget, man skal præstere på arbejdspladsen, siger hun.
FacebookTwitterKopier linkEmner:Ansættelsesforhold|Arbejdspladser|Rockwool Fonden|Arbejdsmarked|Ingeniørforeningen IDA




https://www.dr.dk/nyheder/regionale/hovedstadsomraadet/sundhedsplatformen-skyld-i-fejlmedicinering-foerste-sag-meldt

SundhedsplatformenSe temaKøbenhavnSundhedsplatformen skyld i fejlmedicinering: Første sag meldt til PatienterstatningenPatienten, som har søgt erstatning, er blevet ringet op af et hospital med besked om, at hun har taget for meget medicin.
Af Line Gudnitz Baun og Marcel Mirzaei-Fard30.
nov.
2018 kl.
08.
45Bemærk: artiklen er mere end 30 dage gammelLæs opDen første patient har nu søgt erstatning efter at være blevet fejlmedicineret på grund af en fejl på Sundhedsplatformen.
Patienten søger erstatning fra Region Hovedstaden, oplyser Patienterstatningen.
Der er højst sandsynligt tale om fejlen, hvor it-systemet var skyld i, at der kom forkerte doser medicin på mærkaterne på patienters pilleglas og pilleæsker, fortæller Karen-Inger Bast, der er direktør i Patienterstatningen:- Patienten har været igennem et forløb, hvor hun har fået for meget medicin.
Hun har fået en opringning fra et hospital om, at der har været en medicineringsfejl, siger hun.
Sådan søger du erstatningHar du selv eller et familiemedlem fået en skade, fordi der er givet for meget, for lidt eller den forkerte medicin, kan skadens anmeldes til Patienterstatningen.
Alle er dækket af ordningen og kan søge erstatning, hvis de er blevet behandlet i Danmark.
Patienterstatningen kan kontaktes via:www.
patienterstatningen.
dkTLF 33 12 43 43 mellem kl.
9.
30-15.
00.
Region Hovedstaden og Region Sjælland har kontaktet 1.
117 patienter, der gennem det sidste halve år kan være ramt af fejlen.
I alt har fem personer lidt ikke-permanente skader.
Om patienten, der har søgt erstatning, er en af de fem personer, vides dog ikke.
Læs også:Afdelingslæge efter flere fejl i Sundhedsplatform: Hvor opstår den næste fejl?
Hvis man som patient har fået en forkert dosis medicin på grund af fejlen, så kan man søge erstatning:- Hvis hospitalet eller nogle af de ansatte på hospitalet mener, at der er en patientskade, så skal sundhedspersonalet vejlede patienten om, at der er mulighed for at søge erstatning hos os, siger Karen Inger-Bast.
Region Hovedstaden har afvist at kommentere på sagen, fordi sagen ikke er afgjort.
427 patienter undersøges lige nu for en anden medicinfejlRegion Hovedstaden og Region Sjælland er lige nu ved at undersøge 427 patienter, heraf 28 dødsfald, i forbindelse med en anden medicinfejl i Sundhedsplatformen.
Læs også:Sundhedsplatform: Nye dødsfald skal undersøges efter medicinfejlDenne fejl opstod på grund af en automatisk funktion i Sundhedsplatformen, som skal sørge for, at patienten får udskrevet så få tabletter som muligt.
Men Sundhedsplatformen tog ikke nødvendigvis højde for den styrkeforskel, der er på tabletterne.
Funktionen, som er i skyld i sidstnævnte fejl, blev lukket 10.
oktober 2018.
FacebookTwitterKopier linkEmner:Region Hovedstaden|Patienter|Sundhedsvæsen|Patienterstatningen|Sjælland




https://www.dr.dk/nyheder/regionale/fyn/danmarks-stoerste-ghetto-skrumper-paa-papiret

FynDanmarks største ghetto skrumper på papiretVollsmose deles i to for at undgå, at hele området kommer på ghettolisten.
I daglig tale bliver Vollsmose fremover delt op i Parkerne og Haverne.
Det er for at Haverne ikke skal figurere på ghettolisten.
(ARKIV).
Af Charlotte Flyvbjerg og Sine Skott30.
nov.
2018 kl.
06.
01Bemærk: artiklen er mere end 30 dage gammelLæs opDanmarks største ghettoområde bliver med et pennestrøg mindre.
Odense-bydelen Vollsmose bliver fremover delt i to områder.
"Haverne" og "Parkerne".
"Parkerne" forbliver ghetto, mens "Haverne" får mulighed for at ændre status til socialt udsat område.
Læs også:Hvad betyder ghetto egentlig?
Det er Transport-, Bygnings- og Boligministeriet, der har imødekommet et ønske fra Odense Kommune og boligorganisationerne i Vollsmose om, at det fremover kun er seks af Vollsmoses ni boligafdelinger, der er omfattet af regeringens ghettoplan.
1.
decemberRegeringens nye ghettolov træder i kraft, og årets ghettoliste bliver offentliggjort.
Enigt byråd bag ghetto-indsatsI Odense har et enigt byråd tidligere indgået en aftale, som de kalder for 'Den sidste Vollsmoseplan'.
Med den vil de forsøge at koncentrere sig om de hårdest belastede områder i Vollsmose.
Håbet har hele tiden været, at regeringens krav om eksempelvis nedrivning af ghettoboliger ikke vil ramme rækkehusene i Hybenhaven, Tjørnehaven og Slåenhaven, hvor de sociale problemer ikke er nær så store som i resten af Vollsmose.
Læs også:Regeringen vil bruge tocifret milliardbeløb på at rive ghettoer ned- Vi kunne se med det samme, at regeringens ghettoudspil var alt for grovmotorisk i forhold til vores planer for Vollsmose.
De har heldigvis lyttet nu, siger Peter Rahbæk Juel (S), borgmester i Odense.
By- og kulturrådmand i Odense Kommune Jane Jegind (V) forventer, at opdelingen vil skabe lettelse i Haverne:- Nu kan de fortsætte deres dagligdag, og vi kan koncentrere os om at lave en fokuseret indsats i resten af området, siger hun.
Årets ghettoliste bliver offentliggjort den 1.
december.
Her vil det fremgå, at der fremover bor 7.
787 i stedet for 9.
179 personer i Vollsmoses ghettoområde.
FacebookTwitterKopier linkEmner:Jane Jegind (politiker)|Peter Rahbæk Juel (politiker)|Transport-, Bygnings- og Boligministeriet|Vollsmose|Socialforhold




https://www.dr.dk/nyheder/udland/kriminelle-bander-har-draebt-30-journalister-pa-ar

UdlandKriminelle bander har dræbt 30 journalister på to årOrganiserede kriminelle - herunder mafiaen - har slået 30 graverjournalister ihjel siden 2016, viser rapport.
 © REUTERS/Scanpix + Wikimedia (Creative Commons))30.
nov.
2018 kl.
02.
46Bemærk: artiklen er mere end 30 dage gammelLæs opOver 30 journalister verden over er de seneste to år blevet dræbt af organiserede kriminelle.
Det viser en ny rapport fra Journalister Uden Grænser (RSF), skriver nyhedsbureauet AFP.
Blandt de organiserede kriminelle findes mafiaen.
- Fra Beijing til Moskva, fra Tijuana til Bogotá, fra Malta til Slovakiet bliver graverjournalister, der rapporterer om organiseret kriminalitet, ofre for forbrydernes vrede, står der i rapporten.
Allerværst er det for journalister, der undersøger korruption.
De kriminelle grupperinger samarbejder i flere lande med myndighederne.
Noget, der gør det endnu mere vanskeligt at opklare sagerne.
Ni ud af 14 drab på journalister i 2017 fandt sted i Mexico.
Siden har yderligere otte journalister mistet livet i landet.
- Hvordan kunne Mexicos narkokartel have spredt sig så bredt, hvis de ikke havde haft støtte fra dele af regeringen, spørger den franske journalist Frederic Ploquin, der står bag rapporten.
Tre journalister er blevet dræbt af kriminelle i Latinamerika siden 2016.
Derudover mistede en indisk journalist, der undersøgte mafiaen, livet, da han blev påkørt af en lastbil.
Også den sag undersøges som drab.
Men også i Europa bliver journalister slået ihjel på grund af deres arbejde, viser rapporten.
Daphne Caruana Galizia blev dræbt af en bilbombe på Malta i oktober 2017.
Fire måneder senere blev Jan Kuciak og hans forlovede skudt og dræbt i deres hjem i Slovakiet.
Begge journalister arbejdede på at afdække båndet mellem den italienske mafia og lokale politikere.
Alene i Italien lever mindst 196 journalister under en eller anden form for beskyttelse.
Blandt disse er Roberto Saviano, som har skrevet en bestseller om mafiaen i Napoli.
Tal fra Komitéen for Journalisters Beskyttelse (CPJ) viser, at mere end 1200 journalister er blevet dræbt siden 1992.
/ritzau/FacebookTwitterKopier link




https://www.dr.dk/nyheder/udland/tre-manesten-fra-sovjetisk-rumrejse-saelger-millioner

UdlandTre månesten fra sovjetisk rumrejse sælger for millionerEn amerikansk samler betalte torsdag, hvad der svarer til 5,6 millioner kroner for tre små "månesten".
30.
nov.
2018 kl.
02.
45Bemærk: artiklen er mere end 30 dage gammelLæs opTre små fragmenter af sten fra Månen blev torsdag solgt for 855.
000 dollar - svarende til 5,6 millioner kroner - ved en auktion i New York.
De såkaldte månesten blev bragt hjem fra Månen i forbindelse med en ubemandet sovjetisk rummission i 1970.
Ifølge auktionshuset Sotheby's, der stod for salget, er stenene det eneste materiale fra Månen, som er i private hænder.
Det var en anonym amerikansk samler, der torsdag sikrede sig de sjældne sten.
En anden amerikansk samler havde sat stenene til salg.
Han købte dem ved en auktion i 1993 for 442.
500 dollar.
Der er tale om tre ultrasmå sten.
De måler således mellem cirka to gange to millimeter og ned til en gange en millimeter.
De små fragmenter blev bragt til Jorden i forbindelse med den ubemandede Luna-16-mission.
Her blev der boret et 35 centimeter dybt hul i Månens overflade, hvorfra der blev indsamlet prøver.
De fleste øvrige prøver, der er taget på Månen, ejes stadig af dem, der indsamlede dem.
Det drejer sig om USA's Apollo-missioner 11 til 17 samt de sovjetiske Luna-16-, Luna-20- og Luna-24-missioner.
Torsdagens køb i New York er langtfra første gang, at samlere betaler store summer for artefakter fra Månen.
Blandt andet blev en lille taske, som den amerikanske astronaut Neil Armstrong havde med sig under månelandingen i 1969, sidste år solgt for 1,8 millioner dollar - i dag svarende til omkring 11,8 millioner kroner.
Tasken blev solgt på 48-års-dagen for Apollo 11's historiske månelanding 20.
juli 1969.
Den blev brugt til at bære materiale fra Månen og indeholdt stadig spor efter månestøv.
/ritzau/ReutersFacebookTwitterKopier link




https://www.dr.dk/nyheder/udland/merkel-misser-g20-abning-efter-sikkerhedslanding

UdlandMerkel misser G20-åbning efter sikkerhedslandingEt teknisk problem tvinger den tyske forbundskanslers fly til at vende om og lande i Köln.
)30.
nov.
2018 kl.
01.
20Bemærk: artiklen er mere end 30 dage gammelLæs opTysklands forbundskansler, Angela Merkel, kommer til at gå glip af åbningen af G20-topmødet i Argentina, efter at hendes fly har været tvunget til at foretage en sikkerhedslanding i Köln.
Det siger forbundskanslerens talsmand ifølge nyhedsbureauet AFP torsdag aften.
- Vi kommer ikke til at fortsætte i dag, siger Merkels talsmand.
Forbundskanslerens fly måtte vende om over Holland og lande i Köln.
På landingsbanen blev det mødt af brandbiler.
At flyet netop lander i Köln skyldes, at det her er muligt at finde et fly, der kan erstatte forbundskanslerens.
Köln er fast base for den tyske regerings fly, skriver det tyske nyhedsbureau dpa.
Det har dog angiveligt ikke været muligt at arrangere et direkte fly til Buenos Aires, og derfor må Merkel ankomme til G20-topmødet med forsinkelse.
I stedet lyder det nu, at hun vil flyve over Madrid tidligt fredag morgen sammen med sin medrejsende finansminister, Olaf Scholz (SPD), og en mindre delegation, skriver journalist Jörg Blank for dpa, der var med på flyet.
Kansleren nåede ikke engang at være i luften i to timer.
Flyet lettede omkring klokken 19.
00, og under en briefing klokken 20.
00 blev Merkel trukket til side af en stewardesse med ordene:- Det er vigtigt.
Klokken 20.
30 kunne kaptajnen ifølge dpa meddele passagererne, at flyet ikke længere havde kurs mod Buenos Aires.
Flyet er af typen Airbus A340-300.
Det hedder Konrad Adenauer efter en tidligere tysk forbundskansler.
Det er ikke første gang, at regeringsflyet volder problemer.
I midten af oktober havde sultne gnavere haft fat i vigtige elledninger i flyet, og derfor måtte finansminister Olaf Scholz tage et almindeligt fly hjem fra Den Internationale Valutafonds årsmøde i Indonesien.
G20-topmødet finder sted i Argentina fredag og lørdag.
G20-landene består af de 19 største økonomier og EU.
G20 blev oprettet i 1999.
/ritzau/FacebookTwitterKopier link




https://www.dr.dk/sporten/oevrig/doping-sumo-drab-og-forpinte-boerneatleter-jagten-paa-supermennesket-har-en






