https://www.dr.dk/sporten/fodbold/kvindelandsholdet/roevringe-og-saa-daarligt-de-danske-kvinder-er-flove-over-sig-selv

Kvindelandsholdet’Røvringe’ og ’så dårligt’: De danske kvinder er flove over sig selv efter lussingFrankrig vandt overbevisende 4-0 mod det danske kvindelandshold i en testkamp, hvor danskerne lavede mange fejl.
Sanne Troelsgaard mener ikke, at det danske landshold kan være dets indsats bekendt.
Af Johan Haarløv08.
apr.
2019 kl.
23.
35Bemærk: artiklen er mere end 30 dage gammelLæs opMens det danske landshold først skal spille en afgørende kamp, når EM-kvalifikationen går i gang til efteråret, har modstanderen her til aften, Frankrig, noget langt større at se frem til lige om lidt.
Franskmændene er nemlig værter for verdensmesterskaberne i fodbold denne sommer, og det var tydeligt, at de to hold i testkampen var vidt forskellige steder i deres forberedelser til de kommende opgaver.
I det danske spil sneg der sig en del fejl ind, og det udnyttede franskmændene gang på gang.
Frankrig slog Danmark 4-0, og efter kampen var de danske spillere nærmest pinligt berørt over deres egen præstation.
- Det er røvringe.
Det er så dårligt spillet.
Det er et stærkt hold, men vi gør det også nemt for dem, siger Nadia Nadim.
Det danske landshold lukkede tre mål ind efter pausen og tabte 4-0 til Frankrig.
- Jeg savner, at vi er mere kontante i begge felter.
Når der går fire mål ind, så er det bare ikke godt nok på det her niveau.
'Kan ikke være det bekendt'Danskerne gik til pause bagud 1-0, men i anden halvleg kollapsede Lars Søndergaards mandskab og lukkede tre mål ind.
Nederlaget var landsholdets sjette i de seneste ni kampe.
- Det er helt vanvittigt.
Vi spiller en fornuftig første halvleg, men derefter kan vi ikke være det bekendt, siger Sanne Troelsgaard og tilføjer:- Når man taber gang på gang, så er det ved at være træls at spille landskamp.
Men vi må ikke gå ned på det her, vi skal hjem og have arbejdshandskerne på.
Næste opgave for de danske kvinder bliver endnu en testkamp, når holdet gæster England den 25.
maj.
FacebookTwitterKopier linkEmner:Nadia Nadim (fodboldspiller)|Frankrig|Fodbold|England




https://www.dr.dk/sporten/fodbold/kvindelandsholdet/karakterer-nedtur-i-strasbourg

KvindelandsholdetKARAKTERER Nedtur i StrasbourgKvindelandsholdet fik en på hatten, da VM-værten Frankrig vandt med 4-0 i venskabskampen i Strasbourg.
Henrik Liniger og Arnela Muminovic giver ikke høje karakterer til det danske landshold.
Af Henrik Liniger og Arnela Muminovic08.
apr.
2019 kl.
23.
55Bemærk: artiklen er mere end 30 dage gammelLæs opDer var enkelte opløftende danske momenter, mest i første halvleg, men naturligvis kan det klare nederlag også aflæses i de karakterer, som vore kommentatorer, Henrik Liniger og Arnela Muminovic, uddeler efter kampen – dog dumper ingen af danskerne på en sort aften i Strasbourg.
1Katrine Abel – 4Fik chancen i det danske mål og leverede flere gode ting.
Kunne dog have gjort lidt mere ved et par af de franske scoringer, især ved 3-0 målet så hun ikke alt for sikker ud.
2Theresa Nielsen - 4Mange gode ting før pausen, men måtte agere som oprydder i anden halvleg, hvor det mest gjaldt om at komme i vejen for franskmændene.
3Rikke Sevecke – 4Det kan lyde paradoksalt, når der går fire mål ind, men det var faktisk midterforsvareren for Brøndby, som var Danmarks bedste mod Frankrig.
Så ikke alt for godt ud ved 4-0-målet, men holdt ellers et stabilt niveau.
Fin indsats efter en længere skadesperiode.
Stort 4-tal.
4Stine Ballisager - 4En af Danmarks bedste før pausen, men faldt i niveau med resten af holdet i anden halvleg.
Fik dog vist, at hun er en udmærket mulighed for Lars Søndergård, når EM-midterforsvaret skal findes.
5Katrine Veje – 4Spiller en stabil første halvleg med fokus på det defensive.
Blev dog grundigt snydt af Cascarino ved 1-0-målet, og det indvarslede en svær anden halvleg for Veje, som flere gange blev overløbet.
6Sofie Junge – 4Sofie Junge i aktion mod Frankrig.
Rigtig flot første halvleg, hvor hun fik kontrolleret midtbanen.
Kunne dog slet ikke holde sammen på det hele, da franskmændene skruede op for pres og tempo efter pausen.
7Sanne Troelsgaard – 02En af de danskere, der stod svagest i billedet.
Hun løb og kæmpede meget, men fik ikke behandlet bolden ordentligt i ret mange tilfælde.
Virkede et stykke fra optimal kampform.
8Frederikke Thøgersen – 02Frederikke Thøgersen var tæt på at score flere gange.
Var med i meget i første halvleg, hvor danskerne flere gange var lige ved og næsten.
Men det blev også ved lige ved og næsten i en kamp, hvor hun gradvist forsvandt fra spillet.
9Nicoline Sørensen - 02Det var ikke meget, der kom fra den danske venstreside, hvor hun fik chancen.
Men overbeviste kun i glimt og fik ikke sat et nævneværdigt aftryk på den danske offensiv.
10Pernille Harder – 4Lavede masser af gode løb, men de andre fandt alt for sjældent den danske anfører.
Var tvunget til at arbejde meget defensivt for at holde sammen på holdet og fik derfor ikke selv leveret det store fremad.
11Nadia Nadim – 4Kunne have kaldt sig bedste dansker, hvis hun havde scoret på en af sine chancer.
Men især to afbrændere i anden halvleg trækker ned.
Alt i alt dog en fin indsats af Nadim, der virkede bedre end længe.
12Lars Søndergaard – 4Virker til at have fundet sin taktiske opstilling i en 4-4-2.
Fik sat holdet godt op, men manglede mod til at teste truppens bredde i anden halvleg.
Udskiftningerne kom først et stykke tid efter, at danskerne var løbet tør for kræfter.
Nanna Christiansen, Mille Gejl og Signe Bruun – Uden bedømmelse på grund af for kort spilletid.
FacebookTwitterKopier linkEmner:Nadia Nadim (fodboldspiller)|Pernille Harder (fodboldspiller)|Fodbold|Frankrig|Strasbourg




https://www.dr.dk/sporten/fodbold/kvindelandsholdet/video-merde-det-danske-kvindelandshold-loeber-ind-i-fransk

KvindelandsholdetVIDEO Merde!
Det danske kvindelandshold løber ind i fransk øretæveDe franske VM-værter var for stor en mundfuld for det danske landshold, der tabte 0-4.
08.
apr.
2019 kl.
23.
01Bemærk: artiklen er mere end 30 dage gammelLæs opDanmarks kvindelandshold i fodbold fik mandag en hård medfart, da det mødte Frankrigs kommende VM-værter i en testkamp.
På hjemmebane foran 15.
874 tilskuere vandt Frankrig således med hele 4-0 uden at imponere synderligt.
Danmark fulgte fint med i første halvleg, hvor der kun faldt et mål, men efter pausen blev holdet udstillet af et mere veloplagt fransk hold, der havde evnen til at score det ene flotte mål efter det andet.
Det første faldt efter en halv time, da Delphine Cascarino modtog bolden på kanten af feltet.
Lyon-spilleren tog et smart træk og hamrede bolden ind ved fjerneste stolpe.
Cascarino var igen på spil to minutter efter pausen, da hun med et fremragende langskud fra cirka 25 meter hamrede bolden ind helt nede ved den ene stolpe.
Frankrig havde god grund til at juble i aften mod Danmark.
Knap 10 minutter efter pausen blev det 3-0 ved en anden Lyon-spiller.
Efter et hjørnespark havnede bolden hos Griedge Mbock Bathy, der sparkede bolden op i nettaget.
Man var ikke engang halvvejs i anden halvleg, da det også blev 4-0.
Valerie Gauvin drønede bolden i modsatte hjørne fra en ellers lidt svær vinkel.
Danmark stillede op med stjerner som Nadia Nadim og Pernille Harder, men deres individuelle evner blev overstrålet af de franske spilleres ditto.
Frankrig er også blandt favoritterne ved sommerens VM på hjemmebane.
Det lykkedes ikke for Danmarks EM-sølvvindere at kvalificere sig til slutrunden.
Danmark tager hul på EM-kvalifikationen i slutningen af august.
/ritzau/FacebookTwitterKopier linkEmner:Nadia Nadim (fodboldspiller)|Pernille Harder (fodboldspiller)|Frankrig|Fodbold|Lyon




https://www.dr.dk/sporten/fodbold/kvindelandsholdet/minut-minut-de-danske-fodboldkvinder-taber-med-fire-mod-frankrig






https://www.dr.dk/nyheder/udland/er-mount-everest-lavere-end-vi-gaar-og-tror-nu-vil-nepal-kontrolmaale-bjerget

UdlandEr Mount Everest lavere, end vi går og tror?
Nu vil Nepal kontrolmåle bjergetNepal vil undersøge, om verdens højeste bjerg i virkeligheden er lavere end det blev målt til i 1954.
Et hold nepalesiske landmålere vil sørge for at afklare, hvor højt Mount Everest er i dag efter et jordskælv i området for fire år siden.
(arkivfoto) Af Flemming Brandt08.
apr.
2019 kl.
22.
02 | opdateret 11.
apr.
2019 kl.
15.
19Bemærk: artiklen er mere end 30 dage gammelLæs op8.
848 meter over vandets overflade.
Det har siden en indisk opmåling i 1954 været den officielle højde på verdens højeste bjerg.
Men måske e rMount Everest slet ikke længere så højt, som vi regner med.
Efter et stort jordskælv i Nepal i 2015, har der været diskussioner om, hvorvidt skælvet har betydet, at bjerget nu ikke rager lige så højt op.
Og nu sender Nepal en hold af klatrere, som er udpeget af regeringen, af sted for at genopmåle højden på bjerget.
På den måde håber man engang for alle at kunne lukke spekulationerne om det formindskede bjerg, siger en regeringstalsmand til nyhedsbureauet AFP.
På onsdag rejser fire regeringsudpegede landmålere afsted med kurs mod Mount Everest, der ligger i Himalaya-bjergkæden på grænsen mellem Nepal og Kina.
- Vi sender et hold afsted, fordi der er blevet stillet spørgsmålstegn ved Everests højde efter jordskælvet, siger ekspeditionens koordinator, Susheel Dangol til AFP.
Har forberedt ekspeditionen i to årMan besluttede allerede for to år siden, at man ville genopmåle Everest.
Siden har fire statslige landmålere brugt tiden på at finpudse deres metoder til at måle toppen, samle opmålinger fra bunden og forberede sig på de ekstreme forhold, som de kommer til at møde.
Cheflandmåler Khim Lal Gautam (th) er manden, der skal lede ekspeditionen, der skal genopmåle Mount Everest.
De vil bestige bjerget med det mest avancerede udstyr for at få fat i de oplysninger, som er nødvendige for at få bekræftet bjergets sande højde.
- Det bliver ikke nemt at arbejde i det terræn, men vi er overbeviste om, at vores mission vil blive en succes, siger Khim Lal Gautam, der er chef-landopmåler og ekspeditionens leder.
Han har tidligere besteget Mount Everest i 2011.
Ekspeditionen vil samtidig også være første gang, at Nepal selv gennemfører en officiel opmåling af bjerget.
Amerikansk hold med gps-teknologiTilbage i 1999 brugte et amerikansk hold opmålere gps-teknologi til at lægge to ekstra meter oveni den ellers officielt anerkendte højde, således at det amerikanske National Geographic Society nu opgiver Everest til at være 8.
850 meter højt.
Læs også:Mount Everests smeltende gletsjere bringer døde klatrere fremSiden har Nepal endda været involveret i en diplomatisk krise med Kina, fordi kineserne hævdede, at bjerget var fire meter kortere end den officielt vedtagne højde.
Men nu vil nepaleserne altså gennemføre deres egen opmåling, så man en gang for alle får afklaret, hvor højt verdens højeste bjerg i virkeligheden rager op.
FacebookTwitterKopier linkEmner:Nepal|Mount Everest|Jordskælv|Kina|National Geographic




https://www.dr.dk/sporten/haandbold/herrelandsholdet/landsholdskaempe-skifter-til-portugisisk-haandbold

HerrelandsholdetLandsholdskæmpe skifter til portugisisk håndboldRené Toft Hansen skifter fra næste sæson fra ungarske Veszprem til den portugisiske klub Benfica.
Rene Toft Hansen fortsætter karrieren i Benfica.
08.
apr.
2019 kl.
21.
29Bemærk: artiklen er mere end 30 dage gammelLæs opDen danske landsholdsspiller i håndbold René Toft Hansen forlader den ungarske storklub Veszprem efter den igangværende sæson.
På det sociale medie Instagram oplyser han således, at han skifter til den portugisiske klub Benfica.
Forsvarskæmpen fortæller, at han har underskrevet en toårig kontrakt.
- Jeg ser frem til nye oplevelser i en liga, der er i stor udvikling, lyder det fra René Toft.
Han var en del af truppen, der vandt VM med Danmark i januar, men han blev alvorligt skadet undervejs og missede de sidste kampe i turneringen på hjemmebane.
/ritzau/FacebookTwitterKopier linkEmner:S.
L.
Benfica|Ungarn|Instagram|Håndbold




https://www.dr.dk/nyheder/penge/kaemperejer-solgt-i-fotex-og-bilka-tilbagekaldt-kan-give-maveonde

PengeKæmperejer solgt i Føtex og Bilka tilbagekaldt: Kan give maveondeKæmperejer tilbagekaldes, fordi det fejlagtigt er angivet, at de er kogt.
Produktet er solgt i Føtex og Bilka.
08.
apr.
2019 kl.
21.
15Bemærk: artiklen er mere end 30 dage gammelLæs opFirmaet Nordic Seafood tilbagekalder æsker med kæmperejer.
Der er tale om rejer fra Princip, hvor det af æsken fremgår, at der er tale om 275 gram kogte og pillede kæmperejer.
Det er forkert, oplyser Nordic Seafood.
Produktet er pakket i forkerte æsker, så det fejlagtigt fremgår, at kæmperejerne skulle være kogt.
Selv om rejerne er analyseret for skadelige bakterier, er der en risiko for, at man ved at spise de ukogte rejer kan få en maveinfektion, oplyser firmaet.
Lever tilbage eller kassérRejerne er solgt i Føtex og Bilka over hele landet.
Pakkedatoen var 18.
marts 2019, mens bedst før-datoen er 25.
oktober 2020.
Kunder, der ligger inde med nogle af de pågældende æsker opfordres til enten at levere dem tilbage til de butikker, hvor de er købt, eller at kassere dem.
Nordic Seafood oplyser, at det har leveret 611 kilo med de pågældende kæmperejer til Salling Group, der er selskabet bag Føtex og Bilka.
Det er endnu uvist, hvor stor en andel af dem der er solgt.
Fødevarestyrelsen er blevet informeret om tilbagetrækningen, oplyser Nordic Seafood.
/ritzau/FacebookTwitterKopier linkEmner:Bilka|Føtex|Salling Group|Erhverv|Supermarkeder




https://www.dr.dk/sporten/fodbold/superliga/broendby-fans-haelder-benzin-paa-baalet-med-homofobisk-sang-fischer-han-er

SuperligaBrøndby-fans hælder benzin på bålet med homofobisk sang: ’Fischer, han er gay’Brøndbys fans hånede FC Københavns Viktor Fischer med en homofobisk sang.
Brøndby-fans under kampen mellem FC Nordsjælland og Brøndby.
Af Johan Haarløv08.
apr.
2019 kl.
22.
12Bemærk: artiklen er mere end 30 dage gammelLæs opBrøndbys fans bragte sig selv i fokus mandag aften efter slutfløjtet af kampen mellem klubben fra Vestegnen og FC Nordsjælland.
De blå-gule fans sang homofobisk mod FC Københavns Viktor Fischer:’Fischer, han er gay, allez allez’, hvilket TV3's kameraer opsnappede.
Hør de homofobiske tilråb om Viktor Fischer her (lyd fra Viasat).
Homofobiske tilråbLæs også:Viktor Fischer: 'Kald mig idiot, men kald mig ikke homo'Timingen i Brøndby-fansenes sang mod Viktor Fischer virker ikke tilfældig.
Søndag aften undlod FC København-angriberen nemlig at fejre en scoring i Odense, fordi hjemmeholdets fans havde hånet Fischer med homofobiske sange og tilråb.
- Det er en uskik generelt, men det er det især i fodbold, har Fischer mandag udtalt om sagen, hvor han har fået støtte fra det meste af fodbolddanmark.
I Brøndbys ledelse er man kede af sine fans homofobiske sang:- Det er fuldstændig uacceptabelt.
Det er ødelæggende for den fankultur, vi som klub prøver at bygge op.
Så det er meget beklageligt, siger Brøndbys kommunikationschef Christian Schultz til DR.
Hvad vil I gøre?
- Vi er løbende i dialog med vores fangrupper om, hvilke regler der skal være på stadion, og det kommer vi til at fortsætte med.
Der vil givetvis altid være grupperinger, der ikke vil rette ind, men vi vil blive ved med at arbejde for, at racisme og homofobi ikke hører hjemme på stadion.
Også Brøndbys officielle fangruppering, Brøndby Suppoert, tager afstand fra sangen mod Fischer.
- Vi er helt bevidste om, at det ikke er første gang, en Brøndby-tribune har sunget sange, der i sit udtryk må betragtes som homofobiske.
Men ligesom vi op gennem tiden har lært, hvor grænsen for racisme går, og hvornår man bør reagere på det, så gælder det samme med homofobi.
Og i aften blev grænsen overtrådt på en måde, som vi hverken kan eller vil sidde overhørig, skriver fanklubben i en meddelelse på sin hjemmeside.
Brøndby møder FC København og Viktor Fischer på søndag i Superligaen.
FacebookTwitterKopier linkEmner:Brøndby|FC København|Viktor Fischer (fodboldspiller)|Homoseksualitet|FC Nordsjælland




https://www.dr.dk/nyheder/penge/klimadukse-bremser-pensionskasses-sorte-udlaan

PengeKlimadukse bremser pensionskasses sorte udlånGrønt netværk sikrede snævert flertal på MP Pensions generalforsamling.
Magistrenes og psykologernes pensionskasse, MP Pension, har blandt andet obligationsinvesteringer for 328 millioner kroner i Petroelos Mexicanos, Pemex.
Af Oliver Batchelor08.
apr.
2019 kl.
21.
28Bemærk: artiklen er mere end 30 dage gammelLæs opMagistrenes og psykologernes pensionskasse, MP Pension, skal ikke nøjes med at stoppe aktieinvesteringer i fossile selskaber - det skal også være slut med at yde lån til de samme virksomheder.
Det er resultatet af en anbefaling, som netværket Ansvarlig Fremtid i weekenden sikrede et snævert flertal for på pensionskassens generalforsamling - imod bestyrelsens anbefaling.
- Bestyrelsen har meldt ud, at man ville holde op med at investere i fossilselskaber.
Det er rigtig fint.
Men beslutningen har kun omfattet investeringer i aktier, hvor vi synes, at man burde have den samme politik i forhold til obligationsinvesteringer, siger talsperson Thomas Meinert Larsen.
Top ti: Så meget har de låntPetroleos Mexicanos - 328 millioner kronerPetrobras Global Finance - 125 millioner kroenrSouthern Gas Corridor - 123 millioner kronerKazMunayGas - 80 millioner kronerNTPC - 60 millioner kronerGazprom OAO - 51 millioner kronerGazprom Neft OAO - 34 millioner kronerPetronas - 34 millioner kronerShelf Drilling Holding - 33 millioner kronerSaka Energia Indonesia - 33 millioner kronerKilde: Ansvarlig Fremtid / MP PensionSorte lån for 1,5 milliarder kronerMP Pension, der er en medlemsejet pensionskasse for 130.
000 magistre, gymnasielærere og psykologer, besluttede sidste år at droppe ejerskabet i virksomheder med en omsætning på over 25 procent fra kul, olie og tjæresand.
Men efter at have gennemgået pensionskassens portefølje af virksomhedsobligationer, fandt Ansvarlig Fremtid yderligere investeringer for 1,5 milliarder kroner i fossilselskaber.
Blandt andet er der udlån for 328 millioner kroner til Petroelos Mexicanos, Pemex, og for 125 millioner kroner til brasilianske Petrobras på den liste, der også tæller russiske Gazprom.
- Vi synes ikke, det er sammenhængende, hvis man ikke har den samme politik over for obligationsinvesteringer i de samme selskaber.
Det var det, vores forslag gik på på generalforsamlingen, fastslår Thomas Meinert Larsen.
Bestyrelsesformand: Vi er enigeOver de næste tre år frasælger MP Pension aktierne i mere end 1.
000 selskaber - uden at det ifølge pensionskassen vil gå ud over afkastet til medlemmerne.
Bestyrelsesformand Egon Kristensen fortæller, at der allerede var lagt op til, at obligationerne skulle have samme eftersyn som aktierne i fossilselskaber.
Det skulle blot først være sket, når frasalget af aktier var gennemført.
Derfor var der heller ikke noget drama omkring flertalsbeslutningen på generalforsamlingen, fortæller han.
- Vi er enige om intentionerne i forslaget, for det flugter med det, vi har lagt op til i forvejen.
Vi havde blot bedt om lidt længere tid til det.
Men den tålmodighed havde generalforsamlingen ikke, så det tager vi til efterretning, siger Egon Kristensen.
Flere pensionskasser i kikkertenAnsvarlig Fremtids kampagne i pensionssektoren retter sig særligt mod investeringer i selskaber, der ikke hjælper til at nå FN's klimamål.
Og derfor kan en lang række medlemsejede pensionskasser se frem til, at netværket vil forsøge at overbevise flertallet om, at en mere grøn investeringsprofil er vejen frem.
For eksempel deltager repræsentanter fra netværket i generalforsamlingen hos Pensionskassen for Jordbrugsakademikere og Dyrlæger her til aften.
Senere kommer turen til blandt andre Arkitekternes Pensionskasse, Juristerne og Økonomernes Pensionskasse, JØP.
- Det ligger os meget på sinde at de investeringer, man laver, er i selskaber, der har en forretningsstrategi, der understøtter målene i Paris-aftalen.
Hvis de modarbejder aftalen eller laver lobbyarbejde mod den, så skal de frasælges, siger Thomas Meinert Larsen.
Etik og afkast går hånd i håndHvor går grænsen for etiske investinger i forhold til, at pensionsindbetalerne skal sikres et godt afkast?
- Vi vil gerne værne om, at vi sikrer fornuftige og høje afkast.
Men det giver ingen mening, at man investerer i noget, som man dybest set ikke ønsker skal være succesfuldt, siger Thomas Meinert Larsen.
- Hvis alle vores investeringer i kul, olie og gas skulle vise sig at blive guldgruber fremover, så betyder det, at vi står over for en fremtid med meget voldsomme klimaforandringer, som blandt andet vil medføre ringere afkast på alle andre investeringer, siger han.
Ansvarlig Fremtid har også kampagner rettet mod kommuner, universiteter og forsikringsselskabers investeringer i fossilselskaber.
FacebookTwitterKopier linkEmner:Pensionsselskaber|Økonomi|Pensionskassen for Magistre & Psykologer|Rusland|Arkitekternes Pensionskasse




https://www.dr.dk/nyheder/indland/flygtet-fange-jeg-skulle-lokke-basil-hassan-i-en-faelde

Drone-sagenSe temaIndlandFlygtet IS-fange: Jeg skulle lokke Basil Hassan i en fældeKoalitionen mod Islamisk Stat brugte en tidligere slave for at forsøge at få fat i Basil Hassan.
Basil Hassan er sigtet for drabsforsøget mod islamkritiker Lars Hedegaard i 2013.
Ifølge flere efterretningstjenester har Basil Hassan haft en afgørende rolle for Islamisk Stats droneprogram.
Af Mette Mayli Albæk, Puk Damsgård, Troels Kingo og Jens Vithner Hansen08.
apr.
2019 kl.
21.
30Bemærk: artiklen er mere end 30 dage gammelLæs opDen amerikansk ledede koalition mod Islamisk Stat brugte en flygtet IS-fange til at forsøge at lokke danske Basil Hassan i en fælde.
Det fortæller den tidligere slave hos Islamisk Stat Layla Talou til DR.
Oplysningerne er bekræftet af flere af hinanden uafhængige kilder.
- De (koalitionen, red.
) bad mig sige til Basil Hassan, at han skulle hente mig et særligt sted uden for Raqqa.
Ideen var, at de ville tage ham til fange, siger Layla Talou.
Hun tilhører det såkaldte yazidi-folkefærd, der i 2014 blev invaderet af Islamisk Stat.
Flere tusinde yazidi-mænd blev slået ihjel, mens kvinderne og børnene blev taget som gidsler.
Læs også:Politiet har været på sporet af dansk terrornetværk siden 2013Blev tvangsgift med Basil HassanLayla Talou blev solgt som slave otte gange til forskellige IS-krigere, inden hun endte med at blive tvangsgift med den danske IS-kriger Basil Hassan.
I foråret 2017 lykkedes det hende at flygte fra Basil Hassan i Raqqa.
Da hun ankom til Kobane, hvor koalitionen har hovedsæde, vidste Basil Hassan endnu ikke, at hun var undsluppet.
Ifølge Layla Talou blev de styrker fra koalitionen, hun mødte i Kobane, chokeret, da hun fortalte, at hun havde boet hos Basil Hassan.
- De sagde, at de havde ledt efter ham i lang tid, fordi han var meget farlig.
De sagde, at de ville have haft i ham, siger Layla Talou.
På basen i Kobane bad amerikanske styrker Layla Talou om at holde kontakten til Basil Hassan via en krypteret chat.
- Basil Hassan skrev til mig og spurgte, hvor jeg var.
Amerikanerne sagde så, at jeg skulle bede ham om at komme til Kasrat Faraj (den sydøstlige del af Raqqa, red.
).
Det var her, amerikanerne ville fange ham, siger Layla Talou.
Hendes fortælling bekræftes af flere efterretningskilder.
Læs også:Politikere efter afsløring af danskers IS-slaver: Danmark skal hjælpe kvinderneEn kurdisk efterretningsofficer, som DR har mødt i Irak, fortæller, at man i perioder havde Basil Hassan præcist lokaliseret i Raqqa.
Efterretningsofficeren samarbejdede med den amerikanskledede koalition blandt andet ved at give koordinater på navngivne IS-krigere og deres opholdssteder.
Ifølge efterretningsofficeren var Basil Hassan en af dem, koalitionen rigtig gerne ville have fat i.
- Men vi manglede oplysninger om Basil Hassan til at komme tæt nok på ham, siger han.
Efterretningsofficeren ønsker ikke sit navn frem af hensyn til sit arbejde.
Hans identitet er redaktionen bekendt.
Basil Hassan hoppede ikke på koalitionens forsøg på at lokke ham væk.
DR har set beskeder fra Basil Hassan til Layla Talou, hvor Basil Hassan skriver, at han godt ved, at Layla Talou er flygtet.
Fælde nummer toTerrorforsker Magnus Ranstorp mener, at fælden viser, hvor vigtig Basil Hassan var for koalitionen.
- Koalitionen har arbejdet målrettet med at forsøge at finde nøglepersoner i hierkiet for at dræbe dem i droneangreb eller tage dem til fange, siger Magnus Ranstorp.
Nogle uger senere bliver Layla Talou igen bedt om at hjælpe koalitionen med at lokke Basil Hassan i en fælde.
Denne gang skal hun sende en video af sig selv til Basil Hassan iklædt det tøj, hun havde på i Raqqa.
Ifølge Layla Talou er videofilen en virus, der skal infiltrere Basil Hassans telefon.
Men også her Basil Hassan lugter angiveligt lunten.
I en indtalt besked til Layla Talou, som DR er i besiddelse af, siger han.
- Sådan en film er der ikke nogen, der bare finder på.
Forstår du?
Det er uvist, om Basil Hassan nogensinde afspillede videoen.
Forsvarer: Drop folkedomstolenDR har forelagt oplysningerne om de tidligere IS-slaver for Basil Hassans forsvarsadvokat, Thorkild Høyer.
Thorkild Høyer repræsenterer Basil Hassan i sagen, hvor han er sigtet for drabsforsøget mod Lars Hedegaard, samt i dronesagen, hvor Basil Hassan ifølge politiet har været med til at købe og sende droner til Islamisk Stat.
- Der er en verserende retssag, hvor min klient har de sædvanlige rettigheder, der følger med at være sigtet i en retsstat, herunder at han ikke skal dømmes af en folkedomstol, siger Thorkild Høyer.
Basil Hassan blev i 2017 meldt dræbt, men hans død er ikke bekræftet, og de danske myndigheder arbejder efter, at han stadig kan være i live.
Københavns Politi, Politiets Efterretningstjeneste og Forsvarets Efterretningstjeneste har ikke ønsket at kommentere oplysningerne.
FacebookTwitterKopier linkEmner:Islamisk Stat|Magnus Ranstorp (terrorforsker)|Syrien|Kobane|Efterretningstjenester




https://www.dr.dk/nyheder/politik/roede-partier-stoejberg-har-misbrugt-ombudsmandsrapport-mange-gange

PolitikRøde partier: Støjberg har misbrugt ombudsmandsrapport mange gangeEt nyt brev fra ombudsmanden får både S og EL til at rette skarp kritik af Inger Støjberg (V).
Enhedslistens Johanne Schmidt-Nielsen fotograferet på Christiansborg, mandag den 11.
marts 2019.
.
 Af Issa Jeppesen og Thomas Klose Jensen08.
apr.
2019 kl.
23.
01Bemærk: artiklen er mere end 30 dage gammelLæs opMed åbne øjne har udlændinge- og integrationsminister Inger Støjberg (V), i et forsøg på at rense sig selv og ministeriet, taget Folketingets Ombudsmand til indtægt for konklusioner, som han ikke selv kan stå på mål for.
Sådan lyder det fra både Socialdemokratiet og Enhedslisten efter at have læst et nyt brev fra ombudsmanden.
Brevet handler om Udlændinge- og integrationsministeriets ulovlige adskillelse af asylpar.
- Jeg synes, at det er manglende respekt for vores ombudsmandsinstitution, siger Enhedslistens integrationsordfører, Johanne Schmidt-Nielsen.
Enhedslistens Johanne Schmidt-Nielsen fotograferet på Christiansborg, mandag den 11.
marts 2019.
Fordrejede konklusionerUndervejs i brevet slår ombudsmanden fast, at Udlændinge- og integrationsministeriet af flere omgange har misbrugt konklusionerne i en ombudsmandsrapport fra 2017.
Læs også:Ombudsmanden kritiserer Støjberg for at fordreje sine ordBåde ministeren og ministeriet har nemlig gentagne gange henvist til og benyttet sig af formuleringer fra rapporten i et forsøg på at fremstille ombudsmandens undersøgelse som et udtryk for, at ministeriet ikke vidste, at adskillelsen af asylpar var ulovlig.
Men det kan ombudsmandens undersøgelse fra 2017 slet ikke bruges til.
- Dette er ikke tilfældet, konstaterer ombudsmanden blandt andet i sit brev.
Samtidig slår han fast, at spørgsmålet om, hvorvidt ministeren og eller andre ansatte i ministeriet havde kendskab til den ulovlige praksis, alene kan besvares, hvis der nedsættes en undersøgelseskommission.
Det er ved at udvikle sig til lidt af en skandale for det danske folkestyre.
Det der foregår lige nu, er et lille snigmord på vores folkestyre og den måde vi normalt forstår demokrati på.
Mattias Tesfaye, udlændingeordfører, Socialdemokratiet- Jeg synes, det er meget tydeligt, at Inger Støjberg har misbrugt ombudsmandens rapport i den her sag.
Det har hun gjort rigtig mange gange – også i skriftlige svar til mig – og det kan jeg godt forstå, at ombudsmanden er rigtig træt af, siger Johanne Schmidt-Nielsen, der mener, at ministeren bevidst fremlægger rapportens konklusioner skævt.
Læs også:Enhedslisten: Nu må Løkke ind i sager om adskilte gifte asylsøgereS: Et snigmord på folkestyretSagen er senest blusset op, fordi dagbladet Information for nylig offentliggjorde hidtil ukendte dokumenter, der modsiger Inger Støjbergs tidligere forklaring af sagens forløb.
Men allerede tilbage i sommeren 2017 blev Inger Støjberg beskyldt for at fordreje ombudsmandens ord.
Dengang understregede flere eksperter over for Politiken, at Støjberg tog fejl, når hun brugte ombudsmandens rapport til at konkludere, at ministeriet ikke havde haft intentioner om at bryde loven i sagen om adskillelse af asylpar.
Ikke desto mindre er ministeren fortsat med at henvise til rapporten.
Brevet fra ombudsmanden har også fået Socialdemokratiets udlændingeordfører til at "spærre øjnene op".
(ARKIV) Socialdemokratiets udlændinge- og integrationsordfører Mattias Tesfaye præsenterer udlændingeudspil i partiets gruppeværelse på Christiansborg, mandag den 5.
februar 2018.
.
.
En meningsmåling viser, at der er bred opbakning til den ændring i flygtningepolitikken, som Dansk Folkeparti har gjort sig til talsmand for.
Det skriver Ritzau, søndag den 9.
september 2018.
.
 - Jeg læser brevet som, at ombudsmanden i virkeligheden ikke længere stoler på ministeriet i denne her sag, siger Mattias Tesfaye og tilføjer:- Det her er ikke bare en dårlig sag for Inger Støjberg, det er også ved at udvikle sig til lidt af en skandale for det danske folkestyre.
Det, der foregår lige nu, er et lille snigmord på vores folkestyre og den måde, vi normalt forstår demokrati på, siger han.
Ganske få halmstrå at klamre sig tilSagen om adskillelse af asylpar begyndte i februar 2016, hvor det kom frem, at der på danske asylcentre boede voksne asylansøgere "i ganske få tilfælde" sammen med ægtefæller under 18 år.
Det ønskede Inger Støjberg at sætte en stopper for, og udsendte derfor en instruks om, at ingen under 18 år måtte indkvarteres på asylcentre med en ægtefælle.
Heller ikke selvom parret havde børn sammen.
Det har jeg ikke oplevet en ombudsmand gøre før.
Johanne Schmidt-Nielsen, integrationsordfører, EnhedslistenProblemet var bare, at både dansk lov og internationale konventioner slår fast, at grundlaget for at adskille parrene skal vurderes individuelt og ikke må ske per automatik.
Siden da er der drypvist dukket dokumenter op, som modsiger Inger Støjbergs forklaring af forløbet.
Læs også:Samlet opposition kalder Inger Støjberg i hastesamrådMed ombudsmandens brev har udlændinge- og integrationsministeren ifølge Johanne Schmidt-Nielsen nu kun ganske få halmstrå at klamre sig til.
- Hun har skubbet ombudsmanden foran sig og sagt; ”se, han har lagt til grund, at jeg ikke gjorde det med vilje”.
Men nu siger ombudsmanden ”hov hov, Inger Støjberg.
Du udlægger mig på en måde, så det kan misforstås”.
Det har jeg ikke oplevet en ombudsmand gøre før, siger Johanne-Schmidt Nielsen.
Inger Støjberg har ikke ønsket at svare på kritikken fra S og EL, men henviser til et skriftligt svar, hun tidligere har givet til DR Nyheder om ombudsmandens kritik:- Ministeriet har i svar til Folketinget gengivet fra ombudsmandens redegørelse fra marts 2017.
Det er ikke op til ministeriet at forklare de rammer, som ligger til grund for ombudsmandens arbejde.
Det har ministeriet ikke yderligere bemærkninger til.
FacebookTwitterKopier linkEmner:Folketingets Ombudsmand|Inger Støjberg (politiker)|Johanne Schmidt-Nielsen (politiker)|Udlændinge- og Integrationsministeriet|Udlændingepolitik




https://www.dr.dk/nyheder/politik/ep-valg/analyse-eu-skeptikere-kaemper-med-enigheden-i-europa-parlamentet

Valg til Europa-ParlamentetSe temaAf DR's EU-korrespondentOle Ryborg - DR's EU-korrespondentEP-valgAnalyse: EU-skeptikere kæmper med enigheden i Europa-ParlamentetItalienske Lega vil lave en ny EU-skeptisk gruppe i Europa-Parlamentet sammen med blandt andet Dansk Folkeparti.
Tallene viser dog, at EU-skeptikerne har svært ved at enes.
Der var smil over hele linjen, da repræsentanter fra fire partier præsenterede den nye EU-skeptiske alliance.
De smil kan dog blegne på den anden side af EU-valget, mener Ole Ryborg.
08.
apr.
2019 kl.
22.
32Bemærk: artiklen er mere end 30 dage gammelLæs opDet er ikke første gang, Matteo Salvini, lederen af det italienske parti Lega, indleder en europæisk politisk alliance med danske EU-skeptikere.
Tilbage i 2004 havde det daværende Lega Nord fire medlemmer af Europa-Parlamentet.
En af dem var Salvini, og Lega-folkene var på udkig efter politiske allierede i Europa-Parlamentet.
Salvini og de øvrige Lega-medlemmer fandt hurtigt en dansk allieret, som de skabte en politisk gruppe sammen med.
Deres allierede hed Jens-Peter Bonde.
Valgt ind i Europa-Parlamentet for den EU-skeptiske bevægelse JuniBevægelsen.
Salvini, Bonde og FarrageSammen med Nigel Farage fra UK Independence Party havde Jens-Peter Bonde skabt en politisk gruppe i Europa-Parlamentet under navnet Independence and Democracy.
Bonde og Farage var de to formænd for gruppen – og sammen med hollændere, polakker, svenskere og en del andre blev Salvini og de øvrige tre Lega Nord-folk optaget i deres politiske gruppe.
© Type 1DR’s EU-korrespondent Ole RyborgOle Ryborg er DR Nyheders korrespondent i EU og har dækket EU siden 1988.
Læs mereMedlemmerne af IND/DEM-gruppen, som den blev kaldt, var forenede i deres modstand mod det, de kaldte "unionsudviklingen".
Gruppen blev skabt, samtidig med at EU's stats- og regeringschefer underskrev den europæiske forfatningstraktat.
Og hvis der var noget, IND/DEM-medlemmerne af Europa-Parlamentet kunne enes om, så var det at forene deres kræfter i forhold til at bekæmpe traktaten og de forskellige forslag til, hvordan EU-samarbejdet kunne udbygges yderligere.
Mens Bonde, Salvini og Farage var forenede i deres unionsmodstand, så kneb det mere med at enes, når det det gjaldt fagpolitiske områder som miljøpolitik, forbrugerbeskyttelse og landbrugspolitik.
Altså mange af de emner, som medlemmerne af Europa-Parlamentet lovgiver om i deres parlamentariske hverdag.
Uenighed om meget andetJens-Peter Bonde tilhørte den politiske venstrefløj og var tidligere medlem af centralkomitéen i Danmarks Kommunistiske Parti.
Nigel Farage lå til gengæld pænt til højre for den politiske midte.
Så det kunne være lidt af en kamp at få den politiske gruppe med Salvini, Bonde og Farage til at enes om en fælles politik i Europa-Parlamentets klassiske politiske områder, som ikke berørte unionsudviklingen.
Et af de mere legendariske eksempler var, da UKIP's Godfrey Bloom blev et af gruppens medlemmer i ligestillingsudvalget i Europa-Parlamentet.
Han erklærede, at "ingen erhvervsmand med respekt for sig selv ville ansætte en kvinde i den fødedygtige alder, og jeg er her for at repræsentere Yorkshire-kvinder, som altid har middag parat, når manden kommer hjem fra arbejde.
"Et syn på ligestilling, som ikke ligefrem blev delt af de danske og svenske EU-politikere i IND/DEM-gruppen i Europa-Parlamentet.
Nigel Farage siger farvel til Jens-Peter Bonde på hans sidste arbejdsdag i Europa-Parlamentet i 2008.
Meningsmålinger spår fremgang til skeptikerneNår historien om Salvini, Bonde, Farage og IND/DEM-gruppen er relevant i dag, så er det fordi, problemstillingen med Salvinis nye politiske projekt er identisk med den situation, som Salvini oplevede på egen krop tilbage i 2004.
Hvad er en gruppe i Europa-Parlamentet?
Langt størstedelen af europaparlamentarikerne sidder i otte politiske grupper, der på mange måder minder om partierne i Folketinget.
Inden der skal stemmes, diskuterer medlemmerne forslagene i grupperne.
De kan dog ikke tvinges til at stemme det samme.
Det kræver minimum 25 medlemmer fra mindst en fjerdedel af EU's medlemsstater at oprette en gruppe.
Med forbehold for, at meningsmålinger om EP-valg er usikre, så kan det alligevel med en vis sikkerhed forudses, at EU-skeptikere rundt omkring i Europa står til en betydelig fremgang, når der skal vælges nye medlemmer af Europa-Parlamentet i maj.
Og ser man på den fremgang, som Matteo Salvini og Lega står til i Italien, så er det naturligt, at Salvini er en de bærende politiske kræfter i et forsøg på at forene europæiske EU-skeptikere i en fælles politisk gruppe i Europa-Parlamentet.
Et vigtigt skridt på den vej blev taget, da Salvini i dag mødtes med repræsentanter for Alternative für Deutschland, Sandfinnerne og Dansk Folkeparti.
Salvini har haft mange andre møder rundt omkring i Europa.
Marine Le Pen fra Frankrig, Wilders fra Holland, Frihedspartiet i Østrig og mange andre er med i Salvinis kontaktbog, og tiden vil vise, om Salvini ligefrem kan indfri sit ønske om at etablere den største politiske gruppe i Europa-Parlamentet.
Indflydelse kræver samhørighedMen ét er at etablere en politisk gruppe.
Det er vigtigt og helt afgørende i forhold til både at kunne indtage centrale poster i parlamentet, i forhold til taletid og i forhold til økonomisk støtte.
Men hvis den politiske indflydelse skal være i top, så kræver det også, at en politisk gruppe i Europa-Parlamentet kan enes om en fælles politik.
Ikke kun i forhold til den fælles modstand mod EU, men også i forhold til al den hverdagslovgivning, hvor medlemmerne af Europa-Parlamentet i dag er medlovgivere.
De nationalkonservative EU-skeptikere, som Matteo Salvini ønsker at samle, skal med andre ord også kunne enes om regler for CO2-udslip fra personbiler, om copyright-direktivet – ja sågar om spørgsmålet om, hvorvidt sommertiden skal afskaffes.
Det er selvfølgelig ikke noget krav, at medlemmerne af en politisk gruppe skal stemme det samme.
Men i de interne forhandlinger i Europa-Parlamentet gælder det samme som i præcis alle andre parlamenter.
Dem med flest stemmer har største indflydelse.
Og det kræver, at den politiske gruppe stemmer sammen.
For hvis du som ordfører på en sag repræsenterer en gruppe med 100 medlemmer – men alle ved, at kun halvdelen af gruppens medlemmer bakker dig op, ja – så er din indflydelse mindre.
Ser man på den forgangne valgperiode, så viser alle tal, at det er klart sværest for EU-modstanderne at skabe enighed, når der skal stemmes i Europa-Parlamentet.
Farrages gruppe er enige om mindstDen politiske gruppe, hvor der er størst politisk harmoni i Europa-Parlamentet, er den grønne gruppe, hvor SF's Margrete Auken sidder.
Medlemmerne af den grønne gruppe stemmer sammen som en flok ved 95 procent af alle afstemninger i Europa-Parlamentet.
Det viser tal fra VoteWatch Europe, som gennem mere end et årti har kortlagt alle afstemninger i Europa-Parlamentet.
Andre etablerede politiske grupper i parlamentet som de liberale, kristdemokraterne og socialdemokraterne ligger alle på omkring 90 procent gruppe-samhørighed ved afstemningerne.
Dansk Folkeparti er i dag i gruppe med blandt andet de britiske konservative og det polske regeringsparti PiS.
Deres gruppe i Europa-Parlamentet hedder ECR-gruppen, og ved 77 procent af alle afstemninger stemmer medlemmerne af ECR-gruppen sammen.
Dansk Folkepartis medlemmer af ECR-gruppen har stemt sammen med gruppen ved 79,11 procent af alle registrerede afstemninger.
Der er med andre ord stor politisk sammenhængskraft i den politiske gruppe, Dansk Folkeparti er medlem af i dag.
Hvornår er der valg til Europa-Parlamentet?
Det danske valg til Europa-Parlamentet finder sted i dag.
Medlemmerne bliver valgt ved direkte valg i alle EU-lande.
Sammen med medlemslandenes ministre vedtager europaparlamentarikerne nye love i EU.
Danmark skal vælge 14 medlemmer til Europa-Parlamentet.
13 indtager deres pladser den 2.
juli, mens nummer 14 indtager sin plads, i det øjeblik Storbritannien forlader EU.
Hvis man ser på den politiske gruppe, hvor Salvini i dag hører hjemme sammen med blandt andre Marine Le Pen fra Frankrig og frihedspartierne fra Østrig og Holland, så er sammenhængskraften lavere.
Gruppen kaldes for ENF-gruppen.
Her er den politiske samhørighed lavere og nede under 67 procent.
Altså væsentligt lavere end de gamle, etablerede politiske partier.
Og ser man på den anden politiske EU-skeptiske gruppering EFDD, som ledes af Nigel Farage, ja så har den politiske gruppe kun stemt ens ved 46 procent af alle afstemninger, og gruppen er den med mindst politisk sammehængskraft.
Når hverdagen truer, viser uenigheden sigHvis man ser ud over de forskellige politikområder, så kan man blandt andet se, at nogle af de områder, hvor det især kniber for EU-skeptikerne at enes om en fælles politik, er inden for landbrug, fiskeri og ligestilling.
I dag er ENF-gruppen, hvor Salvinis Lega sidder, domineret af Marine Le Pens Rassemblement National (tidligere Front National).
I dag er det franskmændene, som sidder på gruppen med langt de fleste medlemmer.
Og ser man på Salvinis Lega, så har de kun stemt med ENF-gruppen ved 57 procent af alle afstemninger.
Wilders nederlandske frihedsparti har ifølge VoteWatch Europe kun stemt med ENF-gruppen ved 52 procent af alle afstemninger og for det østrigske frihedsparti FPÖ er tallet 51 procent.
Hvis Matteo Salvini lykkes med at samle tilstrækkeligt mange partier til, at nationalkonservative EU-skeptikere kan skabe en af de største politiske grupper i Europa-Parlamentet efter valget, så vil det uden tvivl gøre et enormt indtryk på Europas stats- og regeringschefer.
Marine Le Pen og Matteo Salvini er allerede i gruppe sammen i Europa-Parlamentet - nemlig i gruppen ENF.
Alene skabelsen af en sådan gruppe vil sende et klart politisk signal til Europas politiske ledere om EU-samarbejdet.
Og der er ingen tvivl om, at kommer det til afstemninger på kerneområder som migrationspolitik og kamp mod terror, så vil der ikke være problemer med sammenholdet i en politisk gruppe skabt af Salvini.
Den store udfordring for enigheden i de politiske grupper, som Salvini og hans allierede har været en del af i Europa-Parlamentet de seneste 15 år, handler om mange af de andre lovforslag, som behandles i Europa-Parlamentet.
Om alt fra forskningsprogrammer, Erasmusstudenter, forbrugerbeskyttelse og fiskeripolitik.
Her har EU-skeptiske grupper hidtil haft de største problemer med at blive enige om en fælles politik i Europa-Parlamentet.
FacebookTwitterKopier link




https://www.dr.dk/nyheder/udland/trump-skifter-secret-service-chefen-ud

UdlandTrump skifter Secret Service-chefen udEn kilde taler om "en næsten systematisk udrensning" i det amerikanske ministerium for indenlandsk sikkerhed.
Secret Service-direktør Randolph Alles fjernes fra sin post, siger kilder til CNN.
(Arkivfoto) )08.
apr.
2019 kl.
21.
09 | opdateret 08.
apr.
2019 kl.
22.
58Bemærk: artiklen er mere end 30 dage gammelLæs opChefen for Secret Service, der blandt andet har til opgave at passe på USA's præsident og regeringschefer på besøg i USA, forlader sin post.
Det oplyser Det Hvide Hus.
- Secret Service-direktør Randolph "Tex" Alles fratræder inden længe, siger præsident Donald Trumps talskvinde, Sarah Sanders.
Hun tilføjer, at præsidenten har valgt James Murray, der har været agent i Secret Service i mange år, til at lede sikkerhedstjenesten.
Han tiltræder i næste måned.
Flere kilder siger til CNN, at Trump har bedt sin stabschef, Mick Mulvaney, om at fyre chefen for Secret Service.
Ifølge tv-stationen sidder Randolph Alles stadig i embedet, men er blevet bedt om at gå af.
"Systematisk udrensning"Meldingen om hans fyring kommer, dagen efter at USA's minister for indenlandsk sikkerhed, Kirstjen Nielsen, trådte tilbage.
Hun har længe været under pres fra præsidenten.
Randolph Alles refererer til ministeren.
En af CNN's kilder beskriver fyringen af Secret Service-chefen som "en næsten systematisk udrensning" i ministeriet for indenlandsk sikkerhed.
Andre kilder siger til nyhedsbureauet AP, at Randolph Alles' afgang var ventet, og at den bunder i en personlig konflikt.
Ifølge dem har det ikke noget at gøre med, at Nielsen søndag forlod sin post.
Randolph Alles selv afviser ifølge nyhedsbureauet Reuters flere af mediernes historier om hans afgang.
- Der er ingen tvivl om, at I har set medier skrive om min 'fyring'.
Jeg garanterer jer, at det ikke er tilfældet, og administrationen fortalte mig faktisk i sidste ude, at der kunne forventes et skift i lederskabet, siger han ifølge Reuters.
Det har heller ikke noget at gøre med en sikkerhedshændelse ved præsidentens golfklub Mar-a-Lago i Florida, hvor det lykkedes en kvinde at trænge ind på ulovlig vis.
Secret Service har blandt andet ansvaret for sikkerheden omkring landets politiske ledere.
/ritzau/FacebookTwitterKopier linkEmner:Donald Trump (politiker)|USA|CNN|Socialdemokraterne|Arbejdspladser




https://www.dr.dk/sporten/fodbold/superliga/video-maal-efter-27-sekunder-og-kaempedrop-broendby-og-fcn-deler

SuperligaVIDEO Mål efter 27 sekunder og kæmpedrop: Brøndby og FCN delerBrøndby scorede i overtiden og fik 1-1 i udekampen mod FC Nordsjælland i mandagens superligaopgør.
08.
apr.
2019 kl.
21.
11Bemærk: artiklen er mere end 30 dage gammelLæs opEt overtidsmål af Mikael Uhre sørgede mandag aften for, at Brøndby fik et enkelt point med hjem fra udekampen mod FC Nordsjælland i Superligaens mesterskabsspil.
Angriberen sendte bolden i nettet til 1-1, efter at den unge FCN-keeper Peter Vindahl måtte se bolden trille mellem sine ben.
FCN scorede ellers efter bare 27 sekunder, og det så længe ud til, at 1-0 også skulle blive kampens resultat, men sådan gik det ikke.
De to hold tog dermed et point hver, og det betyder, at Brøndby holder sin fjerdeplads, mens FCN fortsat er på sjettepladsen i mesterskabsspillet.
Læs også:HØGHS HØJDEPUNKTER Vestegnens vidunderhug og vestjysk vanvidSelv om Brøndby løftede sit spil, efterhånden som kampen skred frem, var det de unge FCN'ere, der var bedst.
Særligt i første halvleg blev Brøndbys vaklende defensiv flere gange udstillet.
Det kom særligt til udtryk i duellen mellem Andreas Skov Olsen og Anthony Jung, hvor førstnævnte var klart overlegen.
Netop den duel førte til den tidlige kasse.
27 sekunderFørste halvleg fik således et brag af en start, da FCN satte gang i et kontraangreb, som endte hos Skov Olsen.
Andreas Skov Olsen scorer til 1-0 og jubler sammen med Mikkel Damsgaard under Superligakampen mellem FC Nordsjælland - Brøndby i Right to Dream Park, mandag den 8.
april 2019.
 Han satte let Jung af og sparkede bolden i nettet med sit drønfarlige venstreben efter bare 27 sekunder.
Den tidlige scoring var et fint billede på første halvleg.
FCN var klart bedst og skabte flere fine chancer til blandt andre Mathias Rasmussen, Abdul Mumin og Victor Nelsson.
Læs også:Nej, nej, nej målmand!
Se situationen som sender Esbjerg i mesterskabsslutspilletBrøndby havde voldsomt svært ved at skabe noget som helst offensivt, og de blågules bedste forsøg var et langskud fra Simon Hedlund.
I anden halvleg blev svenske Simon Tibbling sat på banen for Brøndby, og han gjorde hurtigt en forskel.
Brøndby kom bedre med, og Tibbling havde et par fine muligheder, mens Kamil Wilczek kort før tid var lige ved at udligne på hovedstød.
Det udlignende mål kom dog først i overtiden, da Tibbling spillede bolden mellem benene på FCN-keeper Peter Vindahl, hvorefter Mikael Uhre skubbede bolden i et tomt mål og sikrede 1-1 til Brøndby.
/ritzau/FacebookTwitterKopier linkEmner:Brøndby|Kamil Wilczek (fodboldspiller)|FC Nordsjælland|Fodbold




https://www.dr.dk/nyheder/indland/bag-om-dronekrigeren-danmarks-farligste-terrorist-saadan-er-historien-blevet-til

Drone-sagenSe temaIndlandBag om ‘Dronekrigeren - Danmarks farligste terrorist: Sådan er historien blevet tilHer kan du få svar på spørgsmål om tankerne bag DRs dækning.
Af Mette Mayli Albæk, Jens Vithner, Troels Kingo og Puk Damsgård08.
apr.
2019 kl.
20.
30Bemærk: artiklen er mere end 30 dage gammelLæs opI to tv-dokumentarer, en podcast-serie samt en række nyhedsindslag og artikler afdækker DR et formodet terrornetværk og en dansk topterrorists rolle i Islamisk Stat.
Journalisterne bag historien fortæller her om overvejelser, valg og fravalg i dækningen.
Hvorfor har I lavet historien?
Det er lykkedes en dansk mand at komme til tops i den internationale og frygtede terrororganisation Islamisk Stat, samtidig med at han ifølge politiet har været central i et aktivt dansk terrornetværk.
Dokumentarens hovedperson, Basil Hassan, trækker tråde til hidtil ukendte terroraktiviteter både i Danmark og i en række andre lande.
Det er væsentligt at belyse.
Både for at gøre samfundet klogere på, hvordan danske statsborgere og herboende personer bekæmper det vestlige samfund.
Og for at afdække, hvordan danske myndigheder forsøger at bekæmpe terror.
Med dokumentaren ønsker vi at komme så langt og nuanceret omkring Basil Hassan og en række påståede aktiviteter i hans netværk både herhjemme og i udlandet.
Hvad gør denne sag så speciel?
Ifølge politiet var det Basil Hassan, der i februar 2013 forsøgte at skyde og dræbe historiker og islamkritiker Lars Hedegaard.
Herefter forsvandt Basil Hassan ud af landet, og fortællingen om ham har siden været præget af stor mystik.
Udenlandske efterretningstjenester har bekræftet, at Basil Hassan har haft en ledende rolle i Islamisk Stat, men der er ikke tidligere blevet berettet konkret om Basil Hassans aktiviteter inde fra kalifatet.
I september 2018 kunne DR afsløre, at Basil Hassan ifølge politiet også er central i en dansk terrorsag, hvor fem personer er sigtet for at have købt og sendt dronedele til Islamisk Stat.
Det formodede netværk har ifølge politiet været aktivt i fem år.
I forbindelse med dokumentaren 'Dronekrigeren - Danmarks farligste terrorist' har DR talt med en række kvinder, herunder IS-slaver, som har mødt Basil Hassan i IS-kalifatet.
De beretter om et sjældent detaljeret vidnesbyrd fra indersiden af en terrororganisation.
Hvordan har I arbejdet med programmet?
Vores research startede i sommeren 2017, hvor vi fik et tip fra en kilde i det islamistiske miljø.
Personen fortæller os, at han har været med til at sende dronedele til Islamisk Stat og at Basil Hassan også skulle være involveret.
Siden har vi etableret kontakt til kilder i det islamistiske miljø både i Danmark og i udlandet og myndighedskilder i ind- og udland.
De to dokumentarer er en dokumentaristisk fortælling, der bygger på samtaler med mange forkellige typer kilder.
Skildringen af Basil Hassans liv er baseret på, hvad folk omkring ham og andre kilder med kendskab til efterforskningen mod ham har fortalt.
Nogle har ikke ønsket at tale med os, men alle oplysninger er efterprøvet.
Hvis en oplysning kun stammer fra en kilde, er dette angivet med tydelig afsender.
Mange kilder har betinget sig anonymitet.
I alle tilfælde kender DR kildernes identitet.
Hvilke overvejelser har I gjort jer, når I kalder Basil Hassan for en terrorist?
I efteråret 2016 besluttede de amerikanske myndigheder sig for at sætte Basil Hassan på deres terrorliste.
Den tidligere chef for listen, Jason Blazakis, har udtalt, at Basil Hassan er ‘en af de farligste, der nogensinde er sat på listen’.
Samtidig har en tidligere kurdisk efterretningsofficer til DR fortalt, at ‘Basil Hassan havde så central en rolle i Islamisk Stats droneprogram, at koalitionen mellem kurderne og Vesten har forsøgt at slå ham ihjel’.
Derudover har en række kvinder, der kender Basil Hassan fra Islamisk Stats hovedby Raqqa, over for DR fortalt, at Basil Hassan satte bomber på droner og talte om at lave terrorangreb i Vesten.
Er det nødvendigt at vise billeder af Basil Hassan?
Virkeligheden skal vises og Basil Hassan har et ansigt.
To af de billeder, som indgår i vores dækning, er taget, efter at Basil Hassan ifølge politiet forsøgte at dræbe Lars Hedegaard.
Disse billeder er vigtig dokumentation af, hvor Basil Hassan efterfølgende har været under sin flugt fra de danske myndigheder.
De personer, der har givet DR disse billeder, har givet samtykke til, at vi kan bringe dem.
Desuden vises to billeder af Basil Hassan, som jævnligt har været bragt i de danske medier og som stammer fra hans gymnasietid.
Disse billeder er med til at vise og dokumentere, at Basil Hassan dengang bare var en almindelig gymnasiedreng fra Frederiksberg, der i løbet af sin ungdom udviklede sig til ifølge myndighedskilder at være en af de mest eftersøgte danskere nogensinde.
Hvilke overvejelser har I gjort jer i forhold til at eksponere efterretningstjenester og politiets arbejdsmetoder?
Alle oplysninger i dokumentaren er nøje overvejet, og der er også informationer, der er valgt fra af forskellige hensyn.
Alle oplysninger om politiet og efterretningstjenester er bekræftet af flere af hinanden uafhængige kilder.
Vi har haft grundige etiske og juridiske overvejelser om alle detaljer i denne sag.
I Danmark har vi et åbent retssystem, hvor mange oplysninger bliver fremlagt i retten, og politiets arbejdsmetoder kommer også frem under en retssag.
Alle oplysninger i dokumentaren og nyhedsdækningen er forlagt myndighederne, så de har haft mulighed for at kommentere dem.
Hvilke overvejelser har I gjort jer i forhold til at beskrive et formodet terrornetværk, hvor der kører en verserende retssag og de involverede dermed hverken er dømt eller frikendt for noget?
Efterforskningen af det formodede terrornetværk har været mere end fem år undervejs, og sagen er af samfundsmæssig væsentlig betydning, fordi der ifølge politiet er tale om et terrornetværk, hvor flere af de sigtede er født og vokset i Danmark og ifølge politiet er endt med at støtte en terrororganisation.
De involverede personer er blot sigtede i sagen, og vi understreger gennem vores dækning, at der endnu ikke er rejst tiltale og at de fem personer alle nægter sig skyldige.
Alle oplysninger i dækningen er forlagt de involveredes advokater.
Har I været i kontakt med efterretningstjenesten i forbindelse med jeres research?
Ja.
Undervejs i vores research finder vi ud af, at PET ved, at vi interesserer os for særligt to personer fra det islamistiske miljø i Storkøbenhavn.
Vi undersøger de to personers mulige indblanding i det formodede terrornetværk.
Vi har derfor en dialog med PET, fordi de er bekymret for, om vores viden og ageren kan spolere en efterforskning.
PET understreger, at de hverken vil eller kan forbyde os eksempelvis at opsøge bestemte personer.
DR beslutter, at vi ikke vil risikere at ødelægge en igangværende terrorefterforskning, da vi fornemmer, at to navngivne personer skal anholdes.
Derfor undlader vi på et bestemt tidspunkt at opsøge disse to personer.
Men vi fortsætter vores research og arbejde med historien.
FacebookTwitterKopier linkEmner:Islamisk Stat|Terrorisme|Politiets Efterretningstjeneste|Politi|København




https://www.dr.dk/nyheder/udland/rusland-slipper-100-indespaerrede-hvaler-fri-efter-kritik-fra-leonardo-dicaprio

UdlandRusland slipper 100 indespærrede hvaler fri efter kritik fra Leonardo DiCaprioHvalerne er blevet holdt fanget i små bassiner siden sidste sommer.
I små bassiner som dette er næsten 100 hvaler blevet holdt fanget i månedsvis.
Mandag er der indgået aftale om at løslade dem.
)08.
apr.
2019 kl.
18.
22Bemærk: artiklen er mere end 30 dage gammelLæs opRussiske myndigheder har underskrevet en aftale om at frigive knap 100 hvaler, der i månedsvis har været holdt indespærret.
I alt ti spækhuggere og 87 hvidhvaler har været fanget på yderst begrænset plads i indhegninger i det østlige Rusland.
Det har blandt andet medført kritik fra skuespiller og aktivist Leonardo DiCaprio.
Han har på det sociale medie Twitter delt en underskriftsindsamling, der opfordrer til løsladelsen af hvalerne.
Indsamlingen har opnået knap halvanden million underskrifter.
Kritikken er opstået, efter at der er dukket billeder op af de små bassiner, hvor hvalerne holdes fanget i havnebyen Nakhodka ud til Det Japanske Hav.
Hvalerne har været fanget siden sidste sommer.
Kritikere har kaldt indespærringen for et hvalfængsel.
 Hvalerne har været spærret inde i den lille indhegning siden sidste sommer.
 Det var angiveligt planen, at hvalerne skulle sælges til Kina.
 De indespærrede hvaler er en gruppe på 10 spækhuggere og 87 hvidvaler.
1 / 4Kritikere har kaldt indespærringen for et hvalfængsel.
1 / 4Hvalerne har været spærret inde i den lille indhegning siden sidste sommer.
2 / 4Det var angiveligt planen, at hvalerne skulle sælges til Kina.
3 / 4De indespærrede hvaler er en gruppe på 10 spækhuggere og 87 hvidvaler.
4 / 4Planer om salg i KinaSelskaberne bag tilfangetagelsen har angiveligt haft planer om at sælge dem til havparker og akvarier i Kina.
Det russiske styre har tidligere erkendt, at hvalerne bliver holdt fanget under for hårde forhold.
Det har dog også lydt, at det vil være svært at slippe dem fri, uden at de kommer til skade.
Men mandag har et hold internationale videnskabsfolk underskrevet en aftale sammen med russiske videnskabsfolk.
Aftalen er støttet af de lokale myndigheder og betyder, at hvalerne skal slippes fri.
Blandt de internationale videnskabsfolk er Jean-Michel Cousteau.
Hans far er den afdøde opdagelsesrejsende og marineforsker Jacques Costeau.
Han kalder mandagens aftale et rørende øjeblik og erkender, at det fortsat bliver svært at sikre hvalernes helbred.
- Jeg ved, det kommer til at kræve meget arbejde.
Men jeg er slet ikke i tvivl om, at det kommer til at lykkes, siger Jean-Michel Cousteau.
/ritzau/ReutersFacebookTwitterKopier linkEmner:Leonardo DiCaprio (skuespiller)|Rusland|Dyr|Kina|Twitter




https://www.dr.dk/mitliv/tvaers/mohamad-paa-19-kaemper-mod-udvisning-hvis-jeg-bliver-smidt-ud-vil-alt-vaere-spildt

TværsMohamad på 19 kæmper mod udvisning: Hvis jeg bliver smidt ud, vil alt være spildtMohamad vil på universitetet til sommer, men en hjemsendelse truer.
Det gør ham usikker.
© Betina GarciaAf Silas Bay Nielsen08.
apr.
2019 kl.
19.
00Læs opDet første, jeg husker, fra jeg kom til Danmark for tre år siden, var luften.
Den var kold, men den var ren.
Man kunne ikke mærke den giftige lugt af sprængte bomber.
Og så husker jeg, at her var fuldstændig roligt.
Der var ingen bomber, så endelig følte jeg, at jeg kunne slappe af.
Tværs på P3Tværs på P3 bliver sendt hver mandag aften på P3 og kan også lyttes til som podcast.
Tværs kan også ses på DR3 og DRTV.
Har du også en historie du vil dele, kan du skrive til os på tvaers@dr.
dk.
Jeg er fra Aleppo i Syrien, men kom til Danmark i november 2015.
Min far flygtede hertil under krigen, og resten af min familie blev familiesammenført med min far 11 måneder efter, han kom.
Da jeg kom til Danmark, var der kun én mulighed for mig: Jeg ville skabe en ny fremtid.
Nøglen var at lære dansk, få en uddannelse og deltage i samfundsdebatten.
Derfor tog jeg på sprogskole, og otte måneder senere begyndte jeg i 10.
klasse.
Jeg føler mig som en dansker og har opbygget hele mit liv her.
(© Betina Garcia)Nu er jeg snart færdig med min HF og har søgt ind på journaliststudiet, jura og offentlig administration efter sommerferien.
Jeg taler flydende dansk, er politisk aktiv, holder foredrag og skriver læserbreve i aviserne.
Jeg føler mig som en dansker og har opbygget hele mit liv her.
Alligevel risikerer jeg snart at blive smidt tilbage til Syrien på grund af paradigmeskiftet i udlændingepolitikken.
Det gør mig usikker på min fremtid, for jeg ved aldrig, hvornår jeg risikerer at blive udvist.
Det kan ske to dage før, jeg får min HF-eksamen.
Det kan ske, mens jeg er i gang med at læse på universitetet, eller det kan ske på et senere tidspunkt.
Jeg føler, at alt mit arbejde vil være spildt, hvis jeg kun er en midlertidig borger i Danmark, og at jeg alligevel snart bliver smidt hjem.
Jeg er en stolt syrer og stolt araber, men jeg er også en stolt dansker.
(© Betina Garcia)Jeg frygter for den dag, jeg skal tilbage til Syrien.
Jeg frygter, at jeg bliver anholdt og måske tortureret, fordi jeg flygtede fra Syrien.
Og så frygter jeg at blive dømt for landsforræderi, fordi jeg ikke har meldt mig til hæren, som man skal, når man fylder 18.
Hvis jeg kommer tilbage til Syrien igen, inden jeg bliver færdig med universitetet, skal jeg starte i 10.
klasse igen, fordi Syrien kun accepterer universitetsuddannelser fra udlandet.
En af gangene, hvor jeg blev anholdt, sad jeg på gulvet med et tørklæde for øjnene i to timer.
Det føltes næsten som to år.
Jeg kunne høre, at nogle råbte og skreg, fordi de blev tortureret.
MohamadJeg er en stolt syrer og stolt araber, men jeg er også en stolt dansker.
Jeg føler, at min fremtid er i Danmark, og jeg føler mig mest knyttet til Danmark.
For mig er Syrien ikke længere mit hjem.
Der faldt så mange bomber i Aleppo fra oppositionens side, som har slået mere end ti af mine klassekammerater og to af mine fætre ihjel.
Mange danskere har svært ved at forstå, hvad krigsflygtninge har været udsat for.
Du risikerer hele tiden selv at dø eller miste familiemedlemmer eller venner.
- En af gangene, hvor jeg blev anholdt, sad jeg på gulvet med et tørklæde for øjnene i to timer.
Det føltes næsten som to år.
(© Betina Garcia)I starten var det forfærdeligt, men senere hen bliver det normalt.
Man vænner sig til, at man dagligt får at vide, at 50 mennesker omkring én er døde, og det ender med næsten ikke at påvirke en.
Da jeg var 15, blev jeg anholdt fem gange af militæret.
De troede, jeg var over 18, og at jeg derfor skulle have meldt mig til hæren.
Men jeg havde ikke noget ID på mig, der kunne bevise, at jeg stadig var for ung.
En af gangene, hvor jeg blev anholdt, sad jeg på gulvet med et tørklæde for øjnene i to timer.
Det føltes næsten som to år.
Jeg kunne høre, at nogle råbte og skreg, fordi de blev tortureret.
Jeg frygtede, det var min tur bagefter.
Heldigvis valgte soldaterne at lade mig gå.
Der er nogle, der siger, at jeg burde tage tilbage for at genopbygge mit land.
Men det er ikke mig, der har ødelagt det, og det er heller ikke mig, der skal genopbygge noget, som andre har ødelagt.
Jeg ved godt, at dem, der vil have os tilbage til Syrien, har velunderbygget dokumentation, der siger, at ikke-vestlige indvandrere er overrepræsenterede i kriminalstatistikkerne.
Men hvorfor skal jeg straffes for det, når jeg gør alt for at blive en del af Danmark, og når jeg føler, at Danmark er mit hjem?
- Det er ikke mig, der har ødelagt mit land, og det er heller ikke mig, der skal genopbygge noget, som andre har ødelagt.
(© Betina Garcia)FacebookTwitterKopier linkEmner:Syrien|Tortur|Kriminalitet|Aleppo|Videregående uddannelser




https://www.dr.dk/nyheder/udland/tripoli-under-angreb-eneste-lufthavn-lukket

UdlandTripoli under angreb: Eneste lufthavn lukketEn hærgruppe fra det østlige Libyen angriber fortsat landets hovedstad, Tripoli.
Styrker gør klar til at forsvare Tripoli mod general Khalifa Haftars oprørshær.
Af Sally Frydenlund Larsen08.
apr.
2019 kl.
19.
18Bemærk: artiklen er mere end 30 dage gammelLæs opTripolis luftrum er lukket ned, efter et krigsfly har angrebet byens eneste fungerende lufthavn.
Ifølge nyhedsbureauet Reuters fik angrebet passagerer til at forlade terminalerne i Mitiga lufthavn, som ligger i en forstad til Libyens hovedstad Tripoli.
Ingen er meldt omkomne i angrebet.
Flytrafikken er 'suspenderet indtil videre', siger Mohammed Gniwa, som er talsmand for Libyan Airlines til nyhedsbureauet Afp.
Læs også:Magtkamp i Libyen: General prøver at overtage hovedstad med magtMitiga-lufthavnen er Tripolis eneste, da byens internationale lufthavn praktisk talt har været lukket flere år på grund af tidligere angreb.
En selvbestaltet hær fra Benghazi har omringet Libyens hovedstand Tripoli.
I Tripoli holder den FN-anerkendte regering til.
Angrebet er det seneste rettet mod landets hovedstad med Libyens Nationale Hær som afsender.
Bag offensiven og Libyens Nationale Hær står general Khalifa Haftar, som forsøger at overtage lederskabet af hele Libyen fra den internationalt anerkendte regering, som har hovedsæde i netop Tripoli.
Øst mod vestKhalifa Haftar og hans militær 'Libyens Nationale Hær' nægter at anerkende den FN-anerkendte regering, der har hovedsæde i Tripoli i det nordvestlige Libyen.
Regeringen er ledet af premierminister Fayez al-Serraj og er støttet af en række lokale militser, som kæmper på jorden mod Haftars styrker.
Selv holder general Khalifa Haftars oprørshær til i Benghazi i den østlige del af landet, som i modsætning til Tripoli-området er rigt på olie.
Et stort krater efter skyts fra et krigsfly ses ved lufthavnen i Mitiga uden for Tripoli.
 Forladte bagagevogne uden for lufthavnen, forladt af evakuerede passagerer.
 Passagerer på vej væk fra lufthavnen.
1 / 3Et stort krater efter skyts fra et krigsfly ses ved lufthavnen i Mitiga uden for Tripoli.
1 / 3Forladte bagagevogne uden for lufthavnen, forladt af evakuerede passagerer.
2 / 3Passagerer på vej væk fra lufthavnen.
3 / 3Ifølge FN er 2.
800 libyere blevet drevet på flugt siden Khalifa Haftar torsdag erklærede, at hans hær ville indtage Tripoli.
I samme periode er 27 blevet dræbt og 80 såret ifølge sundhedsministeriet i den FN-støttede regering i Tripoli, skriver The Guardian.
Libyen har været præget af kaotiske tilstande, siden landets tidligere diktator Muammar Gaddafi blev dræbt og hans styre væltet i 2011.
Glæden i den libyske befolkning var stor dengang, men siden har politiske grupper kæmpet om retten til at lede landet.
Libyens FN-støttede premierminister Fayez al-Sarraj (t.
h.
) og oprørsleder general Khalifa Haftar (t.
v.
).
En ny diktatorKhalifa Haftar har ledet oprørsgruppen siden 2011, hvor han spillede en central rolle i det oprør, der væltede Muammar Gadaffi.
42 år tidligere i 1969 havde han hjulpet Muammar Gadaffi til magten ved et militærkup.
Da Muammar Gadaffi faldt, nægtede Khalifa Haftar at tilsluttede sig den regering, som FN dengang faciliterede og anerkendte.
I stedet oprettede han Libyens Nationale Hær, som fortsat kæmper hans kamp for magten i Libyen.
I 2017 vandt oprørsgruppen magten over den centrale havneby Benghazi - og nu er turen altså kommet til hovedstaden Tripoli.
Den 75-årige oprørsleder er støttet økonomisk af Egypten og De Arabiske Emirater, mens både EU og FN støtter regeringen i Tripoli.
FacebookTwitterKopier linkEmner:Libyen|Muammar Gaddafi (politiker)|Forenede Nationer|Hære|Lufthavne




https://www.dr.dk/nyheder/indland/politikere-efter-afsloering-af-danskers-slaver-danmark-skal-hjaelpe-kvinderne

Drone-sagenSe temaIndlandPolitikere efter afsløring af danskers IS-slaver: Danmark skal hjælpe kvinderneDe Konservative vil undersøge, om tidligere slaver kan få hjælp af Danmark.
Nidal Ali Ismael og Layla Talou er tidligere slaver hos Islamisk Stat.
Nidal har i dag fået asyl i Canada.
Laylas familie lever som flygtninge i Kurdistan.
Af Mette Mayli Albæk og Jakob Skaaning08.
apr.
2019 kl.
20.
11Bemærk: artiklen er mere end 30 dage gammelLæs opDanmark har en særlig forpligtelse over for tidligere slaver hos Islamisk Stat, som har været tilbageholdt af danske statsborgere hos terrororganisationen.
Det mener De Konservative.
I DR-dokumentaren 'Dronekrigeren - Danmarks farligste terrorist' fortæller en række kvinder førstehåndsberetninger om den danske terrorist Basil Hassan.
Basil Hassan er ifølge flere efterretningskilder en af de mest farlige og eftersøgte terrorister hos IS og han optræder på den amerikanske terrorliste.
To af kvinderne er såkaldte yazidier og har været holdt som slaver hos Islamisk Stat.
Den ene, Nidal Ali Ismael, var slave hos Basil Hassan i to år.
Den anden, Layla Talou, blev tvangsgift med Basil Hassan, inden hun lykkedes med at flygte fra IS' selvudråbte hovedstad Raqqa.
Regeringsordfører Naser Khader (K) mener, at Danmark skal hjælpe de kvinder, der måtte have været slaver hos danske IS-krigere.
- Nu har vi i hvert fald dokumentation for, at vi har nogle "danske aktier" i det her i forhold til sexslaver og i forhold til de overgreb, som yazidi-kvinder har været udsat for.
Hidtil har man haft den opfattelse, at det er noget, andre har udført.
Nu er der også en dansk vinkel og derfor har vi i Danmark også et ansvar for at hjælpe de kvinder, siger Naser Khader.
Læs også:Jeg skulle være klar til at sprænge mig selv i luftenHan vil undersøge, om Danmark kan hjælpe med at sørge for, at de tidligere IS-slaver får bearbejdet deres oplevelser.
- Det mindste, vi kan gøre, er i hvert fald at hjælpe ofrene.
Hvordan kan jeg ikke sige på stående fod.
Det vil jeg tage op med justitsministeren, siger Naser Khader.
Socialdemokraternes retsordfører Trine Bramsen er overrasket over, at også en dansker har været med til at holde slaver i Islamisk Stat.
- Om vi skal sende noget hjælp afsted i den ene eller den anden form, det diskuterer vi naturligvis gerne.
Men det første, regeringen skal foretage sig, er at sikre, at vi har et domstolssytem, der kan stille de her personer til ansvar, siger Trine Bramsen.
Læs også:IS-slaver hos den danske topterrorist Basil Hassan står fremSkulle være klar til at sprænge sig selv i luftenDet er første gang, at kvinder står frem og fortæller, at de har været slaver hos en dansk statsborger i Islamisk Stat.
- Basil Hassan lavede sprængladninger og bomber, der skulle bruges mod fjenden.
Han lærte mig at lave eksplosiver og tvang mig til at hjælpe med nogle hvide droner med flamingovinger, fortæller Nidal Ali Ismael til DR.
Hun lever i dag i Canada, hvor hun har fået asyl.
I foråret 2017 endte Leyla Talou med at blive tvangsgift med Basil Hassan ved den særlige shariadomstol i Islamisk Stats hovedby Raqqa.
- Da kampene kom tættere på Raqqa, sagde han, at vi skulle sprænge os selv i luften, hvis vi endte i en situation, hvor vi ikke kunne flygte, fortæller Layla Talou.
Begge kvinders fortællinger bekræftes af flere af hinanden uafhængige kilder.
Dansk Folkepartis retsordfører Peter Kofod ser ikke for sig, at Danmark skal hjælpe Layla Talou og Nidal Ali Ismael.
- Det er nogle forfærdelige personskildringer, der er kommet frem.
Men det er forbryderne, der må bære straffen.
Det må ikke være den danske stat, der skal bære straffen for forbrydere, siger Peter Kofod.
Han understreger, at det er vigtigt med IS-slavernes fortællinger - også om konkrete danskere, der har været en del af det.
- Det beviser jo desværre, at truslen går rundt iblandt os i Vesteuropa.
Forsvarer: Drop folkedomstolenDR har forelagt oplysningerne om de tidligere IS-slaver for Basil Hassans forsvarsadvokat, Thorkild Høyer.
Thorkild Høyer repræsenterer Basil Hassan i sagen, hvor han er sigtet for drabsforsøget mod Lars Hedegaard, samt i dronesagen, hvor Basil Hassan ifølge politiet har været med til at købe og sende droner til Islamisk Stat.
- Der er en verserende retssag, hvor min klient har de sædvanlige rettigheder, der følger med at være sigtet i en retsstat, herunder at han ikke skal dømmes af en folkedomstol, siger Thorkild Høyer.
Basil Hassan blev i 2017 meldt dræbt, men hans død er ikke bekræftet, og de danske myndigheder arbejder efter, at han stadig kan være i live.
Københavns Politi, Politiets Efterretningstjeneste og Forsvarets Efterretningstjeneste har ikke ønsket at kommentere oplysningerne.
FacebookTwitterKopier linkEmner:Det Konservative Folkeparti|Islamisk Stat|Naser Khader (politiker)|Kriminalitet|Syrien




https://www.dr.dk/nyheder/kultur/reddet-af-sine-fans-danmarks-grand-prix-haab-glemte-teksten-under-kaempe-koncert

KulturReddet af sine fans: Danmarks Grand Prix-håb glemte teksten under kæmpe koncertInternationale fans' modtagelse af den danske Grand Prix-vinder Leonora bragte hende kortvarigt ud af fatning.
Leonora skal til maj forsøge at sikre Danmark den fjerde sejr i Eurovision Song Contest med nummeret 'Love Is Forever'.
Lige nu er hun i fuld gang med at promovere nummeret.
Af Kasper Madsbøll Christensen08.
apr.
2019 kl.
20.
14Bemærk: artiklen er mere end 30 dage gammelLæs opDer er stadig over en måned til årets Eurovision Song Contest.
Men allerede nu har Danmarks deltager, 20-årige Leonora Colmor Jepsen, rygende travlt.
I marts optrådte hun således i Stockholm, og senere i denne måned skal hun både til London og Moskva for at promovere Danmark og den danske vindersang 'Love Is Forever' forud for en store musikkonkurrence, der afholdes i Tel Aviv i maj.
I weekenden var turen så kommet til Hollands hovedstad, Amsterdam, hvor hun sang til koncert-arrangementet Eurovision in Concert.
Og selvom det er svært ikke at nynne med på den fængende popmelodi, så havde Leonora ikke regnet med, at publikum ligefrem kunne synge taktfast med på samtlige strofer - heriblandt den tyske tekstbid, der også gemmer sig i den ellers primært engelsk- og fransksprogede sang.
Jeg blev helt paf og vidste slet ikke, hvad jeg skulle gøre af mig selv.
Leonora, sanger- De sang også med på den tyske linje, så jeg blev helt paf og vidste slet ikke, hvad jeg skulle gøre af mig selv, fortæller Leonora, som derfor helt glemte den efterfølgende linje på dansk.
Efter nogle få sekunder fik hun dog samlet sig igen og fortsatte selvsikkert med sangens omkvæd - godt hjulpet på vej af det publikum, der nær havde taget pippet fra hende med deres entusiastiske modtagelse.
Du kan se Leonoras optræden i Amsterdam her.
Koncert-arrangementet Eurovision in Concert fandt sted i Amsterdam i lørdags.
Her var 28 af årets 41 Eurovision-deltagere på scenen for at synge deres sange.
Her hilser danske Leonora på de fremmødte fans.
 Her ses årets bookmakerfavorit fra Holland, Duncan Laurence.
 Moldovas Anna Odobescu deltager med den danskskrevne sang 'Stay'.
 Storbritannien bliver repræsenteret af Michael Rice og balladen 'Bigger than Us'.
(Foto: SplashNews.
com © www.
SplashNews.
com 2019) Vores norske naboer bliver repræsenteret af gruppen Keiino.
Gruppens tredje medlem, Fred Buljo, var ikke med til koncerten, men Alexandra Rotan og Tom Hugo havde dog et billede med af ham til koncerten.
(Foto: SplashNews.
com © www.
SplashNews.
com 2019) Island repræsenteres i år af det BDSM-inspirerede band Hatari.
(Foto: SplashNews.
com © www.
SplashNews.
com 2019) Spanien satser i år på Miki og sangen 'La venda'.
(Foto: SplashNews.
com © www.
SplashNews.
com 2019)1 / 7Koncert-arrangementet Eurovision in Concert fandt sted i Amsterdam i lørdags.
Her var 28 af årets 41 Eurovision-deltagere på scenen for at synge deres sange.
Her hilser danske Leonora på de fremmødte fans.
1 / 7Her ses årets bookmakerfavorit fra Holland, Duncan Laurence.
2 / 7Moldovas Anna Odobescu deltager med den danskskrevne sang 'Stay'.
3 / 7Storbritannien bliver repræsenteret af Michael Rice og balladen 'Bigger than Us'.
(Foto: SplashNews.
com © www.
SplashNews.
com 2019)4 / 7Vores norske naboer bliver repræsenteret af gruppen Keiino.
Gruppens tredje medlem, Fred Buljo, var ikke med til koncerten, men Alexandra Rotan og Tom Hugo havde dog et billede med af ham til koncerten.
(Foto: SplashNews.
com © www.
SplashNews.
com 2019)5 / 7Island repræsenteres i år af det BDSM-inspirerede band Hatari.
(Foto: SplashNews.
com © www.
SplashNews.
com 2019)6 / 7Spanien satser i år på Miki og sangen 'La venda'.
(Foto: SplashNews.
com © www.
SplashNews.
com 2019)7 / 7Læs også:Hør sangene allerede nu: Her er alle Danmarks konkurrenter i Eurovision 2019Fans: 'Det her er magisk'Hvis man tjekker kommentarsporene på Youtube efter den hollandske koncert, der blev gæstet af i alt 28 af årets 41 deltagere til Eurovision, så er folk også ellevilde med Danmarks bud på en Eurovision-vinder.
- Det her er magisk.
Vi har brug for de her positive, optimistiske sange til Eurovision.
Danmark er en dark horse i år, lyder det blandt andet.
'Love Is Forever' klarer sig også godt på Spotify.
Her har sangen i skrivende stund lidt over én million streams eller en samlet 11.
plads blandt alle årets Eurovision-bidrag.
Den officielle Youtube-video af Leonoras optræden har også rundet over én million visninger.
Endelig har Danmark netop scoret de maksimale 12 point fra Slovenien i en stor, uofficiel fan-afstemning, der hvert år afholdes forud for den egentlige konkurrence.
Skal man tro de internationale bookmakere, ligger Danmark da også lunt i svinget forud for årets konkurrence.
Bookmakerne spår nemlig, at Danmark klarer sig sikkert videre fra semifinalen til den store finale lørdag aften.
Læs også:Danmark 'går helt sikkert videre til finalen' med fremragende startplacering til EurovisionEurovision Song Contest 2019 finder sted 14.
, 16.
og 18.
maj.
Danmark er med i anden semifinale torsdag den 16.
maj - og forhåbentlig igen i finalen to dage senere.
FacebookTwitterKopier linkEmner:Melodi Grand Prix|Youtube|Holland|Amsterdam|Spotify




https://www.dr.dk/nyheder/penge/paabud-til-45-virksomheder-ulovlige-kortgebyrer

Ulovligt kortgebyrSe temaPengePåbud til 45 virksomheder for ulovlige kortgebyrerNæste skridt er bødeblokken.
Supermarked og rejsebureau beklager.
Supermarkedskæden Meny er en af de virksomheder, der sidste år fik et påbud for ulovlige kortgebyrer.
Meny oplyser til DR Nyheder, at der straks blev rettet op.
Af Oliver Batchelor08.
apr.
2019 kl.
18.
45Bemærk: artiklen er mere end 30 dage gammelLæs opCafeer, kiosker, supermarkeder, byggemarkeder, babyudstyrsbutikker, rejsebureauer og en enkelt offentlig myndighed.
Siden 1.
januar 2018, hvor det blev ulovligt for alle butikker i Europa at opkræve gebyrer ved betaling med kort, er antallet af virksomheder, der har fået et påbud om at overholde reglerne vokset til 45.
- Det er en stor blanding af forskellige virksomheder over hele landet, der er fortsat med at opkræve gebyrer, selvom forbuddet var trådt i kraft, siger kontorchef i Konkurrence- og Forbrugerstyrelsen Michael Høg Riis.
I en pressemeddelelse skriver styrelsen, at man sidste år modtog 221 henvendelser om kortgebyrer.
Og i knap en femtedel af sagerne har det altså udløst et påbud, som er skridtet inden politianmeldelse og bøde.
Læs også:Nets betaler: 4.
000 forbrugere får ulovlige gebyrer tilbage- 45 sager er 45 for mange.
Men det er vores indtryk, at mange af virksomhederne har efterlevet det påbud, de har fået, siger Michael Høg Riis.
Sådan er reglerne ændretDet sagde de gamle reglerI de gamle regler skelnede man mellem debet- og kreditkort, og hvorvidt kortene anvendtes i fysisk handel eller onlinehandel.
I fysisk handel var det kun tilladt for en forretning at opkræve et gebyr, når en kunde betalte med et kreditkort i forretningen.
Ved onlinehandel var det tilladt for en forretning at opkræve gebyr uanset, hvilke type betalingskort kunden betalte med.
Det siger de nye reglerReglerne er ens for både fysiske- og ikke fysiske forretninger.
I de nye regler skelnes der heller ikke mellem debet- og kreditkort.
Der skelnes i stedet mellem private forbrugerrelaterede kort og firmakort.
Som udgangspunkt må en forretning ikke opkræve et gebyr, når en kunde betaler med et betalingskort i en forretning.
En forretning må dog gerne opkræve et gebyr, hvis kunden betaler med et firmakort eller et kort udstedt af en betalingskortordning med tre parter.
Eksempler på betalingskortordninger med tre parter kan være Diners Club eller American Express.
Opkrævning af gebyrer fra kunder, der anvender Diners Club og American Express, er kun tilladt, hvis en forretning har en direkte indløsningsaftale med henholdsvis Diners Club eller American Express.
Kilde: Konkurrence og ForbrugerstyrelsenDu kan finde sagerne herDirektør: Vi dummede osEn af de virksomheder, der var for langsomme til at fjerne kortgebyrerne, er rejsebureauet Sunweb.
Her fortæller direktør Deniz Jensen, at en teknisk fejl betød, at der stadig blev opkrævet kortgebyr efter 1.
januar 2018, selvom forbuddet trådte i kraft.
Gebyret var væk igen den 10.
januar, men det var nok til, at en forbruger havde anmeldt virksomheder.
- Det var en fejl, vi dummede os.
Men ligeså snart, vi blev opmærksomme på det, blev gebyret fjernet igen, siger han.
Supermarkedskæden Meny, der er en del af dagligvarekoncernen Dagrofa, en anden af de virksomheder, der har fået et påbud.
Her udtaler kommunikationsmedarbejder Jacob Lassen:- Det er beklageligt, at vi modtog påbuddet i starten af 2018, hvor vi straks rettede fejlen.
Betalingsmarkedet skal udviklesHos Konkurrence- og Forbrugerstyrelsen siger Michael Høg Riis, at det er vigtigt, at virksomhederne overholder reglerne.
Det handler nemlig om forbrugernes frihed til at vælge betalingsmiddel.
- Forbrugerne kan med fordel undersøge, om de fremover kan få fordele ved at bruge en bestemt mobilløsning eller betalingskort.
For eksempel kan der være attraktive rabatter og bonusser alt efter, hvilket betalingsmiddel, man bruger, siger han.
Samtidig er loven, der er en del af EU's betalingsdirektiv, sat i verden for at skabe bedre konkurrence på betalingsmarkedet.
- Loven åbner for nye aktører på markedet og ansporer de gamle til at udvikle nye produkter.
Derfor er det vigtigt, at forbrugerne er aktive og kritiske, siger Michael Høg Riis.
Forbrugerne kan klage til Konkurrence- og Forbrugerstyrelsen på telefon eller på kfst.
dk, hvis en virksomhed stadig opkræver ulovlige kortgebyrer.
FacebookTwitterKopier linkEmner:Konkurrence- og Forbrugerstyrelsen|Erhverv|EU|Supermarkeder|Forbrug




https://www.dr.dk/sporten/fodbold/superliga/dbu-mener-homofobiske-tilraab-boer-faa-konsekvenser

SuperligaDBU mener homofobiske tilråb bør få konsekvenserDBU's kommunikationschef roser Viktor Fischer for at stå frem, efter at han fik homofobiske tilråb sendt i sin retning søndag.
Viktor Fischer har sagt fra, efter at han søndag blev udsat for homofobiske tilråb under kampen mellem FC København og OB.
08.
apr.
2019 kl.
17.
56Bemærk: artiklen er mere end 30 dage gammelLæs opDansk Boldspil-Union (DBU) håber, at der gøres noget ved søndagens hændelser, hvor der i superligakampen mellem OB og FC København blev sunget homofobiske sange rettet mod FC Københavns Viktor Fischer.
Fodboldforbundet ser gerne, at de involverede OB-fans bliver straffet.
- Der er brug for, at fans og klubber skrider ind for at bekæmpe det.
Det er den bedste måde at komme det til livs på, og det er nødvendigt.
Jakob Høyer, kommunikationschef i DBU- Jeg håber, at der er nogen, der anmelder det, eller at Disciplinærinstansen selv tager det op, så der kan blive fulgt op, og at det her kan få nogle konsekvenser, siger DBU's kommunikationschef, Jakob Høyer.
Læs også:Viktor Fischer: 'Kald mig idiot, men kald mig ikke homo'Han roser Viktor Fischers reaktion, da han i stedet kunne vælge at ignorere tilråbene.
- Jeg synes, at det er rigtig godt af både Viktor Fischer, men også William Kvist, som er ude at italesætte det, og at spillerne står op for det her.
DBU har sammen med Amnesty, Institut for Menneskerettigheder, Spillerforeningen og Divisionsforeningen kørt en kampagne ad flere omgange, hvor der er blevet gjort opmærksom på homofobi i dansk fodbold.
Fans og klubber skal skride ind- Jeg tror, at noget af det vigtige er, at vi bliver ved med at køre kampagner og køre holdningspåvirkning på forskellige parametre.
- Der er brug for, at fans og klubber skrider ind for at bekæmpe det.
Det er den bedste måde at komme det til livs på, og det er nødvendigt, siger Jakob Høyer.
Om Fodboldens Disciplinærinstans vil tage sagen op, er endnu uvist ifølge Ekstra Bladet.
Det er op til Fodboldens Disciplinærinstans at håndtere sager som disse og afgøre, om en forseelse skal føre til straf.
OB og FC København samt begge klubbers fanklubber tager afstand fra homofobi.
Mandag eftermiddag har DBU, Spillerforeningen og Divisionsforeningen udarbejdet et fælles statement på DBU's hjemmeside.
Her opfordrer de blandt andet fodboldklubberne til i samarbejde med deres fanklubber at afklare med dem selv, hvilke sanktioner de fremadrettet vil benytte over for tilskuere, der chikanerer spillere, og at homofobiske og racistiske tilråb skal stoppes øjeblikkeligt blandt tilskuere.
/ritzau/FacebookTwitterKopier linkEmner:DBU|FC København|Viktor Fischer (fodboldspiller)|William Kvist (fodboldspiller)|Fodbold




https://www.dr.dk/nyheder/regionale/fyn/en-helt-saerlig-dag-patrick-og-vennerne-skal-konfirmeres-selv-om-de-ikke-er

FynEn helt særlig dag: Patrick og vennerne skal konfirmeres – selv om de ikke er som andre børnI Nyborg får udviklingshæmmede en skræddersyet konfirmationsforberedelse.
Af Amanda Munksgaard og Sine Skott08.
apr.
2019 kl.
18.
25Læs op- Fadervor, du som er i himlen - himlene - helle vorde dit navn kommende rige.
Sådan lyder et lidt alternativt fadervor i kor fra fire kommende konfirmander.
Drengene er 13-14 år gamle, kommer fra Nyborg, og så er de udviklingshæmmede.
De har svært ved at koncentrere sig og lære nye ting.
Men det ændrer ikke på deres drømme.
De har et brændende ønske om at blive konfirmeret - lige som andre på deres alder.
Med mad, gaver, nyt tøj og en 'eksamen' i kirken.
Mange børn kan have særlige behovI en skoleklasse sidder der i gennemsnit fem børn, som har særlige behov, skriver Skole og Forældre.
Drengene i artiklen går ikke i en almindelig folkeskoleklasse.
De går på Rævebakkeskolen, som er en lokal specialskole.
Og den mission har sognepræst Ida Korreborg i Nyborg taget på sig.
Hun har de sidste ti år skræddersyet konfirmandforløb til børn med særlige fysiske og psykiske behov.
- De tør godt dumme sig og stille spørgsmål.
Det er en gave at have dem, fordi de nogle gange stiller de spørgsmål, som man ikke selv havde tænkt, siger hun.
Påske - hvad for noget?
I dag skal de fire konfirmander lære om påsken, og hvad der skete skærtorsdag.
Dagen starter klokken 8.
30 med at klippeklistre påskefår.
Mens drengene sidder med saksen, forklarer præsten det mest basale om, hvordan får og påske hænger sammen.
Men det er stadig lidt svært, synes 14-årige Patrick Thøgersen.
Efter påskefårene går det lille hold over i kirken og øver nadver.
Her bliver det hele lidt mere konkret, for her kan vi snakke om, hvordan Jesu kød og blod smager.
- Brødet.
Det smagte ikke af noget.
Det smagte bare af mel.
Og det vin der.
Det smagte bare af stærk rødvin, forklarer han.
Patrick Thøgersen har "specifikke indlæringsvanskeligheder".
På grund af hans diagnose kan han ikke gå i en almindelig folkeskole.
 Drengene øver sig igen og igen, så der er styr på rækkefølger, nadver og fadervor inden den 25.
maj.
1 / 2Patrick Thøgersen har "specifikke indlæringsvanskeligheder".
På grund af hans diagnose kan han ikke gå i en almindelig folkeskole.
1 / 2Drengene øver sig igen og igen, så der er styr på rækkefølger, nadver og fadervor inden den 25.
maj.
2 / 2Sognepræsten guider dem grundigt igennem hvert trin i nadveren.
Hun tegner, fortæller og griner.
Drengene smiler igen og prøver at følge med og huske alle de ting, som de gerne vil vise for deres venner og familie 25.
maj, hvor den store dag er.
- Det bliver fedt, siger Patrick Thøgersen.
Glæder du dig?
- Ja!
Kom med til konfirmationsforberedelse med drengene:Hørt, inkluderet eller glemt?
Glæden deler Patrick med Landsforeningen LEV.
- Det gør mig altid glad, når der er nogen, som går den ekstra mil og tager vores børn og unge alvorligt, siger landsformand, Anni Sørensen og fortsætter:- De unge føler sig hørt og set og oplever, at de er vigtige i verden.
Og vi inddrager dem i den udstrækning, som de kan inddrages i.
Så mange bliver konfirmeret47.
193 blev konfirmeret i 2018.
Der findes ikke tal på, hvor mange af konfirmanderne der har særlige behov.
Kilde: www.
dst.
dkMed folkeskolereformens inklusionsregler bliver børn med særlige behov oftest 'en glemt dimension', mener Lars Nymark Heilesen, som er lektor ved Folkekirkens Uddannelses- og Videnscenter.
Han fortæller, at vi i Danmark ikke ved, hvor stor gruppen af børn med fysiske og mentale udfordringer er.
Vi skal spole tiden 10 år tilbage for at finde en statistik, der siger noget om, hvor mange sogne og præster, der gør noget ekstra for børn med særlige behov.
24 procent var tallet den gang.
- Med folkeskolelovens inklusionsregler deltager mange af disse børn nu sammen med kammeraterne på sognets almindelige konfirmandhold og børnekonfirmandhold.
Det er en udfordring for præster og undervisere, ligesom det er for lærerne i folkeskolen, forklarer Lars Nymark Heilesen.
De har helt styr på det vigtigsteTilbage på kirkebænken sidder de fire drenge.
Benene gynger, og fødderne tripper.
Koncentrationen er svær at holde.
Men det er ligemeget, for det vigtigste har de fire fynske knægte helt styr på, mener sognepræst Ida Korreborg:- Den abstrakte tankegang er rigtig svær at få igennem.
Men de kan sagtens finde ud af forskellen på, hvad godt og ondt er, forklarer hun.
FacebookTwitterKopier linkEmner:Kristendom|Nyborg|Kirkeforhold|Den danske Folkekirke|Folkeskolen (Danmark)




https://www.dr.dk/nyheder/indland/klinikchef-og-forsker-danske-spils-minut-vaeddemaal-oeger-risiko-ludomani

IndlandKlinikchef og forsker: Danske Spils minut-væddemål øger risiko for ludomaniDanske Spils nye bettingsite er en kundemagnet, men de hurtige spil kan skabe afhængighed.
De hurtige spil på betting-sites - såkaldte minutvæddemål - kan være med til skabe spilleafhængighed, siger ekspert.
Af Lars Lindevall08.
apr.
2019 kl.
17.
25Bemærk: artiklen er mere end 30 dage gammelLæs opSidste år lancerede Danske Spil den nye spilleside Youbet for at tage kampen op mod de internationale giganter på markedet.
Her gik Danske Spil ind på markedet for minut-væddemål, hvor brugerne kan spille på, om der for eksempel kommer et indkast eller et mål inden for det næste minut, så spilleren lynhurtigt kan få en mulig gevinst udbetalt.
Men de såkaldte lynmarkeder øger risikoen for ludomani, advarer forsker og klinikchef på Aarhus Universitet, Thomas Marcussen.
- Tempoet i de her spil stimulerer den problematiske spilleadfærd, siger Thomas Marcussen, der er leder af Forskningsklinikken for Ludomani på Aarhus Universitet.
Spilleportalen Youbet, der i sin form minder meget om andre store livebetting-sites som for eksempel Unibet eller Bet365, er blevet en stor kundemagnet for Danske Spil.
Jeg mener, at man i allerhøjeste grad bør følge udviklingen tæt, fordi vi ved, hvordan det påvirker dem, som har problemer.
Thomas Marcussen, klinikleder og forsker, Forskningsklinikken for Ludomani, Aarhus Universitet.
Mange nye kunderSiden Youbet gik i luften for omkring et år siden, har spillesiden hentet 30.
000 nye kunder til Danske Spil uden at rokke ved den øvrige Oddset-forretning, skriver Finans.
dk.
Lynmarkederne har gennem længere tid været udbudt af de store internationale online-spilletjenester, og netop for at konkurrere med dem, har Danske Spil også åbnet op for muligheden.
Men de højfrekvente spil øger risikoen for skadelig spilleafhængighed, fastslår Thomas Marcussen, der er leder af Forskningsklinikken for Ludomani på Aarhus Universitet.
- Hastigheden er altafgørende for, om du udvikler en problematisk spilleadfærd.
Jo hurtigere, det går, jo mere risikobetonet bliver spillet, siger klinisk psykolog Thomas Marcussen, der er leder af klinikken, som udover at forske i området også behandler ludomani.
Et eksempel på hvordan de såkaldte minut-væddemål kan se ud på Youbet.
(Screendump fra Youbet.
dk)Får kick igen og igenHan oplyser, at langt de fleste personer, som klinikken behandler, netop er blevet afhængige af de hurtige spil på markedet.
- De spil, som er populære blandt dem, som har ludomani, er de her hurtige livebetting-spil.
Biologien styrer dem hen til de hurtigste spil, hvor de kan få et kick igen og igen, siger Thomas Marcussen.
Fakta om ludomani125.
000 mennesker i Danmark mellem 18-74 år har i varierende grader problemer med pengespil (tal fra SFI, 2016).
Ca.
10.
000 af dem er ludomane (tal fra SFI 2016).
I 2016 var 27% af klienterne hos Center for Ludomani under 25 år.
I 2009 var tallet 7%Danskerne spiller for mere end 50 milliarder kroner om året.
I 2016 tabte danskerne 9 milliarder kroner på spil.
"Spørg dig selv, hvornår du sidst har vundet.
Spørg dig selv, om du har råd til at tabe", er blandt rådene fra Center for Ludomani.
Kilde: Ludomani.
dk- Jeg mener, at man i allerhøjeste grad bør følge udviklingen tæt, fordi vi ved, hvordan det påvirker dem, som har problemer, tilføjer klinikchefen.
Erkender problemElisabeth Linding, der er CSR-ansvarlig hos Danske Spil, er enig med forskeren i, at minut-spillene kan øge risikoen for ludomani.
Hun siger, at Danske Spil er opmærksom på problemet, og at virksomheden arbejder aktivt for at mindske omfanget af spilleafhængighed.
- Vi er bevidste om, at der er nogle funktioner i de spil, der gør, at de kan være mere afhængighedsskabende.
Derfor gør vi også meget for at prøve at forebygge problemet, siger Elisabeth Linding, CSR-ansvarlig hos Danske Spil.
- Dels informerer vi kunderne om, at de kan sætte indbetalingsgrænser, så når de rammer et loft, kan de ikke spille mere.
Til sommer bliver det obligatorisk for alle kunder at sætte sådan en grænse, fordi forskning tyder på, at det kan være med til at forebygge problematisk spilleadfærd, siger Elisabeth Linding og tilføjer:- Derudover kigger vi løbende spillerne over skuldrene, så vi kan se, hvis der er nogle, der har en problematisk adfærd - for eksempel hvis de taber mange penge.
De bliver ringet op af ludomanirådgivere, som er særligt uddannede til at tale med kunder omkring spilproblemer.
Læs også:Ludomani-ramts spilleerstatning skal for HøjesteretFacebookTwitterKopier linkEmner:Danske Spil|Aarhus Universitet|Afhængighedslidelser|Erhverv|Videnskab




https://www.dr.dk/sporten/fodbold/superliga/minut-minut-kaempedrop-sikrer-broendby-point-i-farum






https://www.dr.dk/nyheder/regionale/midtvest/danmarks-foerste-fodboldfestival-piger-skal-skaffe-flere-medlemmer

Midt- og VestjyllandDanmarks første fodboldfestival for piger skal skaffe flere medlemmerI denne uge er 600 piger til fodboldfestival i Viborg.
Fodbold er Danmarks største holdsport for piger.
Men håbet er, at søstrene Sofia (tv) og Sille Søgaard sammen med 600 andre piger får endnu mere blod på tanden til at dyrke fodbold.
Af Kim Nybom og Mona Aaberg08.
apr.
2019 kl.
16.
23Bemærk: artiklen er mere end 30 dage gammelLæs opTvillingerne Sille og Sofia Søgaard på seks år har i dag spillet fodbold på fodboldfestival i Løvel ved Viborg.
Det er den første fodboldfestival af sin slags.
Det er nemlig i skoletiden, at tvillingerne og cirka 600 andre piger i 0.
-1.
klasse i Viborg Kommune har bolden mellem fødderne.
Nogle af pigerne siger: Vi gider ikke spille med drengene, for de vil bare selv score.
Maiken Nyberg Nielsen, Viborg IdrætsrådOg efter de første boldlege er der begejstring at spore hos Sille Søgaard.
- Ja, jeg kunne godt overveje at begynde at gå til fodbold, siger hun.
Læs også:Harder hyldes som forbillede af mandlig FCN-spiller: ’Fedt at mærke den store respekt’Maiken Nyberg Nielsen fra Viborg Idrætsråd står for nogle af aktiviteterne, og hun mener, der er brug for fodboldbegivenheder målrettet piger.
- Nogle af pigerne siger: "Vi gider ikke spille med drengene, for de vil bare selv score".
Så de synes, det er fedt at spille kun pigerne sammen, siger Maiken Nyberg Nielsen.
Fodboldfestivalen handler ikke om at vinde og tabe, men er fyldt med mange små lege med og uden bold.
Netop hyggen og glæden ved en bold skal vækkes.
- Vi skal lege.
Særligt med pigerne er det vigtigt at være sammen med veninderne, hygge sig og have det sjovt.
Og så kommer alt det tekniske senere, siger Maiken Nyberg Nielsen.
Fodbold er allerede Danmarks største holdsport for piger, men Maiken Nyberg Nielsen håber, at festivalen kan få endnu flere piger til at spille fodbold i fremtiden.
- Vi håber at få antallet af piger til at stige med 50 procent i den kommende periode, siger Maiken Nyberg Nielsen.
Det er ikke kun aktiviteter med bold, som pigerne skal igennem.
 Oppustelige boldbaner er en del af konceptet med fodboldfestivallen i Viborg.
1 / 2Det er ikke kun aktiviteter med bold, som pigerne skal igennem.
1 / 2Oppustelige boldbaner er en del af konceptet med fodboldfestivallen i Viborg.
2 / 2Jordnært projektFestivalen er koordineret af Viborg Kommune og foregår i skoletiden.
Dermed henvender den sig ikke kun til de piger, som i forvejen er interesseret i fodbold, og som typisk ville melde sig til de øvrige fodboldskoler.
Læs også:Thorning-Schmidt om dansk kvindefodbold: 'Vi er langt fra i mål'Pigerne bruger en enkelt skoledag på festivalen, som i løbet af denne uge gæster forskellige klubber med forskellige skoler.
Festivalen er arrangeret i samarbejde med Viborg Kommune, Dansk Boldspil Union samt 14 lokale foreninger, og så er den støttet af Nordeafonden med 400.
000 kroner over de næste tre et halvt år.
Vores elitekvinder, skaber et rum for interesse for kvindefodbold.
Derfor gælder det om at udnytte den fart, der er i det, lige nu.
Henrik Lehmann Andersen, Nordeafonden- Det handler om at få pigerne til at interessere sig for fodbold – også dem, som aldrig har rørt en bold før – det er et fantastisk jordnært eksempel på det, forklarer direktør i Nordeafonden, Henrik Lehmann AndersenMandag aften spiller det danske kvindelandshold landskamp på stadion i Viborg.
Og netop Nadia Nadims og Pernille Harders succes på de europæiske fodboldbaner skal være med til at bane vejen for flere piger, der folder sig ud på grønsværen.
- Vores elitekvinder, skaber et rum for interesse for kvindefodbold.
Derfor gælder det om at udnytte den fart, der er i det lige nu, siger Henrik Lehmann Andersen.
Viborg Idrætsråd følger efter festivalen op med råd og vejledning til de klubber, som er med i projektet.
FacebookTwitterKopier linkEmner:Fodbold|Henrik Lehmann Andersen (erhvervsleder)|Nadia Nadim (fodboldspiller)|Nordea-fonden|Viborg




https://www.dr.dk/nyheder/politik/loekke-puster-igen-til-debatten-om-mindsteloen

PolitikLøkke puster (igen) til debatten om mindstelønTo gange på under en uge åbner statsministeren for debatten om lovbestemt mindsteløn.
Lars Løkke Rasmussen (V) mener, at spørgsmålet om mindsteløn i visse brancher bør debatteres.
Af Issa Jeppesen08.
apr.
2019 kl.
16.
10Bemærk: artiklen er mere end 30 dage gammelLæs opDatoen for, hvornår Lars Løkke Rasmussen (V) udskriver valg er ved at være inden for rækkevidde.
Sikkert og vidst er det i hvert fald, at danskerne allersenest skal i stemmeboksen d.
17.
juni, hvor indeværende valgperiode slutter.
Og med et folketingsvalg lige om hjørnet er fronterne i dansk politik trukket skarpt op.
Det blev blandt andet bekræftet tidligere i dag, da statsministeren og Socialdemokratiets formand, Mette Frederiksen, begge var på talerstolen til lønmodtagernes topmøde i KB-Hallen i København.
Læs også:Er mindsteløn en god ide?
Lars Løkke beder danskerne byde indHer var arbejdsvilkår et af hovedtemaerne i statsministerens tale.
Dermed valgte Lars Løkke Rasmussen for anden gang på under en uge at sparke gang i debatten om mindsteløn.
- Når der er alvorlige problemer på visse områder som for eksempel på transportområdet, så er vi nødt til at se fordomsfrit på tingene og overveje, om regeringen og lovgivere skal have en stærkere rolle i samspil med arbejdsmarkedets parter, siger Lars Løkke Rasmussen.
Så sent som i onsdags var statsministeren på banen, hvor han i et debatoplæg på Facebook også åbnede for muligheden for mindsteløn inden for visse områder.
Mette Frederiksen (S) skyder Løkkes tanker om mindsteløn inden for visse områder ned Bevarer den danske modelIfølge statsministeren vil han dog ikke rokke ved grundprincippet i den danske model, hvor lønninger gennem 120 år er blevet reguleret ved overenskomsterMen han vil forsøge at imødekomme særlige problemstillinger indenfor særlige områder.
- Padborgsagen viste med al tydelighed, hvad der er på spil.
Filippinske chauffører, der bliver budt usle forhold og lønninger langt under det vi betragter som fair.
Danske medarbejdere, hvis vilkår bliver undergravet af social dumping, siger Lars Løkke Rasmussen med henvisning til Fagbladet 3F’s afsløringer af 200 filippinske lastbilchaufførers kummerlige boligforhold og lønninger ned til 15 kroner i timen.
Læs også:OVERBLIK Hvorfor har vi ikke mindsteløn i Danmark?
- Det er med til at skabe sprækker i danskernes tillid til den udenlandske arbejdskraft, som vi ikke kan klare os uden, og som for langt de flestes vedkommende arbejder på helt ordentlige vilkår, siger Lars Løkke Rasmussen.
Det er blandt andet på det bagtæppe, at han mener spørgsmålet om mindsteløn bør debatteres.
- For mig er det en helt afgørende præmis, at der skal være en fordel, ved at være omfattet af en overenskomst.
Danskernes løn- og arbejdsvilkår skal fastlægges i forhandlinger mellem fagforeningerne og arbejdsgiverne, sådan har det været og sådan skal det være, siger Lars Løkke Rasmussen og understreger igen, at debatoplægget alene er møntet på visse områder.
S: Christiansborg skal blande sig uden omGrundstenen i den danske model er, at arbejdsmarkedsparterne selv laver aftaler om løn- og arbejdsvilkår gennem kollektive overenskomster - uden indblanding fra politikere.
Og ligesom størstedelen af landets fagforbund gennem mange år har sagt klart nej til lovbestemt mindsteløn, så er Socialdemokratiets ligeså afvisende i holdningen til mindsteløn:- Vi skal holde fast i den danske model, siger Mette Frederiksen og uddyber:- Hvis Christiansborg bestemmer lønnen, så kan man ligeså godt lade være med at melde sig ind i en fagforening, og så er det slut med en ordentlig løn for ordentlige danske lønmodtagere, siger hun og vurderer, at indførelsen af mindsteløn vil føre til et lønloft.
- Jeg kan ikke lide, at borgerlige politikere altid bruger deres magt til at angribe danske lønmodtagere, ligegyldigt om det denne her gang lyder lidt mere sofistikeret, siger Mette Frederiksen.
FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Socialdemokraterne|Arbejdsmarked|København




https://www.dr.dk/nyheder/udland/trump-stempler-irans-revolutionsgarde-som-terrorgruppe

UdlandTrump stempler Irans revolutionsgarde som terrorgruppeFor første gang betegner USA formelt en del af et andet lands militær som en terrororganisation.
Den iranske revolutionsgarde er en specialenhed i Irans militær.
08.
apr.
2019 kl.
16.
49Bemærk: artiklen er mere end 30 dage gammelLæs opUSA vil sætte den iranske revolutionsgarde på listen over terrororganisationer.
Det er en "anerkendelse af den realitet", at den iranske stat støtter terrorisme, og her er revolutionsgarden en aktiv deltager, udtaler præsident Donald Trump i en meddelelse.
- Dette sender en klar besked til Teheran om, at støtte til terrorisme har alvorlige konsekvenser, lyder det i meddelelsen.
Udenrigsminister Mike Pompeo tilføjer, at Revolutionsgarden vil blive sat på den såkaldte terrorliste om en uge.
Han advarer samtidig alle banker og virksomheder mod at gøre forretninger med specialenheden, skriver nyhedsbureauet AFP.
Det er første gang, at USA formelt stempler en del af et andet lands militær som en terrororganisation.
Embedsmænd i den amerikanske regering har sagt, at dette seneste skridt yderligere vil isolere Iran og gøre det klart, at USA ikke tolererer Irans støtte til oprørsgrupper og andre, der destabiliserer Mellemøsten.
Kilder i regeringen siger, at det kan få konsekvenser for amerikanere i Mellemøsten og for den amerikanske mellemøstpolitik.
/ritzau/ReutersFacebookTwitterKopier linkEmner:Donald Trump (politiker)|Mike Pompeo (politiker)|USA|Iran|Terrorisme




https://www.dr.dk/nyheder/politik/ep-valg/skeptikere-og-modstandere-her-er-dfs-kommende-gruppekammerater-i-eu

Valg til Europa-ParlamentetSe temaEP-valgSkeptikere og modstandere: Her er DF's kommende gruppekammerater i EUDF annoncerede i dag, at partiet vil indgå i en ny EU-skeptisk gruppe i Europa-Parlamentet.
DF's Anders Vistisen (t.
h.
) var med til at lancere den nye gruppe på konferencen "Fornuftens Europa" i dag.
Af Sally Frydenlund Larsen08.
apr.
2019 kl.
17.
13Bemærk: artiklen er mere end 30 dage gammelLæs opEn ny alliance vil nu, efter eget udsagn, gøre EU mere "fornuftigt".
Dansk Folkeparti slår nemlig pjalterne sammen med en række andre EU-skeptikere og former en ny gruppe.
Det annoncerede repræsentanter fra fire lande i dag under overskriften 'Fornuftens Europa'.
Det var Italiens indenrigsminister Matteo Salvini, der var i front, og ved sin side havde han Dansk Folkepartis gruppeformand i Europa-Parlamentet, Anders Vistisen.
Læs også:DF går med i ny EU-skeptisk alliance: 'Nationalstaterne skal sidde i førersædet'Men hvem er det, DF skal til at være gruppekammerater med?
Læs med om nogle af dem her:Italienske LegaMatteo Salvini er både formand for Lega, idenrigsminister og vicepremierminister i Italien.
Lega er et italiensk højrefløjs- og regeringsparti, der har landets indenrigs- og vicepremierminister Matteo Salvini i spidsen.
Salvini har længe arbejdet for at samle Europa-Parlamentets EU-skeptiske højrefløjspartier i en samlet gruppe.
Lige nu er Lega medlem af ENF, som er den mindste gruppe i parlamentet.
Lega er stærkt indvandrerkritisk og Matteo Salvini kom blandt andet i stormvejr for at nægte et skib med 177 flygtninge lægge til kaj i den italienske havneby Catania i 2018.
Alternative für DeutschlandAlternative für Deutschland blev på få år det største oppositionsparti i Tyskland.
Alternative für Deutschland (AfD) er Tysklands største oppositionsparti og stærkt højreorienteret og indvandrerkritisk.
Partiet er flere gange blevet kritiseret for at have lidt for tætte bånd til ekstremistiske højrefløjsgrupper.
AfD blev stiftet i 2013, men fik ikke nok stemmer til forbundsdagsvalget samme år til at komme over spærregrænsen.
Siden 2014 er det gået fremad for AfD, som i dag har 91 sæder i Forbundsdagen ud af 709.
AfD medlem af EFDD-gruppen i Europa-Parlamentet.
De Sande FinnerOlli Kotro er kandidat til Europa-Parlamentet for De Sande Finner.
De Sande Finner er medlem af EU's tredjestørste gruppe, ECR, der samler flere EU-kritiske højrefløjspartier, heriblandt Dansk Folkeparti.
Partiet har to sæder i Europa-Parlamentet.
Partiet er traditionelt i sine værdier og fortalere for national stolthed.
Desuden kæmper partiet for, at svensk ikke skal være obligatorisk andetsprog i det finske undervisningssystem.
Rassemblement nationalRassemblement National er ledet af Marine Le Pen og hed tidligere Front National.
Navnet er nyt, men værdierne de samme hos Rassemblement National, der er i 2018 skiftede navn fra Front National.
Med Marine Le Pen i front kæmper partiet mod fransk medlemsskab af Nato, EU, Schengen-samarbejdet og Eurozonen.
Ligesom Lega er Rassemblement National medlem af ENF-gruppen i Europa-Parlamentet.
Partiet var ikke repræsenteret på pressemødet i dag, men Matteo Salvini sagde, at Rassemblement National er klar til at skifte til den nyannoncerede gruppe.
Frihedspartiet med Geert WildersGeert Wilders står i spidsen for det hollandske Frihedspartiet og er kendt som islamkritiker.
Et andet parti, som ikke deltog på dagens pressemøde, men som ifølge Matteo Salvini har i sinde at melde sig ind i den nye gruppe, er det hollandske Frihedspartiet.
Partiet repræsenteres af frontmanden Geert Wilders, som er kendt for sin islamfjendtlige politik.
Blandt andet har partiet foreslået at forbyde moskéer og koraner i Holland.
Frihedspartiet er også medlem af gruppen ENF i Europa-parlamentet og er stor modstander af både EU og euroen.
Efter planen skal den nye alliance forme en reel gruppe i Europa-Parlamentet efter det valg til parlamentet, der afholdes i alle EU's medlemslande mellem den 23.
og 26.
maj.
Hvad er en gruppe i Europa-Parlamentet?
•Langt størstedelen af europaparlamentarikerne sidder i otte politiske grupper, der på mange måder minder om partierne i Folketinget.
•Inden der skal stemmes, diskuterer medlemmerne forslagene i grupperne.
De kan dog ikke tvinges til at stemme det samme.
•Det kræver minimum 25 medlemmer fra mindst en fjerdedel af EU's medlemsstater at oprette en gruppe.
•EPP - Gruppen for Det Europæiske Folkeparti: Den største gruppe, der samler Europas konservative og kristendemokratiske politikere, heriblandt danske Bendt Bendtsen (K).
•S&D - Det Progressive Forbund af Socialdemokrater: Den næststørste gruppe, der samler Europas socialdemokrater, heriblandt de danske.
•ECR - De Europæiske Konservative og Reformister: Den tredjestørste gruppe, der samler flere EU-kritiske højrefløjspartier, heriblandt Dansk Folkeparti.
•Alde - Alliancen af Liberale og Demokrater for Europa: Den liberale gruppe, hvor både Venstre og Radikale Venstre sidder med.
•GUE/NGL - Den Europæiske Venstrefløjs Fællesgruppe/Nordisk Grønne Venstre: Gruppen for en række af EU's venstrefløjspartier, heriblandt Folkebevægelsen mod EU, der ønsker Danmark ud af EU.
•De Grønne: Den grønne venstrefløjsgruppe, hvor danske SF er medlem.
•EFDD - Europæisk Frihed og Direkte Demokrati:Den stærkt EU-skeptiske højrefløjsgruppe, hvor britiske Ukip og Femstjernebevægelsen fra Italien blandt andet er medlemmer.
•ENF - Et Nationernes og Frihedens Europa: Endnu en stærkt EU-skeptisk gruppe, som blev stiftet af Rassemblement National fra Frankrig, og hvor det italiensk regeringsparti Lega er medlem.
FacebookTwitterKopier linkEmner:Anders Primdahl Vistisen (politiker)|Bendt Bendtsen (politiker)|Tyskland|EU-forhold|Venstre




https://www.dr.dk/nyheder/indland/danmark-blev-mere-sort-sidste-aar-s-vil-bruge-flere-penge-paa-klimaforskning

IndlandDanmark blev mere sort sidste år: S vil bruge flere penge på klimaforskningCO2 udledningen steg sidste år med 5,5 millioner ton.
'Naturligt udsving', siger ministeren.
Det går langt værre med klimaindsatsen end forventet, viser regeringens egne tal.
Jens Joel (S) er enig med regeringens langsigtede klimamål, men han mener ikke, at der bliver gjort tilstrækkeligt for at nå dem.
Af Sandra Meersohn Meinecke08.
apr.
2019 kl.
15.
54Bemærk: artiklen er mere end 30 dage gammelLæs opDen foreløbige energistatistik for 2018 viser, at Danmark blev mere sort sidste år.
Den samlede CO2-udledning steg nemlig med 5,5 millioner ton.
Men der er tale om helt naturlige udsving, mener klimaminister Lars Christian Lilleholt (V).
- Der er tale om en meget, meget lille stigning.
Det skyldes, at det har blæst mindre i 2018, end det har gjort tidligere år, siger Lars Christian Lilleholt.
Han understreger, at så længe energisystemet - herunder vindmøller og solceller - er afhængigt af vejret, vil der ske lignende udsving.
Som det ser ud nu, går der 100 år, før vi når 2030 målene.
Jens Joel, Klima - og energiordfører for Socialdemokratiet.
Ifølge regeringens egen basisfremskrivning for 2018 skulle Danmarks samlede udledning af drivhusgas have været 46,4 millioner ton CO2.
Men tallet var 51,9 millioner ton CO2, viste tal fra den foreløbige Energistatistik.
Læs også:Danmark udledte mere CO2 end forventet sidste årJens Joel, som er klima - og energiordfører for Socialdemokratiet er ikke helt enig, at det alene er vejret, der er skyld i udsvingene.
- Det er klart, at der kan forekomme udsving, men tendensen er virkelig tydelig.
Nemlig, at den her regering er for uambitiøs, og at det går for langsomt, siger Jens Joel og tilføjer:- De første tre år har den her regering skåret ned på energiforskningen, forsøgt at aflyse vindmølleparker og skrottet klimamål.
- Det er den passivitet og de nedskæringer, som kan ses nu, siger Jens Joel.
Ifølge regeringens egen basisfremskrivning for 2018 skulle Danmarks samlede udledning af drivhusgas have været 46,4 millioner ton CO2.
Men tallet var 51,9 millioner ton CO2.
Energi-, forsynings- og klimaministerier Lars Christian Lilleholt (V) mener, at der er tale om en lille stigning, som skyldes mindre blæst i 2018.
S: 'Vi er enige med regeringen om de langsigtede mål'Regeringen har et mål om, at Danmark skal være 100 procent klimaneutral i 2050.
Og i 2030 vil al strøm, der kommer ud af vores stikkontakter, stamme fra vedvarende energi, forsikrer Lars Christian Lilleholt og understreger, at på trods af at de nye tal viser en stigning, så er Danmark på rette vej.
- Der er super tempo på både klima - og miljøindsatsen.
Vi er på sporet.
Vi er i den rigtige retning.
Jens Joel er enig i de langsigtede mål, som regeringen arbejder efter, men understreger, at problemet er, at der ikke bliver gjort noget for at nå målet.
- Som det ser ud nu, går der 100 år, før vi når 2030 målene.
Og det siger sig selv, at det er der ikke tid til, siger Jens Joel og tilføjer, at regeringen "slog indsatsen i bakgear", da de fra tre år siden halverede energiforskningsmidlerne.
- Det er den forkerte vej at gå, for det betyder, at uanset om vi sætter flere vindmøller op, så kommer vi ikke i mål med den grønne omstilling, hvis vi ikke kan bruge energien effektivt, siger han og understreger, at Socialdemokratiet ønsker at afsætte flere penge til forskning.
- Ja, det (beløbet red.
) skal op.
Det er lykkedes os at presse regeringen op på en milliard.
Vi vil gå målrettet efter penge til såkaldt lagringsteknologi.
FacebookTwitterKopier linkEmner:Jens Joel (politiker)|Lars Christian Lilleholt (politiker)|Venstre|Socialdemokraterne|Energipolitik




https://www.dr.dk/nyheder/udland/youre-fired-trump-siger-farvel-til-sin-17-topembedsmand

UdlandYou're fired: Trump siger farvel til sin 17.
topembedsmandPræsidenten vil gerne sende et signal, og vi kan forvente, at udskiftningen fortsætter, siger ekspert.
Der har været gang i svingdøren i Det Hvide Hus, siden præsident Trump trådte til.
Af Sean Coogan08.
apr.
2019 kl.
14.
09Bemærk: artiklen er mere end 30 dage gammelLæs opI fredags rejste den amerikanske minister for national sikkerhed, Kirstjen Nielsen, til USA's sydlige grænse med præsident Trump for at tale om indvandring med de lokale myndigheder.
I nat dansk tid blev hun den 17.
topembedsmand, der forlader præsidentens administration, siden Trump trådte til i januar 2017, skriver The Guardian.
Tidligere har præsident Trump sagt farvel til blandt andre udenrigs-, justits-, forsvars-, sundheds- og indenrigsministeren.
Dertil kommer en lang række andre personer omkring Trump-lejren.
Hos BBC er listen på 27 Trump-folk - herunder den tidligere kommunikationsdirektør, Anthony Scaramucci, der kun holdt i 11 dage.
Læs også:Trump siger farvel til minister med ansvar for grænsen- Kirstjen Nielsens afgang er den seneste i en lang række.
Det er ikke uden grund, at man i Washington-kredse snakker om, at Trump har sat en svingdør op i Det Hvide Hus, siger Anders Agner Pedersen, chefredaktør på netmediet Kongressen.
com.
Han forventer, at vi vil se flere udskiftninger på Trump-holdet.
Trump strammer skruenDer er ikke givet en nærmere forklaring af opsigelsen fra Kirstjen Nielsen, men amerikanske medier spekulerer i, at farvellet skyldes præsidentens utilfredshed med Nielsens indsats på asyl- og immigrationsområdet.
Nielsen har været ansigtet udadtil for nogle af præsident Trumps mere kontroversielle politikker så som grænsemuren til Mexico og beslutningen om at adskille migrantbørn fra deres forældre.
Internt er hun dog blevet set som værende modstander af Trump-administrationens stramninger, beretter nyhedsbureauet AP.
Timingen for farvellet til Nielsen giver god mening, lyder vurderingen fra Anders Agner Pedersen.
- Det kommer i en tid, hvor Trump og hans nærmeste rådgivere ønsker at stramme skruerne yderligere på immigrationsområdet, siger han.
- Det er tydeligt nu, at Trump ikke har været tilfreds med Nielsens arbejde.
Han synes ikke, at hendes linje har været tilstrækkeligt hård, eller at hendes resultater har været tilstrækkeligt gode.
Agenturet for national sikkerhed, Homeland Security, blev etableret i 2002 i kølvandet på terrorangrebene 11.
september 2001 med henblik på at beskytte USA mod terror.
Under præsident Trump er immigrationsspørgsmålet blevet koblet sammen med den nationale sikkerhed.
Når Nielsen på onsdag forlader sin post, bliver det Kevin McAleenan, som er chef for de amerikanske told- og grænsemyndigheder, der træder til som fungerende minister.
Og det er ikke tilfældigt, at valget er faldet på en person med en baggrund inden for grænsemyndighederne, påpeger chefredaktøren.
- Det er hardlinerkursen, og der skal strammes yderligere, siger USA-eksperten, der forventer, at McAleenan har fået klare instrukser fra Det Hvide Hus om, hvordan han skal gribe opgaven an.
Valgkampen er skudt i gangPræsident Trumps beslutning om at stramme kursen yderligere skal ses i et valgkampsperspektiv, siger Anders Agner Pedersen.
- En af de primære årsager til, at Trump vandt præsidentvalget i 2016, var, at han bedre end nogen anden kandidat forstod, at der var et utrolig dybfølt ønske blandt langt de fleste republikanske vælgere om en stramning af immigrationspolitikken, siger han.
- Det er stadig et super centralt punkt i forhold til, om han bliver genvalgt eller ej.
- Han vil gerne sende et signal til sin base om, at han er i gang, og nu gør han endnu mere, siger chefredaktøren, som kalder den store udskiftning i Trump-administrationen usædvanlig.
- Trump har kun siddet i lidt over to år, og alligevel er der kun ganske få ministre, som han i sin tid udnævnte, der stadig sidder, siger Anders Agner Pedersen, som peger på, at alle ministerposter er i spil.
- Der er gang i svingdøren i Det Hvide Hus, og det er måden, Trump kører sit præsidentskab, og det tror jeg ikke, at vi skal regne med, at der bliver lavet om på.
FacebookTwitterKopier linkEmner:Anthony Scaramucci (erhvervsleder)|Donald Trump (politiker)|USA|BBC|Valg og folkeafstemninger




https://www.dr.dk/nyheder/indland/sigtelse-i-voldtaegtssag-der-rystede-enhedslisten-offer-kunne-ikke-modsaette-sig

IndlandSigtelse i voldtægtssag, der rystede Enhedslisten: Offer kunne ikke modsætte sigOfferet var påvirket af enten alkohol eller træthed, mener politiet.
En sag om formodet voldtægt har rystet Enhedslisten de sidste dage.
Arkivfoto.
Af Emma Toft og Louise Dalsgaard08.
apr.
2019 kl.
15.
23Bemærk: artiklen er mere end 30 dage gammelLæs opEn kvinde var så påvirket af alkohol eller træthed, at hun ikke kunne modsætte sig samleje.
Sådan lyder sigtelsen i sagen om en formodet voldtægt, der har rystet partiet Enhedslisten de seneste dage.
I sagen er en mand lige nu varetægtsfængslet.
Han har været bestyrelsesmedlem i Enhedslisten København, men har fået frataget alle sine poster som konsekvens af sagen.
Episoden skal ifølge politiet været sket i en lejlighed natten mellem søndag den 31.
marts og mandag den 1.
april fra midnat til klokken 10 om morgenen.
Manden nægter sig skyldig.
Læs også:Borgmester sygemelder sig efter voldtægtssag: 'Jeg er dybt berørt.
Det foregik i mit hjem'I første omgang blev han løsladt efter et grundlovsforhør i Københavns Byret onsdag i sidste uge.
Her blev der nedlagt navneforbud, og grundlovsforhøret blev holdt bag lukkede døre.
To dage senere besluttede landsretten dog, at manden skulle varetægtsfængsles, og derfor blev der 5.
april afholdt endnu et retsmøde i Københavns Byret.
Her blev manden fængslet 18 dage frem til 23.
april med begrundelse om, at han på fri fod kunne påvirke sagens efterforskning.
Borgmester trækker stikketSagen har fået Enhedslistens teknik- og miljøborgmester i København, Ninna Hedeager Olsen, til at "trække stikket" som borgmester i en periode.
Hvor længe vides ikke.
I aften skal partiets folk på Københavns Rådhus tage stilling til, hvem der skal overtage hendes opgaver, mens hun er sygemeldt.
Hun har på Facebook oplyst, at den formodede voldtægt skete i hendes hjem, og at hun var med til at få den nu sigtede mand til at melde sig selv til politiet.
- Jeg er dybt berørt.
Det foregik i mit hjem.
Jeg kender parterne, skrev hun.
Sagen har også rystet partiets politiske ordfører, Pernille Skipper, har hun skrevet på Facebook.
Ingen af dem har ønsket at kommentere sagen yderligere.
Voldtægt straffes med fængsel i op til otte år.
FacebookTwitterKopier linkEmner:Pernille Skipper (politiker)|Enhedslisten|København|Kriminalitet|Facebook




https://www.dr.dk/nyheder/regionale/oestjylland/nu-kan-svagsynede-selv-saette-krydset-forstoerrelsesapparat-og-led-lys

ØstjyllandNu kan svagsynede selv sætte krydset: Forstørrelsesapparat og led-lys bliver installeret i stemmeboksenVed tidligere folketingsvalg var svagsynede nødt til at få hjælp til at stemme.
Skulle du være svagsynet og ikke have hjælpemidlerne på det valgsted, du hører til, så er det muligt at skifte valgsted.
Af Malte Nørgaard og Sarah Friis Elkjær08.
apr.
2019 kl.
15.
27Bemærk: artiklen er mere end 30 dage gammelLæs opHun ser som en muldvarp, men er, som hun selv siger, et ganske almindeligt menneske.
- Så selvfølgelig har jeg også brug for, at min ret til at afgive en stemme i hemmelighed bliver respekteret, siger Lotte Tobiassen fra Aarhus.
Hun er svagsynet og har derfor normalt to ledsagere med ind i stemmeboksen, når hun skal stemme.
Der er to med for at dobbelttjekke, at det hele går rigtigt til.
Læs også:Husk det nu: Ingen børn eller selfies i stemmeboksenJeg skal stole på, at de to mennesker, der skal hjælpe mig, vil sætte krydset, hvor jeg har sagt.
Lotte Tobiassen, svagtsynetMen når der senest 17.
juni i år er valg til Folketinget, kan Lotte Tobiassen selv klare ærterne.
Valgstederne får nemlig et elektronisk forstørrelsesapparat og en LED-lampe, som kan hjælpe svagsynede.
Det glæder Lotte Tobiassen, da det er en tillidssag at skulle have andre med i stemmeboksen.
- Nogle dage har jeg ikke lyst til at bede om hjælp, eller det er måske ikke lige den valgtilforordnede, jeg har haft kontakt med, som jeg har lyst til, skal hjælpe mig.
Jeg skal stole på, at de to mennesker, der skal hjælpe mig, vil sætte krydset, hvor jeg har sagt, siger hun.
Læs også:Folketingsvalg og EU-valg samme dag?
Tanken giver kommuner sved på pandenDet er heller ikke en mulighed at sætte krydset selv uden hjælpemidler, når øjnene ikke er de skarpeste.
- Sidst jeg skulle sætte mit kryds, ville jeg selv prøve, men jeg er simpelthen ikke sikker på, at jeg fik sat det rigtigt, fortæller hun.
En demokratisk retDet nye tiltag vækker også glæde hos Dansk Blindesamfund i Østjylland, hvor Helle Kaas er formand for de omkring 600 østjyske medlemmer af foreningen.
Det er en god dag, når vi sørger for, at folk kan udøve deres demokratiske ret på en mere betryggende måde.
Simon Emil Ammitzbøll Bille, økonomi- og indenrigsminister- Det er et fantastisk skridt, som virkelig er blevet positivt modtaget, siger hun.
Det er væsentligt i et demokratisk samfund, at endnu flere nu kan få lov at holde hemmeligt, hvem de stemmer på, mener økonomi- og inderigsminister Simon Emil Ammitzbøll Bille (LA).
- Det er en god dag, når vi sørger for, at folk kan udøve deres demokratiske ret på en mere betryggende måde, end det før har været tilfældet, siger han.
Selvom folketingsvalget endnu ikke er udskrevet, så er Aarhus Kommune helt klar til at sætte hjælpemidlerne op.
Det fortæller Lene Hartig Danielsen, der er chef for borgerservice.
- Vi er godt i gang med logistikken, anskaffelsen og organiseringen for de vælgere, som kan have særlige behov.
Det er ikke, fordi vi skal, men fordi vi synes, at det er en god ide.
De nye regler siger, at minimum et valgsted i hver valgkreds skal have de nye hjælpemidler.
Skulle du være svagsynet og ikke have hjælpemidlerne på det valgsted, du hører til, så er det muligt at skifte valgsted.
FacebookTwitterKopier linkEmner:Simon Emil Ammitzbøll (politiker)|Valg og folkeafstemninger|Jylland|Liberal Alliance|Folketinget




https://www.dr.dk/nyheder/indland/piloter-skal-genundersoges-efter-fyring-af-flyvelaege

IndlandPiloter skal genundersøges efter fyring af flyvelægeEn klinik, som skal tjekke piloter, er blevet lukket efter afdækning af dobbeltrolle.
Genindkaldelsen sker, efter at den flyvemedicinske klinik Doctors.
dk har fået tilbagekaldt sin godkendelse.
08.
apr.
2019 kl.
16.
13Bemærk: artiklen er mere end 30 dage gammelLæs opTrafikstyrelsen indkalder cirka 2.
000 piloter og flyveledere til nye helbredsundersøgelser.
Det oplyser styrelsen på sin hjemmeside.
Genindkaldelsen sker, efter at den flyvemedicinske klinik Doctors.
dk har fået tilbagekaldt sin godkendelse til at udstede flyvemedicinske helbredsbeviser.
- Styrelsen har besluttet at indkalde alle klasse 1- og klasse 2-piloter samt flyveledere, der har gennemgået deres helbredstjek på den pågældende klinik inden for de seneste 12 måneder, til en fornyet helbredsundersøgelse, skriver styrelsen.
Styrelsen er i gang med at få et overblik over, hvor mange tilfælde der er er tale om.
Det skønnes at få betydning for i alt cirka 2.
000 piloter og flyveledere, skriver styrelsen.
Berlingske har skrevet om lægen bag klinikkens dobbeltrolle.
Senest skrev avisen, at lægen fik lukket sin klinik, og tidligere kom det frem, at den kvindelige læge var blevet fyret fra sit job i Trafik-, Bygge- og Boligstyrelsen.
Hendes dobbeltrolle blev særligt betændt, da Berlingske kunne beskrive klager over undersøgelserne på hendes klinik.
Der er også eksempler på fusk med personlige stempler.
/ritzau/FacebookTwitterKopier linkEmner:Berlingske Media|Trafikstyrelsen|Flytrafik|Sundhed og velvære|Trafik




https://www.dr.dk/musik/hun-storhittede-paa-boogie-listen-i-00erne-men-saa-forsvandt-hun-hvad-blev-der-af-nelly

Boogie-listens legenderSe temaMusikHun storhittede på Boogie-listen i 00'erne, men så forsvandt hun: Hvad blev der af Nelly Furtado?
Popsangerinden Nelly Furtado trak sig helt væk fra scenen i en længere periode.
© PressefotoAf Andrea Lundstrøm, Christian Ellegaard og Grafik: Pernille Bækholm Sloth08.
apr.
2019 kl.
15.
00Læs opKan du huske Nelly Furtado?
Den canadiske sangerinde med de portugisiske aner var en af 00'ernes største hitmagere, og med sange som 'I'm Like A Bird', 'Turn Off The Light' og 'Maneater' sad hun solidt på hitlisterne op gennem det nye årtusinde.
Men så blev der pludselig stille, og de sidste par år er det ikke meget, man har hørt den til storhittende sangfugl.
Sangerinden trak sig nemlig fra musikbranchen i en længere periode og dukkede først for få år siden igen op i rampelyset.
Her får du hele historien om Frk.
Furtado, storhedstiden i 00'erne, og hvad den populære sangerinde laver i dag.
Nelly Furtado, som hun så ud i sin 'I'm Like a Bird'-periode.
(© Pressefotos)Blev hurtigt radioens darlingDet var med debutalbummet 'Whoa!
Nelly' fra 2000, at verden blev introduceret for Nelly Furtado, der hurtigt blev radioens darling med den sårbare single 'I'm Like a Bird'.
Hør 'I'm Like A Bird' her:Nelly Furtado - I'm Like A BirdOgså radiovært og popekspert, Sandie Westh, fik allerede dengang øjnene op for Nelly Furtado.
- Jeg elsker Nelly Furtado, og jeg elskede Nelly Furtado, da hun kom ud.
Hun har en unik stemme, og du kan altid høre, når det er hende, siger popekspert og radiovært på P7 Mix Sandie Westh om den canadiske sangfugl.
Pladen blev fulgt op af albummet 'Folklore', som var inspireret af folkemusik og lydene fra Portugal, hvor sangerinden har rødder.
Gennemgik en 'seksuel renæssance'Men i 2006 kom der nye boller på hitsuppen.
Nelly Furtado droppede folkemusikken og lejrbålsguitaren til fordel for en mere R&B-inspireret og hårdtslående lyd.
Boogie-listens legenderDr.
dk/musik tjekker op på de kunstnere, der hittede i musikprogrammet Boogie, og svarer på:Hvad gjorde dem til popfænomener i 00'erne, og hvad laver de i dag?
Læs de andre artikler i serien her:Hvad blev der egentlig af 00'er-ikonet Anastacia?
Her er hit-sangerinden i dagHun storhittede på Boogie-listen i 00'erne, men så forsvandt hun: Hvad blev der af Nelly Furtado?
Husker du russiske t.
A.
T.
u.
?
Her er pigerne bag det lesbiske kys i dagFra 00'er-stjerne til kæmpe joke: Sådan er det gået flødeprinsen Craig DavidKan du huske Sugababes?
00'ernes hitgruppe fik en bittersød afslutningSangerindens manager foreslog, at hun hyrede hitmageren Timbaland til sit kommende album.
Sammen skabte Nelly Furtado og Timbaland en ny, 'beskidt' og klubvenlig form for popmusik.
Timbalands blanding af elektronisk musik, R&B og beats var opskriften på succes, og pladen 'Loose' sprøjtede hits ud i stride strømme: 'Maneater', 'Promiscuous', 'Say It Right' og 'All Good Things (Come To And End)' toppede alle hitlisterne i midten af 00'erne.
Hør nummeret 'Promiscuous' fra albummet 'Loose' herunder:Nelly Furtado - Promiscuous'Loose' viste samtidig en ny side af Nelly Furtado.
Væk var singer-songwriter-attituden og pigen med frikadellefrisuren.
Nelly Furtado var blevet voksen og kunne spise mændene levende.
- Jeg gennemgik en slags seksuel renæssance.
Jeg var lige blevet færdig med at amme min datter, jeg var 26-27 år, min krop var anderledes, og jeg tænkte: 'Wow, jeg er en kvinde nu, jeg er ikke en pige længere', sagde Nelly Furtado til Refinery29 i 2017.
Nelly Furtado, da hun hittede med sit 'Loose'-album.
(© Pressefotos)En udvikling, som er meget typisk i popbranchen, forklarer Sandie Westh.
- Det er den klassiske fortælling, at når man lancerer en kvinde i musikbranchen, skal alle helst kunne lide hende.
Hun skal være pigernes veninde, men også sød, så drengene kan lide hende.
Det var det samme med Britney Spears.
- På et tidspunkt får de nok af det image og skaber et andet billede af sig selv.
Brød sammen på scenenI kølvandet på succesen med 'Loose' drog Nelly Furtado ud på en storstilet verdensturne, men de mange koncerter skulle vise sig at blive skæbnesvangre for sangerinden.
En aften på scenen gik det pludselig op for mig, hvor stresset jeg var.
Jeg græd mig igennem de første to sange.
Nelly FurtadoMedieeksponeringen, endeløse dage i en tourbus med sin lille datter og et tærende langdistanceforhold blev for meget for hende.
- Jeg fik et nervøst sammenbrud.
Jeg var på 'Loose'-touren, og min datter var med.
Jeg var både mor og sangerinde på touren.
Jeg var fuldstændig udkørt, fortalte Nelly Furtado til Nova100 i 2017.
Læs også:Go' røv - og go' weekend: Se hvad der hittede i Boogie for præcis 15 år siden- En aften på scenen gik det pludselig op for mig, hvor stresset jeg var.
Jeg græd mig igennem de første to sange.
Jeg tog en pause fra musikken og tog hjem.
Jeg indså, at det at være hjemme og sammen med min familie var, hvad jeg søgte.
Nelly Furtado blev interviewet om sit album 'Folklore' og sit forhold til sladder i musikprogrammet 'Boogie' i 2003.
Se indslaget herunder:Også forholdet mellem Nelly Furtado og Timbaland fik sig nogle alvorlige skår, og selvom 'Loose'-pladen solgte mere end 12 millioner eksemplarer over hele verden, arbejdede de to aldrig sammen igen.
Læs også:Hvad blev der egentlig af 00'er-ikonet Anastacia?
Her er hit-sangerinden i dag- Timbaland følte, at jeg ikke var taknemmelig, så kom vi ind i en åndssvag diskussion, fordi vi havde nogle juridiske stridigheder, vi ikke var enige om.
Da han blev gift i 2008, kunne jeg ikke komme.
Der var en masse små ting, som førte til ødelæggelsen af vores forhold, sagde Nelly Furtado til The Fader i 2016.
I årene efter udgav Nelly Furtado et par plader mere, som dog ikke gjorde det store væsen af sig.
Sangerinden besluttede derfor i 2012 at trække sig tilbage til hjembyen Toronto og tog en pause fra musikbranchen.
Lysten til at vaske sit eget tøjMen så en dag - ud af det blå - kom Nelly Furtado-singlen 'Islands of Me' i 2016.
Hør nummeret herunder:Nelly Furtado - Islands Of MeNelly Furtado var tilbage, men hvor havde hun gemt sig i de forgangne år?
Sangerinden blev skilt fra sin mand gennem otte år, lydteknikeren Demacio 'Demo' Castellon, i 2016, og samtidig stoppede hun et længerevarende samarbejde med sin manager.
Jeg havde levet mit liv i overhalingsbanen, siden jeg var 19.
Nelly FurtadoDet gav sangerinden en trang til at gøre sit liv mere simpelt.
- Jeg droppede ikke musikken, men jeg droppede at have flere bolde i luften på samme tid.
Jeg tænkte: 'Jeg skal til at gøre mit eget badeværelse rent og vaske mit eget tøj'.
- Jeg tror, at jeg forsøgte at destillere mit liv en smule.
Jeg havde levet mit liv i overhalingsbanen, siden jeg var 19.
Gennem simplificeringen af mit liv fandt jeg glæden i kunsten igen, sagde Nelly Furtado til Digital Spy i 2016.
Nelly Furtado som hun ser ud i dag.
(© Pressefotos og screenshots fra musikvideo)Pausen fra musikbranchen gav Nelly Furtado en tiltrængt, nyfunden kreativitet og blod nok på tanden til at udgive albummet 'The Ride' i 2017, som skildrer hendes vej tilbage til sig selv.
Læs også:Britney Spears' kæmpehit fylder 20: Sådan ændrede en 'uskyldig' skolepige popverdenen- Albummet handler om erkendelser.
Jeg ville ikke være omringet af løgne længere; jeg vil kræve sandheden fra folk omkring mig og fra mig selv.
Det handler om, at drømme ikke altid matcher virkeligheden, og hvordan man kommer ud på den anden side, sagde Nelly Furtado til Refinery 29 i 2017.
Pladen var dog ikke nogen stor succes.
Albummet peakede på en 76.
plads på den canadiske hitliste, og sneg sig også - med nød og næppe - ind på den tyske og schweiziske Top 100.
FacebookTwitterKopier linkEmner:Britney Spears (musiker)|Pop og rock|Portugal|Toronto




https://www.dr.dk/sporten/fodbold/superliga/ob-straffer-ikke-homofobiske-sange-det-loeb-er-koert

SuperligaOB straffer ikke for homofobiske sange: 'Det løb er kørt'De personer, der søndag sang homofobiske sange, straffes ikke, siger OB-chef Jack Jørgensen til Ekstra Bladet.
FCK-spilleren Viktor Fischer (til højre) blev mødt af homofobiske sange, da han spillede mod OB.
Det kommer ikke til at få konsekvenser, fortæller OB nu.
08.
apr.
2019 kl.
14.
29Bemærk: artiklen er mere end 30 dage gammelLæs opDet er for sent at straffe de personer, der søndag sang homofobiske sange rettet mod FC Københavns Viktor Fischer i superligaopgøret mellem OB og FCK.
Det siger OB's kommercielle chef, Jack Jørgensen, til Ekstra Bladet.
- Vi kigger fremad.
Det løb er kørt.
Det vigtigste for mig er at appellere til deres sunde fornuft.
Vi skal have folk til at tænke sig om og reflektere over konsekvensen af deres gerninger.
Og at det både kan få konsekvenser for dem selv og for klubben, siger han til Ekstra Bladet.
Men sker der lignende overtrædelser af stadionreglementet, vil det få konsekvenser for de involverede, bebuder OB-chefen.
Læs også:Mads Øland: 'Homofobi er et stort problem i dansk fodbold'- Det står jo også i stadionreglementet i Superligaen, at man ikke må ytre sig krænkende, og det, vi som klub kan gå ind og vurdere på, er, om der er nogen, der skal have nogle kampes karantæne, hvis de bliver taget i noget - som eksempelvis de her tilråb i går, siger Jack Jørgensen til avisen.
Den kommercielle chef vurderer, at 20-30 personer stod bag de homofobiske sange og tilråb.
Samtidig fortæller han, at OB tidligere har snakket med klubbens fanklub om emnet, og at søndagens sange kom fra personer, der ikke har direkte tilknytning til fanklubben.
/ritzau/FacebookTwitterKopier linkEmner:Ekstra Bladet|Odense Boldklub|Viktor Fischer (fodboldspiller)|Fodbold|Homoseksualitet




https://www.dr.dk/sporten/fodbold/kvindelandsholdet/frankrig-har-givet-nadim-spillelysten-tilbage

KvindelandsholdetFrankrig har givet Nadim spillelysten tilbageEfter sit skifte fra City til PSG sprudler Nadia Nadim nu af spillelyst Af Peter Fiilsø Jensen08.
apr.
2019 kl.
15.
15Bemærk: artiklen er mere end 30 dage gammelLæs op2018 var på mange måder et skuffende fodboldår for Nadia Nadim.
Den danske stjerneangriber var blandt de mest nedslåede, da kvalifikationen til VM-slutrunden glippede, og på klubplan lagde Nadim heller ikke skjul på, at hun var utilfreds med tilværelsen i Manchester City.
© ScanpixEM-kvalifikationspuljeDanmarkBosnien-HercegovinaGeorgienIsraelMaltaNu løber Nadim rundt i Frankrig med landsholdet, hvor det i aften gælder en træningskamp mod de franske VM-værter.
Og humøret er højt hos den målfarlige angriber, som nu også til dagligt spiller i Frankrig.
- Jeg synes, fodbolden her har været sjov.
Jeg elsker træningerne, og jeg elsker kampene, siger Nadim til DR Sporten.
Nadim skiftede i begyndelsen af 2019 til den franske storklub Paris Saint-Germain, og det har på alle måder været et godt skifte.
- Jeg elsker den måde vi spiller på, og derudover synes jeg, den franske kultur passer mig fint.
Nadia Nadim har kontrakt med PSG året ud.
Danmark missede VM efter to playoff-kampe mod Holland, så foråret byder nu istedet på to træningskampe mod henholdsvis Frankrig og England, inden EM kvalifikationskampene begynder til august.
Kampen mellem Frankrig og Danmark spilles i Strasbourg kl.
21.
00 og kan ses direkte på DR3.
FacebookTwitterKopier linkEmner:Nadia Nadim (fodboldspiller)|Paris Saint-Germain|Frankrig|DR3|Fodbold




https://www.dr.dk/nyheder/indland/politiet-undersoegte-efterladt-pakke-viser-sig-vaere-en-beholder-med-batterier

IndlandPolitiet undersøgte efterladt pakke: Viser sig at være en beholder med batterierNytorv i København har i dag været spærret helt af, efter der blev fundet en mistænkelig pakke.
Rullemarie var i aktion tidligere i dag, da politiet rykkede massivt ud til falsk bombealarm.
(© dr)Af Cecilie Rosenkvist Dam08.
apr.
2019 kl.
14.
35 | opdateret 08.
apr.
2019 kl.
15.
50Bemærk: artiklen er mere end 30 dage gammelLæs opPolitiet rykkede i dag ud til en falsk bombealarm på Nytorv i det centrale København.
Det skete efter en borger anmeldte en mistænkelig pakke kort efter kl.
13.
30.
Pakken var efterladt ved en opgang tæt på Københavns Byret.
Forsvarets ammunitionsrydningstjeneste kom også til stedet med bomberydderen Rullemarie, og de skød på pakken, som viste sig at være en form for plastikbeholder med batterier.
Umiddelbart er der ikke noget mistænkeligt ved det indhold, oplyser Københavns Politi til DR Nyheder.
Hele Nytorv i det centrale København var afspærret, mens politiet undersøgte pakken.
Afspærringen er ophævet igen.
FacebookTwitterKopier linkEmner:København|Københavns Politi|Politi|EOD|Københavns Byret




https://www.dr.dk/sporten/fodbold/superliga/viktor-fischer-kald-mig-idiot-men-kald-mig-ikke-homo

SuperligaViktor Fischer: 'Kald mig idiot, men kald mig ikke homo'FCK-spilleren uddyber sin kritik af det, han oplevede som homofobiske tilråb fra OBs fans under søndagens Superligakamp.
Af Flemming Brandt og Tobias Sydradal (video)08.
apr.
2019 kl.
15.
26Bemærk: artiklen er mere end 30 dage gammelLæs opFCK-angriberen Viktor Fischer kom i centrum søndag aften, da han skulle forklare, hvorfor han havde fejret FCKs afgørende mål lige ud for OB-fansene.
Det var en reaktion på, at de under kampen havde hånet Fischer med homofobiske tilråb og sange.
Lige efter kampen kaldte han OB-fansene 'homofobiske skodhoveder'.
Mandag uddybede og nuancerede Viktor Fischer sin kritik og forklarede, hvorfor han så kontant havde sagt fra overfor tilråbene.
- Det er en uskik i samfundet generelt, men det er det især i fodbold.
- De kan kalde mig en idiot, de kan sige, at jeg har en glat frisure.
Det har endda en snert af humor.
- Men det hører ingen steder hjemme, at det skulle være et skældsord i fodboldkulturen i 2019, sagde Viktor Fischer på FC Københavns træningsanlæg på Frederiksberg.
Fischers opgør med den homofobe del af fankulturen har skabt debat dagen derpå, hvor både direktøren for Divisionsforeningen og direktøren for Spillerforeningen har været ude og bakke op om forsøget på at stoppe homo-tilråbene.
FacebookTwitterKopier linkEmner:Viktor Fischer (fodboldspiller)|FC København|Odense Boldklub|Fodbold|Frederiksberg




https://www.dr.dk/sporten/oevrig/kaproning-paa-themsen-danske-ida-vinder-eliteuniversiteternes-legendariske-duel

Øvrig sportKaproning på Themsen: Danske Ida vinder eliteuniversiteternes legendariske duelDanske Ida Gørtz Jacobsen var med i den båd, der vandt The Boat Race mellem Cambridge og Oxford University.
Cambridge University kunne juble over at både herre- og kvindebåden vandt 2019-udgaven af The Boat Race.
Af Anders Melchior Frigaard08.
apr.
2019 kl.
15.
43Bemærk: artiklen er mere end 30 dage gammelLæs opDanske Ida Gørtz Jacobsen var søndag med til at sikre Cambridge sejren i det traditionsrige Boat Race, der er en årlig duel mellem de to engelske universiteter Cambridge og Oxford.
Ifølge danskeren var det en hel unik oplevelse.
Fakta om Boat RaceNavn: Oxford versus Cambridge Boat RaceSted: Themsen, LondonDistance: 6,8 kilometerFørste konkurrence: År 1856 (mænd) og 1927 (kvinder)Gennemsnitligt tilskuertal: 250.
000Forsvarende mester: Cambridge (både mænd og kvinder)Antal sejre (kvinder): Cambridge 43 – Oxford 30Antal sejre (mænd): Cambridge 83 – Oxford 80- Det er jo et helt andet løb, end jeg nogensinde har været med til, fordi det jo er på Themsen, og der er tusindvis af mennesker på bredden.
Det var vildt fedt at høre folk, da vi rundede Hammersmith Bridge cirka halvvejs i løbet.
Der var en kæmpe jubel.
Det var enormt fedt, siger hun.
Cambridge-båden med det danske islæt lagde hårdt fra land og opbyggede hurtigt et solidt forspring ned til Oxfords båd.
Da Ida Gørtz Jacobsen og resten af båden krydsede målstregen, var der fem bådlængder ned til Oxford.
Blå BogNavn: Ida Gørtz JacobsenFødt: 1.
marts 1995 (24 år)VM-deltagelse: 1 gang (2018 i Plovdiv, Bulgarien)Medaljer: Sølvmedalje ved World Cup 3 i 2018 (damefirer)Rekorder: Dansk rekord i damefirer på to kilometer – 6.
24.
81 sat ved VM 2018 i Plovdiv, Bulgarien- Det var hårdt.
Vi lagde hårdt fra land, fordi vi rigtig gerne ville hurtigt foran og sidde og kigge på vores konkurrenter, holde fokus på os selv og trække væk fra dem i løbet af strækningen.
Det er selvfølgelig fysisk hårdt, men det var et fedt løb, siger Ida Gørtz Jacobsen.
Selvom Cambridge-båden lå forrest fra start til slut, så turde danskeren ikke tro på sejren, før mållinjen var krydset.
Cambridges båd med danske Ida Gørtz Jacobsen opbyggede et stort forspring til Oxford.
- Det var enormt forløsende.
Det er jo fedt at vinde rigtig stort, men man kan jo ikke regne med at vinde så stort.
Selvom vi var foran med en stor margen, så skulle vi stadig gøre det færdigt.
Det var først da vi krydsede mållinjen, at det gik op for os.
Cambridge endte med at have en ganske succesfuld dag på Themsen, da herrebåden også roede sejren hjem.
Samtidig tog de to reservebåde på både herre- og kvindesiden også sejren, så Cambridge vandt alle fire ræs.
Alle deltagerne i The Boat Race er studerende på enten Cambridge eller Oxford University.
Ida Gørtz Jacobsen startede i sommer på Cambridge University, hvor hun læser litteraturvidenskab.
FacebookTwitterKopier linkEmner:London|Oxford University|Storbritannien|Videregående uddannelser|University of Cambridge




https://www.dr.dk/nyheder/regionale/midtvest/aesler-kan-skraemme-ulve-vaek-men-ingen-udnytter-muligheden-soege-tilskud

Ulve i DanmarkSe temaMidt- og VestjyllandÆsler kan skræmme ulve væk - men ingen udnytter muligheden for at søge tilskudMiljøstyrelsen giver støtte til at bruge æsler eller lamaer til at passe på får.
Æsler kan med bid og spark skræmme ulven væk fra en fåreflok.
(Arkivfoto) Af Asta Pil Heltborg og Mona Aaberg08.
apr.
2019 kl.
14.
15Bemærk: artiklen er mere end 30 dage gammelLæs opDet er ikke kun ulvehegn og vogterhunde, der kan holde ulve på afstand fra får og andre husdyr.
Æsler og lamaer kan også hjælpe til.
- De både sparker og bider, fortæller miljøplanlægger i Miljøstyrelsen Lasse Jensen.
Det giver god mening at finde det rigtige æsel.
Men det skal være et æsel eller lama, som har prøvet det før.
Fåreavler Berit KiilerichMiljøstyrelsen er klar til at yde tilskud, hvis man køber et æsel til formålet.
Men følge styrelsen har ingen endnu benyttet sig af tilbuddet.
- Det ville være fint, hvis der var nogen, som ville gøre forsøg med vogteræsler.
Det vil vi gerne give tilskud til, siger Lasse Jensen.
Læs også:Zoolog om formodet ulve-angreb på 25 får: 'Instinktet tager over som en ræv i en hønsegård'Berit Kiilerich er fåreavler i udkanten af Stråsø Plantage, hvor der har været flere ulveangreb, og hvor et nyt formodet ulvepar har slået sig ned.
Hun har ingen æsler, men er ikke afvisende over for at lade et æsel supplere de vogterhunde, hun bruger i øjeblikket.
- Det giver god mening, hvis man kan finde det rigtige æsel.
Det skal være et æsel eller en lama, som har vogtet før, siger Berit Kiilerich.
Der er ingen erfaringer med vogteræsler og -lamaer som værn mod ulve på dansk jord, men forsøg fra udlandet tyder på, at lamaer og især æsler er gode til at beskytte fårene.
Æslets spark og bid kan nemlig skræmme ulven væk, lyder det fra Miljøstyrelsen.
- Hvis en ulv brækker et ben, fordi den er blevet sparket af et æsel, så kan det være et spørgsmål om liv og død, fordi ulven er afhængig af at kunne fange mad, siger Lassen Jensen.
Skal gøres på særlig mådeDer må dog ikke gå for mange æsler sammen med fåreflokken.
- Så sker der det, at æslerne begynder at socialisere med hinanden, og så passer de på hinanden i stedet for at passe på fårene, forklarer Lasse Jensen og uddyber:- Æsler og lamaer bliver sat ud sammen med de husdyr, de skal beskytte, og så passer de rimelig meget sig selv.
Lasse Jensen, Miljøstyrelsen- Hvis der derimod kun er få æsler, socialiserer de med fårene og bliver en del af fåreflokken og får en beskyttertrang og forpligtelse overfor fårene, så de passer på dem.
Læs også:Ulvekonsulent har finkæmmet fåreindhegning: Der er kraftige indicierModsat ulvehegn, der skal vedligeholdes og have strøm, eller vogterhunde, der skal passes og plejes, er æsler og lamaer måske nemmere metoder til at holde ulven væk, forklarer Lasse Jensen.
- Æsler og lamaer bliver sat ud sammen med de husdyr, de skal beskytte, og så passer de rimelig meget sig selv.
Selv om Berit Kiilerich umiddelbart er positiv, gør hun sig dog flere overvejelser, inden hun anskaffer sig et vogteræsel.
- Jeg ved, der er erfaringer med æsler i England, men jeg kender også til tilfælde, hvor æslerne har været voldsomme over for fårene og for eksempel sparket lammene ihjel, siger hun.
Miljøstyrelsen tilbyder hjælp til at finde æsler eller lamaer, der kan beskytte får, hvis man bor i området i Vestjylland, hvor fårene er i fare for at blive angrebet af ulve.
Det gælder et 330 kvadratkilometer stort område, der går fra Holstebro, vestpå til Vemb, sydpå til Tim og østpå til Grønbjerg og tilbage til Holstebro.
FacebookTwitterKopier linkEmner:Dyr|Miljøstyrelsen|Holstebro|Jylland|England




https://www.dr.dk/nyheder/indland/rode-ojne-og-nys-birkeplagen-er-begyndt

IndlandRøde øjne og nys: Birkeplagen er begyndtEn af de helt store pollenplager - birk - er brudt ud to uger tidligere end normalt.
Det kan påvirke omkring en halv million allergikere.
08.
apr.
2019 kl.
13.
39Bemærk: artiklen er mere end 30 dage gammelLæs opEn af de helt store pollenplager har meldt sin ankomst to uger tidligere, end den plejer.
Det skriver Astma-Allergi Danmark i en pressemeddelelse.
Selv om sæsonen for birkepollen normalt først indtræffer i midten af april, meldte pollentællerne allerede om birk i mikroskopet søndag.
For Østdanmark lå det såkaldte pollental på tre, mens det blev målt til 31 i Vestdanmark i slutningen af weekenden.
- Det er stadig svært at spå om, hvordan sæsonen vil arte sig, men hvis vejret fortsætter med sol og varme, kan vi godt forvente høje pollental.
Vi har allerede haft rekordhøje mængder af el og hassel dette forår.
- Omvendt kan kulde og regn godt slå pollenniveauerne lidt ned, siger Andrea-Pil Holm, biolog og leder af pollentællingerne i en kommentar.
Birk er en af de helt store plager for mange danskere, når det kommer til pollenallergi.
En opgørelse viser, at halvdelen af de en million pollenallergikere, der bor i Danmark, reagerer på birk.
Mildt forår får skyldenPollentallet indikerer, hvor mange pollen der er i luften på et givent tidspunkt og er et øjebliksbillede.
For birk gælder det, at niveauet er lavt, hvis det er under 30, moderat, hvis det ligger mellem 30 og 100 og højt, hvis det er derover.
De højeste tal er blevet målt 21.
april 2014.
I København var pollentallet da 4696 og i Viborg 2526.
Grunden til, at niveauet er sat til højt, hvis pollentallet overskrider 100, er fordi alle med allergi over for birkepollen reagerer på det niveau.
Den tidligere start skyldes blandt andet en pludselig stigning i temperaturen og et mildt forår, lyder det.
/ritzau/FacebookTwitterKopier link




https://www.dr.dk/sporten/tennis/dansk-tenniskomet-klar-til-foerste-wta-turnering

TennisDansk tenniskomet klar til første WTA-turneringClara Tauson har kvalificeret sig til WTA-turneringen i Lugano efter endnu en sejr i kvalifikationen.
Clara Tauson er klar til sin første WTA-turnering.
08.
apr.
2019 kl.
14.
15Bemærk: artiklen er mere end 30 dage gammelLæs opDet danske tennistalent Clara Tauson er klar til sin første WTA-turnering på seniorplan.
Mandag vandt hun sin anden kamp i kvalifikationsturneringen til denne uges WTA-turnering i schweiziske Lugano, og dermed er hun klar til første runde i hovedturneringen.
Den 16-årige dansker skulle bare bruge to sæt på at spille sig ind i hovedturneringen, da hun slog den 12 år ældre kroat Tereza Mrdeza med 6-3, 6-3.
Danskeren kom ellers skidt fra start, da hun blev brudt rent i kampens første parti.
Det var dog kun for at bryde kroaten i de efterfølgende partier, og hurtigt var danskeren oppe med 4-1 og kørte siden sættet i hus.
Læs også:Danske Clara Tauson vinder endnu en tennis-turneringI andet sæt blev danskeren den første til at bryde, og da hun brød for anden gang, havde hun en komfortabel føring på 5-2 og kunne serve sættet hjem.
Det mislykkedes i første forsøg, men efterfølgende brød Tauson igen og blev dermed klar til hovedturneringen i Lugano.
På mandagens opdaterede verdensrangliste ligger Clara Tauson nummer 413 i verden, hvilket er 401 pladser dårligere end Caroline Wozniacki.
Tereza Mrdeza ligger nummer 195.
Turneringen i Lugano spilles på grus.
Den samlede præmiepulje er på 250.
000 dollar, hvilket svarer til cirka 1,66 millioner kroner.
/ritzau/FacebookTwitterKopier linkEmner:Caroline Wozniacki (tennisspiller)|Clara Tauson (tennisspiller)|Tennis|Schweiz




https://www.dr.dk/nyheder/indland/miljoeorganisation-ministeren-har-misforstaaet-alvoren-i-paris-aftalen

IndlandMiljøorganisation: 'Ministeren har misforstået alvoren i Paris-aftalen'Regeringens egne tal viser, at det går langt værre med klimaindsatsen end forventet.
Miljøorganisationerne mener, at vi skubber ansvaret foran os, når danskernes samlede CO2-udledning sidste år var omkring 5,5 millioner ton højere, end regeringen havde regnet med.
Her ses skolelever i Aarhus, der tidligere på året gik på gaden for at kæmpe for klimaet.
Af Sandra Meersohn Meinecke og Catrine Lakmann08.
apr.
2019 kl.
13.
17Bemærk: artiklen er mere end 30 dage gammelLæs opRegeringens egne tal viser, at det går langt værre med klimaindsatsen, end de havde regnet med.
Den samlede CO2-udledning var nemlig sidste år omkring 5,5 millioner ton højere, end forudset, viser tal fra Energistyrelsen.
Men det er ikke overraskende, lyder det enstemmigt fra miljøorganisationerne.
Teknologien findes, mulighedernes findes - men den politiske vilje manglerMads Flarup, generalsekretær hos Greenpeace Norden.
- Det er ikke overraskende.
Når man fører en politik, hvor man ikke vil gøre noget for at reducere forbruget, så stiger udledningen, siger Jacob Sørensen, der er researcher og aktivist i miljøebevægelsen Noah.
- Når man bliver ved med at bygge flere veje, ja så stiger antal kørte kilometer, siger han.
Ifølge regeringens egen basisfremskrivning for 2018 skulle Danmarks samlede udledninger af drivhusgasser have været 46,4 millioner ton CO2.
Men tallet var 51,9 millioner ton CO2.
Læs også:Ministeren om regeringens egne klimatal: 'Ikke tilfredsstillende''Forstemmende og alarmerende'Heller ikke hos Greenpeace er de overraskede over, at det ikke er lykkedes at reducere vores samlede udledning af CO2.
- Det er dybt forstemmende og alarmerende, men desværre ikke overraskende, siger generalsekretær hos Greenpeace i Norden, Mads Flarup Christensen.
- Vi har haft en regering de seneste fire år, som har siddet på hænderne.
De har troet, at det eneste, vi skulle gøre i Danmark, var at opbygge vindmøller.
De har fuldstændig forsømt den grønne omstilling af de andre områder som transportsektoren og landbruget.
Både Jacob Sørensen og Mads Flarup Christensen er også enige i, at det er nødvendigt at handle nu og lave omstilling på samtlige områder.
- Vi skal ændre på alle områder.
Der er ikke nogen områder, der kan slippe for at gøre noget.
Og der har vi en regering, der mener, at for eksempel landbruget ikke skal gøre særlig meget, siger Jacob Sørensen, som ikke mener, at det er urealistisk at nå målene i Paris-aftalen, hvis der handles nu.
Det bakkes op ad Mads Flarup Christensen.
- Teknologien findes, mulighedernes findes - men den politiske vilje mangler, siger han og tilføjer:- Vi skubber byrden foran os.
Klimaministeren: 'Et år er ikke nok at vurdere ud fra'Klimaminister Lars Christian Lilleholt er ikke tilfreds med de nye tal fra Energistyrelsen, men mener ikke, at det er retsvisende at vurdere den samlede grønne omstilling ved at se på et enkelt år.
- Den skal vurderes ud fra den overordnede politiske kurs, der er sat.
Man skal se på det lange, seje træk, hvor vi arbejder mod klimaneutralitet i 2050, siger han til Information.
Men det mener både Noah og Greenpeace godt, at man kan.
- En minister, der mener, vi ikke skal se på udviklingen fra år til år, har misforstået alvoren i Paris-aftalen, siger Jacob Sørensen.
Læs også:Nye tal: Danmarks energiforbrug og CO2-udledning steg i 2018FacebookTwitterKopier linkEmner:Lars Christian Lilleholt (politiker)|Greenpeace|Energistyrelsen|Paris|Klimaændringer




https://www.dr.dk/nyheder/politik/ombudsmanden-kritiserer-stoejberg-fordreje-sine-ord

Støjbergs instruksSe temaPolitikOmbudsmanden kritiserer Støjberg for at fordreje sine ordUdlændinge- og integrationsministeriet afviser kritikken fra Ombudsmanden.
Udlændinge- og integrationsminister Inger Støjberg (V) har ved samråd selv henvist til Ombudsmandens redegørelse, hvori han skriver, at han lægger "til grund, at det ikke var ministeriets samlede intention at pålægge Udlændingestyrelsen at iværksætte en ulovlig praksis.
” Af Thomas Klose Jensen08.
apr.
2019 kl.
13.
19Bemærk: artiklen er mere end 30 dage gammelLæs opI et brev til Udlændinge- og Integrationsministeriet går Folketingets Ombudsmand nu i rette med ministeriet.
Ombudsmanden mener nemlig, at ministeriet og Udlændinge- og Integrationsminister Inger Støjberg (V) fordrejer hans redegørelse fra 2017 om adskillelse af asylpar - der viste sig at være ulovlig.
Ministeriet har ifølge ombudsmanden ved flere lejligheder udtrykt sig sådan, at det let kan opfattes sådan, at han har ment, at ministeriets forklaringer i sagen, "er understøttet af de foreliggende akter og oplysninger i sagen.
"Altså at det er påvist, at ministeriet ikke var klar over, at det var ulovligt.
"Dette er ikke tilfældet," skriver ombudsmanden.
Adskilt per automatikSagen begyndte i februar 2016, hvor det kom frem, at der på danske asylcentre boede voksne asylansøgere "i ganske få tilfælde" sammen med ægtefæller under 18 år.
Det ønskede Inger Støjberg at sætte en stopper for, og udsendte derfor en instruks om, at ingen under 18 år måtte indkvarteres på asylcentre med en ægtefælle.
Heller ikke selvom parret havde børn sammen.
Problemet var bare, at både dansk lov og internationale konventioner slår fast, at grundlaget for at adskille parrene skal vurderes individuelt og ikke må ske per automatik.
Ombudsmanden har tidligere underrettet ministerietI marts 2017 rejste Folketingets Ombudsmand derfor en alvorlig kritik af instruksen og slog fast, at den var ulovlig.
I samme redegørelse skrev Ombudsmanden, at han måtte lægge "til grund, at det ikke var ministeriets samlede intention at pålægge Udlændingestyrelsen at iværksætte en ulovlig praksis.
”Men Ombudsmanden har ikke undersøgt dette spørgsmål, men blot taget udgangspunkt i den udlægning af sagsforløbet, som ministeriet har givet ham - en udlægning, som er afgivet under ansvar.
Allerede i 2017 kom det frem, at ministeriet fremlagde det på en måde, så det kunne misforstås.
Alligevel er ministeriet ifølge ombudsmanden fortsat med at gøre det ved "flere lejligheder".
Men i brevet fra ombudsmanden bliver det slået fast, at det vil kræve en undersøgelseskommission at komme til bunds i sagen.
- Der vil kunne foreligge materiale, hvis nærmere betydning kun kan fastlægges ved egentlig afhøring af de involverede enkeltpersoner.
I det omfang dette er tilfældet, vil videre undersøgelse af sagen ikke kunne ske i ombudsmandsinstitutionen, men må i givet fald ske ved f.
eks.
nedsættelse af en undersøgelseskommission, skriver ombudsmanden.
Ministerium: Vi skal ikke forklare rammerneDR Nyheder har bedt Udlændinge- og Integrationsministeriet om at forholde sig til kritikken fra Ombudsmanden.
Samt det forhold, at det allerede blev kritiseret i 2017.
Ministeriet har fremsendt et skriftligt svar:"Ministeriet har i svar til Folketinget gengivet fra ombudsmandens redegørelse fra marts 2017.
Det er ikke op til ministeriet at forklare de rammer, som ligger til grund for ombudsmandens arbejde.
Det har ministeriet ikke yderligere bemærkninger til.
"FacebookTwitterKopier linkEmner:Folketingets Ombudsmand|Inger Støjberg (politiker)|Udlændinge- og Integrationsministeriet|Udlændingepolitik|Flygtninge og asylansøgere




https://www.dr.dk/nyheder/kultur/svensk-skuespilchef-gaar-af-efter-skandalesag

KulturSvensk skuespilchef går af efter skandalesagChefen for den svenske nationalscene forlader sin post efter en meget omtalt tv-dokumentar.
Dramaten er Sveriges nationalscene for teater, og har eksisteret siden 1788.
Af Kasper Madsbøll Christensen08.
apr.
2019 kl.
12.
08Bemærk: artiklen er mere end 30 dage gammelLæs opDet svenske skuespilmiljø er ramt af en regulær skandale, der nu får direktøren for det svenske nationalteater, Eirik Stubø, til at forlade sin post.
Det skriver svenske SVT.
Nationalteatret, kaldet Dramaten, meddeler i en pressemeddelelse den administrerende direktørs afgang med følgende ord:- Bestyrelsen mener, at Dramaten har brug for en ny start på de områder, der vedrører arbejdsmiljø.
Og vi tror, dette bedst kan ske med en ny direktør, lyder det i meddelelsen, hvor den nu tidligere direktør også modtager ros for at have sikret teatret 'stor kunstnerisk og publikumsmæssig succes'.
Voldelig skuespiller fortsatte på teatretEirik Stubøs afgang kommer i kølvandet af en meget omtalt SVT-dokumentar, 'Älska mig för den jag är'.
Dokumentaren fortæller historien om den afdøde sanger og skuespiller Josefin Nilsson, der døde i 2016, 46 år gammel.
Hun dannede par med en anden svensk skuespiller, der mishandlede hende både fysisk og psykisk.
Josefin Nilsson med kollega Björn Kjellman i 1997.
Kjellman var ikke impliceret i voldssagen.
Den voldelige skuespiller, der var ansat på Dramaten og er anonymiseret i de svenske medier, fik i 1999 en dom på tre måneders betinget fængsel for volden mod Nilsson.
Her i 2019 var han så at finde på rollelisten på én af Dramatens produktioner, og dét har fået debatten om partnervold til at blusse op hinsidan.
Efterfølgende fortsatte han som skuespiller på teateret, og først efter dokumentaren meddelte Eirik Stubø, at man ville aflyse de to forestillinger, den voldsdømte skuespiller skulle være med i.
Kritikken er dog alligevel haglet ned over teaterchefen lige siden.
Ledelsen har ikke gjort nokDet svenske teaterforbund og flere ansatte mener ikke, at ledelsen har gjort nok for at leve op til teaterets nultolerance over for vold og chikane.
Efter et krisemøde på Dramaten mandag formiddag er det altså nu kommet frem, at Stubø forlader posten som administrerende direktør.
- De seneste ugers massive opmærksomhed på Dramaten og arbejdsmiljøspørgsmål har påvirket mange og været stressende for hele virksomheden, udtaler Stubø i pressemeddelsen.
- Og jeg har i løbet af de seneste dage forstået, at jeg ikke nyder tilstrækkelig stor tillid hos tilstrækkelig mange i personalet.
FacebookTwitterKopier linkEmner:Dramaten|Teater|Vold|Stockholm




https://www.dr.dk/sporten/fodbold/lars-larsen-afviser-blive-hovedaktionaer-i-silkeborg

FodboldLars Larsen afviser at blive hovedaktionær i SilkeborgLars Larsen vil ikke være hovedaktionær i Silkeborg IF, men han vil gerne øge sin støtte til klubben.
Lars Larsen har tidligere udtrykt interesse for at blive hovedaktionær i Silkeborg IF, men det afviser han nu.
08.
apr.
2019 kl.
11.
49Bemærk: artiklen er mere end 30 dage gammelLæs opErhvervsmanden og dynekongen Lars Larsen vil ikke være hovedaktionær i selskabet bag fodboldklubben Silkeborg IF.
Det skriver klubben i en fondsbørsmeddelelse efter medieforlydender om det modsatte.
Lars Larsen, der ejer Jysk-koncernen, vil dog på anden vis gerne øge sin støtte til 1.
divisionsklubben.
- I de seneste måneder har flere medier skrevet om Jysk-købmand Lars Larsens interesse i at blive hovedaktionær i Silkeborg IF A/S.
- Det har ført til opklarende samtaler mellem Lars Larsen og selskabet, og samtalerne har ført til en foreløbig konklusion, idet Lars Larsen er kommet frem til, at han af flere årsager ikke vil være den rigtige hovedaktionær i klubben.
- Lars Larsen afviser dog ikke, at han vil være med i en konstruktion, der kan styrke selskabets kapitalgrundlag.
Det kunne være som en betydelig aktionær og/eller med et forøget sponsorbidrag, men det kræver, at områdets øvrige store virksomheder også vil bidrage i et markant omfang, skriver klubben i fondsbørsmeddelelsen.
Silkeborgs hjemmebane er blandt andet sponsoreret af Jysk og bærer derfor navnet Jysk Park.
Før jul meldte Silkeborg ud, at klubben vil øge kapitalgrundlaget.
Der er allerede flere henvendelser, men klubbens administrerende direktør, Kent Madsen, bebuder, at klubben ikke har travlt.
- Det er overvejende udenlandske henvendelser, vi har fået.
Dem er vi i gang med at følge op på, og vi vil naturligvis også følge op på tilsagnet om en markant forøgelse af sponsorbidraget fra Lars Larsen, såfremt andre også vil være med.
- Vi har en robust økonomi og er ikke under pres for at finde en løsning på kort sigt, siger Kent Madsen.
/ritzau/FacebookTwitterKopier linkEmner:Jysk|Silkeborg IF|Silkeborg|Lars Larsen (erhvervsleder)|Erhverv




https://www.dr.dk/nyheder/kultur/film/jeg-har-aldrig-set-et-barn-i-noed-michael-jacksons-familie-svarer-igen-paa

Film og serier'Jeg har aldrig set et barn i nød': Michael Jacksons familie svarer igen på pædofili-anklager i ny dokumentarDen nye dokumentar 'Neverland Firsthand' er et forsvar for den afdøde sanger.
Dokumentarfilmen 'Leaving Neverland' har fået flere radiostationer til at holde op med at spille Michael Jackson.
Af Silas Bay Nielsen08.
apr.
2019 kl.
11.
01Bemærk: artiklen er mere end 30 dage gammelLæs opEn måned efter den stærkt omdiskuterede 'Leaving Neverland' havde dansk premiere, er endnu en dokumentarfilm om den pædofilianklagede sanger Michael Jackson blevet udgivet.
Denne gang er det Michael Jacksons familie, der står bag filmen.
I filmen, der bærer titlen 'Neverland Firsthand', og som er tilgængelig på Youtube, kommenterer familien og tidligere kolleger de pædofilianklager, som Wade Robson og James Safechuck kommer med i 'Leaving Neverland'.
Filmen indeholder interviews med blandt andre Michael Jacksons nevø og niece, henholdsvis Taj Jackson og Brandi Jackson, samt Brad Sundberg, der i længere tid var teknisk leder for verdensstjernen.
- Jeg har aldrig set et barn i nærheden af Michael Jackson, der så ud til at have været i nød, ked af det eller udnyttet, siger Brad Sundberg ifølge Vanity Fair i dokumentaren.
Læs også:Michael Jacksons familie raser over pædofili-dokumentar: 'Gribbene forsøger at lynche ham'Niece: Wade er en opportunistI filmen går Jackson-familien også direkte i clinch med Wade Robson.
Brandi Jackson fortæller i filmen, at hun datede Wade Robson i flere år og sætter spørgsmålstegn ved, om han er til at stole på.
- Han har altid været lidt af en opportunist.
Han ved, hvordan han skal positionere sig selv i forskellige situationer, så han vil få en økonomisk fordel ud af det, siger Brandi Jackson.
Tidligere har Wade Robsons advokat dog sagt, at Brandi Jackson og Wade Robson ikke var sammen, da de seksuelle overgreb fandt sted, og at Brandi Jackson intet relevant har at sige om pædofilianklagerne.
Wade Robson er en af dem, der kommer med anklager mod Michael Jackson i dokumentarfilmen 'Leaving Neverland'.
Nu modsiger Jacksons familie anklagerne i en ny dokumentar.
(© Wade Robson archive/Amos Pictures)Kritik af 'Leaving Neverland'I sidste uge var Michael Jackson-eksperten Mike Smallcombe og forfatteren bag bogen 'Making Michael: Inside the Career of Michael Jackson' også ude at modsige de anklager, der kommer frem i 'Leaving Neverland'.
Mike Smallcombe fortalte, at Michael Jackson ikke kunne have misbrugt James Safechuck på Neverland-ranchens togstation i perioden 1988 til 1992, som James Safechuck ellers hævder.
Det skyldes, at togstationen ifølge forfatteren først blev bygget i 1993.
Desuden tvivler Mike Smallcombe også på Wade Robsons anklage om, at Michael Jackson skulle have misbrugt ham på ranchen i 1993, mens Wade Robsons mor var på en tur til Grand Canyon.
Smallcombe hævder nemlig, at moren tidligere har udtalt, at hendes søn var med på turen til Grand Canyon.
Hvis du endnu ikke har set 'Leaving Neverland', kan du se den på DRTV.
'Neverland Firsthand' kan ses på Youtube.
Læs også:Instruktør bag Michael Jackson-dokumentar: 'Jeg er ikke i tvivl om, at han var pædofil'FacebookTwitterKopier linkEmner:Michael Jackson (musiker)|Youtube|Pædofili




https://www.dr.dk/sporten/haandbold/herreligaen/cheftraener-dropper-lemvig-og-skifter-til-ligakonkurrent

HerreligaenCheftræner dropper Lemvig og skifter til ligakonkurrentClaus Uhrenholt stopper i Lemvig-Thyborøn Håndbold efter sæsonen.
Claus Uhrenholt stopper i Lemvig-Thyborøn Håndbold.
08.
apr.
2019 kl.
10.
52Bemærk: artiklen er mere end 30 dage gammelLæs opHåndboldtræneren Claus Uhrenholt stopper i ligaklubben Lemvig-Thyborøn Håndbold (LTH) efter indeværende sæson.
Han har benyttet sig af en klausul til at komme ud af sin kontrakt et år før kontraktens udløb.
Det skriver klubben på sin hjemmeside.
Årsagen til bruddet skal findes i, at Uhrenholt har fået et tilbud om at træne en anden ligaklub, hvor træningstiderne passer ham bedre.
Læs også:Drama til sidste sekund: TTH Holstebro smider point til bundhold- Jeg har haft det rigtig fint i LTH, og det er ikke på grund af, at jeg ikke trives i klubben, at jeg stopper efter sæsonen.
- Det er, fordi jeg har haft svært ved at få tingene til at hænge sammen familiemæssigt.
I Lemvig-Thyborøn træner vi eftermiddag og aften, mens jeg nu har fået et tilbud om at træne om formiddagen, hvilket giver mere tid til familien, siger Claus Uhrenholt.
Assistenttræner tager overDet er ikke meldt ud, hvor Claus Uhrenholt fortsætter karrieren.
TV2 Sport erfarer, at han bliver ny assistenttræner i TTH Holstebro efter sommerferien.
Han har tidligere både været assistent- og cheftræner i klubben.
I LTH ærgrer klubbens bestyrelsesformand, Tommy Bomholdt Gay, sig over at måtte slippe Uhrenholt, men glæder sig over at få en økonomisk kompensation for at slippe ham.
Afløseren er allerede fundet.
Assistenttræner Anders Thomsen forfremmes til cheftræner.
Læs også:Topholdet GOG ræser oprykkerne fra Lemvig overDen rolle har han tidligere haft i klubben i to sæsoner.
- Nu ser vi frem til et godt samarbejde med Anders.
Han er en seriøs, dedikeret og erfaren træner, der kender klubbens værdier, og som vil forsøge at føre Claus' visioner og idéer videre.
- Vi har stor tillid til Anders, og vi er sikre på, at han er den rette cheftræner for os, når vi nu ikke kunne få Claus, siger Tommy Bomholdt Gay.
LTH er en del af nedrykningsspillet i Herre Håndbold Ligaen.
/ritzau/FacebookTwitterKopier linkEmner:Lemvig|Thyborøn|Håndbold|TTH Holstebro|TV 2 Sport




https://www.dr.dk/sporten/fodbold/superliga/mads-oeland-homofobi-er-et-stort-problem-i-dansk-fodbold

SuperligaMads Øland: 'Homofobi er et stort problem i dansk fodbold'Det er ikke så ofte, vi hører om homofobiske ytringer i Superligaen, men ifølge Spillerforeningen forekommer det ofte.
Mads Øland og Spillerforeningen er glade for, at FCK's Viktor Fischer fortalte om den homofobiske episode under kampen mod OB.
Af Rasmus Dalgaard08.
apr.
2019 kl.
11.
53Bemærk: artiklen er mere end 30 dage gammelLæs opHomofobi er et problem i dansk fodbold, og det sker ofte, at der råbes ting fra tribunerne, som ikke er acceptable.
Det mener direktøren for Spillerforeningen, Mads Øland, i kølvandet på, at såkaldte OB-fans søndag kom med homofobiske ytringer mod FC Københavns Viktor Fischer i Superligaopgøret mellem OB og FCK.
- Det er trist, når det sker, men det forekommer desværre ofte i dansk fodbold, siger Mads Øland.
Som formand i Spillerforeningen, der er de danske elitespilleres fagforening, er han glad for, at Viktor Fischer søndag tog problematikken op, da han efter kampen fortalte TV3 om tilråbene.
- Der er jo et generelt problem med homofobi i det danske samfund.
Om det er større eller mindre i fodbold, det ved jeg ikke, men derfor er det alligevel uacceptabelt.
Claus Thomsen, direktør i Divisionsforeningen- Hvis Viktor havde vendt det døve øre til, så var der ikke kommet noget ud af det, og det er jo det, der desværre oftest sker.
Når der ikke er nogen, der reagerer på det, så kan vi heller ikke komme problemet til livs, siger Mads Øland.
Læs også:Fischer og Kvist anklager OB-fans for homofobiske råbHan mener, at det var tydeligt, at der var en større flok, der sang med på smædesangene, og at det er en skam, at der ikke er andre end Viktor Fischer, som valgte at adressere problemet.
Det er dommerens opgave at være opmærksom på uacceptable ting fra tribunerne, men den opgave er for stor for dommerne, mener formanden.
- Dommeren kan stoppe kampen, hvis han finder det nødvendigt, men han har jo rigeligt at se til med spillerne, trænerne og spillet på banen, siger Mads Øland.
"Generelt problem i samfundet"Hos Divisonsforeningen, der står bag Superligaen, tager man afstand fra episoden i Odense.
- Der er ikke nogen tvivl om, at homofobi er uacceptabelt og uforeneligt med de værdier, der er i fodbold.
Tolerance og fællesskab er nogle af fodboldens hovedværdier, siger Claus Thomsen, der er direktør i Divisionsforeningen.
Han vil ikke vurdere, hvorvidt homofobi forekommer mere i fodbold, end det gør andre steder.
Læs også:Uefa kalder racisme i fodbold et kæmpe problem: 'Dommerne skal turde stoppe kampe'- Der er jo et generelt problem med homofobi i det danske samfund.
Om det er større eller mindre i fodbold, det ved jeg ikke, men derfor er det alligevel uacceptabelt.
Divisionsforeningen, Spillerforeningen og DBU har tidligere kørt kampagner mod homofobi, og nu vil Claus Thomsen undersøge, om der er brug for mere oplysning på området.
- Vi har en række indsatser i forvejen, men vi vil da kigge på, om der skal oplyses mere om fodboldens værdier.
Vi har jo allerede regler og sanktioner, så det handler om at få fortalt, at det her ikke er i overensstemmelse med fodboldens værdier, siger Claus Thomsen.
Læs også:Kneben sejr bringer FC København meget tættere på guldetOB har taget afstand fra hændelsen, og det samme har fanklubberne fra OB og FCK i fællesskab gjort.
FC København vandt kampen 1-0.
FacebookTwitterKopier linkEmner:FC København|Fodbold|Mads Øland (idrætsleder)|Viktor Fischer (fodboldspiller)|Odense




https://www.dr.dk/nyheder/indland/ny-anholdelse-efter-skuddrab-i-rungsted

IndlandNy anholdelse efter skuddrab i RungstedDykkere leder efter beviser og spor i vandet ud for Rungsted, hvor en ung mand blev dræbt lørdag aften.
Politi og ambulancer var talstærkt til stede efter skyderiet på Rungsted Strandvej, lørdag den 6.
april 2019.
.
 08.
apr.
2019 kl.
14.
08 | opdateret 08.
apr.
2019 kl.
16.
57Bemærk: artiklen er mere end 30 dage gammelLæs opI sagen om et blodigt opgør på Rungsted Strandvej lørdag aften, hvor en 20-årig mand fra Nivå blev skudt og dræbt, er endnu en person blevet anholdt.
Vedkommende blev anholdt søndag og bliver fremstillet i et grundlovsforhør mandag eftermiddag.
Det bekræfter Nordsjællands Politi.
- Nu har vi fremstillet en i dag, som er blevet opretholdt anholdelse på i to gange 24 timer, siger Lau Thygesen, der er politiinspektør hos Nordsjællands politi.
Læs også:Flere ramt under skyderi i Rungsted: Politiet leder efter gerningsmændIfølge Retten i Helsingør er den anholdte sigtet for drab, drabsforsøg og våbenbesiddelelse.
Dykkere arbejder i ØresundSøndag aften blev to mænd varetægtsfængslet i fire uger, mens tre andre mænd fik opretholdt deres anholdelse i tre døgn.
De fem mænd er alle sigtet for drab og drabsforsøg, men nægter sig skyldige.
Vi kan bekræfte, at vi er ude med dykkere.
De leder efter muligt henkastede genstandePolitetMandag har dykkere arbejdet i vandet ud for Rungsteds kyst for at finde spor og beviser i sagen.
- Vi kan bekræfte, at vi er ude med dykkere.
De leder efter muligt henkastede genstande, siger politiets pressekvinde.
Politiet vil ikke gå i detaljer med, hvad man leder efter.
Det kan dog være kniven, som blev brugt i sammenstødet.
Politiet har allerede fundet et skydevåben og flere efterladte biler i området, men man har endnu ikke fundet en kniv, der kan være brugt.
Det er efter alt at dømme et opgør mellem to kriminelle grupper.
Politiet har dog indtil videre ikke fastslået, hvad der gik forud for episoden, og om opgøret var planlagt.
/ritzau/FacebookTwitterKopier linkEmner:Rungsted|Kriminalitet|Nordsjællands Politi|Sjælland|Politi




https://www.dr.dk/nyheder/udland/df-gaar-med-i-ny-eu-skeptisk-alliance-nationalstaterne-skal-sidde-i-foerersaedet

Valg til Europa-ParlamentetSe temaUdlandDF går med i ny EU-skeptisk alliance: 'Nationalstaterne skal sidde i førersædet'Dansk Folkeparti vil arbejde sammen med andre højrefløjspartier i Europa-Parlamentet.
Dansk Folkepartis Anders Vistisen (th) deltog i dagens møde med den italienske højrefløjsleder, Matteo Salvini, samt Olli Kotro fra Sandfinnerne og Jörg Meuthen fra Alternative für Deutschland.
Af Per Bang Thomsen08.
apr.
2019 kl.
12.
18Bemærk: artiklen er mere end 30 dage gammelLæs opEU er for alt for mange europæere blevet et levende mareridt, styret af verdensfjerne bureaukrater i Bruxelles uden nogen forståelse for folks reelle problemer.
Derfor er der brug for at gentænke det europæiske projekt og give magten tilbage til borgerne og de enkelte medlemslande.
Hvornår er der valg til Europa-Parlamentet?
Det danske valg til Europa-Parlamentet finder sted i dag.
Medlemmerne bliver valgt ved direkte valg i alle EU-lande.
Sammen med medlemslandenes ministre vedtager europaparlamentarikerne nye love i EU.
Danmark skal vælge 14 medlemmer til Europa-Parlamentet.
13 indtager deres pladser den 2.
juli, mens nummer 14 indtager sin plads, i det øjeblik Storbritannien forlader EU.
Det var budskabet fra den italienske vicepremierminister og Lega-leder, Matteo Salvini, da han her til formiddag præsenterede sit nye projekt:En ny alliance af EU-skeptiske og nationalkonservative højrefløjspartier, der skal stå sammen efter europaparlamentsvalget i maj og tage kampen op mod de EU-positive parlamentarikere.
- Vi vil skabe en ny europæisk drøm frem for det mareridt, EU er blevet for mange mennesker, sagde Matteo Salvini til den fremmødte presse.
- Målet er, at vi bliver en kraft, der kan forandre Europa og tilføre det nye drømme og håb.
DF: Vi halter efter i dagProjektet har fået navnet "Fornuftens Europa", og ved sin side havde Matteo Salvini Dansk Folkepartis gruppeformand i Europa-Parlamentet, Anders Vistisen.
Sammen med Alternative für Deutschland og Sandfinnerne fra Finland har Dansk Folkeparti nemlig sagt ja til at tilslutte sig den nye alliance.
Hvad er en gruppe i Europa-Parlamentet?
Langt størstedelen af europaparlamentarikerne sidder i otte politiske grupper, der på mange måder minder om partierne i Folketinget.
Inden der skal stemmes, diskuterer medlemmerne forslagene i grupperne.
De kan dog ikke tvinges til at stemme det samme.
Det kræver minimum 25 medlemmer fra mindst en fjerdedel af EU's medlemsstater at oprette en gruppe.
Og for Anders Vistisen handler det især om at styrke nationalstaternes indflydelse i EU-samarbejdet og modarbejde det, som han betegner som ”Europas Forenede Stater”.
- Nationalstaterne skal udgøre fundamentet for EU-samarbejdet.
Det er nationalstaterne, der skal sidde i førersædet, og vi skal væk fra den nuværende tilgang, hvor man forsøger at presse en ’one size fits all’-model ned over alle politiske emner, lød det fra Anders Vistisen.
Derudover er der ifølge DF’eren bug for at beskytte nationalstaternes forskellige kulturer og identitet samt ”sætte en stopper for den illegale migration, der har hjemsøgt Europa i de seneste fem år.
”- I dag tager Bruxelles ikke Europas sikkerhed alvorligt nok, og vi halter efter, når det kommer til grænsekontrol og bekæmpelse af terror.
Jeg tror, at vi kan komme med de brugbare løsninger på de problemer, sagde han og opfordrede samtidig andre EU-skeptiske højrefløjspartier til at deltage i alliancen.
Brug for flere medlemmerI dag sidder de EU-skeptiske partier nemlig i fire forskellige grupper i Europa-Parlamentet.
Dansk Folkeparti sidder eksempelvis sammen med det polske regeringsparti, Lov og Retfærdighed, i ECR-gruppen, mens Lega sidder i ENF-gruppen sammen med franske Rassemblement National, som Marine Le Pen står i spidsen for.
Ifølge Matteo Salvini har alle de nuværende medlemmer af ENF, der udover Rassemblement National blandt andet også tæller det hollandske Frihedspartiet med Geert Wilders i spidsen samt det østrigske Frihedspartiet, sagt ja til at deltage i den nye alliance.
Men der er brug for flere medlemmer, mener Anders Vistisen.
- Der er flere ting, der samler os, end deler os, understregede han fra talerstolen.
Den nye alliance vil holde et større vælgermøde den 18.
maj i Milano, og her vil flere af de andre partier også deltage.
Og Matteo Salvini har selv store ambitioner på alliancens vegne.
- Vores ambitiøse mission er at blive den største gruppe i Europa-Parlamentet.
Den største, den vigtigste og den mest fremtidssynede, lød det.
Valget til Europa-Parlamentet finder sted i Danmark søndag den 26.
maj.
Her kan du møde alle de danske spidskandidater:FacebookTwitterKopier linkEmner:Anders Primdahl Vistisen (politiker)|EU|Europa-Parlamentet|Holland|EU-forhold




https://www.dr.dk/nyheder/udland/britisk-kvinde-risikerer-aar-bag-tremmer-i-dubai-kaldte-kvinde-en-hest

UdlandBritisk kvinde risikerer to år bag tremmer i Dubai: Kaldte kvinde for en hestKommentarer på Facebook kan få alvorlige konsekvenser for en 55-årig britisk kvinde.
De britiske myndigheder bekræfter, at de assisterer en britisk kvinde, der er tilbageholdt i Dubai.
Af Sean Coogan08.
apr.
2019 kl.
10.
06Bemærk: artiklen er mere end 30 dage gammelLæs op- Jeg håber, at du går under jorden din idiot.
Du forlod mig for denne hest.
Sådan lød en af kommentarerne på Facebook fra den britiske kvinde Laleh Shahravesh, da hun tilbage i 2016 så et billede af sin eksmands nye kone.
Nu risikerer hun to år bag tremmer, skriver BBC.
Ifølge det britiske medie blev kvinden anholdt i Dubai lufthavn i sidste måned efter at være rejst til de Forenede Arabiske Emirater med sin 14-årige datter for at deltage i sin eksmands begravelse.
Ifølge gruppen Detained in Dubai blev kvinden anholdt på grund af en anmeldelse fra eksmandens nye kone, som kommentarerne på Facebook var rettet mod.
Jeg håber, at du går under jorden din idiot.
Du forlod mig for denne hestKommentaren på facebook fra den tiltalte briteDen britiske kvinde kan blive idømt op til to års fængsel og en bøde på over 430.
000 kroner for kommentarerne, som kvinden skrev, efter hun var flyttet hjem til Storbritannien.
Ifølge Detained in Dubai har den 55-årige britiske kvinde fået frataget sit pas og bor på hotel, mens hun afventer retssagen.
Hendes 14-årige datter er rejst tilbage til Storbritannien alene, hvor hun nu bor med familiemedlemmer.
Gruppen kritiserer det britiske udenrigsministerium for ikke at oplyse borgerne godt nok om Emiraternes strenge love omkring cyber-kriminalitet.
Datteren har nu skrevet et brev til Dubais leder og Emiraternes premierminister for at få moderens retssag droppet, beretter The Guardian.
FacebookTwitterKopier linkEmner:Storbritannien|Facebook|Dubai|Kriminalitet|BBC




https://www.dr.dk/nyheder/politik/s-og-v-beskyldes-lurepasse-vil-ikke-saette-konkret-pris-paa-dyrere-smoeger

PolitikS og V beskyldes for at lurepasse: Vil ikke sætte konkret pris på dyrere smøgerVenstres sundhedsordfører mener dog, at en pris mellem 60 og 80 kroner er et godt bud.
Langt de fleste partier i Folketinget er enige om, at priserne på cigaretter skal op - spørgsmålet er bare, hvor meget.
Af Thomas Klose Jensen08.
apr.
2019 kl.
10.
37Bemærk: artiklen er mere end 30 dage gammelLæs opSkal de unge holdes fra at begynde at ryge, så skal priserne på en pakke cigaretter skrues i vejret.
Sådan lyder det fra Danske Regioner, der nu melder ud, at prisen bør fordobles fra 40 til 80 kroner.
Og der lyder et ja tak fra både Venstre og Socialdemokratiet til tanken om at øge priserne for smøgerne.
Men derfra bliver det heller ikke meget mere konkret.
- Vi har ikke lagt os fat på en pris, men vi ønsker, at cigaretter skal være så dyre som muligt, uden at vi får skubbet på en øget grænsehandel eller potentielt ser flere illegale cigaretter på det danske marked, siger sundhedsordfører for Venstre Jane Heitmann.
Hvorfor vil I ikke lægge jer fast på et specifikt beløb?
- Vi har ikke haft diskussionen endnu.
Venstre kigger til NorgeHvorfor har I ikke gjort jer nogen tanker om det her prisniveau?
Det er jo det, som vi diskuterer, hver gang diskussionen kommer?
- Vi ved jo fra for eksempel Norge - hvor en pakke cigaretter koster mellem 90 og 110 kroner, hvis jeg husker ret - at man på det norske marked har set et stort antal illegale cigaretter, efter man hævede prisen markant, og der ønsker vi ikke i Venstre, at vi skal hen.
Så har vi jo i Danmark en anden geografi, end man har i Norge, som jo blandt andet gør, at det er lettere at tage til Tyskland og købe billige cigaretter – det vil det jo være, hvis vi hæver priserne markant.
Så vi har mange overvejelser, men vi har ikke lagt os fast på et niveau, siger Jane Heitmann.
Men en fordobling af prisen er jo at hæve den markant, så umiddelbart, når du fortæller det her, så lyder det jo ikke som om, at I er positive for 80 kroners cigaretter?
- Vi har ikke lagt os fast på en pris endnu.
Jane Heitmann fortæller dog, at et sted mellem 60 og 80 kroner er et udmærket bud på et prisleje, men det er altså ikke noget, partiet har lagt sig fast på.
DR Nyheder har også forsøgt at få en kommentar fra Socialdemokratiets sundhedsordfører Flemming Møller Mortensen, men han er ikke vendt tilbage på gentagne henvendelser.
K: S og V lurepasserI Det Konservative Folkeparti mener sundheds- og politisk ordfører Mette Abildgaard, at det er uansvarligt, at partierne ikke melder ud, hvor de står i forhold til cigaretpriserne.
I stedet gemmer de sig bag "løse formuleringer om, at de gerne vil være med til at se på det, og de vil også gerne være med til at hæve dem.
"- Både Venstre og Socialdemokratiet lurepasser rigtig meget i den her debat, og det er kun børn og unge, som kommer til at betale prisen, siger hun.
Selv afviser Mette Abildgaard en prisstigning i det leje, som Danske Regioner foreslår.
I stedet peger hun på, at en pakke cigaretter bør koste 60 kroner.
DF afviser, mens Radikale siger jaI Dansk Folkeparti afviser sundhedsordfører Liselott Blixt, at skrue priserne på cigaretter så højt op, som Danske Regioner anbefaler.
Det er der tre årsager til.
For det første frygter hun, at grænsehandlen vil stige, at der vil komme flere illegale cigaretter på markedet, og til sidst at det vil have en skæv social slagside.
Liselott Blixt mener desuden, at Danske Regioner skal lade være med at blande sig i diskussionen om cigaretpriser.
- Jeg mener, at de skal tage sig af det, som de er sat til – at behandle folk – og så skal de lade os tage os af lovgivningen, siger hun.
Dansk Folkeparti har peget på, at en pakke cigaretter kunne stige med 8 kroner for at følge den generelle løn- og prisfremskrivning.
De Radikale er eneste parti, der ser ud til at være enige med Danske Regioner.
Partiet har nemlig selv foreslået 90 kroner som et passende niveau.
- Det lyder fornuftigt.
Vi vil gerne gå op på 90 kroner, men vi har lige fået nogle nye tal fra Skatteministeriet, som mener, at det vil komme til at koste en masse penge.
Derfor går jeg til det her på en måde, hvor jeg siger, at vi skal højt op, men vi skal gøre det på en måde, så vi ikke kommer til at tage penge fra vores daginstitutioner og skoler, siger sundhedsordfører Lotte Rod.
FacebookTwitterKopier linkEmner:Jane Heitmann (politiker)|Liselott Blixt (politiker)|Venstre|Rygning|Norge




https://www.dr.dk/sporten/fodbold/overblik-danskernes-weekend-i-fodboldeuropa-en-bayersk-lussing-og-en

FodboldOVERBLIK Danskernes weekend i fodboldeuropa: En bayersk lussing og en landsholdsangriber i målformDanskerne stjal igen overskrifter på godt og ondt i de europæiske fodboldligaer.
Thomas Delaney var med i en nedtur for Dortmund mod Bayern München.
Af Frederik Palle08.
apr.
2019 kl.
09.
02Bemærk: artiklen er mere end 30 dage gammelLæs opMens kvindelandsholdet har været samlet for at spille landskamp mod Frankrig mandag aften, var der gang i de mandlige spillere i weekenden.
Vi har samlet nogle af weekendens danske højde- og lavpunkter fra de europæiske fodboldligaer.
Stryger Larsen vinder vitalt bundbragJens Stryger Larsen i baggrunden (nummer tre fra venstre) fejrer et af Udineses tre mål mod Empoli.
Vi nærmer os sæsonafslutningen i de fleste ligaer, og derfor kan alle kampe være utrolig vigtige.
Det var det i høj grad for Udinese søndag eftermiddag, da de tog imod Empoli.
Med Jens Stryger Larsen på banen i samtlige 90 minutter vandt Udinese 3-2 og får dermed et hul til nedrykningsstregen på fem point.
Jørgensen bombede for anden kamp i stregNicolai Jørgensen var på pletten for anden kamp i træk.
ARKIVBILLEDE Der har været kastet meget kritik efter Nicolai Jørgensen, men de seneste fire dage har været fremragende for den danske landsholdsangriber.
Søndag scorede han for anden kamp i træk.
Denne gang i 3-0-sejren over Venlo med et langskud.
Dortmunds danskere fik lærestreg mod BayernDortmund løb ind i en slem lussing mod Bayern München.
Jacob Bruun Larsen og Thomas Delaney niver nok stadig hinanden i armen for at vågne fra mareridtet, men topkampen mod Bayern München var altså virkelighed.
Dortmund tabte intet mindre end 5-0 i den vigtige mesterskabskamp i et opgør, hvor de gule ikke havde meget at skulle have sagt.
Joakim Mæhle blev den store mod Jess ThorupJoakim Mæhle er en vigtig spiller for Genk.
ARKIVBILLEDE Det begynder at dufte en smule af et mesterskab i Belgien til Genk, der har danskerne Joakim Mæhle og Marcus Ingvartsen.
For sidstnævnte er der ikke meget spilletid, men Mæhle fik fuld spilletid, da Genk slog Jess Thorups Gent med 2-1.
Schöne og Ajax hapser PSV’s førstepladsLasse Schöne og Ajax fører nu Æresdivisionen foran PSV.
Selvom både Kasper Dolberg og Rasmus Nissen måtte se til fra bænken, så blev det en god weekend for Ajax-danskerne, der havde Lasse Schöne med i startopstillingen.
Ajax vandt nemlig deres kamp mod Willem II 4-1, og da PSV søndag kun fik 3-3 mod Vitesse, så rykker hovedstadsklubben op på førstepladsen.
Højbjergs oplæg tæt på at snyde LiverpoolPierre-Emile Højbjerg spillede en god kamp for Southampton mod Liverpool.
Pierre-Emile Højbjerg har fået meget ros i denne sæson som anfører for Southampton, og kampen mod Liverpool fredag var endnu en flot indsats.
Han lagde op til Southamptons føringsmål, men Liverpool fik vendt kampen til sidst til en 3-1-sejr.
Jannik Vestergaard spillede størstedelen af kampen for Southampton.
FacebookTwitterKopier linkEmner:Jacob Bruun Larsen (fodboldspiller)|Jannik Vestergaard (fodboldspiller)|England|Fodbold|FC Bayern München




https://www.dr.dk/sporten/haandbold/skadet-landsholdsprofil-taenker-ikke-paa-vm-vigtigt-give-knaeet-god-tid-til-hele

HåndboldSkadet landsholdsprofil tænker ikke på VM: 'Vigtigt at give knæet god tid til at hele'Det er tvivlsomt, om Mette Tranborg bliver klar til VM i november.
Mette Tranborg blev knæskadet i Odenses kamp mod Brest søndag 24.
februar.
 © (c) DR)Af Kasper Heide Lund og Tina Müller (interview)08.
apr.
2019 kl.
08.
09Bemærk: artiklen er mere end 30 dage gammelLæs op- Jeg er selvfølgelig pisse frustreret over at være ude og ikke kunne spille.
Odense- og landsholdsprofilen Mette Tranborg ødelagde for knap halvanden måned siden sin sæson, da hun rev sit korsbånd over.
Det skete efter et solouheld i Odenses sejr over franske Brest i Champions League.
- Da det sker, kan jeg godt mærke et smæld inde i knæet, men jeg benægter det i situationen.
Jeg tænker, at det bare er en muskel, der siger noget, eller et ledbånd.
Det behøver ikke være så slemt, siger hun til DR Sporten.
Læs også:Landsholdsprofil slemt skadet - frygtes ude i ti måneder- Inderst inde er jeg dog rimelig sikker på, at det er noget alvorligt, så min reaktion på bænken er også ret voldsom.
Det er ikke på grund af smerter, fordi det gjorde ikke ondt, da det sker, men jeg tror bare, at min krop og mit hoved ved, at det ikke er så godt.
Se Mette Tranborgs uheld her:Få dage efter korsbåndet blev revet over, var den 23-årige bagspiller gennem en operation i knæet og kunne efterfølgende begynde en op mod ti måneders lang skadepause.
- Det er ved at være fem uger siden, jeg blev opereret, og genoptræningen går, som den skal.
For mig går det utroligt langsomt, men det gør sådan en genoptræning.
- Man kan ikke overskue den lange genoptræning på dette tidspunkt, så det er helt klart de små mål med at kunne bøje og strække det helt.
Jeg skal stille og roligt have bygget noget muskel på, og bare det at kunne gå normalt igen bliver fedt, forklarer hun.
Næste mål for Mette Tranborg er at få skinnen af sit ben om en uge.
- Så kan jeg komme til at gå lidt mere og smide krykkerne.
Det ser jeg frem til.
Mette Tranborg glæder sig til at få denne skinne af sit ben.
(© dr)I slutningen af året venter der et VM i Japan, hvor det er noget mere tvivlsomt, om hun kan se frem til at deltage.
Men selvom hun meget gerne vil med til VM i slutningen af november sammen med resten af det danske landshold, så er det ikke noget, der fylder meget i hendes tanker lige nu.
- Jeg tænker slet ikke på det VM, for jeg tænker ikke så langt frem lige nu.
Jeg læser til fysioterapeut ved siden af, så jeg ved, at det er virkelig vigtigt, at man giver det den tid, det har brug for.
Fra sidelinjen kunne Mette Tranborg søndag se Odense Håndbold lave et flot comeback i den første af to kvartfinaler i Champions League mod storholdet Györi.
Odenseanerne tabte blot med 28-29 efter at have været bagud med syv mål på et tidspunkt.
Se højdepunkterne fra opgøret her:Odense Håndbold spiller returopgør mod Györi på lørdag.
Du kan se med på DR2 fra klokken 17.
25.
FacebookTwitterKopier linkEmner:Mette Tranborg (håndboldspiller)|Odense|Odense Håndbold|DR2|Håndbold




https://www.dr.dk/sporten/fodbold/superliga/hoeghs-hoejdepunkter-weekendens-stoerste-egotripper-faar-en-kaempe

SuperligaHØGHS HØJDEPUNKTER Weekendens største egotripper får en kæmpe lærestregFodboldmagasinet-vært Josefine Høgh har udvalgt sine tre højdepunkter fra weekenden i Superligaen.
Af Niklas Brandt Pedersen08.
apr.
2019 kl.
11.
43Bemærk: artiklen er mere end 30 dage gammelLæs opWeekenden i Superligaen har budt på masser af drama på de danske stadions.
FC Midtjyllands målmand Jesper Hansen lavede en fejl, der kan komme til at koste mesterskabet, samtidig med at Dame N'Doye lavede et mål, der kan komme til at sikre FC København guldet.
Sammen med en rigtig egoistisk AGF-spydspids udgør de weekendens højdepunkter udvalgt af Fodboldmagasinet-vært Josefine Høgh.
Du kan blive guidet igennem dem alle tre i videoen øverst i artiklen.
FacebookTwitterKopier linkEmner:Dame N'Doye (fodboldspiller)|FC København|Fodbold|AGF|FC Midtjylland




https://www.dr.dk/nyheder/kultur/du-er-ikke-selvoptaget-naar-du-tager-selfies-faktisk-tvaertimod

KulturDu er ikke selvoptaget, når du tager selfies - faktisk tværtimod!
Selfie-billeder giver en følelse af socialt samvær, viser ny forskning.
(© Amalie Carlé Fischer på instagram - @AmalieFischer)Af Rikke Bjerge08.
apr.
2019 kl.
06.
30Bemærk: artiklen er mere end 30 dage gammelLæs opNår 24-årige Amalie Fischer uploader billeder på Instagram, er der især en slags, der performer bedre og giver flere likes end andre.
Selfies.
Selfie-factsDer er 386 millioner hashtags på ordet #selfie på Instagram.
Du vil i gennemsnit tage 25.
000 selfies i løbet af dit liv, ifølge en undersøgelse fra Samsung.
Over 250 mennesker er døde, mens de tog selfies, lyder tal fra CNN.
- En selfie er det tætteste, jeg kommer på i relationen til mine følgere.
I og med at jeg selv tager billedet, er det min helt egen personlige måde at kommunikere på, og jeg føler, det skaber et fælles rum til mine followers, siger Amalie Fischer, som har 53.
900 Instagram-følgere.
Hun lever af at være influencer og er tilfreds, hvis hun får over 2.
500 likes på et billede og rigtig glad, hvis det når over 3.
000 likes på Instagram.
- Jeg bruger ofte selfies, men jeg synes ikke, det er narcissistisk.
Du skal jo ikke kun vise smukke fotos af dit ansigt med flot lys og rigtig caption, for det vil være et falsk billede af virkeligheden.
Jo mere, du giver, og jo mere personlig du er, får du den her fællesskabsfølelse med brugerne.
Og så sælger du bedre rent arbejdsrelateret, forklarer Amalie Fischer, som har haft en blog siden 2014.
- Når jeg tager selfies til mine 50.
000 followers, vil jeg se ud på den bedst mulige måde.
Generelt viser en selfie, hvor godt vi har det, men du skal også turde vise dine sårbare sider, for ellers kan ingen relatere til dig, siger den 24-årige influencer Amalie Fischer.
(© Amalie Carlé Fischer på instagram - @AmalieFischer)Det bakkes op af et helt nyt forskningsstudie, som viser, at en selfie ikke er en narcissistisk handling.
Tværtimod giver det sammenhold.
Det skriver SVT.
Følelse af nærvær- At tage selfies med mobilen på offentlige steder bliver ofte set som selvoptagethed og overfladisk adfærd.
Men selfiebilleder, der hurtigt deles gennem sociale medier, giver en social følelse af at være sammen, forklarer professor Alexandra Weilenmann fra Gøteborgs universitet til SVT.
Hun står bag undersøgelsen om betydningen af selfies og peger på, at tidligere studier omkring selfier har misset det sociale aspekt, som selfietageren har med modtagerne.
- Du kan sidde på meget forskellige steder og stadig skabe en følelse af nærhed ved at udveksle selfies, forklarer forskeren.
- Det er helt klart selfies, der giver fleste likes og mest engagement, hvis det kommer med en følelesrelateret tekst.
Det gør, at folk bliver lukket lidt mere ind i dit liv, lyder det fra 24-årige Amalie Fischer, som startede sin blog i 2014.
(© Amalie Carlé Fischer på instagram - @AmalieFischer)'Hvem tror hun, hun er'Tidligere forskning udråbte selfien som symptom på den selvoptagede ungdom, men der er sket meget op området, lyder en af konklusionerne i den nye undersøgelse.
Det kan Amalie Fischer godt genkende fra sin hverdag.
Hun mærker, at det er blevet meget mere udbredt for mange at tage selfies offentligt.
- For et år siden, når jeg gik og tog selfies eller filmede mig selv i Københavns gader, kiggede folk på mig med et ‘hvem tror hun, hun er’-blik.
Men nu kan jeg meget nemmere gøre det, uden at folk kigger mærkeligt på mig, siger hun.
Lige nu er hun i London på forretningsrejse for et hårprodukt.
På turen bliver der taget en masse selfies med mobilen.
- Det ville virkelig være utænkeligt ikke at smide noget på Instagram her fra London.
Det er blevet så meget hverdag og mit liv at dele hele tiden.
Det kunne være helt rart en dag at være på en ferie uden at dele noget, siger hun.
Amalies bedste tip til en god selfie: Influencer Amalie Fischer er 24 år.
Hun har 52.
000 followers på Instagram og har haft sin blog i fem år.
Det vigtigste er en god lyssætning.
Naturligt lys er godt.
Når du tager en selfie, så tænk på noget, der gør dig glad, eller omgiv dig med gode ting.
Få dine veninder til at medvirke i en selfie.
Jeg putter filter og kontrast på billederne, inden jeg smider dem op, men det skal ikke være for meget, for så faker du situationen.
FacebookTwitterKopier linkEmner:Instagram|London|Snapchat|Videnskab|Gøteborg




https://www.dr.dk/nyheder/indland/vinteren-kommer-slud-og-risiko-sne-i-denne-uge

IndlandVinteren kommer: Slud og risiko for sne i denne uge Efter 20 grader søndag bliver landet igen ramt af vinterligt vejr med slud og muligt sne, fortæller DMI.
Sne ved Kongens Nytorv i København.
Foto er taget mandag den 21.
januar 2019.
08.
apr.
2019 kl.
06.
53Bemærk: artiklen er mere end 30 dage gammelLæs opMens man netop havde vænnet sig til lunt forårsvejr, truer vintervejr og muligt sne i horisonten.
I går nåede temperaturen op på 20,1 grader i Vester Vedsted ved Vadehavet, men nu kan der komme sne igen.
Det fortæller vagthavende ved Danmarks Meteorologisk Institut Lars Henriksen.
- Det bliver i skarp kontrast i forhold til vejret i weekenden.
Mandag kommer der en kold front ind over os, der giver noget køligere vejr.
- Her får vi mellem 7 og 12 graders varme og masser af sol.
Om natten kan temperaturen dog komme under frysepunktet, siger Lars Henriksen.
Varsler slud og risiko for sneVinden bliver let til frisk fra nordøst, men det bliver senere på dagen hård vind, oplyser DMI.
Om aftenen og natten bliver det tørt og klart vejr, men om natten kan det blive skyet i den østlige del af landet.
Desværre for de mange, der havde set frem til sol og forår, kan der komme sne i løbet af ugen.
- De næste dage bliver det gradvist koldere, da der kommer en jævn til frisk vind fra østlig og nordøstlig retning.
- Onsdag, torsdag og fredag bliver det mellem tre og syv grader i dagtimerne med byger af regn, hagl eller slud.
Natten til fredag kan der sågar komme sne, siger Lars Henriksen.
/ritzau/FacebookTwitterKopier linkEmner:Vejret|Danmarks Meteorologiske Institut




https://www.dr.dk/nyheder/indland/ministeren-om-regeringens-egne-klimatal-ikke-tilfredsstillende

IndlandMinisteren om regeringens egne klimatal: 'Ikke tilfredsstillende' Det går langt værre med klimaindsatsen end forventet, viser regeringens egne tal.
Den danske CO2-udledning var sidste år godt 5,5 millioner ton højere, end regeringen havde forudset.
Det er ikke tilfredsstillende, mener klimaministeren.
Af Sandra Meersohn Meinecke08.
apr.
2019 kl.
08.
00Bemærk: artiklen er mere end 30 dage gammelLæs opDen danske CO2-udledning var sidste år godt 5,5 millioner ton højere, end regeringen havde forudset.
Det viser foreløbige tal, som Energistyrelsen offentliggjorde torsdag i sidste uge.
Og de tal er 'Ikke tilfredsstillende', siger klimaminister Lars Christian Lilleholt (V) til Information.
Ifølge regeringens egen basisfremskrivning for 2018 skulle Danmarks samlede udledning af drivhusgas have været 46,4 millioner ton CO2.
Men tallet var 51,9 millioner ton CO2, det viser den foreløbige Energistatistik.
Det brænder virkelig på.
Vi er alvorligt på vej i den forkerte retning.
Og det handler ikke bare om, hvad der skal gøres i 2030, 2045 eller 2050John Nordby, Klimarådgiver hos CARE- Den grønne omstilling kan ikke vurderes ved at se på et enkelt år.
Den skal vurderes ud fra den overordnede politiske kurs, der er sat.
Man skal se på det lange, seje træk, hvor vi arbejder mod klimaneutralitet i 2050, siger Lars Christian Lilleholt.
Organisation: "Det er et wake up call"Hos hjælpeorganisationen Care, som Information har talt med, mener klimarådgiver John Nordbo, at de nye tal er et 'wake up call af dimensioner'.
- Det brænder virkelig på.
Vi er alvorligt på vej i den forkerte retning.
Og det handler ikke bare om, hvad der skal gøres i 2030, 2045 eller 2050, siger John Nordbo til avisen.
- Vi kan ikke som land lade os lulle i søvn af, at vi i nogle år har gjort en indsats, hvor det er lykkedes at reducere udslippet.
Ifølge Care betyder de nye tal, at hvis der ikke bliver ændret kurs, skal Danmark syv-doble hastigheden i indsatsen fra 2030 for at nå vores mål.
FacebookTwitterKopier linkEmner:CARE|Lars Christian Lilleholt (politiker)|Venstre|Energistyrelsen|Energipolitik




https://www.dr.dk/nyheder/udland/usa-til-libysk-oprorshaer-stop-offensiven

UdlandUSA til libysk oprørshær: Stop offensivenKamphandlingerne nær Libyens hovedstad er "dybt bekymrende", lyder det fra USA's udenrigsminister.
I går blev 11 mennesker dræbt og 23 såret i sammenstød i det sydlige Tripoli.
08.
apr.
2019 kl.
06.
57Bemærk: artiklen er mere end 30 dage gammelLæs opUSA er "dybt bekymret" over den seneste tids kamphandlinger i Libyen, hvor en oprørshær under ledelse af Khalifa Haftar har indledt en offensiv mod hovedstaden Tripoli.
Den amerikanske udenrigsminister, Mike Pompeo, opfordrer oprørsstyrken Libyens Nationale Hær til omgående at indstille offensiven, skriver flere nyhedsbureauer.
De stridende parter bør i stedet deltage i politiske forhandlinger under ledelse af en FN-mægler, lyder det fra Pompeo i en meddelelse, der er offentliggjort natten til mandag dansk tid.
Læs også:Magtkamp i Libyen: General prøver at overtage hovedstad med magt- Vi har gjort det klart, at vi er modstandere af Khalifa Haftar-styrkens militære offensiv.
Vi beder den indtrængende om øjeblikkeligt at indstille de militære operationer, siger han.
I går blev 11 mennesker dræbt og 23 såret i sammenstød i det sydlige Tripoli, oplyste sundhedsministeriet under den FN-anerkendte regering i Libyen sent søndag aften.
Det vides ikke, om der er civile blandt ofrene i kampene.
Får opbakning fra andre regimerDen 75-årige Khalifa Haftar betegner sig som arg fjende af islamistisk ekstremisme, men hans modstandere ser ham som en ny diktator i stil med Libyens mangeårige enehersker, Muammar Gaddafi, der i 2011 blev væltet af oprørere med støtte fra Nato.
Khalifa Haftar Haftar bakkes op af regimerne i Egypten og De Forenede Arabiske Emirater, som anser ham for at være et bolværk mod islamister.
De to lande har ifølge FN ydet militær støtte til Haftar.
Hans styrker udførte søndag luftangreb mod mål i det sydlige Tripoli og vandt terræn i forsøget på at rykke ind i byens centrum, oplyste øjenvidner ifølge Reuters.
FN's generalsekretær, António Guterres, besøgte Libyen torsdag og fredag.
Her bad han de stridende parter om at finde en politisk løsning på det, de er uenige om.
Oprørshæren indledte fremrykningen mod Tripoli onsdag i sidste uge.
/ritzau/FacebookTwitterKopier linkEmner:António Guterres (politiker)|Libyen|Mike Pompeo (politiker)|Forenede Nationer|Militær




https://www.dr.dk/nyheder/viden/teknologi/hacker-grupper-saelger-fortrolige-oplysninger-paa-facebook

TeknologiHacker-grupper sælger fortrolige oplysninger på Facebook Personlige kortoplysninger sælges.
Det er umuligt at styre, siger ekspert.
Facebook vil afsætte et tocifret milliardbeløb til at forbedre deres overvågning af falske profiler og indhold, der overskrider deres reglement.
Af Pernille Kjeldgaard Kristensen08.
apr.
2019 kl.
06.
30Bemærk: artiklen er mere end 30 dage gammelLæs opHackere, der misbruger dine kreditoplysninger, kunne man tro lavede handler med dine oplysninger på the dark web, hvor alt kan foregå i skjul.
Men Cisco Talos kan i en ny rapport berette om, at Facebook-grupper med åbenlyse navne som Spammer & Hacker Professional, har været aktive i op til otte år.
I samarbejde med Facebook har Cisco Talos identificeret og lukket 74 forskellige grupper, hvor der i alt var 385.
000 medlemmer.
Jan Minche, der er Security Lead ved Cisco Danmark, kan ikke afvise, at danskere har været medlemmer af grupperne, eller at danskere har floreret på mail-lister eller lister over kreditkortoplysninger, der er blevet købt og solgt i grupperne.
- Man ved det ikke som faktum, men mit personlige bud er, at der må være danskere involveret på en eller anden måde, når det er så globalt og stort - enten som medlemmer eller ofre på listerne, siger han.
Fra det dybe internet til åbne FacebookJan Minche mener, at nem adgang på Facebook er en af grundene til, at vi ser grupper med kriminel handel gå fra skjulte internetsider til sociale medier.
Nemt for de kriminelleGrupperne er nemme at finde på Facebook.
De kriminelle behøver blot søge på ord som ‘spam’ eller ‘carding’ (snyd med fx kreditkortoplysninger eller udveksling af personlige informationer, red.
), så kommer forskellige grupper frem, som de blot skal anmode om at blive medlemmer af.
Cisco Talos forklarer også i rapporten, at Facebooks algoritme er skruet således sammen, at når du først er blevet medlem af en kriminel gruppe med ord som ‘scam’ i navnet, vil andre grupper med samme ord blive foreslået til dig.
Kilde: Rapporten Hiding in Plain Sight, facebooks Criminal Marketplaces.
- Brugerne må med tiden have fundet ud af, at de ikke behøver skjule det så meget som tidligere, fordi det er svært at fange dem alligevel.
Og så kan de få et større marked på Facebook, fordi grupperne er nemmere at finde for potentielle kunder, siger han og fortsætter.
- Man ville tænke, at der er en stor risiko ved at lave de her kriminelle delinger så åbenlyst.
Men der bliver brugt falske profiler.
Og så ville det være et kæmpestort arbejde, der ville strække sig over flere landegrænser, hvis de skulle fanges, siger han.
Handlen er umulig at styreJan Minche tror ikke, at Facebook-grupperne bliver udryddet fuldstændigt.
Og selv hvis de gør, så rykker handlen et andet sted hen.
- Jeg tror aldrig, at vi kommer det her til livs på internettet.
Der er altid hjerner, der vil snyde, og så skal de nok få det gennemført.
En talsmand for Facebook forklarer i en mail til DR Viden, at der altid er brodne kar, der vil forsøge at manipulere med ny teknologi og nye værktøjer, så det kan bruges til deres egen fordel.
- For at besejre det problem, bruger vi en kombination af indberetninger fra vores fællesskaber, teknologi og manuel gennemgang for at håndhæve vores regler.
Talsmanden forklarer også, at de altid har en pligt til at sikre, at deres teknologi ikke bliver misbrugt, og at der tilsyneladende er meget, der kan gøres endnu.
- Derfor vil vi igen i 2019 investere et tocifret milliardbeløb i medarbejdere og teknologi, der kan hjælpe os med at blive hurtigere og bedre til at finde og fjerne dårligt indhold og falske profiler.
Som privatperson kan du også være med til at hjælpe med at få lukket grupper, hvis du mistænker, at der sker kriminel handel.
- Som privatpersoner skal vi være bedre til melde ind, når vi ser en gruppe med materiale, der ikke er okay på den ene eller anden måde.
Og så skal de sociale medier være endnu bedre til at kvalificere indholdet og få det fjernet, siger Jan Minche.
FacebookTwitterKopier linkEmner:Facebook|Cisco|IT-kriminalitet|Teknologi|Kriminalitet




https://www.dr.dk/nyheder/indland/danske-regioner-vil-haeve-prisen-pa-cigaretter-til-80-kroner

IndlandDanske Regioner vil hæve prisen på cigaretter til 80 kronerDer sker ikke nok på Christiansborg, mener Danske Regioner, der med udspil vil skabe debat om cigaretpriser.
Initiativet fra Danske Regioner kommer nu, fordi der over en femårig periode er sket en stigning i antallet af unge rygere.
08.
apr.
2019 kl.
00.
26Bemærk: artiklen er mere end 30 dage gammelLæs opPrisen for en pakke cigaretter skal fordobles fra 40 til 80 kroner.
Derudover skal der indføres lovkrav om, at butikkerne skal gemme tobaksvarer under disken, at cigaretter skal i neutrale pakker, og at børn og unge ikke må ryge på skolerne eller i skoletiden.
Sådan lyder det i et udspil fra Danske Regioner, som vil have, at færre børn og unge begynder at ryge.
Det skriver Jyllands-Posten.
Stephanie Lose (V), formand for Danske Regioner, angiver to grunde til, at regionerne genåbner debatten.
- Den ene grund er, at der jo ikke sker noget på Christiansborg.
Derfor tror jeg, at det er vigtigt, at mange blander sig i den her debat.
- Den anden grund er, at vi, som sidder med sundhedsvæsenet i dagligdagen og har ansvaret for at drive det, har konsekvenserne helt tæt på, siger Stephanie Lose til Ritzau.
Går imod partilinjen på ChristiansborgHvert år dør cirka 13.
600 danskere ifølge Jyllands-Posten på grund af rygning.
Initiativet fra Danske Regioner kommer nu, fordi der over en femårig periode er sket en stigning i antallet af unge rygere, så 28,5 procent af de 16-24-årige ryger dagligt eller lejlighedsvis.
Det er en enig bestyrelse på tværs af partiskel i Danske Regioner, som står bag udspillet.
Regionsmedlemmerne fra V, S og DF går imod deres partis linje på Christiansborg.
Ifølge Morten Grønbæk, direktør for Statens Institut for Folkesundhed, har prisen stor betydning for forbruget af cigaretter.
- Vi ved, at prisen har en rigtig stor effekt.
Det vil helt sikkert have en stor betydning for unge menneskers tobaksforbrug, siger han til Ritzau.
Blandt andet Kræftens Bekæmpelse, Vidensråd for Forebyggelse og Lægeforeningen har tidligere presset på for at få Folketinget til at gennemføre initiativer som dem, Danske Regioner nu lancerer.
/ritzau/FacebookTwitterKopier linkEmner:Danske Regioner|Morten Grønbæk (professor)|Stephanie Lose (politiker)|Venstre|Rygning




https://www.dr.dk/nyheder/udland/trump-siger-farvel-til-minister-med-ansvar-graensen

UdlandTrump siger farvel til minister med ansvar for grænsenKirstjen Nielsen har som minister været ansvarlig for at gennemføre flere kontroversielle beslutninger.
Præsident Trump og Kirstjen Nielsen ved Det Hvide Hus i januar i år.
08.
apr.
2019 kl.
00.
29Bemærk: artiklen er mere end 30 dage gammelLæs opDen amerikanske minister for national sikkerhed, Kirstjen Nielsen, trækker sig fra sin post.
Det bekræfter USA's præsident, Donald Trump, på Twitter.
Det er angiveligt præsidentens utilfredshed med Nielsens indsats på asyl- og immigrationsspørgsmålet, der er årsagen, skriver tv-stationen CBS.
- Kirstjen Nielsen forlader sin position, og jeg takker hende for hendes tjeneste, skriver Trump på Twitter.
Han meddeler samtidig, at han har udpeget den nuværende chef for de amerikanske told- og grænsemyndigheder, Kevin McAleenan, som fungerende minister.
Nielsen har været USA's minister for national sikkerhed siden december 2017.
Under hendes ledelse har ministeriet haft ansvar for at eksekvere flere af Trumps mere kontroversielle politiske beslutninger - herunder den foreslåede mur langs grænsen til Mexico.
/ritzau/FacebookTwitterKopier linkEmner:Donald Trump (politiker)|CBS Corporation|Twitter|USA|Mexico




https://www.dr.dk/nyheder/regionale/hovedstadsomraadet/hver-10-praktiserende-laege-er-klar-til-pension

KøbenhavnHver 10.
praktiserende læge er klar til pension Marianne Puge har forgæves søgt efter en ny læge til sin klinik i flere år.
Praktiserende læge Marianne Puge har annonceret efter en ny læge til sin praksis, fordi kollegaen går på pension.
Indtil videre uden held.
Af Anne Sophie Flach08.
apr.
2019 kl.
06.
05Bemærk: artiklen er mere end 30 dage gammelLæs opEr din egen læge kommet op i årene og på vej mod pensionen, så er du langt fra den eneste.
Andelen af læger, der har rundet 65 år, er nemlig steget de seneste år.
Dermed har hver tiende af landets praktiserende læger nået en alder, hvor de principielt kunne gå på pension.
Det viser en helt ny analyse fra Praktiserende Lægers Organisation (PLO).
Det kan sætte turbo på den lægemangel, som allerede i dag er et problem flere steder i landet.
Det vurderer professor i sundhedsøkonomi ved Syddansk Universitet, Jes Søgaard.
- Risikoen for, at du bliver en lægeløs borger, er naturligvis større, hvis du har en praktiserende læge, der er 65 år, særligt hvis du er tilknyttet en praksis, hvor han eller hun sidder alene, siger han.
Har søgt efter ny læge i over fem årEn af de læger, der gruer for fremtiden, er 51-årige Marianne Puge, der har en lægepraksis i Hundested.
Her har hun sammen med sin kompagnon siden 2013 søgt efter en ekstra læge - uden held.
Til næste sommer går kompagnonen på pension, og derfor har Marianne Puge ændret annoncen, så hun nu leder efter en afløser for kollegaen.
Men også her har interessen været til at overse.
- Der har ikke været en eneste henvendelse, siger hun.
Derfor frygter hun, hvordan fremtiden kommer til at se ud både for hende selv og for klinikkens 3.
200 patienter.
- Jeg frygter jo, at vi ikke når at finde en afløser for Michael (kompagnonen, red.
), inden han stopper og går på pension.
- Jeg går og overvejer, om jeg vil kunne klare lægeopgaven alene, hvis vi ikke gør, siger hun.
PLO: Der skal ske noget drastiskNår andelen af ældre læger stiger, skyldes det to ting, siger sundhedsøkonom Jes Søgaard.
- Dels har vi gennem de seneste ti-tyve år uddannet alt for få praktiserende læger, og alt for mange af dem er gået over i andre jobs, typisk i akutmodtagelserne, siger han og tilføjer:- Og dels er der mange af de pensionsmodne læger, der egentlig gerne ville gå på pension, men som ikke kan få solgt deres praksis, fordi der ikke er nogen til at købe dem.
Formanden for PLO, Christian Freitag, er dybt bekymret over situationen.
- Hvis man ikke gør noget drastisk nu, ender vi i en situation, som er helt uholdbar.
Så må vi sætte vores lid til, at de ældre læger bliver i deres praksis, og det kan vi ikke være sikre på, siger han.
Læger på 65 år eller deroverPå landsplan er andelen af praktiserende læger på 65 år eller derover steget med omkring 4,5 procent de seneste ti år.
Region Hovedstaden: 12,7 procent.
Region Nordjylland: 11, 9 procent.
Region Sjælland: 11,8 procent.
Region Syddanmark: 9,2 procent.
Region Midtjylland: 6,2 procent.
Kilde: Lægeforeningens medlemsregister, PLO Analyse.
Folketingspolitikere vil uddanne flere lægerPå Christiansborg har flere partier annonceret, at de er klar til at uddanne flere praktiserende læger, senest regeringen i deres sundhedsreform.
Det er et vigtigt skridt på vejen, lyder det fra Christian Freitag fra PLO.
Men indtil de nye læger er uddannede, er det vigtigt at sætte ind med en løsning nu og her.
- Vi kan forsøge at overtale nogle af de ældre læger og spørge dem, hvad der skal til, hvis de skal blive et par ekstra år.
- Og så kan vi spørge nogle af de yngre læger, hvad der skal til, for at de tager springet og etablerer sig som praktiserende læge, siger han.
FacebookTwitterKopier linkEmner:Læger|Sundhedsvæsen|Praktiserende Lægers Organisation|Yngre Læger|Brøndby




https://www.dr.dk/nyheder/udland/brunei-vil-stene-homoseksuelle-nu-boykottes-styrets-selskaber-i-stor-stil

UdlandBrunei vil stene homoseksuelle: Nu boykottes styrets selskaber i stor stilBåde virksomheder, universiteter og berømtheder har meldt sig i koret mod det sydøstasiatiske land.
Bruneis sultan, Hassanal Bolkiah, ejer en lang række selskaber og er god for mere end 100 milliarder kroner (arkivfoto).
Af Anton Lind08.
apr.
2019 kl.
06.
10Bemærk: artiklen er mere end 30 dage gammelLæs opEn bølge af kritik og økonomiske konsekvenser vælter for tiden ned over styret i det sydøstasiatiske land Brunei, der netop har indført islamisk sharialovgivning.
Både berømtheder og almindelige brugere har iværksat en kampagne mod styret på sociale medier, hvor de opfordrer til at boykotte selskaber ejet af styret i Brunei.
Og flere og flere virksomheder har fulgt opfordringen, som dagene er gået, skriver flere medier herunder Business Insider og CNN.
Den nye lovgivning trådte i kraft onsdag og betyder, at homoseksuel sex og sex uden for ægteskabet kan straffes med døden ved stening.
Læs også:Fra i dag risikerer man stening, hvis man dyrker homosex i BruneiHomoseksualitet i BruneiHomoseksualitet var i forvejen strafbart med op til 10 års fængsel.
Ifølge den nye lovgivning skal der være fire vidner til den seksuelle akt, hvis homoseksualitet skal straffes med døden.
Dødsstraffen udføres ved stening overværet af muslimske vidner.
Den nye sharialovgivning blev besluttet indført i 2013, og den er siden implementeret løbende.
Flere medier, heriblandt BBC, CNN og The Guardian har beskrevet, at LGBT-personer er flygtet fra Brunei under udsigten til den nye lov.
Udover homoseksuel sex kan også udenomsægteskabelig sex, analsex, røveri og tilsværtning af profeten Muhammad straffes med døden efter den lovgivning.
Kilder: BBC, The Guardian, Bruneis lovgivningLovgivningen er blevet fordømt af statsledere og organisationer verden over, men det har ikke påvirket Bruneis øverste leder, sultan Hassanal Bolkiah.
Han vil imidlertid givetvis kunne mærke det på bundlinjen i flere af de statsejede virksomheder.
Startede med boykot af hotellerDet hele begyndte at rulle, da kampagnen som det første opfordrede til at boykotte ni luksushoteller, som er ejet af sultanen.
Hotellerne ligger i Europa og USA og tæller blandt andet The Dorchester i London og The Beverley Hills Hotel i Los Angeles.
Et billede, der lister hotellerne og opfordrer til boykot, blev hurtigt delt tusindvis af gange på sociale medier, heriblandt af berømtheder som musikeren Elton John og tv-værten Ellen DeGeneres.
Skuespilleren George Clooney gik skridtet videre og skrev et debatindlæg på mediet Deadline, hvor han ligeledes opfordrede til boykot.
- Hver gang vi bor på, holder møde på eller spiser på nogen af de her ni hoteller, sender vi penge direkte i lommerne på mænd, som vælger at stene eller piske deres egne borgere til døde for at være homoseksuel, skrev han.
Ellen DeGeneres delte opslaget på Twitter.
(© Ellen DeGeneres)Det kulminerede hurtigt i, at otte af hotellerne slettede deres profiler på Twitter.
Efterfølgende har en lang række virksomheder og institutioner fulgt trop med boykot.
Heriblandt har Deutsche Bank og avisen Financial Times droppet at bruge hotellerne.
Brunei Brunei har 400.
000 indbyggere og er overvejende muslimsk.
Det er et sultanat, der ligger på øen Borneo i det Sydkinesiske Hav.
Landet regeres af sultan Hassanal Bolkiah, der er den næstlængst siddende monark i verden.
Der afholdes ikke valg i Brunei, men befolkningen betaler ikke skat, får subsidieret boliger og gratis sygehusvæsen og uddannelse.
Malaysia og Indonesien er nabolande, og begge steder er der islamisk lovgivning, men ikke nær så skrap som den, der nu er implementeret på Borneo.
Kilde: ReutersPrisuddelingshow og universiteter slutter sig tilDerudover har flyselskabet Virgin Australia annulleret en aftale for sine ansatte, der kunne få rabat hos Bruneis flyselskab, Royal Brunei, mens den australske delstat Queensland også har suspenderet et samarbejde med samme selskab.
Det schweiziske rejseselskab for især unge STA Travel har også droppet at bruge flyselskabet.
Det britiske prisuddelingsshow TV Choice Award har droppet at afholde showet på hotellet The Dorchester, mens det offentlige transportselskab i London, Transport of London, har sagt, at det vil fjerne reklamer for turisme i Brunei, hvor landet kalder sig 'fredens hjem'.
Aberdeen University i Skotland har meldt ud, at det overvejer at ophæve den æresgrad, som man tildelte sultan Bolkiah i 1995.
Det samme overvejer universitetet King's College London, der tildelte sultanen et æresdoktorat i 2011.
Samtidig har 47.
000 personer sat deres signatur på en underskriftindsamling, der kræver, at det prestigefylte Oxford Universitet følger i de ovennævntes fodspor.
BruneiSultanen er Bruneis øverste leder og er ikke på valg.
Landet har de senere år indført en række strenge islamiske love.
Blandt andet med bøder eller fængselsstraf for at udeblive fra fredagsbøn og for graviditet uden for ægteskabet.
FacebookTwitterKopier linkEmner:Brunei|London|Storbritannien|Flyselskaber|Hotelbranchen




