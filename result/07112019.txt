https://www.dr.dk/nyheder/indland/uheld-spaerrede-nordjyske-motorvej-den-er-nu-genaabnet

IndlandUheld spærrede Nordjyske Motorvej - den er nu genåbnetTre biler var involveret, og motorvejen var spærret i sydgående retning.
Motorvejen blev genåbnet klokken 8.
30.
Af Anna Sol Jørgensenkl.
07.
45 | opdateret kl.
08.
39Læs opNordjyske Motorvej E45 er genåbnet, efter at den her til morgen var helt spærret mellem afkørsel 44 ved Hadsten og frem til Aarhus N i retning mod Aarhus.
Det oplyser Østjyllands Politi.
Afspærringen skyldtes et uheld med tre biler involveret.
En enkelt person var fastklemt og skulle hjælpes fri.
Trafikanter blev i stedet opfordret til at køre fra ved afkørsel 44 og finde alternative ruter.
- Det trækker en del kø deroppe, så man skal forvente ekstra rejsetid her til morgen, sagde Kenneth Andersen fra Vejdirektoratets trafikcenter.
Motorvejen blev genåbnet klokken 8.
30.
FacebookTwitterKopier linkEmner:Jylland|Vejdirektoratet|Trafik|Aarhus|Østjyllands Politi




https://www.dr.dk/nyheder/politik/flertal-beder-statsminister-forklare-sig-om-nye-pressechefer-0

PolitikFlertal beder statsminister forklare sig om nye pressecheferStatsministeren bliver af flertal i Folketinget bedt om at møde op i samråd, selv om hun tidligere har afvist.
Mette Frederiksen afviste tirsdag at møde op til et samråd, som fire af de blå partier havde indkaldt statsministeren til.
kl.
15.
39Læs opNu forsøger et flertal i Folketinget at få statsministeren til at forklare sig alligevel.
Efter et møde i Udvalget for Forretningsorden onsdag er der flertal for at bede statsministeren om at møde op i et samråd og afgive forklaring.
Det bekræfter De Radikale, der er tungen på vægtskålen i forhold til at danne flertal, der desuden består af blå blok, Alternativet og løsgænger Simon Emil Ammitzbøll-Bille.
Det er systematisk og udtryk for en meget, meget uheldig form for kammerateri, der nu trækkes ind i centraladministrationen.
Sophie Løhde, politisk ordfører (V)Mette Frederiksen afviste tirsdag at møde op til et samråd, som fire af de blå partier havde indkaldt statsministeren til.
Hun henviste i stedet til skatteminister Morten Bødskov (S), som har det overordnede ansvar for personalemæssige forhold.
Berlingske har beskrevet, at seks ud af otte nyansatte presse- og kommunikationschefer i landets ministerier har bånd til regeringen.
Siden har DR kunnet fortælle, at også Klimaministeriet har ansat en kommunikationschef med nære forbindelser til Socialdemokratiet og den pågældende minister.
Læs også:Folketingets ledelse skal diskutere statsministerens nye toprådgiverV håber på forklaringOppositionen frygter, at Socialdemokratiet er ved at politisere embedsværket ved at besætte ledende poster med folk, der har tætte bånd til partiet.
Venstre håber, at statsministeren vil møde op og forklare sig.
- Det er systematisk og udtryk for en meget, meget uheldig form for kammerateri, der nu trækkes ind i centraladministrationen, hvor vi har en tradition, som hviler på, at vi har neutrale embedsmænd, siger politisk ordfører Sophie Løhde (V).
Hun afviser, at noget lignende er sket under en venstreregering.
Det springende punkt er for hende, at det på overfladen ser ud til at være systematisk.
- Du finder ikke et eneste sammenligneligt eksempel på, at syv ledende pressechefer kommer direkte fra Venstre, siger hun.
Der er en enkelt pressechef, der er kommet direkte fra Socialdemokratiets pressetjeneste, mens resten tidligere har haft tætte bånd til partiet eller ministeren.
Samtlige ministerier har understreget, at der ikke har været politisk indblanding i ansættelserne.
/ritzau/FacebookTwitterKopier linkEmner:Morten Bødskov (politiker)|Simon Emil Ammitzbøll (politiker)|Socialdemokraterne|Venstre|Offentlig forvaltning




https://www.dr.dk/nyheder/regionale/sjaelland/slidte-skinner-faar-tog-til-saenke-farten-region-har-ikke-raad-til

SjællandSlidte skinner får tog til at sænke farten: Region har ikke råd til at renovere ’livsnerve’ til en million passagererBusruter risikerer at lukke, hvis Region Sjælland selv skal betale for at renovere skinnerne, siger regionsrådsformanden.
Det er ikke første gang, at lokalbanerne har været ramt på økonomien.
I 2018 kom forslaget om at lukke Tølløsebanen mellem Slagelse og Tølløse.
Nu mangler Region Sjælland penge til at renovere Østbanen mellem Køge, Faxe Ladeplads og Rødvig.
Af Per Gade Gyldenkærne og Julie Würtzkl.
13.
05Læs opPassagererne, der tager toget fra Faxe Ladeplads og Rødvig til Køge, må være ekstra tålmodige, når de skal pendle til uddannelse og arbejde.
Skinnerne på Østbanen er nemlig tæt på at have overskredet den normale levetid for en togskinne på 40 år, og af sikkerhedsmæssige grunde bliver farten på banen i midten af december sænket fra 100 til 75 kilometer i timen.
Og der er ikke udsigt til, at tempoet på lokalbanen bliver sat op foreløbig.
Regningen for en gennemgribende renovering af Østbanen lyder på 660 millioner kroner, og det er en økonomisk opgave, som Region Sjælland langt fra kan løfte alene, understreger regionsrådsformanden Heino Knudsen (S).
Så meget længere bliver rejsetiden på ØstbanenDet kommer til at tage mellem 3-7 minutter længere at køre fra henholdsvis Faxe Ladeplads eller Rødvig og til endestationen i Køge.
Samtidig kommer der til at være færre afgange.
Kilde: MoviaRegionsrådet vil derfor lægge pres på transportministeren, så de udtjente skinner kan blive en del af et kommende transportforlig.
Ellers tvinges togpassagererne fra Østbanen ud på vejene, mener Venstres Jacob Jensen, der er 2.
næstformand i regionsrådet.
- Som alternativ skal man ud at sidde i kø på Køge Bugt Motorvejen.
Det er ikke et godt alternativ for hverken pendlerne eller miljøet.
Vi arbejder på, at Transportministeriet og regeringen kommer til lommerne, fortæller han.
Støttes af lokalpolitikereTanja Larsson er socialdemokratisk folketingsmedlem fra Faxe-Stevnskredsen.
Hun har sammen med syv andre lokalpolitikere fra Stevns og Faxe kommuner sammensat en gruppe, der skal i dialog med borgere og politikere for at få skiftet skinnerne på Østbanen.
- Hvis man bor i Næstved, har man gymnasiet, forskellige videregående uddannelser og et sygehus inden for rækkevidde.
På Stevns eller i Faxe skal man bruge Østbanen for at komme til job, uddannelse eller sygehus.
Vi er afhængige af den togrute, fortæller Tanja Larsson.
Det er ikke første gang, at lokalbanerne er ramt på økonomien.
I 2018 kom forslaget om at lukke Tølløsebanen mellem Slagelse og Tølløse.
Banen overlevede, da regionen fandt besparelserne på busruterne i stedet.
- Det er den situation, som landdistrikterne står i.
Vi ser effekten af alt for mange års centralisering, og så står vi, hvor vi gør nu, siger Tanja Larsson.
- Den finansiering af Østbanen, vi har nu, blev aftalt i 2000 og sluttede i 2009.
Der er ikke landet nogen ny aftale i de ti år, der er gået.
Derfor vil vi gerne have Østbanen ind i nogle trafikforlig og forhandlinger, fortsætter hun.
Manglende hjælp vil lukke busruterDer er årligt en million passagerer på Østbanen, og transportminister Benny Engelbrecht fra Socialdemokratiet har tidligere sagt nej til at finansiere renoveringen af lokalbanen.
Det er en livsnerve i Region Sjælland.
Heino Knudsen (S), regionsrådsformand, Region SjællandAlligevel tror regionsrådsformand Heino Knudsen, at ministeren i sidste ende vil bøje sig.
- Det er en livsnerve i Region Sjælland.
Det handler om folk, der er skal på uddannelse og i arbejde.
Vi er ved at afvikle den kollektive trafik, og det er der ikke plads til, siger han.
Jacob Jensen mener også, at der er gode argumenter for, at staten skal træde til i denne situation.
- Vi er den region i landet, der har flest lokalbaneskinner.
Det betyder også, at vi har de største udgifter til formålet.
Vi er nødt til at få en ekstraordinær hjælp fra staten i denne her situation.
Regionen har lagt op til, at Banedanmark skal overtage togruten, men hvis det ikke bliver en realitet, må regionen selv til lommerne for at betale de nye skinner.
Og det vil betyde et lån på op til 660 millioner kroner.
- Det vil koste os omkring 30 millioner kroner i afdrag om året.
Det er 30 millioner, som vi skal spare på busruter andre steder i området.
Det er rigtig mange busruter, og det ser jeg ikke som en mulighed, siger Heino Knudsen.
Region Sjælland vedtog på det seneste regionsrådsmøde at lægge et politisk pres på transportministeren og sætte en analyse af renoveringen i gang, der vil koste i omegnen af otte millioner kroner.
DR Sjælland har forsøgt at få en kommentar fra Transportministeriet, men det er endnu ikke vendt tilbage på forespørgslen.
FacebookTwitterKopier linkEmner:Benny Engelbrecht (politiker)|Heino Knudsen (politiker)|Sjælland|Lokalpolitik|Trafik




https://www.dr.dk/nyheder/indland/medieanalytiker-om-krig-mellem-giganter-begge-kommer-til-miste-mange-penge

Yousee og DiscoverySe temaIndlandMedieanalytiker om 'krig' mellem giganter: Begge kommer til at miste mange pengeYouSee kommer ikke til at have populære Discovery-kanaler i sortimentet fra nytår.
YouSee-kunder vil fra 1.
januar ikke kunne se fodboldlandsholdet kvalifikationskampe.
Af Emil Søndergård Ingvorsenkl.
16.
29Læs opDer er blevet lagt arm i månedsvis mellem de to tv-giganter YouSee og Discovery.
Men der er ikke fundet nogen vinder - tværtimod har begge parter fået lidt af et sæbeøje.
I dag meddelte YouSee nemlig, at de ikke har kunnet finde en aftale med Discovery, hvilket betyder, at op mod 1,2 millioner YouSee-kunder ikke kan se kanaler som Kanal 5, 6'eren og Eurosport fra det nye år.
Disse kanaler er opsagtKanal 4Kanal 5Kanal 6Canal 9Eurosport 1Eurosport 2Discovery ChannelTLCAnimal PlanetDiscovery ScienceInvestigation DiscoveryForløbet undrer Claus Bülow Christensen, som er selvstændig medieanalytiker.
Han har tidligere udtalt, at han troede, at de to parter ville kunne opnå en løsning, så YouSee-kunder stadig ville kunne se for eksempel herrelandsholdet i fodbold.
Læs også:Kanaler går i sort: YouSee og Discovery kan ikke lande aftaleI dag må han dog æde sine ord en smule.
- Begge parter - måske især YouSee - er nervøse for, hvad konsekvenserne kan blive af at give sig for meget i den her krig, som dybest set handler om penge og de meget dyre sportsrettigheder, siger Claus Bülow Christensen.
Det siger parterne om bruddetChristian Kemp, administrerende direktør i Discovery Networks Danmark- Realiteten er, at YouSee efter vores opfattelse ganske enkelt bruger deres dominerende markedsposition til at forsøge at skubbe os ud af det danske tv-marked.
Vi har den seneste måned genoptaget forhandlingerne med YouSee i håb om at lande en aftale.
Men YouSee har i deres tilbud gjort det meget klart, at de ikke ønsker at betale for vores indhold på rimelige og ikke-diskriminerende vilkår.
Jacob Mortensen, direktør for YouSee- Vi ønsker, at vores kunder har adgang til alle de vigtige sportsbegivenheder.
Men vi bliver i forhandlinger ofte mødt med krav om, at hvis vi vil have kanaler med vigtige sportsrettigheder i pakkerne, så skal vi også tage en række andre kanaler med i købet.
Samtidig bliver sportsrettigheder ofte fordelt på en række forskellige tv-kanaler.
Det reducerer valgfriheden for os og for tv-kunderne, når de vigtigste sportsrettigheder bruges til at sælge kanaler med aftagende seertal.
Må kunne blive enige om en aftaleMedieanalytikeren hæfter sig ved, at YouSee oplyser, at de stadig er i dialog, og derfor tror han på, at de vil kunne opnå en aftale i fremtiden.
- De kommer til at miste mange penge på det begge to.
Hos YouSee vil der være kunder, der forlader dem, da de ikke kan se kanalerne.
Det er lidt uvist, hvor stor effekten er, men det vil vi kunne se 1.
januar, siger han og fortsætter:- Discovery har også meget på spil, når man ser på den meget aggressive og dyre kampagne, de har kørt mod YouSee.
Jeg vurderer, at de har opbakning fra deres amerikanske bagland at køre på.
Hvordan vil et eventuelt kompromis være mellem de to parter?
- De må kunne blive enige om, at de mest sportstunge kanaler kommer til at ligge i en eller anden pakke hos YouSee.
Så må Discovery til gengæld affinde sig med, at flere af deres kanaler kommer ind i bland-selv-universet, siger Claus Bülow Christensen.
Med de økonomiske konsekvenser in mente, hvordan giver det så nogen som helst mening, at de ikke har indgået et kompromis?
- Man burde i grunden kunne have siddet bag et forhandlingsbord og talt sig frem til et kompromis.
Det er bestemt ikke nogen ønskværdig situation for nogen af parterne, siger han.
Men som alt tyder på, så vil Discoverys kanaler ikke indgå i YouSees kanaludbud fra 1.
januar.
Og først her kan man vurdere konsekvensen af det manglende samarbejde fra de to mediegiganter, lyder det fra Claus Bülow Christensen.
- Det kan godt være, at YouSee har lidt is i maven og tænker, at det nok ikke bliver så slemt med kunder, der forlader dem.
Deres oprindelige logik ved at gå hårdt til Discovery var nemlig, at der ikke er så mange, som ser de kanaler længere.
Spørgsmålet er, om de har forregnet sig - det kan vi først se, når kanalerne forsvinder, siger han.
FacebookTwitterKopier linkEmner:YouSee|Erhverv|Eurosport|Kanal 5




https://www.dr.dk/nyheder/kultur/harry-potter-stjerne-maerker-30erne-banke-paa-jeg-er-ikke-single-jeg-er-i-et-forhold

KulturHarry Potter-stjerne mærker 30'erne banke på: 'Jeg er ikke single - jeg er i et forhold med mig selv'Emma Watson åbner op om presset ved snart at fylde 30 - og ikke have mand og børn.
Den britiske skuespiller Emma Watson pryder britisk Vogues december-udgave.
Her fortæller hun blandt andet om, at hun på egen krop har følt et pres over at ramme den skarpe milepæl - at blive 30.
Af Morten Bjerregaardkl.
15.
05Læs opEr du født i slutningen af 80'erne eller i starten af 90'erne, så har du enten lige gennemgået eller er på vej mod en stor milepæl i dit voksenliv.
At fylde 30 år.
Det er her, hvor du 'forventes' at have nogenlunde styr på dit liv, med alt hvad det indebærer af karriere, bolig, kærlighed og børn - måske især når du er kvinde.
Mor og far begynder måske helt uopfordret at sige, at de 'glæder sig til at få børnebørn', og dit Instagram-feed er ikke længere kun billeder af vennernes byture.
Nu lægger veninderne pludselig også scanningsbilleder op efterfulgt af ordene 'Når to bliver til tre'.
Det pres, som følger med, når man snart fylder 30 år, sætter 'Harry Potter'-stjernen Emma Watson ord på i et nyt interview med britisk Vogue, hvor hun også pryder december-forsiden.
Emma Watson blev en af verdens største barnestjerner, da hun landede rollen som Hermione Granger i 'Harry Potter'-filmene.
Her ses hun til premieren på 'Harry Potter og Hemmelighedernes Kammer' i 2002.
I interviewet, som man indtil videre kun kan læse et uddrag af, fortæller hun, at hun tidligere ikke forstod al virakken om at fylde 30 år.
Men nu, hvor hun selv runder milepælen til april næste år, indrømmer hun, at hun selv har mærket 'stressen' over at fylde rundt.
Og forventningen til, hvad man allerede har skullet opnå.
- Hvis du ikke har en mand og en baby, inden du er fyldt 30, og du samtidig ikke er et stabilt og sikkert sted i din karriere, fordi du stadig er ved at regne det hele ud.
.
.
Det giver bare en stor mængde angst, fortæller Emma Watson.
Opgør med traditionel forestillingI interviewet åbner Emma Watson lidt op for sit privatliv.
Her fortæller hun, at hun er single.
Eller det er hun ikke, for hun bruger en helt anden betegnelse.
- Det tog mig lang tid at komme dertil, men jeg er lykkelig (over at være single).
Jeg kalder det at være i et forhold med mig selv, siger den britiske skuespiller.
Emma Watson er ud over at have en succesrig skuespilkarriere, som blandt andet tæller roller som Hermione Granger i 'Harry Potter'-filmene og Belle i 'Skønheden og Udyret', også kendt som aktivist - blandt andet som forkæmper for kvinderettigheder.
Emma Watson er ikke bare skuespiller, hun er også fortaler for kvinders rettigheder.
I 2014 holdt hun tale om ligestilling og feminisme i FN, hvor hun opfordrede mænd til at gå aktivt ind i ligestillingsdebatten.
Talen gik de efterfølgende dage verden rundt.
Det er derfor ingen tilfældighed, at Emma Watson vælger at snakke om presset ved at være en kvinde, der med hastige skridt nærmer sig de 30 år.
Det mener Emilia van Hauen, der er kultursociolog, foredragsholder og forfatter.
- Hun er på forsiden af Vogue, og det kommer du kun, hvis du er en succesrig kvinde.
Hun kunne snakke om hvad som helst, men hun vælger at sætte fokus på presset ved at fylde 30 som kvinde og ikke have mand og børn.
Hun vil ikke ses som én, der er en fiasko, fordi hun ikke har mand og børn.
Det er noget, hun aktivt har valgt.
Emilia van Hauen, kultursociolog- Jeg tror, hun vil gøre op med forestillingen om, at kvinders sociale og samfundsmæssige værdi først og fremmest er knyttet til, om man er blevet udvalgt af en mand og har fået børn, siger hun.
Vil ikke sættes i båsFor selvom vi i dag skriver 2019, så er samfundets norm stadig, at man som kvinde først for alvor har værdi, når man har fået mand og børn i en kernefamilie, mener Emilia van Hauen.
- Det er en utrolig gammeldags måde at tænke på i forhold til, hvordan folk lever i dag, men det er stadigvæk idealet, tilføjer hun.
Derfor er hun også vild med, at Emma Watson insisterer på, at hun er i et forhold med sig selv i stedet for at være single.
- Når Emma Watson siger det sådan, så tror jeg, det er et udtryk for, at hun som kvinde simpelthen ikke gider blive sat i bås.
- Hun vil ikke ses som én, der er en fiasko, fordi hun ikke har mand og børn.
Det er noget, hun aktivt har valgt, siger Emilia van Hauen.
Næste gang, Emma Watson kan opleves på det store lærred, er i den hypede genindspilning 'Little Women', hvor hun spiller over for blandt andre Meryl Streep, Laura Dern og Timothée Chalamat.
Filmen forventes af få dansk biografpremiere til marts.
Læs også:Sofie på 24 tegner sex og satire: 'Det kommer fra et vredt, mørkt, koldt, klamt sted inde i mig'FacebookTwitterKopier linkEmner:Emilia van Hauen (samfundsforsker)|Meryl Streep (skuespiller)|Instagram|Litteratur|Storbritannien




https://www.dr.dk/sporten/fodbold/uro-rykker-fodboldfinale-fra-chile-til-peru

FodboldUro rykker fodboldfinale fra Chile til PeruFor andet år i træk flyttes finalen i Sydamerikas svar på Champions League.
Uro i Chile flytter finalen fra Santiago til Lima i Peru.
En demonstrant smider en petroleumsbombe under de seneste ugers oprør i Chiles hovedstad, Santiago.
kl.
08.
32Læs opFinalen i Copa Libertadores - Sydamerikas svar på den europæiske fodboldturnering Champions League - er plaget af uro.
Voldelige protester i Chile og politisk uro har gjort, at Det Sydamerikanske Fodboldforbund, Conmebol, flytter finalen fra Santiago i Chile til Lima i Peru.
Læs også:Massivt sikkerhedsopbud: 1700 politifolk til sydamerikansk topbragBeslutningen er truffet, da forbundet efter et møde i Asuncion i Paraguay har vurderet, at spillernes og tilskuernes sikkerhed kunne komme i fare.
Finalen mellem argentinske River Plate, der er forsvarende mester i turneringen, og brasilianske Flamengo spilles fortsat 23.
november som oprindeligt planlagt.
- Valget er baseret på det tilbud, regeringen i Peru er kommet med, samt den sikkerhed, landet har garanteret, forklarer Conmebol.
En venskabskamp mellem Bolivia og Chile, som skulle være spillet 15.
november, er også blevet aflyst.
20 mennesker har mistet livetDet var i første omgang en annoncering af prisstigninger på offentlig transport, der udløste de udbredte demonstrationer i Chile.
Protesterne, der begyndte 20.
oktober, har siden udviklet sig til at handle om uligheden i landet.
Foreløbig har mindst 20 mennesker mistet livet under urolighederne, og omkring 7000 er blevet anholdt, skriver AFP.
River Plate slog Boca Juniors i et rent argentinsk opgør i den ene af de to semifinaler i Copa Libertadores.
Urolighederne har også betydet, at Chile måtte aflyse sit værtskab for et klimatopmøde og et handelstopmøde.
Sidste år blev finalen i Copa Libertadores også rykket.
Dengang skyldtes det tilskuerballade og angreb på en spillerbus i Buenos Aires.
Den anden af to finalekampe mellem River Plate og Boca Juniors blev derfor afviklet i Spanien.
/ritzau/FacebookTwitterKopier linkEmner:Chile|Peru|River Plate|Fodbold|Boca Juniors




https://www.dr.dk/sporten/badminton/overbevisende-antonsen-spiller-sig-videre-i-kina

BadmintonOverbevisende Antonsen spiller sig videre i Kina22-årige Anders Antonsen slog let thailandske Kantaphon Wangcharoen i to sæt med 21-12, 21-7.
Med sejren tilslutter Antonsen sig de tre andre danske herresinglespillere, Jan Ø.
Jørgensen, Viktor Axelsen og Rasmus Gemke, der spillede sig videre tirsdag.
kl.
14.
25Læs opDen danske badmintonspiller Anders Antonsen er videre fra første runde i Fuzhou China Open.
22-årige Antonsen slog let thailandske Kantaphon Wangcharoen i to sæt med 21-12, 21-7 natten til onsdag.
Wangcharoen ligger nummer 13 i verden, og derfor var det en fin skalp for Antonsen, der er nummer fem i verden.
Antonsen skal i anden runde op imod inderen Sai Praneeth, som vandt over indonesiske Tommy Sugiarto.
Praneeth er nummer 11 i verden.
Med sejren tilslutter Antonsen sig de tre andre danske herresinglespillere, Jan Ø.
Jørgensen, Viktor Axelsen og Rasmus Gemke, der spillede sig videre tirsdag.
Det lykkedes ikke for Hans-Kristian Vittinghus at spille sig videre.
Danskeren tabte 21-14, 13-21, 11-21 til japaneren Kenta Nishimoto.
Hans-Kristian Vittinghus skulle senere onsdag forsøge at gå videre i herresingle og dermed gøre rent dansk bord i første runde.
Men det lykkedes ikke for Vittinghus, som tabte 21-14, 13-21, 11-21 til japaneren Kenta Nishimoto.
I damesingle var to danskere i aktion onsdag.
Mia Blichfeldt gik videre fra første runde efter en sejr på 21-15, 20-22, 21-12 over Jia Min Yeo fra Singapore.
Til gengæld tabte Line Kjærsfeldt til thailænderen Busanan Ongbamrungphan med cifrene 8-21, 17-21.
Den ottendeseedede herredouble med Kim Astrup og Anders Skaarup Rasmussen er også ude af turneringen efter et nederlag på 11-21, 21-10, 10-21 til kineserne Huang Kai Xiang og Liu Cheng.
/ritzau/FacebookTwitterKopier linkEmner:Hans-Kristian Vittinghus (badmintonspiller)|Jan Ø.
Jørgensen (badmintonspiller)|Badminton|Kina|Singapore




https://www.dr.dk/sporten/fodbold/landsholdet/hareide-har-nu-den-endelige-trup-klar-til-afgoerende-em

LandsholdetHareide har nu den endelige trup klar til afgørende EM-kvalifikationskampeLandstræner Åge Hareide udtager Kasper Dolberg, Jens Stryger Larsen og Andreas Christensen til landsholdet.
Kasper Dolberg har scoret fem mål for det danske landshold.
kl.
13.
19Læs opTre pladser stod åbne, da landstræner Åge Hareide i mandags udtog landsholdets trup til EM-kvalifikationskampene mod Gibraltar og Irland.
Nu er spillerne fundet, oplyser Dansk Boldspil-Union (DBU) på Twitter.
Backen Jens Stryger Larsen fra Udinese, stopperen Andreas Christensen fra Chelsea og Nice-angriberen Kasper Dolberg er udtaget som de sidste tre spillere.
Der var tvivl om alle tre spillere på grund af skader.
Men alle tre spillere ser nu ud til at være klar til at spille kampene.
Hareide fortalte allerede i mandags, at han regnede med at udtage netop de tre, hvis de blev spilleklar.
- Jeg er optimistisk på vegne af alle tre.
Hvis der ikke er komplikationer, så forventer vi at tage de tre spillere med, lød det fra Åge Hareide.
Kampen mod Gibraltar spilles 15.
november i Parken, mens holdet tre dage senere gæster Irland i Dublin.
De kommende to landskampe vil afgøre, om Danmark kvalificerer sig direkte til EM-slutrunden, eller om spændingen skal udskydes indtil nervepirrende playoffkampe i marts.
Danmark skal have fire point ud af de to kampe for at sikre EM-billetten.
/ritzau/FacebookTwitterKopier linkEmner:Åge Hareide (fodboldtræner)|Jens Stryger Larsen (fodboldspiller)|DBU|Irland|Fodbold




https://www.dr.dk/nyheder/indland/advarer-om-trovaerdige-dansktalende-telefonsvindlere-kan-franarre-dig-tusinder-af

IndlandAdvarer om 'troværdige' dansktalende telefonsvindlere: Kan franarre dig tusinder af kronerSvindlere ringer fra et nummer, der svarer til din banks telefonnummer, og snyder dig for store beløb, lyder advarslen.
Udspekulerede telefonsvindlere kan potentielt snyde dig for rigtig mange penge, advarer Nets.
Arkivfoto (© Nets)Af Emil Søndergård Ingvorsenkl.
14.
18Læs opDin telefon ringer, og din banks nummer står på displayet.
Det vil ganske givet få dine parader til at falde ned, da ens bank jo er til at stole på.
Netop det tillidsforhold er noget, som udspekulerede svindlere er begyndt at udnytte, advarer Nets.
Svindlerne ringer nemlig fra et nummer, der svarer til forbrugerens banks telefonnummer og giver sig ud for at være en bankmedarbejder, der har opdaget nogle fejlagtige overførsler fra forbrugerens betalingskort.
Engangskode på smsEn 3d sms bruges som en ekstra sikkerhedsløsning, når de handler på nettet.
Ved tilmelding til en netforretning tilknytter du med NemID dit mobilnummer til dit betalingskort.
Når du, efter endt tilmelding, modtager en engangskode via SMS på din mobiltelefon, skal du taste koden ind på det skærmbillede, som kommer frem i forbindelse med din handel.
Derefter kan du afslutte handlen i netbutikken.
Løsningen sikrer identifikation af den person, der foretager handlen på nettet.
Problemet er dog bare, at hvis svindlere i forvejen har adgang til dit kortnummer, så vil de ved hjælpe af engangskoden have ubegrænset mulighed for at handle på nettet fra din konto.
Kilde: Nets.
- Vi har set det siden i sommer, og svindlerne taler perfekt dansk.
De har brugt nogle redskaber til at 'spoofe' telefonnummeret, så det ligner, at det er din bank, som ringer, siger Sune Gabelgård, der er chef for svindelbekæmpelse i Nets.
Læs også:Nets advarer om boom i antallet af svindelmails- De har allerede noget viden om dig, når de ringer op.
De ved, hvor du er kunde, og de kender også dit kortnummer og måske nogle andre detajler.
Disse detaljer bruger de til at opbygge deres historie med, siger han.
Afslør aldrig dine engangskoderI telefonen bliver det forklaret, at svindleren vil annullere overførslerne, og at forbrugeren vil modtage en engangskode - en såkaldt 3d sms - sammen med en besked om, at der overføres nul kroner.
Den kode beder svindleren forbrugeren om at oplyse over telefonen.
Og hvis man gør det, så klapper fælden.
Ens betalingskort bliver nemlig registreret i en app, som man kan betale med.
Derefter kan svindleren betale med appen på forbrugerens regning.
- Det kan løbe op i rigtig mange tusinder af kroner - potentielt alle pengene på din konto, siger Sune Gabelgård, der fortæller, at Nets har registreret mindst 20 sager om denne form for svindel, men at man regner med, at der er et stort mørketal.
For Nets er det gode råd, at man aldrig må afsløre de engangskoder, man får tilsendt.
Og så skal man kun indtaste koden i forbindelse med et køb, man selv foretager.
FacebookTwitterKopier linkEmner:Nets|Økonomisk kriminalitet|Forbrug|Betalingsmidler




https://www.dr.dk/nyheder/regionale/midtvest/porsche-bande-har-haerget-jysk-nu-er-syv-maend-faengslet-og-sigtet-kokain

Midt- og Vestjylland'Porsche-bande' har hærget jysk by: Nu er syv mænd fængslet og sigtet for kokain-salgEn gruppe mænd i leasede Porscher har præget bybilledet i Skive.
Nu er flere af dem varetægtsfængslet i narkosag.
Midt- og Vestjyllands Politi har gennem længere tid efterforsket gruppen, som har skabt utryghed i Skive.
(Arkivfoto.
Grafik: Clara Juliane Münnecke)Af Mette Skov-Jensenkl.
14.
50Læs opEn gruppe på syv fortrinsvis yngre mænd er ved et lukket grundlovsforhør i Retten i Viborg blevet varetægtsfængslet i fire uger for omfattende salg af kokain.
Især i Skive-området.
Alle nægtede sig skyldige.
- De er tilsammen sigtet for at have solgt cirka 3,5 kilo kokain, fortæller Lise Hebgsgaard, anklager ved Midt- og Vestjyllands Politi.
Otte personer blev i går anholdt ved en større politiaktion i Skive, hvor flere lejligheder blev ransaget.
Yderligere to mænd blev anholdt onsdag morgen.
Tre af de anholdte fik lov at gå igen, mens anklagemyndigheden vurderede, at resten skulle stilles for en dommer.
Skabt utryghed i SkiveMidt- og Vestjyllands Politi har gennem længere tid efterforsket gruppen, som ifølge politiet har skabt utryghed i Skive.
Gruppen er kendt som 'Porsche-banden', fordi flere af medlemmerne kører rundt i leasede Porscher.
Ifølge politiet har de haft en fremturende adfærd i bybilledet, hvilket har ført til flere henvendelser fra utrygge borgere.
Der har dog ikke været tale om deciderede anmeldelser om kriminalitet.
Midt- og Vestjyllands Politi har derfor i en periode være mere tilstede i Skive med patruljer.
Alle syv mænd har endnu ikke besluttet, om de vil kære varetægtsfængslingen.
FacebookTwitterKopier linkEmner:Midt- og Vestjyllands Politi|Skive|Kriminalitet|Porsche|Jylland




https://www.dr.dk/nyheder/udland/otte-saaret-i-knivangreb-mod-turister-i-jordan

UdlandOtte såret i knivangreb mod turister i JordanMotivet bag et angreb mod et populært turistmål er endnu ukendt.
Ruiner fra Romerriget trækker mange turister til Jerash i Jordan.
Af Jakob Busk Olsenkl.
14.
31Læs opOtte mennesker er såret, efter en enlig gerningsmand i dag angreb det populære turistmål Jerash i Jordan.
Det oplyser landets sundhedsministerium ifølge Reuters.
De sårede er tre mexicanske turister, en schweizisk turist og fire jordanere.
Blandt de lokale ofre er turisternes guide og en politimand, skriver AP.
Fire af personerne er moderat til alvorligt såret, mens de fire øvrige har mindre skader.
En mand er anholdt for angrebet i Jerash.
Byen ligger nær ruiner fra romertiden, som er en af Jordans største attraktioner.
Motiv ukendtMotivet bag angrebet er endnu ukendt.
Terrorgruppen Islamisk Stat (IS) har tidligere angrebet turistmål i Jordan.
I 2016 blev 14 personer dræbt - blandt andre en canadisk turist - da IS angreb et slot i byen al-Karak.
Turisme er en af Jordans store indtægtskilder.
FacebookTwitterKopier linkEmner:Islamisk Stat|Turisme|Jordan|Terrorisme|Kriminalitet




https://www.dr.dk/nyheder/udland/tyrkiet-vi-har-fanget-hustru-til-draebt-leder

Abu Bakr al-Baghdadi dræbtSe temaUdlandTyrkiet: Vi har fanget hustru til dræbt IS-lederHustru til Abu Bakr al-Baghdadi er i Tyrkiets varetægt, siger præsident Erdogan.
Abu Bakr al-Baghdadi blev dræbt under en militæraktion i Syrien i sidste måned (Arkivfoto).
)kl.
16.
02Læs opTyrkiske myndigheder har tilbageholdt en hustru til den dræbte leder af den militante bevægelse Islamisk Stat, Abu Bakr al-Baghdadi.
Det siger den tyrkiske præsident, Recep Tayyip Erdogan.
Abu Bakr al-Baghdadi blev dræbt under en amerikansk militæraktion i det nordlige Syrien 27.
oktober.
Præsident Erdogan giver ingen detaljer om, hvornår og hvordan hustruen er blevet tilbageholdt.
- Baghdadi gjorde det af med sig selv i en tunnel.
USA har iværksat en stor kommunikationskampagne om det, siger Erdogan og tilføjer:- Vi har fanget hans kone.
Men vi gjorde ikke noget stort nummer ud af det.
Jeg annoncerer det for første gang i dag.
Det vides ifølge nyhedsbureauet dpa ikke, om hustruen blev tilbageholdt i forbindelse med aktionen mod Baghdadis skjulested.
IS-lederen havde mindst fire hustruer, skriver AP.
Tyrkiets præsident Party Recep Tayyip Erdogan fortæller, at Abu Bakr al-Baghdadis hustru er fanget.
Søster og svoger fangetBaghdadis søster og svoger er også blevet tilbageholdt af tyrkiske myndigheder tidligere på ugen.
Det bekræftede præsident Erdogan onsdag.
Søsteren, Rasmiya Awad, blev tilbageholdt i forbindelse med en aktion i det nordlige Syrien.
Ud over sin mand var søsteren i selskab med fem børn.
Baghdadi tog livet af sig selv, da amerikanske specialstyrker i en aktion i sidste måned slog til mod hans skjulested i Syrien.
Baghdadi flygtede sammen med tre af sine børn ind i en tunnel, hvorfra der ikke var en udgang.
Trængt op i et hjørne valgte han at detonere en selvmordsvest.
Læs også:Tyrkiet tilbageholder dræbt IS-leders søster i SyrienAfløser udpegetTorsdag i sidste uge bekræftede Islamisk Stat i en lydoptagelse, som blev lagt ud på internettet, at bevægelsens topfigur var død.
Samtidig svor Islamisk Stat hævn over USA.
Islamisk Stat har udpeget en afløser for Abu Bakr al- Baghdadi.
Den nye leder hedder Abu Ibrahim al-Hashemi al-Quraishi.
En amerikansk embedsmand fortalte i sidste uge, at Washington er ved at undersøge hans baggrund, og hvorfra han kommer.
/DR Nyheder/FacebookTwitterKopier linkEmner:Islamisk Stat|Recep Tayyip Erdoğan (politiker)|Tyrkiet|Syrien|Terrorisme




https://www.dr.dk/sporten/oevrig/banebrydende-test-kan-nu-opspore-doping-laenge-efter-det-har-forladt-synderens-blod

Øvrig sport'Banebrydende' test kan nu opspore doping, længe efter det har forladt synderens blodEn ny analysemetode skulle gøre det muligt at opdage brug af doping, mange måneder efter de forbudte stoffer har forladt blodet.
Det kan blive sværere for dopingsyndere at snyde WADA's testsystem i fremtiden.
Af Johan Haarløvkl.
11.
54Læs opDet må kilde lidt ekstra i venerne på dopingsyndere rundt omkring i verden i de her dage.
Den Internationale Olympiske Komité (IOC) håber nemlig at have fundet en ny metode, der kan afsløre brug af doping, flere måneder efter at de forbudte stoffer har forladt blodet.
Lige nu skal der blot gå et par timer, før det er umuligt for de nuværende analysemetoder at afsløre spor af doping i synderes blod.
Det er en særlig udviklet gentest, som Yannis Pitsiladis, der er professor i idræt og genetik fra universitetet i den engelske by Brighton, har arbejdet på siden 2006, som IOC håber, at det internationale dopingagentur, WADA, vil godkende.
Den nye analysemetode skulle have fundet frem til, hvilke gener der bliver 'aktiveret', når blodet i kroppen er blevet manipuleret med eksempel ved brug af et stof som Epo, som øger kroppens produktion af røde blodlegemer.
Håber at bruge metode ved OL- Denne her metode kan være banebrydende i kampen for at afsløre bloddoping, siger Thomas Bach, der er præsident for IOC, ifølge den britiske avis The Guardian.
- Hvis WADA godkender gentesten, kan den allerede blive brugt ved OL i Tokyo.
Vi ønsker, at dopingsynderne aldrig kan føle sig sikre.
Professor Yannis Pitsiladis, der har udviklet testen, er medlem af IOC’s medicinske kommission.
Han mener ifølge The Guardian, at den nye analysemetode er det største gennembrud i kampen mod doping siden indførelsen af blodpasset.
Kenyanske Asbel Kiprop, der vandt guld ved VM på mændenes 1500 meter, blev efter verdensmesterskaberne testet positiv for Epo.
Og i tilfælde af at WADA ikke når at godkende brugen af testen før OL i Japan til sommer, har IOC alligevel en forhåbning om, at dopingsyndere vil kunne afsløres, længe efter at den olympiske ild er slukket i Tokyo.
Blodet fra de udøvende olympiske atleter vil nemlig blive gemt og deres blod analyseret, så snart gentesten er blevet godkendt.
FacebookTwitterKopier linkEmner:IOC|WADA|Doping|England|Thomas Bach (idrætsleder)




https://www.dr.dk/nyheder/penge/bagmandspolitiet-advarer-penge-vaskes-hvide-ved-odds-og-vaeddemaal

PengeBagmandspolitiet advarer: Penge vaskes hvide ved odds og væddemålNår der væddes i kiosker og butikker, er risikoen for at blive opdaget meget lav.
Ved at spille på lave odds eller vædde på alle mulige udfald af et spil reducerer kriminelle risikoen for tab, når de hvidvasker penge.
Af Mikkel Jensenkl.
08.
35Læs opKriminelle hvidvasker på livet løs hos væddemålsudbydere - deriblandt hos Danske Spil.
Det skriver Statsadvokaten for Særlig Økonomisk og International Kriminaltet (Søik) - også kendt som bagmandspolitiet - i en fortrolig rapport som Dagbladet Børsen har set.
Det er de såkaldte landbaserede væddemål, hvor man eksempelvis spiller på sportskampe i en kiosk eller butik og ikke på nettet, der er i fokus.
Ifølge Søik er væddemålene en relativt billig måde at hvidvaske penge.
- Den teoretiske tilbagebetaling er på mere end 90 pct.
Det vil sige, at man i teorien næsten risikofrit kan placere sine midler hos en spiludbyder og få størstedelen tilbage igen, lyder det i rapporten ifølge Børsen.
Banditter i habitterNår der skal hvidvaskes penge i kioskerne, så spiller de kriminelle ifølge Søik blandt andet på lave odds, vædder på alle mulige udfald af et spil, og så handles der med gevinstkvitteringer.
I en hashsag med 80 anholdte havde handlerne store beløb stående på bankkonti, som stammede fra spil.
Men også skattekriminelle og momsfuskere bruger metoden, ligesom det er udbredt at bruge metoden i bedragerisager.
Læs også:Spillemyndighed: Danske Spil mistænkt for at overse hvidvaskMens det er nemt at vaske penge hvide gennem væddemålsspil, så er det sværere for myndighederne at opdage hvidvasken.
Hvad er hvidvask?
Hvidvask er et forsøg på at skjule, at en indtægt stammer fra en kriminel handling.
Det kan være salg af narkotika, underslæb, mandatsvig, afpresning, tyveri, røveri, menneske- eller våbensmugling.
Hvidvask har til formål at "forandre" illegale (sorte) penge til legale (hvide) penge, som kan anvendes normalt.
Metoder til at sløre hvidvask kan for eksempel være at veksle pengene til en anden valuta, at overføre pengene elektronisk til udlandet (ofte ved brug af selskaber uden reel aktivitet), eller anvendelse af pengene til køb af for eksempel fast ejendom eller aktiver til erhvervsvirksomhed.
Det er nemlig først, når man vinder en samlet gevinst på over 15.
000 kroner om dagen i samme kiosk, at man skal identificere sig.
Samtidig understreges det, at væddemålene sælges af forhandlere i kiosker og butikker, der ikke ligesom spiludbydere er indberetningspligtige.
Marked på 7 milliarderIfølge Børsen, så har hverken SØIK, Spillemyndigheden eller Danske Spil et bud på, hvor mange penge der hvidvaskes for via de landbaserede væddemål.
I 2017 var hele markedet på omkring syv milliarder kroner.
Danske Spil, der er den største udbyder af de landbaserede væddemål, siger til Børsen, at de erkender, at der er risiko for hvidvask, men de er ikke enige i, at opdagelsesrisikoen er lav.
- Det vil være dumt at bruge Danske Spil til hvidvask, siger juridisk direktør i Danske Spil Kate Jacquerou til Børsen.
FacebookTwitterKopier linkEmner:Bagmandspolitiet|Danske Spil|Økonomisk kriminalitet|Detailhandel|Kriminalitet




https://www.dr.dk/nyheder/politik/alle-partier-er-enige-15-milliarder-kroner-til-groen-forskning-i-2020

PolitikAlle partier er enige: 1,5 milliarder kroner til grøn forskning i 2020Pengene skal blandt andet bruges til forskning i omstilling af landbruget og miljøvenlig transport.
Uddannelses- og forskningsminister Ane Halsboe-Jørgensen (S) og Ulla Tørnæs (V).
Ministeren og forligspartierne præsenterer forskningsreserven, i Uddannelses- og forskningsministeriet.
Af Nicolas S.
Nielsen og Daniel Myrup Pedersenkl.
13.
14 | opdateret kl.
13.
39Læs opEt enigt folketing er netop blevet enige om, hvordan de vil bruge knap to milliarder kroner, der er i den såkaldte forskningsreserve til næste år.
Det er penge, der allerede var afsat til forskning, men nu får en række konkrete formål.
Godt 1,5 milliarder kroner skal bruges på at forske i den grønne omstilling, lyder det i den aftale, som uddannelses- og forskningsminister Ane Halsboe Jørgensen (S) har lavet med samtlige af Folketingets partier.
Parterne er blevet enige om at bruge 629 millioner kroner til Danmarks Innovationsfond, der skal bruges til "brede, sammenhængende og langsigtede indsatser" inden for energi, klima, landbrug, transport, natur og miljø, byer og samfund samt adfærd.
Derudover er en anden stor post øremærket Danmarks Frie Forskningsfond, hvor der er afsat 340 millioner kroner.
- Vi har landet regeringens første delaftale til finansloven, og det har vi gjort med samtlige af Folketingets partier.
Vi skal brede sektoren ud og have alle med i den grønne omstilling.
Det er jeg utrolig glad for, siger Ane Halsboe-Jørgensen på et pressemøde.
Hvor hurtigt kommer forskningsmidlerne til at få effekt i forhold til den grønne omstilling?
Går der 10-20-30 år, før vi ser effekten?
- Vi har i fællesskab prioriteret, at grøn forskning skal spænde lige fra den helt spæde grundforskning, som godt kan have lange udsigter, til nogle udviklings- og demonstrationsprogrammer, som nærmest er flyvefærdige.
Læs også:Detektor: Mette F.
vil 'sadle om' og 'styrke' forskning – men fortsætter bare Løkkes kursRegerings-oplæg var stort set status quoRegeringen bebudede tidligere i efteråret, at man ville afsætte en milliard ekstra til den grønne omstilling.
Det tal har siden været diskuteret.
DR's program Detektor så nærmere på meldingen og konkluderede, at regeringen blot fortsætter kursen fra den tidligere VLAK-regering.
Regeringens grønne forslag i finanslovenRegeringens finanslovsforslag havde blandt andet følgende grønne initiativer:Ny grøn forskningsmilliard: 1 milliard kroner.
Lav proces-elafgift til opladning af el- og plug-in hybridbiler: 30 millioner kroner.
Grøn omprioritering inden for erhvervs- og eksportindsatser: 60 millioner kroner.
Grønt landdistriktsprogram: 350 millioner kroner.
Nye grønne prioriteringer i udviklingsbistanden: 600 millioner kroner.
Regeringen skal som minimum afsætte én procent af Danmarks bruttonationalprodukt (BNP) til forskning.
Det er nemlig en del af den måde, Danmark har valgt at leve op til en EU-målsætning om, at landene i alt skal investere tre procent af BNP i forskning.
De sidste to procent står det private erhvervsliv for.
Hvor meget af det her er ny forskning?
- Det er en historisk stor satsning på grøn forskning.
Selvfølgelig har vi forsket grønt tidligere.
Nu gør vi en dyd ud af at øremærke det, og sige, at ud af de 1,925 milliarder vi sætter af, så er der øremærket 1.
5 milliard til grøn forskning bredt.
Men hvor meget er nyt?
- Der er én milliard øremærket ny, grøn forskning, siger Ane Halsboe Jørgensen.
Radikales prioritet var fri forskningDe Radikales forskningsordfører, Stinus Lindgreen, er særligt glad for de midler, der er afsat til den frie forskningsfond, siger han.
- Vi er særligt glade for, at der er kommet så massivt mange penge til den fri forskningI SF er Astrid Carøe, der er partiets forskningsordfører, mere optaget af, at der nu kommer penge til forskning, der gavner miljøet.
- Vi er særligt glad for, at der kommer noget til miljøteknologi og grønne brændsler.
- Og så er vi stolte over at have fået noget forskning på, hvorfor det er, at unge mistrives i så høj grad i dag, som vi virkelig har brug for at vide mere om for at kunne komme problemet til livs, siger hun.
Astrid Carøe fra SF hæfter sig ved, der kommer forskning i miljørigtige brændsler.
Venstre glad for landbrugsforskningVenstres forskningsordfører, Ulla Tørnæs, glæder sig over, at partiet kunne være med i aftalen, som de er stolte af.
Særligt de penge, der er afsat til at forske i landbruget, er en vigtig prioritet for Venstre, lader hun forstå.
- Særligt er jeg rigtig glad for - og det har været en vigtig prioritet for Venstre - at landbrugets rolle - dels som bæredygtig fødevareproducent, men også som bidragyder til den grønne energiomstilling - har en fremtrædende plads i vores aftale.
Aftalen afsætter 189 millioner kroner til at styrke "de grønne og miljøteknologiske udviklings- og demonstrationsprogrammer og indsatsen inden for landbrug, miljø og naturbeskyttelse," lyder det i aftalen.
FacebookTwitterKopier linkEmner:Ane Halsboe-Jørgensen (politiker)|Astrid Carøe (politiker)|Socialdemokraterne|Videnskab|Venstre




https://www.dr.dk/nyheder/indland/forsvaret-vil-have-flere-groenlaendere-i-uniform

IndlandForsvaret vil have flere grønlændere i uniformLokale afprøvninger har fået flere grønlændere til at tage en værnepligt.
Af Thomas Klose Jensenkl.
08.
30Læs opFlere grønlændere skal trække i camouflagetøj med Dannebrog på ærmet.
Derfor er Forsvaret i disse dage på en hvervningsrundtur til fire byer i Grønland, hvor unge grønlandske kvinder og mænd, som er interesserede i at blive værnepligtige, kan komme til afprøvning, der kan sammenlignes med Forsvarets Dag i Danmark.
Indsatsen skal ses i forlængelse af, at behovet for dansk tilstedeværelse i Arktis bliver større og større, siger forsvarsminister Trine Bramsen (S).
- Det arktiske område udvikler sig med rivende hast.
Både i forhold til klimaforandringerne, men også de sikkerhedsmæssige udfordringer, hvor lande som Rusland og Kina har store interesser i området, siger hun.
Forsvarets afprøvning af grønlandske ungeForsvaret søsatte sidste år arbejdet med at lokke flere grønlandske unge ind som værnepligtige.
Det skete med en såkaldt afprøvning i Nuuk, hvor 42 unge mødte op.
Efterfølgende er 22 grønlandske unge begyndt som værnepligtige.
I år er afprøvningerne spredt til fire grønlandske byer.
24.
-25.
oktober: Aasiaat27.
-28.
oktober: Sisimiut1.
-2.
november: Nuuk6.
november: QaqortoqKilde: Forsvarsministeriet- Derfor skal vi også være mere tilstede fra dansk side og have en endnu større forståelse af Arktis-området.
Det er ikke noget, man bare kan læse sig til, så vi er afhængige af at få grønlænderne med.
'En billet fra Grønland til Danmark er forholdsvis dyr'Tidligere har det været sådan, at grønlandske unge, der ønskede at aftjene en værnepligt, selv skulle betale for at rejse til Danmark og blive vurderet til Forsvarets Dag.
Det har tilsyneladende afholdt dem fra at gøre det.
I hvert fald estimerer Forsvaret, at der årligt kun har været omkring 5 grønlandske værnepligtige.
Sidste år forsøgte Forsvaret sig dog med en afprøvning i Nuuk, hvor 42 unge mødte op.
Af dem aftjener de 22 nu en værnepligt.
En af dem er 22-årige Janech Vængtoft Chemnitz, der i august sidste år meldte sig til Søværnet.
For ham har livet på havet - og særligt i Forsvaret - altid været dragende, men alligevel tog han først en uddannelse som automekaniker.
- En billet fra Grønland til Danmark er forholdsvis dyr.
Så hvis ikke muligheden (for at blive afprøvet, red.
) var i Nuuk, havde jeg nok ikke stået her i dag, siger han.
- Så ville jeg nok have fortsat som automekaniker.
Janech Vængtoft Chemnitz sejler lige nu med inspektionsskibet Vædderen mod Grønland, hvor han skal være i en måned.
En tur, han har set frem til - både for at kunne se nye områder af verdens største ø, men også for at vise, at der er grønlændere i Søværnet.
- Det er helt klart en fordel for Forsvaret at have grønlændere med på Grønland, som kan oversætte fra én, som ikke kan dansk, til en befalingsmand, som skal kunne give en helt klar ordre, siger han.
Ikke bare symbolpolitikDet er ikke kun Janech Vængtoft Chemnitz, der ser grønlandsk deltagelse i Forsvaret som en rigtig god idé.
Det samme gør seniorforsker Kristian Søby fra Center for Militære Studier på Københavns Universitet.
- Det er ikke bare symbolpolitik.
Der er en masse konkrete opgaver, som forsvaret løser i Grønland, hvor Forsvaret simpelthen vil være bedre til at løse opgaverne, hvis der var flere grønlændere, siger han og peger på, at der særligt er to ting, som grønlænderne kan bidrage med.
Det ene er, at de kender området.
Det andet er, at de kan sproget.
- Meget af det, Forsvaret laver på Grønland, handler på den ene eller anden måde om at interagere med det grønlandske samfund.
Og det er jo ikke alle grønlændere, der er lige gode til dansk, og det er ikke alle danskere, der er lige gode til grønlandsk, så hvis man har nogen, der kan begge sprog, så gør det Forsvarets opgaveløsning nemmere, siger Kristian Søby.
Forsvaret står lige nu over for to udfordringer i Grønland, vurderer Kristian Søby.
Se og hør ham forklare, hvad der står på spil i videoen herover.
Klik på play.
Klar til mereStår det til forsvarsministeren er afprøvningerne i Grønland kun et første skridt på vejen for at gøre Forsvaret til en interessant fremtidsmulighed for grønlandske unge.
I fremtiden så Trine Bramsen nemlig gerne, at det blev muligt at tage dele af uddannelsen som værnepligtig i Grønland.
- Det kræver dog, at flere grønlandske unge ønsker at være en del af Forsvaret.
Det synes jeg ikke er urealistisk, slet ikke når man ser på, at første gang vi gik ud med det her initiativ, ville 22 unge være en del af det danske Forsvar, siger hun.
Målet er naturligvis at få flere grønlændere til bruge værnepligten som en indgang til en karriere i Forsvaret.
For 22-årige Janech Vængtoft Chemnitz kunne det sagtens være en mulighed, når hans værnepligt er overstået.
- Enten kommunikationsgast eller som maskinist i maskinrummet.
Det er i hvert fald de to ting, jeg har i hovedet lige nu, siger Janech Vængtoft Chemnitz og peger på, at sejladsen ved Grønland kan blive afgørende for fremtiden.
- Den næste måned bliver helt klart afgørende for, hvad jeg vil.
Om jeg vil fortsætte i forsvaret eller gå tilbage i civil.
FacebookTwitterKopier linkEmner:Grønland|Socialdemokraterne|Trine Bramsen (politiker)|Værnepligt|Københavns Universitet




https://www.dr.dk/sporten/oevrig/engang-traenede-katrine-se-godt-ud-nu-goer-hun-det-vaere-danmarks-staerkeste

Øvrig sportEngang trænede Katrine for at se godt ud - nu gør hun det for at være Danmarks stærkesteKatrine Bruhn er en af Danmarks bedste vægtløftere, og hendes mål er konstant at blive stærkere.
Sådan har det ikke altid været.
Af Helena Melinkl.
10.
22Læs opDer bliver råbt, stønnet, prustet, heppet.
Vægtstængerne bliver kastet på gulvet efter hver kraftanstrengelse.
Hele tiden runger det i lokalet på havnen i Odense.
Katrine Bruhn er stille.
Koncentreret.
Hun finder sin telefon frem, placerer den på et stativ med vægtskiver, retter den lidt til.
Tænder optageren.
Går hen og begynder at løfte.
Løfter vægtstangen et par gange og går så tilbage.
Ser videoen igennem.
Teknikken er ikke helt, som den skal være.
Knæene skal rettes lidt til.
Hun løfter vægtstangen uden skiver.
Laver nogle gentagelser, fylder skiver på.
35 kilo.
Ti kilo mere.
Ti mere.
Til sidst skal det gerne ende med, at hun løfter omkring 70 kilo.
Selv er hun 156 centimeter høj, vejer 55 kilo, og hendes rekord i træk-disciplinen er 82 kilo.
I stød er det 100 kilo.
Hun er en af Danmarks bedste vægtløftere og har sat flere danske rekorder.
Stolt af at være ekstremKatrine Bruhn træner mellem 15 og 20 timer om ugen fordelt på otte træningspas.
Ekstremt, det medgiver hun gerne, men der er et formål med galskaben.
Katrine Bruhn træner, lever sundt, optimerer konstant, fordi hun jagter det ultimative: OL i 2020.
Til VM i september slog Katrine Bruhn endnu engang rekord.
(© Lifting Life)Det har ikke altid været så konkret, målet.
Engang, for omkring seks-syv år siden trænede hun også ekstremt meget, men med noget helt andet for øje: Hun skulle se godt ud, og hun skulle være sund.
Når hun tænker tilbage på det i dag, kan hun godt se, at det var alt for meget dengang, men hun fandt sig meget godt til rette i rollen som ”hende den sunde”.
- Der var selvfølgelig nogen, der drillede mig med, at jeg var ekstrem, når jeg tog til træning flere gange om dagen eller altid takkede nej til kage, men det syntes jeg egentlig var okay.
Det gjorde mig lidt stolt, siger hun.
Det er jo ikke, fordi 100 kilo eller 130 kilo lige pludselig føles lette.
Det, jeg skal lære, er at være modig nok til at løfte de kilo, som jeg allerede kan.
Det var egentlig ikke, fordi hun havde det dårligt med sig selv.
Men hun havde det godt, fordi hun trænede så meget og så hårdt.
Pressede sig selv til det yderste hver gang.
Jo flere timer i fitnesscenteret, jo bedre.
Der var noget prestige forbundet med at være hende den sunde.
Hende, der tog til spinning klokken seks om morgenen, var i skole det meste af dagen og så lige nappede et par hold i fitnesscenteret om eftermiddagen.
Hun takkede nej til fester, nej til sukker, nej til light-produkter.
Uden at der egentlig var andet mål med det, end at hun godt kunne lide at blive set som sund, aktiv, kontrolleret.
I dag er målet noget helt andet: At være den bedste vægtløfter.
Fokus ændrede sigDet mål begyndte at ændre sig, da Katrine Bruhn begyndte at dyrke crossfit, for her var der fokus på teknik og styrke.
Og frem for alt konkurrence.
Hvem kan stå på hænder?
Hvem kan squatte 100 kilo?
Hvem er stærkest?
Det blev hendes nye drivkraft.
At konkurrere.
Ikke at skulle se godt ud og være sund.
Her var det prestigefyldt at være stærk.
Ikke at være den, der brugte 25 timer i fitnesscenteret om ugen.
Hun fandt hurtigt ud af, at hun var stærk, og at hun sagtens kunne følge med.
Da hun nogle år senere forsøgte sig med vægtløftning for første gang, var billedet det samme: Hendes udgangspunkt var ret godt, og hun kunne hurtigt måle sig med dem, der havde gjort det i længere tid.
Det gav hende blod på tanden efter at blive endnu bedre.
Endnu stærkere.
Der tilbringes mellem 15 og 20 timer om ugen i træningscenteret i Odense.
Vægtløftningen havde en anden fordel: Der findes to forskellige løft og intet andet.
Der er en uendelig mængde af facetter, der kan skrues på – men i bund og grund er der kun to ting, man skal mestre.
Det talte godt til Katrine Bruhns indre perfektionist.
- I crossfit skal du være god til virkelig mange forskellige ting.
Hvis du kun er vildt god til én ting, bliver du ikke en god crossfitter, og det tror jeg stressede mig lidt.
Jeg tænkte, at jeg blev nødt til at træne helt vildt meget for at blive rigtig god til det hele.
I vægtløftning skal du virkelig gå i dybden og være detaljeorienteret i forhold til de to løft, der findes.
Det passede mig godt, siger hun.
Det handler om modOg valget om at satse på vægtløftning viste sig at være meget klogt, for siden Katrine Bruhn i 2013 stod og undrede sig over den underlige teknik, der bruges i vægtløftning, er det stort set kun gået én vej.
I 2015 vandt hun overlegent B-DM, i 2016 vandt hun sølv ved "det ægte" DM, i 2017 slog hun flere danske rekorder ved VM, det gentog sig ved sidste års EM, og ved VM i september i år satte hun igen dansk rekord.
Jeg tror, at jeg vejede det samme på det tidspunkt, som jeg gør nu, men lige pludselig fik det betydning, fordi jeg snakkede så meget om det, og jeg var så opmærksom på, hvad jeg ikke måtte spise.
Hun løftede 82 kilo i træk-disciplinen, og i stød blev det til 96 kilo.
Næsten det dobbelte af sin egen vægt.
Hun forsøgte sig med 100 kilo, men det lykkedes ikke.
Da hun skulle vende vægten, kom hun til at banke vægtstangen ind i sin hals.
Det lukkede af for blodet, og hun besvimede.
Da hun kom til sig selv igen, var hun klar til at give det endnu et forsøg.
Men hun blev bange for, at det samme skulle gentage sig, og forsøget fejlede.
- Vægtløftning handler om at kunne gøre det samme igen og igen og have is i maven, selvom det føles virkelig, virkelig tungt.
Det gør det også for dem, som sætter verdensrekorder.
Det er jo ikke, fordi 100 kilo eller 130 kilo lige pludselig føles lette.
Det, jeg skal lære, er at være modig nok til at løfte de kilo, som jeg allerede kan, siger hun.
Og det mod fandt hun.
Ved de nordiske mesterskaber måneden efter lykkedes det.
Katrine Bruhn stødte 100 kilo og satte endnu en rekord.
Tankerne spøger stadigSelvom Katrine Bruhns fokus er skiftet fra overdreven sundhed til konkurrence, fra timer i fitnesscenteret til kilo på vægtstangen, kan de gamle spøgelser stadig dukke op engang imellem.
De spøgelser, der fortæller Katrine Bruhn, at hun burde træne mere, at hun burde veje mindre.
Katrine Bruhn27 år gammelBor i Odense med sin kæresteKommer fra KoldingRekord i træk: 82 kilo (sat i 2019)Rekord i stød: 100 kilo (sat i 2019)Det dukkede især op sidste år.
Kort inden da var vægtklasserne blevet ændret.
Fra at ligge i en vægtklasse der hed 53 kilo eller derunder, blev Katrines vægtklasse ændret til 55 kilo og derunder.
Hun fik dermed to kilo mere "at give af", men hun brød sig ikke om at tage de kilo på.
Hun følte, at hun mistede kontrollen.
- Jeg følte, at jeg vejede alt for meget.
At jeg ikke kunne præstere ordentligt, at jeg ikke kunne spise noget uden at tage på.
Det begyndte at fylde alt for meget igen, og jeg kunne slet ikke slappe af.
Jeg tror, at jeg vejede det samme på det tidspunkt, som jeg gør nu, men lige pludselig fik det betydning, fordi jeg snakkede så meget om det, og jeg var så opmærksom på, hvad jeg ikke måtte spise, siger hun.
Katrine Bruhn optager mange af sine løft på sin telefon, så hun kan finjustere detaljerne.
Denne gang havde hun dog en fordel, fordi hun kendte tankemønsteret og vidste, hvad hun skulle gøre.
Selvom det var svært.
Hun besluttede sig for at være åben og ærlig omkring sine følelser.
Delte dem med sin kæreste og med sine følgere på de sociale medier.
Det hjalp.
Ligesom det i første omgang hjalp at begynde på noget helt andet med et helt andet fokus.
Vigtigt at huske på, hvordan det ikke skal væreSelvom hun ved, at tankerne var usunde, og at hendes syn på sig selv og hendes tilgang til træning, kost, og sundhed var ekstremt, fortryder hun det egentlig ikke i dag.
For hun har lært meget.
- Det er vigtigt, at jeg husker mig selv på, hvordan jeg i hvert fald ikke skal have det.
Sådan, som jeg havde det dengang.
Det er ikke sådan, jeg håber, at mine fremtidige døtre får det med sig selv, siger hun.
Derfor var hun også afvisende, da hendes træner, kort efter Katrine var begyndt at dyrke vægtløftning, foreslog, at hun tabte et par kilo, så hun kunne gå i en anden vægtklasse.
En vægtklasse, der øgede hendes chancer for gode placeringer.
- Jeg havde lovet mig selv, at jeg ikke igen ville være restriktiv på kost og vægt.
At jeg ikke skulle ud i ekstremerne, for der havde jeg været, og det skulle jeg ikke igen.
Men nu kan jeg godt være i det, for det er med et andet formål – et mål, der handler om at præstere.
Det er ikke for udseendets skyld længere, siger hun.
FacebookTwitterKopier linkEmner:Motion|Sundhed og velvære|Odense




https://www.dr.dk/nyheder/indland/kanaler-gaar-i-sort-yousee-og-discovery-kan-ikke-lande-aftale

Yousee og DiscoverySe temaIndlandKanaler går i sort: YouSee og Discovery kan ikke lande aftaleSamarbejdet stopper fra årsskiftet og dermed kan 1,2 millioner kunder ikke tilgå Discoverys kanaler.
YouSees kunder kan fra det nye år ikke se Danmarks herrelandshold i fodbold i deres bestræbelser på at komme til EM.
Af Emil Søndergård Ingvorsenkl.
10.
12Læs opYouSee og Discovery har ikke kunnet lande en aftale før deadline.
Det betyder, at de helt stopper samarbejdet fra årsskiftet, oplyses det i en pressemeddelelse.
YouSee bekræfter ligeledes, at det ikke er endt i en aftale overfor B.
T.
- Vi når ikke at lave en aftale, og derfor fortæller vi nu, at Discoverys indhold ikke er tilgængeligt for YouSees kunder efter den 1.
januar, siger Jacob Mortensen, direktør for YouSee, til B.
T.
.
Disse kanaler har YouSee opsagtDiscovery Networks har pt disse 11 kanaler i YouSees pakker.
Kanal 4Kanal 5Kanal 6Canal 9Eurosport 1Eurosport 2Discovery ChannelTLCAnimal PlanetDiscovery ScienceInvestigation DiscoveryJacob Mortensen siger videre, at han er ked af, at de ikke når en aftale, da han mener, at det rigtige er, at YouSees kunder har adgang til indholdet.
Læs også:Yousee opsiger officielt tv-aftale med DiscoveryDet afbrudte samarbejde betyder, at YouSees cirka 1,2 millioner kunder fra nytår ikke kan se kanaler som Eurosport, Kanal 5 og 6'eren.
Det betyder blandt andet, at YouSees kunder ikke kan se kvalifikationskampe for Danmarks herrelandshold i fodbold.
Discovery afviste tilbudParterne har ellers forhandlet siden foråret.
I september kom det dog til et foreløbigt brud, da YouSee varslede, at Discoverys kanaler ikke ville være en del af distributørens faste pakker fra januar 2020.
I stedet ønskede YouSee at gøre Discoverys kanaler til en del af bland selv-universet - altså at man kunne få dem ved aktivt at vælge dem.
Det har Discovery i flere omgange afvist.
- Desværre har vi endnu ikke kunnet finde en løsning, der både sikrer en fornuftig pris og mere valgfrihed til vores kunder.
Derfor må vi erkende, at vi ikke når at lukke en aftale med Discovery Networks og bliver nødt til at varsle vores kunder om, at Discoverys kanaler ikke vil være en del af vores udvalg fra årsskiftet, siger Jacob Mortensen, direktør hos YouSee, i pressemeddelelsen.
YouSee har den seneste måned informeret alle kunder med faste tv-pakker om de ændringer, der træder i kraft ved årsskiftet.
De kommende uger vil kunder med Bland Selv også modtage information om de forestående ændringer.
I pressemeddelelsen lyder det også, at man vil fortsætte med at forhandle med Discovery for igen at få deres kanaler med i YouSees kanaludbud.
FacebookTwitterKopier linkEmner:YouSee|Erhverv|Discovery Networks|Jacob Mortensen (erhvervsleder)|Telebranchen




https://www.dr.dk/nyheder/penge/historisk-gaeldsryk-skattevaesenet-sender-rykkere-58-milliarder-til-400000-danskere

Skat i kriseSe temaPengeHistorisk gældsryk: Skattevæsenet sender rykkere for 58 milliarder til 400.
000 danskereFra denne uge og frem til marts vil 400.
000 borgere og virksomheder modtage en rykker.
Danskernes gæld til det offentlige er steget til næsten det dobbelte siden 2015.
Af Mathias Sommer og Søren Nielsenkl.
12.
07Læs opDen største rykkerindsats i nyere tid.
Sådan kalder Gældsstyrelsen selv et enormt fremryk mod de over en million danskere og virksomheder, som skylder penge til det offentlige.
Fra denne uge og frem til marts næste år vil 400.
000 borgere og virksomheder modtage et rykkerbrev fra Gældsstyrelsen.
I brevene vil skyldnerne få at vide, at de i alt skylder det offentlige 58 milliarder kroner.
- Vi laver en rykkerindsats over noget tid nu på over 400.
000 skyldnere, og vi starter op med 7.
500 på dagsbasis, og derfra tager det noget tid, før alle breve er sendt ud, siger Lars Nordahl, der er direktør i Gældsstyrelsen, som er en af syv styrelser under Skatteministeriet.
Parat og ikke paratDe 400.
000 borgere og virksomheder vil i brevet fra Gældsstyrelsen blive orienteret om den samlede gæld til det offentlige.
Men det er kun en del af gælden, som er såkaldt inddrivelsesparat.
Derfor vil der af brevet fremgå to beløb: Et beløb som skal betales, og et beløb som kan betales.
- Det er en stor opgave, som vi har forberedt i noget tid.
Samtidig vil vi gerne ud og fortælle de skyldnere, der ikke har hørt fra os i lang tid, hvor stor en gæld de har til det offentlige og hjælpe dem med at få det beløb betalt.
Tip os:•Har du modtaget en rykker fra Gældsstyrelsen, så kontakt journalist Mathias Sommer.
Ud af gælden på 58 milliarder kroner er 30 milliarder kroner inddrivelsesparat, mens de øvrige 28 milliarder kroner fortsat ikke er afklaret gæld, fordi det tidligere inddrivelsessytem Efi har fejlbehandlet tusindvis af fordringer, som fortsat kræver manuel gennemgang.
- Vi står midt i en kæmpe oprydningsopgave i Gældsstyrelsen, hvor vi rydder op efter Efi, og der er ikke sådan et quick-fix, som kan løse det.
Men vi har en forpligtelse til at gå i gang med at inddrive gælden, hvor vi tror, at borgere, der har en gæld, vil gå med livrem og seler og måske betale mere end bare den gæld, som er dækningsparat, siger Lars Nordahl.
Blandt 400.
000 skyldnere er godt 30.
000 virksomheder.
Penge i kassenSiden Efi i 2015 blev endeligt aflivet af politikerne, er danskernes gæld til det offentlige steget til næsten det dobbelte og rundede i sommer samlet 122 milliarder kroner.
Det er Gældsstyrelsen, som har fået til opgave at finde hoved og hale i de tusindvis af fordringer, som danskerne skylder.
Gælden vedrører alt fra biblioteksbøder over fartbøder til motorafgifter.
I alt har 1,3 millioner danskere gæld til det offentlige, af disse skylder 400.
000 danskere altså omkring 58 milliarder kroner.
Men hvor mange penge Gældsstyrelsens fremryk vil give i statskassen, tør Lars Nordahl ikke give et bud på:- Jeg har en god tiltro til, at effekten vil være stor, siger Lars Nordahl.
Han henviser til et tidligere ryk hen over sommeren, hvor 70.
000 borgere og virksomheder blev rykket for 1,5 milliarder kroner.
Det gav 160 millioner kroner i kassen.
- Det lykkedes os faktisk at gøre 10.
000 borgere gældfri, så det var jo rigtig godt, siger Lars Nordahl.
Læs også:Glemt gælden?
Hver fjerde reagerer på bølge af breve fra skattevæsnetSkatteministeriet forventer selv, at det kun er muligt at inddrive omkring 25 procent af gælden til det offentlige- Vi har også andre værktøjer, blandt andet kan vi modregne i overskydende skat.
Men vi skal huske på, at vi er statens inkassovirksomhed.
Det betyder, at vi får oversendt gæld, som kreditorerne ikke er lykkedes med at inddrive.
Vi er sidste instans, og derfor ved vi også, at det ikke altid er nemt.
Men vi lægger os i selen for at få de her penge i kassen, siger Lars Nordahl.
Rykkergebyr på 140 kronerNår 400.
000 danskere modtager et rykkerbrev fra Gældsstyrelsen vil de samtidig blive afkrævet et rykkergebyr på 140 kroner per brev.
Dermed vil de 400.
000 danskere sammen med rykkerbrevet få et rykkergebyr på i alt 56 millioner kroner.
Sidste år inddrev Gældsstyrelsen 7,1 milliarder kroner.
Ifølge Lars Nordahl vil det tal stige yderligere i år.
Men da der hvert år tilskrives en strafrente på 8 procent af den samlede gæld, er det fortsat hans vurdering, at danskernes gæld til det offentlige vil stige hurtigere, end Gældsstyrelsen kan følge med.
- Vi kan ikke bremse stigningen i de offentlige restancer, hvor renterne gør, at den samlede volumen stiger og stiger, siger han.
De 400.
000 breve vil blive sendt til skyldnernes e-Boks.
FacebookTwitterKopier linkEmner:Gældsstyrelsen|Økonomi|e-Boks|Skatteministeriet|Erhverv




https://www.dr.dk/nyheder/udland/mexicos-praesident-lovede-bremse-kartellerne-nu-er-en-vidunderlig-familie-fra-utah

UdlandMexicos præsident lovede at bremse kartellerne.
Nu er en 'vidunderlig' familie fra Utah dødDonald Trump tilbyder at sætte hæren ind for at hjælpe mexicanerne.
Pårørende til de dræbte ser på en nedbrændt bil, som deres familiemedlemmer kørte i, da de blev beskudt af kartelmedlemmer i Mexico.
Af Malthe Sommerandkl.
14.
23Læs opEn amerikansk, mormonsk familie blev fanget i krydsild mellem to rivaliserende narkokarteller i det nordlige Mexico.
Ved højlys dag døde tre kvinder og seks børn, to otte måneder gamle tvillinger inklusive.
Én af kvinderne blev dræbt, da hun trådte ud af sin bil og vinkede afværgende med armene for at signalere, at familien ikke havde del i kartel-opgøret.
En vidunderlig familie og venner fra Utah blev fanget mellem to ondskabsfulde narkokarteller, der skyder mod hinanden, hvilket resulterede i mange amerikanske dræbte, inklusive små børn.
Donald TrumpDet fortæller pårørende til de otte børn, der blev fundet i live omkring gerningstedet i følge nyhedsbureaet AP.
De overlevende havde søgt tilflugt i en nærliggende busk.
Mindst fem af dem havde kvæstelser og er blevet ført til hospitaler i USA.
Kartelmedlemmerne åbnede ild mod ofrenes biler, sandsynligvis fordi de forvekslede dem med de biler, som en rivaliserende bande bruger.
Ofrene er alle medlemmer af LeBaron-familien, en storfamilie med mormoner, som emigrerede fra USA til Mexico sidst i 1800-tallet.
Familiens medlemmer havde dobbeltstatsborgerskab.
Medlemmer af den mormonske LeBaron-familie ser på den nedbrændte bil, som deres familiemedlemmer kørte i, da de blev beskudt og dræbt i krydsild mellem to narkokarteller.
Det var en overlevende 13-årig dreng - Devin, der slog alarm.
Efter at have skjult sine seks andre søskende i buskene og tildækket dem med grene gik han 23 kilometer tilbage til mormonernes lille samfund.
Det skriver et familiemedlem Kendra Lee Miller på Facebook.
Mexicos høje mordraterAngrebet mod den mormonske famile skete på grænsen mellem delstaterne Chihuahua og Sonora.
Et område tæt på den amerikanske grænse, hvor narkokartellerne kæmper for retten til at tjene penge på at afsætte narkotikum på det amerikanske marked.
Det forklarer Helene Balslev Clausen, lektor ved Kultur og globale studier på Aalborg Universitet.
Mord i MexicoMexico og præsident Andrés Manuel López Obrador har alvorlige problemer med kriminalitet.
De sidste år mordraterne i landet kun steget.
I 2018 blev 33.
753 dræbt, det svarer til 24 drab per 100.
000 indbyggere.
Og 2019 er godt på vej til at blive nyt rekordår, i første halvdel af i år er 17.
142 personer blevet dræbt.
Kilde: Statista.
com- Man kan roligt sige, at der er et narkotikaproblem internt i USA.
Det er ikke mexicanerne, der de største købere af kartellernes produkter.
De bliver solgt i USA.
Men de mexicanske karteller kigger også mod Europa, de er ved at få et rimeligt ståsted i Sydeuropa.
Så det er et globalt problem.
Trump tilbyder hjælpDen mexicanske præsident, Andrés Manuel López Obrador, har efter fundet af de ni døde amerikanere talt med sin kollega Donald Trump for at kondolere.
Præsident Trump tilbød straks at hjælpe Mexico med at udrydde dets narkotikakarteller.
- En vidunderlig familie og venner fra Utah blev fanget mellem to ondskabsfulde narkokarteller, der skyder mod hinanden, hvilket resulterede i mange amerikanske dræbte, inklusive små børn [.
.
.
], skriver skriver Donald Trump på Twitter og fortsætter:- Hvis Mexico har brug for eller anmoder om hjælp til bekæmpelse af disse monstre, står USA klar og er villige og i stand til at blive involveret og gøre arbejdet hurtigt og effektivt.
Den store nye præsident for Mexico har gjort dette til et stort emne, men kartellerne er blevet så store og magtfulde, at man nu har brug for en hær for at besejre en hær.
Andrés Manuel López Obrador, sagde efterfølgende, at det var op til Mexico at behandle sagen.
- Vi sætter pris på og takker præsident Trump og enhver udenlandsk regering, der ønsker at hjælpe, men i disse tilfælde er vi nødt til at handle med uafhængighed i henhold til vores forfatning og vores tradition for uafhængighed og suverænitet, sagde han ved et pressemøde i går.
Mexico har indsat en særlig taskforce, der skal eftersøge de ansvarlige for, at ni amerikanere er døde efter et opgør mellem to narkokarteller.
Men ifølge Helene Balslev Clausen har præsident López Obrador et problem med håndteringen af kartellerne:- Den mexicanske stat er ekstremt korrupt, og der er brådne kar hele vejen op igennem det politiske system, som kartellerne kan bestikke og få til at vende det blinde øje til.
Det er svært at forestille sig, men det er på alle niveauer i samfundet, siger hun:- Befolkningen har ikke tillid til det politiske system, særligt ikke uden for byerne, hvor tingene i store af landet ikke fungerer.
Her træder kartellerne så til og hjælper de lokale med at finansiere infrastruktur og skoler, og det får befolkningen til i en vis udstrækning af være loyale.
Arven efter El ChapoDe nuværende kamphandlinger mellem kartellerne er opstået i det dødvande, der er skabt som konsekvens af fængslingen af El Chapo Guzman sidste år.
Han var indtil da leder af det største kartel, Sinaloa-kartellet, der sad på meget af narkohandlen i Mexico og USA.
Se Horisont-indslag om El Chapo Guzman nedenfor:El Chapo Guzman var indtil sin fængsling en af verdens mest eftersøgte mænd og var få år for inden stukket af fra et fængsel.
Men nu har Sinaloa-kartellet mistede deres kontrol, siger Helene Balslev Clausen.
- Efter El Chapo blev anholdt, har hans sønner prøvet at tage over, ligesom også en masse tidligere mellemledere har forsøgt at postitionere sig i det kartel, og nu er der udbrudt krig både internt i Sinaloa-kartellet og med andre karteller i området.
Så der er kampe på alle fronter.
FacebookTwitterKopier linkEmner:Donald Trump (politiker)|Mexico|USA|Narkokriminalitet|Twitter




https://www.dr.dk/nyheder/viden/kroppen/knogler-fundet-i-baghave-skotske-lig-rester-stammer-fra-ulovligt-anatomi

KroppenKnogler fundet i baghave: Skotske lig-rester stammer fra ulovligt anatomi-forsøgTidligere måtte medicinstuderende bryde loven, når de ville lære om kroppen.
Nogle af knogleresterne, der blev fundet i haven bag det skotske hus.
Her er det fragmenter fra et kranium.
(© Rebecca Crozier)Af Jeppe Kyhne Knudsenkl.
14.
06Læs opI november sidste år gik en række håndværkere og renoverede et hus i den gamle bydel af Aberdeen i Skotland.
Som en del af arbejdet måtte baghaven graves op - og her ventede der håndværkerne et overraskende fund.
I baghaven lå der nemlig menneskeknogler, skriver det amerikanske medie Livescience.
com.
© ColourBoxFra straf til frivillig donationGår vi et par hundrede år tilbage i tiden, var det normalt, at de kroppe, der blev brugt af læger og studerende i anatomi, stammede fra dødsdømte kriminelle.
Den første krop, der blev dissekeret i det anatomiske teater i København, var liget af en kvinde, der var blevet henrettet.
I en række år blev dissektionen faktisk brugt som en ekstra skrap straf, da kroppen blev "sønderlemmet", som man formulerede det.
Det var altså en måde at skænde kroppen på.
Sådan foregår det ikke i dag.
Københavns Universitet modtager omkring 300 donerede kroppe om året.
Det er de jordiske rester af mennesker, der ønsker at donere deres krop til lægevidenskaben.
Det er i dag altså helt frivilligt og kun folk, der opretter et testamente til universiteterne, der bliver brugt i anatomi-undervisningen.
Kilde: Helene Scott-Fordsmand, ph.
d.
-studerende ved Medicinsk Museion i København.
Håndværkerne ringede til politiet, der blev mindst lige så forvirrede som håndværkerne, da de så fundet.
Hvorfor lå der så mange menneskeknogler her - og var de blevet begravet i nyere tid, eller havde de ligget i jorden i mange år?
Politiet tilkaldte den lokale arkæolog Bruce Mann, som er ekspert i at vurdere alderen på knogler fundet i jorden.
Han kom frem til, at knoglerne var over 100 år gamle.
Der var altså ikke tale om en ny forbrydelse.
Og så var det ikke længere en politiefterforskning, men en arkæologisk udgravning.
Men Bruce Mann opdagede også noget sært ved knoglerne.
De havde nemlig nogle mærkelige skæremærker - og mærkerne tydede på, at en eller anden forbrydelse var blevet begået.
Knogler fra fem voksne og to børnSammen med sine arkæolog-kolleger gik Bruce Mann i gang med en regulær udgravning af baghaven.
Hele 115 knoglefragmenter endte de med at grave op fra jorden.
Dem sendte de videre til Universitetet i Aberdeen, hvor en ekspert i knogle-arkæologi tog over.
Knogleeksperten Rebecca Crozier sorterede knoglerne og fik samlet dem til syv forskellige skeletter.
Desuden fandt hun ved hjælp af kulstof-14-metoden frem til, at de syv personer havde levet mellem 1750 og 1850 - og at to af dem var børn.
Men hun bemærkede også skæremærkerne, og for hende var de slet ikke så mystiske.
Hun genkendte dem som ar efter forskellige medicinske indgreb, som er blevet foretaget på kroppene efter døden.
Der var blandt andet tydelige tegn på, at der var foretaget en såkaldt “kraniotomi”.
Altså en operation, hvor kraniet skæres op, så man kan undersøge hjernen.
Det var her i den lille baghave at de 115 knoglefragmenter blev fundet.
Her ses den arkæologiske udgravning.
(© Cameron Archaeology)Ulovlige dissektionerMen hvorfor ville nogen dissekere syv mennesker og derefter begrave dem hemmeligt i deres egen baghave?
Ifølge Rebecca Crozier, som har udtalt sig til Livescience, er det en tydelig indikation på, at ligene er blevet brugt af lægestuderende til træning i anatomi.
Det var nemlig sådan, at der var stor mangel på døde kroppe omkring 1850 i Skotland - og ofte måtte de studerende skaffe kroppene selv - på mere eller mindre lovlig vis.
I 1832 blev der nemlig indført en lov i Storbritannien, der gjorde det meget svært at skaffe kroppe til medicinuddannelsen på landets universiteter.
Loven blev indført efter flere sager med lig, der var blevet stjålet fra nytildækkede grave og en særlig grusom sag, hvor to mænd havde myrdet 16 mennesker for at sælge deres lig til videnskaben.
© WikiMedia Commons Forbryderne Burkes og HareDer var stor mangel på døde kroppe til anatomi-undervisningen i Storbritannien i den første halvdel af 1800-tallet.
Efterspørgslen var stor og prisen høj.
Det fik de to irske mænd William Burke og William Hare til at øjne en forretningsidé.
De to arbejdede i Edinburgh som ufaglærte bygningsarbejdere, men de fik den idé, at de ville sælge døde kroppe til 'Edinburgh Anatomical School'.
De fandt dog hurtigt ud af, at det var lettere at slå folk ihjel end at vente på at de døde og efterfølgende grave dem op på kirkegården.
Hele 16 mennesker kvalte de, før de blev fanget.
Selv blev de dømt til at blive dissekeret, mens en vred folkemængde så på.
Deres forbrydelser er også en af de vigtigste årsager til, at lovgivningen omkring dissektioner blev strammet i 1832 - den såkaldte 'Anatomi Act'.
Kilde: Forskningsprojektet ‘Harnessing the Power of the Criminal Corpse’ og Wikipedia.
comDen nye lov lagde en dæmper på forbrydelserne, men gjorde det meget svært for de studerende at skaffe kroppe at øve sig på.
Vigtigt at lære, hvordan man holder på en skalpelMen hvorfor er det egentlig så vigtigt for lægestuderende at have en død krop at øve sig på?
Ifølge Helene Scott-Fordsmand, der er ph.
d.
-studerende ved Medicinsk Museion i København og forsker i, hvilken rolle kroppen spiller i lægevidenskaben, får lægerne en unik viden ved at dissekere døde kroppe.
En viden, de ikke kan få på andre måder.
- Som læge skal du vide, hvordan du undersøger og skærer i et andet mennesker.
Det er blandt andet vigtigt at vide, hvordan du holder på en skalpel, hvordan du skal stå, når du håndterer et andet menneskes krop, og hvordan du orienterer dig, så du skærer det rigtige sted.
Det er ting, du ikke ved, før du har prøvet det, siger hun.
Og derudover er der konkrete ting, som du ikke får med på de anatomiske tegninger i lærebøgerne, fordi de ofte er fokuseret på muskler eller organer, forklarer hun.
- Tænk på fedt i den menneskelige krop.
Nogle få fedtlegemer har en særegen rolle i vores kroppe - og har derfor et latinsk navn.
Selvom fedt i det hele taget er vigtigt for kroppen, så er det ofte helt fraværende på anatomiske tegninger.
Når de studerende så står til dissektionen og skærer i kroppene, fylder fedtet til gengæld rigtig meget - og det findes overalt i kroppen, siger hun og fortsætter:- Når de studerende til dissektionen skal skære sig ind til de klassiske anatomiske strukturer, opdager de, hvor svært det eksempelvis er at se nervebanerne, der løber i fedtet.
Og de lærer, hvor forsigtige de skal være, når de skærer i fedtet, for at undgå at beskadige dem.
Et lig til fire studerendeFor Jesper From, der selv er uddannet læge og medlem af dansk medicinhistorisk selskab, var oplevelserne med at skære i døde kroppe lærerig.
- Det er noget helt andet at åbne kroppen op og se, hvordan den ser ud inden i.
Man lærer noget helt andet end at læse i en bog og se på anatomiske tegninger.
Det er ligesom med kørekort.
Du kan ikke lære at køre bil ved kun at tage teoriprøven, siger han.
Men hvor de studerende i 1800-tallets Skotland skulle rykke hurtigt, når de havde skaffet sig et lig, inden det gik helt i forrådnelse, kunne Jesper og hans medstuderende dissekere i ro og mag.
- De døde kroppe, vi arbejdede med, lå på køleblokke, mens vi stod fire eller fem studerende over hvert bord.
Og så mødte vi op en gang om ugen i ti uger, hvor vi skar op og undersøgte forskellige dele af kroppen, mens vi så efter i vores bøger, siger han og fortsætter:- Dengang har de haft travlt, for kroppen går i forrådnelse efter få timer - især hvis vejret er varmt.
Derfor foregik dissektionerne også altid om vinteren.
I 1645 åbnede 'Det anatomiske teater' i København.
I 1600-tallet var det nemlig højeste mode at kortlægge naturen ned til mindste detalje - også når det gjaldt også kroppen.
 Her ses en tegning af det anatomiske teater i byen Leiden i Holland.
(© Willem Swanenburg / Wikimedia Commons)1 / 2I 1645 åbnede 'Det anatomiske teater' i København.
I 1600-tallet var det nemlig højeste mode at kortlægge naturen ned til mindste detalje - også når det gjaldt også kroppen.
1 / 2Her ses en tegning af det anatomiske teater i byen Leiden i Holland.
(© Willem Swanenburg / Wikimedia Commons)2 / 2Ingen mord for at sælge lig i DanmarkI 1700- og 1800-tallets Skotland var der en stor efterspørgsel på døde kroppe til dissektioner, og kriminelle spekulerede i at skaffe lig til at sælge til universiteterne.
Men i Danmark foregik det nok anderledes roligt, fortæller videnskabshistoriker, Signe Nipper Nielsen, der tidligere har været post.
doc.
på Københavns Universitet hvor hun forskede i dissektionens historie.
© WikiMedia Commons Thomas Bartholin (1616- 1680)Lægen og anatomen Thomas Bartholin er mest kendt for sin opdagelse af lymfekarsystemet hos mennesker.
Noget han opdagede gennem sine mange dissektioner.
Thomas Bartholin stod i en årrække for dissektionerne i 'Det anatomiske teater' i København.
Han gjorde, hvad han kunne for at skaffe døde kroppe at studere.
Han købte kroppe fra fattige pårørende, ligesom han obducerede afdøde, når familierne bad om det, hvilket også gav ham anatomisk viden.
Senere udgav han det første samlede anatomiske værk, som blev renæssancens mest læste bog om anatomi.
Han blev med tiden udnævnt til Christian 5.
livlæge.
Kilder: Signe Nipper Nielsen, videnskabshistoriker og Wikipedia.
org.
- Jeg har ikke hørt om nogen gravrøverier eller mord for at skaffe lig her i Danmark, men jeg skal ikke udelukke, at det kan være sket.
Jeg ved, at kongen gav tilladelse til, at læger - som eksempelvis den berømte anatom Thomas Bartholin - måtte dissekere afdøde, hvis deres familier gav tilladelse til det.
Desuden fik universiteter lig af dødsdømte kriminelle til at øve sig på, siger hun og fortsætter:- Men det betød ikke, at Thomas Bartholin havde kroppe nok.
Vi ved, at han betalte pårørende til fattige afdøde for at få lov at dissekere deres kroppe.
Og han berettede også selv, hvordan han engang i al hemmelighed dissekerede liget af en norsk skrædder, der ikke havde nogen pårørende.
Men i England havde universiteterne ikke den samme aftale med myndighederne.
Og derfor måtte de studerende og lærerne selv ud og skaffe lig, forklarer Jesper From, der er læge og medlem af dansk medicinhistorisk selskab.
- Undervisningen i anatomi foregik ikke på universiteterne i England, men hjemme hos lægerne privat.
De måtte selv skaffe lig, og derfor opstod de såkaldte "body snatchers", siger han.
Døde kroppe var endnu vigtigere dengangHvor vi i dag kan kigge ind i kroppen ved at tage røntgenbilleder, bruge MR- og CT-scannere, var der for 200 år siden ingen muligheder for at kigge ind i kroppen, mens den var i live.
Derfor var dissektionerne ekstra vigtige for lægevidenskaben dengang, fortæller Jesper From.
Læs også:Fra blodige obduktioner til robot-doktor: Se hvordan læger har kigget ind i kroppen gennem 300 år- Man havde jo ikke billeddiagnostik og blodprøver.
Det eneste, lægen havde at gå efter, var patientens symptomer.
Den eneste måde, man kunne blive klogere på mange sygdomme, var ved at skære dem op, når de døde.
Sådan foregik rigtig meget forskning i lægevidenskab fra omkring 1600 til midt i 1900-tallet, siger han.
I nutiden er dissektionen nok ikke helt så vigtig længere, understreger Jesper From.
- Fordi vi i dag kan se ind i den levende krop med ultralyd og al mulig andet teknologi, er vi sjældent nødt til at obducere for at kende dødsårsagen.
Derfor bliver der også færre og færre obduktioner.
Men de døde kroppe er altså stadig vigtige for, at de kommende læger kan øve sig, siger han.
Og antallet af obduktioner i Danmark er faldet voldsomt siden 1970'erne.
En professor i medicin underviser en gruppe elever i den menneskelige anatomi.
Helt tilbage fra 1600-tallet var det normal praksis i det fleste europæiske universitetsbyer.
Meget viden om anatomien kommer fra døde kroppeSelvom vi obducerer mindre i Danmark, så kommer en stor del af den viden, vi har om menneskets anatomi, fra de mange undersøgelser af døde kroppe, der blev lavet fra 1400-tallet og frem, forklarer Jesper From.
- Hele anatomien er baseret på dissektioner.
Mange af de tegninger, vi bruger i dag, er lavet på baggrund af, hvad man har set gennem dissektion.
Det var et kæmpe pionerarbejde, der blev lavet dengang, siger han.
Dissektionens historie er fyldt af myterGennem tiden er der opstået mange myter om dissektion, måske fordi det kan forekomme som en lidt brutal og lyssky affære.
En af myterne af, ifølge Signe Nipper Nielsen, at kirken har været imod dissektionerne - og derfor er de foregået i det skjulte.
Men det er forkert, forklarer hun.
- Det passer simpelthen ikke.
Myten opstod i slutningen af 1800-tallet, da historikeren Andrew White udgav bogen 'A History of the Warfare of Science with Theology in Christendom'.
Han fremstillede anatomien som en kamp mellem kirken og lægestanden - ligesom naturvidenskabens historie også er blevet, siger hun.
Men faktisk skete dissektionen af døde kroppe med kirkens velsignelse.
Også i middelalderens Italien åbnede man kroppe ved kristne ritualer, såsom balsamering og udtagning af kropsdele til relikvier.
Der er endda eksempler på, at man i forbindelse med helgenkåringsprocedurer har åbnet nonners kroppe for at undersøge, hvor dybt vedkommendes tro rakte.
En nonne blev helgenkåret, fordi man fandt et kors i hendes hjerte.
Kilde: Signe Nipper Nielsen, videnskabshistorikerSå når vi kender hjertets præcise opbygning, og hvordan lungerne ser ud, så skyldes det i høj grad de her læger, der gjorde, hvad de kunne, få at få fat i en død krop, der kunne gøre dem klogere.
- Når der står i vores anatomi-bog i dag, at lungen har tre lapper højre side og to i venstre, så bygger det jo på viden, vi har helt tilbage fra dengang, siger han.
Mistænkt fundet i arkiverneTilbage til mysteriet om de skotske knogler i baghaven.
Efter at knogle-arkæologen Rebecca Crozier var kommet frem til, at mærkerne måtte stamme fra medicinske undersøgelser, fik Bruce Mann en idé.
Han ville undersøge, om der havde boet nogle medicinstuderende i huset i den periode, hvor knoglerne blev begravet.
Og det skulle vise sig, at det gjorde der.
Huset, der er mere end 200 år gammelt, lå allerede dengang tæt på byens universitet - og rigtigt nok boede der en medicinstuderende på et værelse i huset omkring 1850.
Ved den folketælling, der blev lavet i 1851, kunne Bruce Mann nemlig se, at der boede en ung mand ved navn Alexander Creyk det år.
Bruce Mann understreger til mediet Livescience, at vi på ingen måde kan være sikre på, at den unge mand er skyldig.
Men der er en række omstændigheder, der peger i den retning, siger han.
FacebookTwitterKopier linkEmner:Uddannelse|Kriminalitet|Skotland|Københavns Universitet|Storbritannien




https://www.dr.dk/nyheder/udland/norsk-tv-program-loeser-sag-og-finder-mor-til-containerbarn-efter-29-aar

UdlandNorsk tv-program løser sag og finder mor til containerbarn efter 29 årKvinden er blevet fundet via dna-prøver og gennemgang af politiets efterforskning.
Kvinden Ingrid, der for 29 år siden blev efterladt i en container, med Jens Christian Nørve fra programmet Åsted Norge.
(© TV 2 Norge)kl.
10.
07Læs opEn sag om en pige, der blev fundet efterladt i en affaldscontainer lørdag 11.
august 1990 i Oslo, trækker 29 år senere overskrifter i Norge.
Længe havde man troet, at sporet til pigens mor var koldt.
Men mandag kunne det norske kriminalprogram Åsted Norge (gerningssted Norge, red.
) offentliggøre, at man havde fundet frem til moren.
Det er lykkedes ved at gennemgå politiets efterforskning og søge i dna-registre.
– Trods mine år som drabsefterforsker hos Kripos (det norske kriminalpoliti, red.
) har jeg aldrig været involveret i en sag, som er blevet opklaret på denne måde, siger den tidligere Kripos-efterforsker Asbjørn Hansen til norsk TV2.
Bekræftede dna-prøvePigen blev fundet i en affaldscontainer i det gamle arbejderkvarter Bjølsen i Oslo.
Som det typisk sker med den slags sager, var der en hel del presseomtale i begyndelsen, beskriver norsk TV2.
Jeg synes jo, at det var synd for hende.
At hun er gået igennem alt dette uden at kunne sige det til nogen.
Datteren om den mor, der efterlod hende for 29 år siden.
Men politiets intense forsøg på at finde moren til det forladte barn bar ikke frugt.
"Containerbarnet", som den lille pige blev kendt som, fik sig en ny familie, der gav hende navnet Ingrid, og blev stort set glemt.
Sagen begyndte dog at rulle igen, da redaktionen fik et tip i februar i år.
En af Ingrids veninder fortalte, at Ingrid søgte mere information om sin baggrund.
Efter længere tids efterforskning, som er beskrevet i en programrække på norsk TV2, kunne en dna-prøve endeligt bekræfte, at Ingrids mor var fundet.
Læs mere om, hvordan sagen blev opklaret her.
Tv-programmet havde bemærket, at kvinden havde givet en forklaring med huller i tilbage i 1990 - og dermed fundet frem til moren.
"Synd for hende"Hun havde holdt på hemmeligheden i 29 år.
- Jeg synes jo, at det var synd for hende.
At hun er gået igennem alt dette uden at kunne sige det til nogen, sagde Ingrid ifølge TV2, da hun fik beskeden om, at hendes mor var fundet.
Ingrid fik også at vide, at hendes mor gerne ville mødes med hende.
Den norske tv-station har endnu ikke offentliggjort morens forklaring eller beskrevet mødet mellem de to.
Også i Danmark finder man med jævne mellemrum hittebørn.
Næsten hver gang rejser det debat om, hvordan det lader sig gøre at skjule graviditeten og bagefter efterlade barnet uden at blive opdaget og få hjælp.
Flere politikere har foreslået, at der etableres babyluger, hvor mødre kan efterlade deres nyfødte.
Det er blevet afvist af flere eksperter.
/ritzau/FacebookTwitterKopier linkEmner:TV 2 (tv-kanal)|Norge|Oslo|Kriminalitet




https://www.dr.dk/nyheder/regionale/fyn/flyttetilbud-til-kriminelle-skaber-debat-blandt-beboerne-usmageligt-eller-god

Regeringens ghettoudspilSe temaFynFlyttetilbud til kriminelle skaber debat blandt beboerne: 'Usmageligt' eller 'god idé'?
Odense Kommune og boligforeninger i Odense vil undgå hård ghettoliste.
Sofie Hovdekorp og Abdullah Ghuzlan bor begge i Risingparken i Odense.
Af Anne Mette Dam Thrane og Sofie Lodahl Ørtskl.
17.
01Læs opModtag 15.
000 kroner skattefrit og en betalt flytning, hvis du flytter til et andet område.
Ovenstående tilbud er til kriminelle i flere belastede boligområder i Odense, og det skaber debat blandt beboerne.
- Jeg synes, det er en usmagelig måde at gøre det her på, siger Sofie Hovdekorp, som er beboer i Risingparken.
På et opslag i opgangene i Risingparken i Odense tilbyder Odense Kommune og boligselskaberne kriminelle hjælp til at flytte.
Odense Kommune og boligforeningerne har i weekenden sat opslag op i flere belastede boligområder i Odense, ligesom opslaget er delt ud i brevsprækker og sendt til e-boks til beboerne i områderne Risingparken, Smedeløkken, Påskeløkken og Solbakken i Odense.
Målet er at få beboere, der er dømt i 2019, til at flytte, så boligområderne ikke ryger på den hårde ghettoliste i december 2020.
Hvis områderne ender derpå, risikerer de at skulle rive boliger ned.
Risingparken i Odense er et af de boligområder, hvor beboere, der har modtaget en dom i 2019, kan modtage 15.
000 kroner og flyttehjælp, hvis de flytter til et andet område.
Problematisk måde at gøre det påSofie Hovdekorp har boet i Risingparken i et års tid og er ærgerlig over den måde, det er gjort på.
- Det er problematisk, at der kommer en stigmatisering til området, siger Sofie Hovdekorp og fortsætter:- Alt det andet arbejde, der foregår herude, med at gøre det mere tiltrækkende for folk, der kan forsørge sig selv at flytte herud, modarbejdes med sådan et opslag her.
Sofie Hovdekorp mener, at det er en privat sag, om man har en dom eller ej, og det havde været bedre at give tilbuddet direkte til de beboere, der var tale om.
- Det stigmatiserer alle, der vil flytte inden for det næste halve år, for er det så, fordi man har fået et tilskud eller ikke?
Jeg synes, det er intimiderende at få det på den her måde, fordi det er så massivt, siger hun.
Det er nogle gode mennesker, der bor her, og det er nogle gode boliger og et godt område, vi har.
Abdullah Ghuzlan, beboer i RisingparkenIngen grund til at havne på den hårde ghettolisteAbdullah Ghuzlan er også beboer i Risingparken i Odense.
Han mener, at idéen med at tilbyde penge og flyttehjælp til kriminelle beboere samlet set er godt for boligområdets beboere.
- Jeg synes, det er en god idé, fordi det er synd at rive boligerne ned, og der er jo ingen grund til, at det kommer på den hårde ghettoliste, siger Abdullah Ghuzlan.
Abdullah Ghuzlan har boet i Risingparken i lidt over et år, og det er han rigtig tilfreds med.
- Det er nogle gode mennesker, der bor her, og det er nogle gode boliger og et godt område, vi har, og alletiders viceværter, så giv folk penge for at flytte ud, hvis det er det, der skal til, siger han.
Beslutningen om at give tilbuddet til beboerne er truffet af et bredt flertal af byrådets partier.
FacebookTwitterKopier linkEmner:Bolig|Odense|e-Boks|Odense Kommune|Socialforhold




https://www.dr.dk/nyheder/politik/df-beder-minister-indkalde-partier-bag-ghettopakke-kriminelle-skal-ikke-have

Regeringens ghettoudspilSe temaPolitikDF beder minister indkalde partier bag ghettopakke: 'Kriminelle skal ikke have gaveregn'Det sker, efter at Odense Kommune har tilbudt gratis flyttehjælp til kriminelle.
Ender de fire nævnte områder i Odense med at komme på listen over 'hård' ghetto, venter en trecifret millionregning i omdannelsesomkostninger.
Foto: Trine RødkærAf Daniel Myrupkl.
13.
53Læs opDansk Folkeparti vil bede boligminister Kaare Dybvad (S) indkalde alle partier, der var med til at vedtage ghettopakken i 2018.
Det sker, efter at Odense Kommune har tilbudt kriminelle gratis flyttehjælp, hjælp til husleje og 15.
000 kroner i hånden for at flytte fra områder, der er i fare for at blive kategoriseret som 'hård ghetto'.
Seddel i opgangenHen over weekenden er der blevet hængt en seddel op i en række opgange i områderne Riisingparken, Påskeløkken, Smedeløkken og Solbakken i Odense.
På seddelen står der, at hvis man er blevet dømt i 2019, så har man mulighed for at få flyttehjælp.
Det er boligselskaberne FAB, Civica og Odense Boligselskab der vil betale for flytningen og 14 dages husleje, samt friholde dømte beboere fra at skulle betale indskud.
De 15.
000 kroner dømte kan få betales af Odense Kommune, og kan gå til andre udgifter ved flytningen.
- Formålet med at lave ghettopakken var at forhindre ghettoer og forhindre den massive kriminalitet, der er dér, hvor mange indvandrere er samlet samme sted.
Det var bestemt ikke vores formål, at der skulle være en gaveregn ned over de kriminelle, siger DF's boligordfører Mette Hjermind Dencker.
Det er Odense Kommune og tre boligselskaber, der er gået sammen om tilbuddet til dømte kriminelle.
- Når de (Odense Kommune og boligselskaberne, red.
) udnytter ghettopakken på den her måde, er der behov for at partierne bag ghettopakken - bag forliget - sætter os sammen og drøfter, hvad vi kan gøre for at forhindre den slags.
Venstres boligordfører Heidi Bank er bekymret for, at man blot flytter problemerne til andre boligområder, hvis man flytter de dømte kriminelle.
- Det er for let at stå på Christiansborg og komme med den kritik.
Det er et samlet byråd - inklusiv DF - der går ind for det herBrian Dybro, beskæftigelses- og socialrådmand, Odense kommuneDerfor kalder hun situationen ærgerlig og bakker op om Dansk Folkepartis opfordring til ministeren.
- Jeg synes, der er brug for en grundig drøftelse af det her, når vi ser en kommune, der laver de her opslag i opgangene.
Opslaget, hun tænker på, er de sedler, som blev hængt op hen over weekenden i områderne Riisingparken, Påskeløkken, Smedeløkken og Solbakken i Odense.
Områder skal rives nedOdense Kommune og boligselskaberne ønsker at hjælpe dømte personer ud af boligområderne.
Derved håber de på, at de ikke at komme på listen over 'hårde' ghettoområder.
- Kommunen har svigtet på socialområdet ved ikke at hjælpe personer, der er på vej ud i kriminalitet.
Mette Hjermind Dencker, boligordfører, DF- Grunden til, at vi tager den her beslutning nu, er, at vi har så kort tid til at reagere, siger beskæftigelses- og socialrådmand i Odense Kommune, Brian Dybro.
Det er 1.
december, at årets endelige opgørelse over 'hårde' ghettoer skal laves.
Bliver et område kategoriseret som hårdt, skal 60 procent af boligområdet omdannes, sælges eller rives ned.
Det besluttede forligskredsen bag ghettopakken.
Et område kategoriseres som hårdt, hvis området fire år i træk har en beboersammensætning, hvor mange er uden for arbejdsmarkedet, hvor mange har en dom og hvor over halvdelen er indvandrer eller efterkommer.
Og de berørte områder i Odense har hørt under definitionen 'hård' i tre år nu.
'Kommunen har svigtet'I stedet for at give økonomisk hjælp til de kriminelle fra de berørte boligområder, mener Mette Hjermind Dencker, at Odense Kommune burde have trådt til inden personerne blev dømte kriminelle.
- Kommunen har svigtet på socialområdet ved ikke at hjælpe personer, der er på vej ud i kriminalitet.
Og så er det ærgerligt, at man - lige inden det kan blive rigtig alvorligt med ghettopakken - i stedet for at løse problemet så bare går ind og belønner de kriminelle, siger hun.
Den kritik afviser beskæftigelses- og socialrådmand, Brian Dybro.
- Det er for let at stå på Christiansborg og komme med den kritik.
Det er et samlet byråd - inklusiv DF - der går ind for det her, siger han.
Han gør opmærksom på, at der i længere tid er gjort en ekstra indsat for at hjælpe de udsatte beboere i området.
Særligt med uddannelse og beskæftigelse.
Blandt andet har kommunen banket på dørene hos nogle af de udenlandske beboere og forsøgt at hjælpe dem med at få deres eventuelle udenlandske uddannelser godkendt.
Uddannelsesniveau er nemlig et krav i ghettopakken.
Derudover er et firma kaldt ind for at assistere ledige med at komme i arbejde.
Ole Birk Olesen (LA), der var boligminister, da ghettopakken blev vedtaget, har 'ikke noget skarpt synspunkt' til sagen her, skriver han i en SMS til DR Nyheder.
Nuværende boligminister Kaare Dybvad har ikke nogen kommentar til Dansk Folkeparti, der beder ham indkalde partierne bag ghettopakken.
FacebookTwitterKopier linkEmner:Brian Dybro (politiker)|Heidi Bank (politiker)|Liberal Alliance|Kriminalitet|Odense




https://www.dr.dk/nyheder/udland/urolighederne-i-hongkong-fortsaetter-pro-kinesisk-politiker-stukket-ned

Protester i HongkongSe temaUdlandUrolighederne i Hongkong fortsætter: Pro-kinesisk politiker stukket nedJunius Ho har tidligere givet hånd til en gruppe mænd, der har tævet demonstranter.
Junius Ho (i midten) er for mange demonstranter blevet inkarnationen af alt det, de kæmper imod, fordi han er varm fortaler for tætte bånd til Kina.
kl.
06.
35Læs opEn pro-kinesisk politiker i Hongkong er blevet såret i et knivangreb natten til onsdag dansk tid.
Angrebet er den seneste hændelse i de tiltagende uroligheder i den delvist selvstyrende storby, som i månedsvis har været præget af protester for øget demokrati.
Politikeren Junius Ho og flere andre medlemmer af partiet Tuen Mun var ude for at tage kontakt til mulige vælgere i udkanten af Hongkong, da han blev angrebet.
En video af angrebet viser, at en person med en buket blomster i hånden tog kontakt til Junius Ho onsdag morgen.
Gerningsmanden gav buketten til politikeren og trak så pludselig en kniv frem og stak den 57-årige politiker i brystet.
Tre personer såretJunius Ho og hans partifæller fik hurtigt overmandet angrebsmanden, som råbte: "Junius Ho, dit udskud".
Han er efterfølgende blevet anholdt af politiet.
Ifølge politiet er tre personer blevet såret i forbindelse med angrebet - herunder gerningsmanden selv.
Regeringsleder Carrie Lam har på trods af politisk pres nægtet at trække sig fra hendes post.
Junius Ho er sammen med regeringsleder Carrie Lam og politichef Stephen Lo blevet en af de mest forhadte personer blandt de mange demonstranter i Hongkong.
Han har længe været en af de politikere i Hongkong, der har været størst fortaler for et tæt forhold til Kina.
Hilste på overfaldsmændMen modstanden mod Junius Ho er blusset op, efter at han i juli fik optaget en video, hvor han giver hånd til en gruppe mænd i byen Yuen Long.
Disse mænd var tidligere gået til angreb mod demonstranter.
Mindst 40 demonstranter blev såret under angrebet.
Volden blussede også op i Hongkong i weekenden.
Her gik en mand til angreb med en kniv mod demonstranter i et indkøbscenter, hvorefter han bed øret af en lokalpolitiker.
/ritzau/AFPFacebookTwitterKopier linkEmner:Hong Kong|Kriminalitet|Kina|Vold




https://www.dr.dk/nyheder/indland/prins-henriks-enorme-samling-kommer-igen-under-hammeren

IndlandPrins Henriks enorme samling kommer igen under hammerenTil december starter anden omgang af auktionen af prins Henriks samling.
Alt blev solgt i første runde.
Det var en stor succes, da første del af auktionen af Prins Henriks samling blev afviklet.
kl.
16.
51Læs opSnart bliver det igen muligt at byde på genstande fra prins Henriks samling af asiatisk og afrikansk kunsthåndværk.
Der var stor interesse for prinsens samling, da der i august var første auktion på cirka 3000 genstande.
Alle genstande blev solgt - men der er stadig en del genstande, der mangler at komme under hammeren.
I august kom de første genstande fra prins Henriks samling af asiatisk og afrikansk kunsthåndværk på auktion hos Bruun Rasmussen.
Bruun Rasmussen oplevede en kæmpe interesse, hvor tusindvis af folk var inde og se samlingen og byde på genstandene.
Nu bliver det snart muligt at byde på endnu flere værker fra prins Henriks samling.
* Cirka 1200 genstande af asiatisk og afrikansk kunsthåndværk vil blive udbudt på auktionen den 2.
december.
* I alt er der 6000-7000 værker i prins Henriks samling.
* Nogle af effekterne har den kongelige familie valgt at beholde.
Blandt andet en samling, der er udstillet på Château de Cayx i Frankrig.
* En del af samlingen har tidligere været udstillet på Silkeborg Kunstmuseum, Gl.
Holtegaard og Koldinghus.
* Bag på alle effekter sidder et hvidt klistermærke med et H under en kongelig krone.
Det viser, at genstanden har tilhørt prinsen.
* Kongehusets indtægter ved auktionen skal gå til Kronprinsparrets Fond og Nikolai og Felix Fonden.
Fondene støtter en række humanitære, sociale og almennyttige formål.
Kilder: Bruun Rasmussen og Ritzau/ritzau/Derfor bliver der afholdt endnu en auktion den 2.
december.
Men denne gang bliver auktionen en smule anderledes.
Det fortæller Alexa Bruun Rasmussen, der er direktør i Bruun Rasmussen Kunstauktioner.
- Samling bliver vist i et eftersyn, hvor der også er danske designmøbler og malerier.
- Prins Henriks Samling får sin egen auktion og katalog, men kommer i fint selskab med andre værker, når den bliver præsenteret som en del af vores internationale juleauktion, siger hun.
Cirka 1200 genstande fra prins Henriks samling vil kunne opleves med blandt andet værker af Vilhelm Hammershøi, et kongeligt dansk rokoko chatol og et tidligt unika-møblement af arkitekten Kaare Klint.
Imponerende samlingGik man glip af første auktion, vil der stadig være god mulighed for at opleve prins Henriks samling, fastslår Alexa Bruun Rasmussen.
- Man får absolut en lige så stor glæde og fornemmelse af, hvad der har haft prinsens interesse på anden auktion.
- Det er imponerende, så stor den her samling er, og selv om vi nu afholder endnu en auktion, så er der stadig rigtig mange ting, der skal på auktion, siger hun.
Fra den 21.
til 25.
november vil der være eftersyn med genstandene i både prins Henriks samling og de andre værker.
I eftersynsperioden er det muligt at se tingene an, før man byder på dem.
Selve auktionen foregår den 2.
december i Bredgade i København.
Og Alexa Bruun Rasmussen oplyser, at der vil være endnu en auktion med Prins Henriks samling i begyndelsen af det nye år.
Herunder kan du se et indslag fra juli, hvor Bruun Rasmussen annoncerede den første del af auktionen.
/ritzau/FacebookTwitterKopier linkEmner:Alexa Bruun Rasmussen (erhvervsleder)|Auktionshuse|Royalt|København|Bruun Rasmussen Kunstauktioner




https://www.dr.dk/nyheder/udland/terroristernes-opslagstavle-genopstaar-8chan-er-tilbage-under-nyt-navn

UdlandTerroristernes opslagstavle genopstår.
8chan er tilbage under nyt navnDet berygtede onlinefora 8chan har været lukket.
Nu genopstår det under nyt navn.
8chan genopstår under nyt navn.
Grafik: DR Nyheder (© dr)Af Malthe Sommerandkl.
07.
15Læs opI løbet af første halvdel af 2019 skete det flere gange, at gerningsmænd bag blodige angreb på forhånd havde luftet deres tanker på hjemmesiden 8chan, der er kendt for at lægge adresse til ekstreme synspunkter.
Det skete blandt andet forud for et masseskyderi i juli måned i den texanske by El Paso i USA, hvor 22 mennesker blev dræbt.
Her delte gerningsmanden et manifest på siden, inden han indledte sit angreb.
Ligesom der også blev delt billeder fra terrorangrebet i Christchurch, New Zealand, på 8chan.
51 mennesker døde ved dette angreb.
Umiddelbart efter skyderiet i El Paso var 8chan ikke længere tilgængelig, men i weekenden genopstod det under det nye navn 8kun.
Relancering blev annonceret i en Youtube-video.
Hvad er 8chan?
8chan eller 8kun er et brugerstyret diskussionforum med meget få regler.
Den eneste regel er, at man ikke må lave opslag med indhold, der strider imod amerikansk lovgivning.
Som for eksempel børneporno.
8chan opstod som en udløber af den lignende side 4chan, da 4chans grundlægger forbød diskussion og koordinering af chikanekampagnen kendt som 'Gamergate'.
8chan skulle være et alternativ med komplet ytringsfrihed.
Brugerne skaber og modererer selv diskussionsgrupperne på siden, og man kan sagtens optræde anonymt i alle diskussioner.
Man behøver ikke at oprette sig som bruger.
Ophavet bag såvel 8chan som det nye 8kun er, at ytringsfriheden er grænseløs, men fordi brugerne er totalt anonyme, har det udviklet sig til et sted, hvor tonen ofte er hård, hadsk og meget højreorienteret.
Tager kulturen med til den nye sideKevin Shakir, der er freelancejournalist og underviser i digital forståelse ved Cybernauterne, fortæller, at ejerne af 8kun prøver at få brugerne til at hente et særligt anonymiseringsprogram, som forhindrer, at brugernes internetfærden kan spores.
Da programmet er besværligt at hente, kan det blive sværere at tiltrække brugere, der ikke allerede er en del af fællesskabet og kender til jargonen.
- Layoutet på 8kun spejler designet på 8chan, der ikke er brugervenligt på samme måde, som man kender det fra andre sociale medier, siger Kevin Shakir og fortsætter:- Det mest tonegivende fora på 8chan hed 'politically incorrect' (politisk ukorrekt, red.
) eller bare /pol/.
Her blev der løbende spredt konspirationsteorier om Donald Trumps politiske modstandere, såvel som højreradikale idéer og indhold.
Det kulminerede under terrorangrebet i Christchurch, hvor gerningsmanden brugte flere referencer til /pol/ under angrebet.
Med det nye 8kun kan vi ifølge Kevin Shakir vente os mere af det samme som fra 8chan:- Vi må regne med, at kernebrugerne kommer til at tage den voldsomme kultur med over på den nye platform, siger han.
Minister vil have siden undersøgtLigestillingsminister Mogens Jensen (i midten), har sammen med Nordisk Ministerråd bestil en rapport, der skal afdække, hvordan debatforaer som 8chan og det nye 8kun er med til at sprede kvindehad.
Ligestillingsminister Mogens Jensen (S) iværksatte i weekenden i samarbejde med Nordisk Ministerråd en større undersøgelse, der skal afdække, hvilke unge mænd fra Norden der færdes i fora som eksempelvis 8chan.
Den skal også undersøge, hvordan disse fora på internettet påvirker og forstærker unge mænds holdning til og forståelse af ligestilling.
Det sker i et forsøg på at komme hadefulde ytringer rettet på internettet mod kvinder til livs.
Nordisk Ministerråd afsætter 700.
000 kroner til undersøgelsen.
Den ventes færdig i september 2020.
Læs også:OVERBLIK Forstå, hvad hjemmesiden 8chan erFacebookTwitterKopier linkEmner:Donald Trump (politiker)|Mogens Jensen (politiker)|Socialdemokraterne|Kriminalitet|Christchurch




https://www.dr.dk/sporten/fodbold/championsleague/vanvittigt-4-4-resultat-i-chelsea-dortmund-med-storslaaet-comeback

Champions LeagueVanvittigt 4-4-resultat i Chelsea - Dortmund med storslået comebackChelsea og Ajax spillede en underholdende kamp i Champions League, der endte 4-4, mens Dortmund vendte 0-2 til 3-2 mod Inter.
Der var masser af mål og drama, da Chelsea tørnede sammen med Ajax.
05.
nov.
2019 kl.
23.
00Læs opDen mest medrivende kamp i dette års Champions League-gruppespil blev muligvis spillet tirsdag aften, da Chelsea og Ajax spillede 4-4 i London.
Chelsea havde lavet to selvmål og var nede 1-4, før opgøret tippede den anden vej.
Det var en enkelt sekvens stærkt medvirkende til, da Chelsea fik straffespark, mens Ajax fik smidt to mand i bad.
Kampen eksploderede allerede i løbet af de første fem minutter.
Først var Chelsea-angriberen Tammy Abraham uheldig ved at score selvmål efter et indlæg i det andet minut, men et minut senere var der fløjtet for straffespark i den anden ende.
Det udnyttede Jorginho til at udligne.
Efter 20 minutter var Ajax tilbage i front.
Quincy Promes tog et klogt løb bag sin oppasser, så han ugeneret kunne heade et godt indlæg fra Hakim Ziyech i mål.
Det var også efter et indlæg fra Ziyech ti minutter før pausen, at målmand Kepa Arrizabalaga lavede selvmål, da han fik bolden i ansigtet, efter at den havde ramt stolpen.
Atter var Hakim Ziyech i oplæggerens rolle, da marokkanerens indlæg fandt vej til Donny van de Beek, som tæmmede bolden og sparkede den fladt i mål med sin andenberøring.
Chelsea med comeback efter to udvisningerDe lettere chokerede Chelsea-fans fik en snert af håb at klynge sig til efter 63 minutter, da anfører César Azpilicueta reducerede tæt under mål.
Få minutter senere steg optimismen mærkbart efter en besynderlig sekvens.
Uden for feltet lavede Daley Blind en hård tackling, men Chelsea spillede videre og skød på mål.
I feltet blokerede Joël Veltman bolden med hånden, og så modtog både Blind og Veltman deres andet gule kort, så Ajax var ni mand, og Chelsea havde straffespark.
Igen var Jorginho kold fra pletten og reducerede til 3-4.
To minutter senere røg taget så af på Stamford Bridge, da Reece James var over en returbold og udlignede til 4-4.
Ajax udspillede Chelsea den første time i London.
 Ajax-spillerne var utilfredse med dommerne for de to udvisninger.
 Chelseas Cesar Azpilicueta troede han var blevet matchvinder til slut i kampen, men målet blev underkendt af VAR.
1 / 3Ajax udspillede Chelsea den første time i London.
1 / 3Ajax-spillerne var utilfredse med dommerne for de to udvisninger.
2 / 3Chelseas Cesar Azpilicueta troede han var blevet matchvinder til slut i kampen, men målet blev underkendt af VAR.
3 / 3Den højdramatiske kamp blev kun endnu vildere af, at Azpilicueta troede, at han havde scoret til 5-4, men målet blev annulleret af VAR efter mere end et minuts fejring.
I slutfasen havde begge hold muligheder for at løbe med sejren, men de måtte nøjes med et point hver.
Det så mere end sort ud for Borussia Dortmund tirsdag aften, og klubben bevægede sig på afgrunden til et forestående exit i Champions League, men efter 90 minutter mod Inter så det igen lyst ud for tyskerne.
Inter førte 2-0 ved pausen, men på en forrygende anden halvleg leverede Dortmund et vildt comeback og vandt med 3-2, og nu er Dortmund i en god position til at snuppe andenpladsen, der giver avancement til ottendedelsfinalerne.
Udeholdet Inter fik ellers en fremragende start med en 2-0-føring.
 Men Dortmund svarede stærkt tilbage i anden halvleg, hvor Achraf Hakimi blev matchvinder med 3-2-scoringen.
1 / 2Udeholdet Inter fik ellers en fremragende start med en 2-0-føring.
1 / 2Men Dortmund svarede stærkt tilbage i anden halvleg, hvor Achraf Hakimi blev matchvinder med 3-2-scoringen.
2 / 2Efter fire af de seks runder fører Barcelona gruppe F med otte point, og Dortmund følger efter med syv på andenpladsen.
Inter ligger nummer tre med fire point, men er dog bedre indbyrdes i regnskabet med Dortmund.
Hverken Thomas Delaney eller Jakob Bruun-Larsen fik spilletid for Dortmund.
Dansk midtstopper på plettenDet fik landsholdskollega Joachim Andersen til gengæld for Lyon i franskmændenes kamp på hjemmebane mod Benfica.
Og det gik helt efter planen for Andersen og Lyon.
Den danske midtstopper sørgede for en drømmestart for sit hold efter fire minutters spil, da han scorede med et kraftfuldt hovedstød.
Lyon vandt kampen 3-1 og indtager andenpladsen i Gruppe G med syv point.
FacebookTwitterKopier linkEmner:Hakim Ziyech (fodboldspiller)|Thomas Delaney (fodboldspiller)|Lyon|Fodbold|Borussia Dortmund




https://www.dr.dk/nyheder/udland/video-civile-kaster-sten-efter-tyrkisk-og-russisk-militaer-ved-den-syriske-graense

UdlandVIDEO Civile kaster sten efter tyrkisk og russisk militær ved den syriske grænseVed grænsen mellem Syrien og Tyrkiet patruljerer russiske tropper sammen med tyrkiske.
Af Rasmus Christiansen og Video: Kasper Duncan Gram05.
nov.
2019 kl.
21.
34Læs opCiviles vrede mod de tyrkiske og russiske patruljer ved grænsen til Syrien blev i dag fanget på video.
I en video, der er blevet sendt til nyhedsbureauet AP, ser man adskellige mennesker kaste med sten efter flere militære køretøjer ved byen Kobane.
Køretøjer, der tilhører russisk og tyrkisk militær.
Det er de to landes anden patrulje i fællesskab i det nordøstlige Syrien.
Ifølge en journalist fra AP deltog fire køretøjer fra hvert land.
De to lande blev sidste måned enige om i fællesskab at patruljere et område cirka 10 kilometer fra grænsen.
Tyrkiets præsident, Recep Tayyip Erdogan, meddelte i oktober, at hans militær ville gå ind i de kurdisk-kontrollerede egne af Syrien.
Målet er at angribe kurdiske militser og skabe en såkaldt sikkerhedszone i området mellem Tyrkiet og Syrien.
Tyrkiet ser den kurdiske YPG-milits som en trussel og betragter den som en del af det forbudte Kurdiske Arbejderparti (PKK).
FacebookTwitterKopier linkEmner:Recep Tayyip Erdoğan (politiker)|Tyrkiet|Syrien|Militær|PKK




https://www.dr.dk/nyheder/udland/vestager-om-stoerre-eu-budget-i-kan-selv-regne-ud-jeg-ikke-er-enig-med-danmarks

UdlandVestager om større EU-budget: ’I kan selv regne ud, at jeg ikke er enig med Danmarks statsminister’Den danske EU-kommissær er uenig i regeringens hårde budgetkurs i EU.
Den danske EU-kommissær, Margrethe Vestager (R), mener, at der er brug for flere penge til EU, hvis alle opgaverne skal løses.
Af Per Bang Thomsen - Bruxelles05.
nov.
2019 kl.
20.
36Læs opHvis EU skal kunne løse alle de opgaver, som Danmark og de andre medlemsstater har bedt om, så bliver landene også nødt til at spytte flere penge i fælleskassen.
Det er meldingen fra den danske EU-kommissær, Margrethe Vestager (R), efter at statsminister Mette Frederiksen (S) i skarpe vendinger har kritiseret Europa-Kommissionen for at ville bruge alt for mange penge i de kommende år.
- Jeg står 100 procent bag budgettet.
Her kan I selv regne ud, at jeg ikke er enig med Danmarks statsminister, siger den radikale kommissær.
Kommissionen har i sit udspil lagt op til, at EU’s kommende budgetramme, der skal løbe fra 2021 til 2027, skal stige i forhold til den nuværende.
Hvad er BNI?
BNI står for bruttonationalindkomst.
Det er et mål for den samlede indkomst i et land.
De indtægter, der skabes af danskere i udlandet, er lagt til, mens udenlandske indkomster, der er blevet skabt i Danmark, er trukket fra.
Kilde: ft.
dkI dag ligger budgetrammen på 1,00 procent af medlemslandenes samlede bruttonationalindkomst (BNI).
Men står det til Europa-Kommissionen, skal den næste ramme være på 1,11 procent af landenes BNI.
Det vil svare til omkring 9.
530 milliarder kroner i løbende priser.
Den kurs er den danske statsminister sammen med sine kollegaer fra Sverige, Holland og Østrig dog stærkt imod.
- Det er svært at indtage rollen som budgetbisse.
Men for Europa mener jeg, at det er både rigtigt og vigtigt.
Vi skal kunne løse de opgaver, vi står overfor, inden for én procent af BNI, lød det i sidste måned fra Mette Frederiksen.
Regeringens ønske er ikke gratisMen når Storbritannien efter planen forlader EU i det nye år, vil det efterlade et årligt hul i EU-budgettet på godt 75 milliarder kroner.
Hvad er en budgetramme?
EU har indført et system, hvor der for syv år ad gangen bliver fastsat nogle øvre grænser for, hvor store de årlige EU-budgetter må være.
Det er det, som kaldes 'den flerårige finansielle ramme'.
Der er altså ikke tale om flerårige budgetter, men flerårige rammer for de årlige EU-budgetter.
Kilde: Folketinget- Hvis vi skal dække de forskellige ting, vi gerne vil, og som Det Europæiske Råd (hvor stats- og regeringscheferne sidder, red.
) har bedt os om, så er det ifølge vores skøn ikke muligt med et budget på 1,00 procent af BNI, når briterne har forladt EU, siger Margrethe Vestager.
Hun peger på, at der allerede er lagt op til besparelser på blandt andet landbrugsstøtten og strukturfondene, som den danske regering også har bedt om.
I stedet skal der bruges flere penge på blandt andet klimatiltag, øget grænsebevogtning og forskning.
Men det kan stadigvæk ikke gøres inden for den nuværende budgetramme på én procent, mener Margrethe Vestager.
- Jeg så lige, at den danske regering gerne vil have en enhed, som følger op på, at sanktioner bliver overholdt.
Det er nok ikke dyrt, men gratis er det i hvert fald ikke, konstaterer hun.
Danmark er blandt et fåtal af EU-medlemslandene, der ønsker en stram budgetkurs.
'Gak'-bemærkning vækker opsigtDen danske statsminister kaldte det i et interview med Jyllands-Posten for ”fuldstændigt gak”, at Europa-Kommission lægger op til at bruge 35 milliarder kroner ekstra over syv år på øgede administrationsomkostninger.
Hvor stort er EU's budget?
EU’s nuværende budget er på omkring 150 milliarder euro om året, hvilket svarer til 1.
120 milliarder kroner - eller cirka 2.
200 kroner per borger i EU.
Den største bidragsyder er Tyskland, der betaler cirka 20 procent af EU-landenes samlede betalinger til budgettet.
Til sammenligning betaler Danmark to procent af det samlede bidrag.
Set i forhold til landenes velstandsniveau betaler Danmark det, der svarer til cirka 0,9 procent af vores BNI.
Det er endnu uvist, hvad det i kroner og ører vil betyde for Danmark, hvis den kommende budgetramme ender på 1,11 procent af BNI.
Kilde: ft.
dkDet er ikke kun noget, man har bemærket på Christiansborg, understreger Margrethe Vestager.
Det er også blevet bemærket i Bruxelles.
- Man ser det som et udtryk for en meget hård position for de fire lande (Danmark, Holland, Sverige og Østrig, red.
), der er i strammerkategorien, og som står meget hårdt på de 1,00 procent af BNI.
Det gør de andre ikke, siger hun.
Politico.
eu har lavet en oversigt over, hvor medlemsstaterne står i forhold til budgetsslagsmålet.
Hvor lande som Belgien, Finland og Irland gerne ser en budgetramme på mellem 1,00 og 1,11 procent af BNI, ønsker lande som Estland, Grækenland og Portugal en ramme, der ligger over.
Og Europa-Parlamentet har forslået en budgetramme på 1,3 procent af BNI.
- Der er forskellige andre positioner, så det er ikke fire lande mod 23.
Men det er de lande især, der står meget, meget hårdt på det succeskriterium, at budgettet lander på 1,00, siger Margrethe Vestager.
Det forventes, at forhandlinger bliver afsluttet i første halvdel af 2020.
FacebookTwitterKopier linkEmner:Margrethe Vestager (politiker)|Mette Frederiksen (politiker)|Socialdemokraterne|EU-forhold|Storbritannien




https://www.dr.dk/nyheder/kultur/gaming/fans-har-ventet-i-flere-aar-brutalt-og-blodigt-computerspil-vender-tilbage

GamingFans har ventet i flere år: Brutalt og blodigt computerspil vender tilbageTraileren til det kommende 'Diablo IV'-spil er set over fem millioner gange på blot tre dage.
Blizzard Entertainment fortæller, at spillet vil understøtte både solospil og co-op multiplayerspil med andre.
(© Screenshot fra youtube)Af Jakob Friis Thorø Lund05.
nov.
2019 kl.
20.
05Læs opSavner du at slagte blodige monstre i timevis eller at gennemsøge de mørkeste og mest dystre ruiner for guld?
Så kan du godt glæde dig.
For til dette års Blizzcon 2019 bekræftede Blizzard Entertainment, at de arbejder på et 'Diablo IV'.
Om 'Diablo''Diablo' er et action-rollespil, hvor du kan spille alene eller online med andre.
I spillet påtager du dig helte-rollen, hvor du skal bekæmpe monstre og dæmoner i en stor fantasy-verden.
Efterhånden som du kæmper dig igennem spillets story-line, så får din karakter bedre og mere unikt udstyr.
Det første spil i serien ('Diablo I') udkom i 1996.
Siden er 'Diablo II' (2000) og 'Diablo III' (2012) kommet til.
'Diablo III' er det hurtigst sælgende computerspil nogensinde.
Selvom det er godt syv år siden, at det seneste spil i rækken så dagens lys, så tyder noget på, at Blizzard Entertainment ikke har glemt sine 'Diablo'-rødder.
Det nye spil imponerer nemlig de få spilanmeldere, der har fået lov at prøve det i en kort demo-version.
- Det her 'Diablo' er det, som jeg vil ha'.
Grafikken og mekanikken føles fantastisk.
Jeg kan ikke vente til at spille det igen, skriver det internationale spilmedie IGN.
Og de er ikke alene.
Kotaku er også imponeret:- Det har været en 'Diablo'-oplevelse, som jeg virkelig har kunnet lide.
Jeg vil helt sikkert tjekke det ud igen.
Bag det mørke udseende og den store verden får du det gameplay tilbage, som folk elsker ved 'Diablo', skriver mediet.
Blandt fans er afsløringen ikke gået ubemærket hen.
På blot tre dage har fem millioner set traileren til spillet, og den enorme interesse kommer ikke bag på 25-årige Kristian Andersen, der er stor fan af 'Diablo'.
- Jeg tror, hypen er blevet så stor, fordi 'Diablo' er tidsløst.
Det er samtidig også et spil, som min generation og mange andre er vokset op med.
Det skaber bare en nostalgisk følelse.
Blizzard Entertainment har endnu ikke afsløret en dato for Diablo IV, så indtil videre må fans nøjes med trailere og screenshots fra spillet.
(© Blizzard Entertainment)Spillet holder stadigKristian Andersen har spillet 'Diablo' siden start 00’erne, årene hvor 'Diablo II' var ekstremt succesfuldt.
På trods af, at 'Diablo II' er 19 år gammelt, så spiller Kristian Andersen det stadig den dag i dag.
- Da jeg startede, spillede jeg 'Diablo II', og det blev jeg bare bidt af.
Så har jeg kastet mig ud i andre spil fra tid til anden, men jeg er altid kommet tilbage til 'Diablo II', fortæller han.
Selvom du måske ikke har spillet det i flere år, så er der stadig masser af ting at opleve, hvis du vender tilbage.
Kristian AndersenOg at Kristian Andersen ofte vender tilbage til spillet, er der en særlig årsag til:- Først og fremmest så er story-linen virkelig fed, og så kan man både spille med sig selv, men også med andre online.
Spillet er samtidig så stort, at du kan gå til og fra det, som det passer dig.
Selvom du måske ikke har spillet det i flere år, så er der stadig masser af ting at opleve, hvis du vender tilbage.
Mulighederne er enorme, fortæller Kristian Andersen.
25-årige Kristian Andersen har spillet Diablo siden start 00'erne.
(© Kristian Andersen)Plads til forbedringDen opmærksomme 'Diablo'-kender vil vide, at der også findes et 'Diablo I' og 'Diablo III' i serien, men særligt sidstnævnte har skuffet fans verden over, og det skyldes flere ting, fortæller Kristian Andersen.
- Jeg har snakket med flere, der har været lidt skuffede over 'Diablo III'.
Det gælder også mig selv.
Slutproduktet var bare ikke efter den standard, man forventede.
Det var meget hurtigere at komme igennem, det var nemmere, og så hakkede det også pænt meget.
Serveren kunne simpelthen ikke trække det.
Jeg håber, de kompenserer for de fejl og mangler, der har været ved 'Diablo III'.
Kristian AndersenMen selvom den sidste store udgivelse altså har været lidt af en skuffelse for fans af spil-serien og Kristian Andersen, så ændrer det ikke på, at han igen ser frem til det nye spil.
- Jeg håber, de kompenserer for de fejl og mangler, der har været ved 'Diablo III'.
Drømmescenariet vil være, hvis de kan bygge spillet videre på det, men tilsat de ting der virkelig fungerede i 'Diablo II'.
På den måde vil man få et utroligt godt produkt, fortæller han og tilføjer:- Jeg håber på en rigtig god story-line, og at vi får en fantastisk online-del.
De skal have styr på begge ting, men jeg glæder mig satme meget.
FacebookTwitterKopier linkEmner:Computerspil




https://www.dr.dk/nyheder/penge/skattestyrelsen-om-opgoerelse-til-111000-borgere-fejlen-bliver-rettet-snarest

PengeSkattestyrelsen om opgørelse til 111.
000 borgere: 'Fejlen bliver rettet snarest'Ukorrekte data fra Udbetaling Danmark udløste mail om forventet skattegæld til enlige forsørgere.
Skattestyrelsen oplyser, at de fejlagtige forslag til årsopgørelser for 2018 vil blive rettet onsdag.
Af Oliver Batchelor05.
nov.
2019 kl.
23.
11Læs op111.
000 skatteborgere har i dag fået et forslag til en ny årsopgørelse for 2018 - men den kan de se helt og aldeles bort fra.
I mailen fik borgerne at vide, at de havde et for højt fradrag og skulle betale penge tilbage.
Der er tale om en beklagelig teknisk fejl, oplyser underdirektør i Skattestyrelsen, Karoline Klaksvig, i en mail til DR Nyheder:- Fejlen vil blive rettet snarest onsdag – og borgerne skal således ikke foretage sig noget.
Helt konkret er der sket fejl i forbindelse med overførslen af data til Skattestyrelsen fra Udbetaling Danmark.
Læs også:Skat kræver fejlagtigt penge fra 110.
000 danskereDen offentlige myndighed, der administreres af ATP-koncernen, står for udbetaling af en række offentlige ydelser som pension, boligstøtte og barselsdagpenge.
Og hvert kvartal sender Udbetaling Danmark oplysninger til Skattestyrelsen om, hvem der er enlige forsørgere, da disse har ret til ekstra beskæftigelsesfradrag.
Beklager over for urolige borgereFejlen betød, at de pågældende borgere ikke længere var registrerede som enlige forsørgere for indkomståret 2018, og dermed fremstod som om, de havde haft et for højt fradrag.
Dermed handlede Skattestyrelsen korrekt ud fra de oplysninger, som var blevet modtaget.
Men de mange mail med forslag til en ny årsopgørelse var alligevel fejlagtige, da de altså hvilede på forkerte oplysninger.
- Jeg vil gerne beklage, hvis nogle er blevet unødigt urolige, lyder det fra Karoline Klaksvig.
Ekstra Bladet omtalte de fejlagtige mail tidligere på aftenen og har været i kontakt med en lang række af de berørte skatteborgere.
Her fremgik det, at flere af dem fik at vide, at de stod til at skulle betale mellem 5.
300 og 7.
000 kroner tilbage.
DR Nyheder har også modtaget flere henvendelser fra borgere, der har fået forslag til nye årsopgørelse.
I en mail til en borger lyder det eksempelvis:"Du får en ny årsopgørelse Du modtager dette forslag til ændring af din årsopgørelse for indkomståret 2018, da vi har modtaget nye oplysninger.
Oplysningerne fra Udbetaling Danmark vedrørende modtaget ekstra børnetilskud medfører en ændring af beregnet ekstra beskæftigelsesfradrag.
Reglerne står i Ligningslovens § 9 J, stk.
3.
De beløb, vi foreslår, er markeret med et "B".
Du mangler at betale:6.
140 kr.
"FacebookTwitterKopier linkEmner:Skattestyrelsen|Udbetaling Danmark|Ekstra Bladet|Skatter og afgifter|Privatøkonomi




https://www.dr.dk/nyheder/udland/usas-eu-ambassadoer-aendrer-forklaring-i-trumps-ukraine-sag

UdlandUSA's EU-ambassadør ændrer forklaring  i Trumps Ukraine-sagRådgiver til Ukraines præsident fik besked om, at landets militærstøtte afhang af viljen til at efterforske Joe Biden.
Tidligere i oktober var Gordon Sondland til afhøring.
Af Rasmus Christiansen og Louise Brodthagen Jensen05.
nov.
2019 kl.
22.
18 | opdateret 06.
nov.
2019 kl.
06.
50Læs opDen amerikanske militærstøtte på knap 400 millioner dollar til Ukraine afhang 'nok' af en undersøgelse af et selskab med forbindelse til Hunter Biden, tidligere vicepræsident Joe Bidens søn.
Det siger den amerikanske EU-ambassadør, Gordon Sondland, at han fortalte en rådgiver for den ukrainske præsident, Voldymyr Zelenskyj.
Ville ikke støtte Ukraine før udtalelseUdtalelserne fra EU-ambassadøren kommer som et led i den undersøgelse, Demokraterne i øjeblikket er i gang med af USA's præsident, Donald Trump.
Ukraine-sagen kortDen 25.
juli ringede USA's præsident til Ukraines nyvalgte præsident, Volodymyr Zelenskyj.
I samtalen beder Trump om, at Ukraines præsident skal efterforske Joe Biden og dennes søn, Hunter Biden.
Samtidig siger præsidenten, at Zelenskyj skal i kontakt med både justitsminister William Barr og Trumps personlige advokat, Rudy Giuliani.
Hunter Biden har siddet i bestyrelsen for et energiselskab i Ukraine.
Opkaldet har fået en såkaldt whistleblower til at slå alarm og indberette det til den amerikanske efterretningstjeneste.
Du kan få det store overblik over sagen i denne artikel.
Sondland har tidligere afgivet forklaring for medlemmer af Repræsentanters Hus, men han har i dag ændret sit udsagn og mindes nu en samtale med Andrej Yermak, der er rådgiver for Ukraines præsident.
Samtalen fandt sted 1.
september efter et møde i en større kreds, hvor både Zelenskyj og USA's vicepræsident, Mike Pence, også deltog.
I Sondlands reviderede udsagn skriver han:- Efter det store møde, husker jeg nu, at jeg talte med mr.
Yermak, hvor jeg sagde, at genoptagelsen af militærstøtten fra USA sandsynligvis ikke ville ske, før Ukraine offentligt havde givet den anti-korruptions udtalelse, som vi havde diskuteret i mange uger.
Sondland skriver senere i sit nye vidneudsagn, at han fra anden og tredje hånd fik at vide, at Trump ønskede, at al efterforskning om både Joe og Hunter Biden skulle offentliggøres.
Tidligere har Sondland ellers givet udtryk for, at han ikke vidste, at udbetalingen af USA's militære bistand til Ukraine blev holdt tilbage med det formål at få Ukraine til at efterforske Biden, der er Trumps politiske rival.
Undersøger magtmisbrugUdsagnet er den seneste udvikling i undersøgelserne, der kan føre til en rigsretssag mod Donald Trump.
Læs også:TIDSLINJE Fra whistleblower-notat til mulig rigsretssag: Politikere kræver svar i Trumps "Ukraine-sag"Demokraterne mener, at Donald Trump har misbrugt sin magt ved at tilbageholde militærstøtten for at få Ukraine til at indlede en undersøgelse af det ukrainske energiselskab Burisma.
Joe Bidens søn, Hunter Biden, har tidligere siddet i bestyrelsen i selskabet.
Læs også:Trumps Ukraine-hovedpine: Fire svar så du hurtigt forstår whistleblower-sagenTrump nægter, at han stoppede militærstøtten til Ukraine mod at få undersøgt sin politiske modstander, og at han har handlet forkert.
DR Nyheders korrespondent i USA Lillian Gjerulf Kretz siger, at den seneste udvikling gør det svært at forsvare og forklare Præsident Trumps udmelding om, at der ikke var tale om en quid-pro-quo, altså en en noget for noget-aftale:- Og det støtter de forklaringer, andre vidner, andre diplomater er kommet med under ed, altså at den amerikanske militærstøtte - som allerede var godkendt af Kongressen – blev tilbageholdt af Det Hvide Hus – for at gavne Præsident Trump chancer for genvalg til næste år.
Både Trump og en række højtstående republikanske politikere har i stedet for at anerkende, en noget for noget-aftale i stedet beskyldt undersøgelsen af præsidenten for at være politisk motiveret og i strid med alle regler.
Artiklen er opdateret med en kommentar fra DR Nyheders korrespondent i USA Lillian Gjerulf Kretz.
FacebookTwitterKopier linkEmner:Donald Trump (politiker)|Mike Pence (politiker)|Ukraine|EU|Militær




https://www.dr.dk/sporten/haandbold/kvindeligaen/viborg-hk-sejrer-i-midtjysk-haandboldklassiker

KvindeligaenViborg HK sejrer i midtjysk håndboldklassikerViborg HK vandt 26-24 ude over Herning-Ikast og er nu oppe på tredjepladsen i HTH Ligaen.
Moa Högdahl og resten af Viborg HK sejrede mod Herning-Ikast.
05.
nov.
2019 kl.
22.
00Læs opHerning-Ikast har ramt en skidt periode i HTH Ligaen.
Tirsdag aften tabte holdet for tredje ligakamp i træk, og nederlaget gør næppe mindre ondt med tanke på, at det faldt til lokalrivalen Viborg HK, som vandt 26-24.
Med de tre nederlag på stribe har Herning-Ikast mistet pusten i bestræbelserne på at holde kontakt med ubesejrede Team Esbjerg i toppen af rækken.
I stedet er Herning-Ikast en del af et efterhånden bredt felt, der jagter de sekundære topplaceringer.
Både Viborg HK og Herning-Ikast står nu noteret for 16 point efter 12 kampe på henholdsvis tredje- og femtepladsen.
De to hold har spillet en kamp mere end konkurrenterne.
Ung keeper var afgørendeDe midtjyske rivaler har i 1990'erne og 00'erne spillet mange kampe om medaljer mod hinanden, men de seneste fire sæsoner har andre hold taget sig af DM-guldet.
Gæsterne fra Viborg tromlede af sted i kampens indledende fase og kom på 4-0, før det endelig lykkedes hjemmeholdet at passere det 19-årige stortalent Anna Kristensen i Viborg-målet.
Den unge keeper holdt generelt et højt niveau i kampen og var medvirkende til, at den tidlige føring først blev hentet efter 57 minutter, da Emma Friis udlignede til 23-23 på straffekast.
Med to hurtige scoringer genetablerede Viborg et forspring, og med 16 sekunder tilbage af opgøret gjorde Moa Högdahl det til slutresultatet 26-24.
Nordmanden er glad for, at viborgenserne kunne svare tilbage på sidste uges skuffende hjemmebanenederlag til Ajax København.
- Vi havde virkelig brug for en sejr i dag efter den kamp, vi spillede mod Ajax.
Det er godt at vise, at vi er tilbage på sporet, siger Moa Högdahl til TV2 Sport.
/ritzau/FacebookTwitterKopier linkEmner:Viborg HK|Herning|Ikast|HTH Køkkener|Håndbold




https://www.dr.dk/nyheder/indland/korrespondent-taenketank-bag-rapport-om-islamofobisk-danmark-er-erdogans-taleroer

IndlandKorrespondent: Tænketank bag rapport om 'islamofobisk' Danmark er Erdogans talerørKontroversiel tænketank understøtter Tyrkiets præsident og hans meninger.
Tyrkiets præsident, Recep Tayyip Erdogan, rådgives i dag af den mand, der grundlagde tænketanken Seta, der har udgivet en rapport med danske navne i.
Af Theis Lange Olsenkl.
09.
14Læs opDer er en klar forbindelse mellem den tyrkiske præsident Erdogan og tænketanken Seta, der senest har udgivet en rapport, hvor Danmark stemples som et 'islamofobisk' land.
Det siger DR Nyheders korrespondent i Tyrkiet, Michael S.
Lund - også selvom Seta selv benægter at være talerør for præsidenten.
Læs også:EU-finansieret rapport stempler Danmark som islamofobisk- Tænketanken er grundlagt af en af hans toprådgivere.
Stort set alle de rapporter, Seta laver, understøtter Erdogan og hans regerings syn på verden.
Og de tager næsten altid fat i de ting, som Erdogan mener er et problem, siger Michael S.
Lund.
Det står i rapportenOm Danmark står: 'Året 2018 var præget af grove holdninger, negative vendinger og ekskluderende politiske kampagner rettet mod muslimer'.
Tidligere udlændinge-og integrationsminister Inger Støjberg (V) beskrives som en central person i det islamofobiske netværk i Danmark: Hun er 'kendt for sine højreorienterede politiske synspunkter, især rettet mod ikke-vestlige immigranter', lige som det fremhæves, at hun har 'den kontroversielle tegning' af profeten Muhammed som baggrund på sine 'elektroniske enheder'.
Burkaforbuddet og ghettoloven beskrives som eksempler på fremmedhadske og islamofobiske love.
- Ser man sammenfaldet mellem de folk, der arbejder for Seta, og hvor de ender bagefter, nemlig hos Erdogan, er der ikke tvivl om, at de er en form for talerør, siger han.
Den EU-finansierede rapport om Danmark har fået flere danske politikere op i det røde felt.
I rapporten står blandt andet, at Danmark sidste år var præget af 'krænkende holdninger' og 'ekskluderende politiske kampagner' rettet mod herboende muslimer, skriver Jyllands-Posten.
Tordner mod VestenFor kendere af Tyrkiet og udviklingen under Erdogans styre kommer sådan en rapport ikke som en overraskelse.
Det er nemlig i høj grad en strategi for præsidenten at rette skytset mod Vesten.
- Du kan stort set ikke høre en tale under en valgkamp, hvor han ikke tordner mod Vesten, og hvor han taler om, hvor racistisk Europa er, siger Michael S.
Lund.
I en af de seneste valgkampe i Tyrkiet brugte Erdogan terrorangrebet i New Zealand i marts år, hvor 49 personer blev dræbt i en moske, som et eksempel på, hvor islamofobisk Vesten er.
Læs også:Korrespondent om danskere stemplet som PKK-støtter: 'Nogle risikerer fængsel i Tyrkiet og trusler herhjemme'- Han afspillede klip fra drabsvideoen til valgmøder.
Så det passer ind i det her verdensbillede, som Erdogan forsøger at skabe.
At den muslimske verden er under angreb.
Der passer sådan en rapport her godt ind, siger Michael S.
Lund.
Det er kun få måneder siden, at Seta udgav en anden rapport, hvor Danmark også var nævnt.
Her blev en række folketingspolitikere, kommunalpolitikere og journalister beskyldt for at sympatisere med PKK, der af den tyrkiske regering og flere andre lande betegnes som en terrorbevægelse.
Rapporten fik Politiets Efterretningstjeneste til at ringe til de danskere, der er nævnt i den, og orientere dem herom.
Går efter journalisterSeta har også lavet en rapport, som oplistede en masse journalister, der arbejdede for udenlandske medier og blev fremstillet som fjender af staten.
- Derfor får det også opmærksomhed her i Tyrkiet, at en tænketank som Seta kan få støtte fra EU.
Det forstår mange journalister her i landet ikke, siger Michael S.
Lund.
Ifølge udenrigsminister Jeppe Kofod (S) har Danmark og flere andre EU-lande drøftet sagen med EU's repræsentant i Ankara.
EU har betalt den seneste rapport med knap en million danske kroner.
Det får politikere til at kritisere den såkaldte førtiltrædelsesbistand, som tilfalder Tyrkiet, fordi landet officielt kandiderer til at blive optaget i EU.
Udenrigsminister Jeppe Kofod (S) er 'virkelig vred' over rapporten.
- Selvfølgelig skal EU-midler ikke bruges til at finansiere en tyrkisk ngo's rapport om islamofobi i Europa, herunder Danmark, skriver han til Jyllands-Posten.
Peter Kofod fra Dansk Folkeparti mener, at EU bør standse al førtiltrædelsesfinansiering og meddele Tyrkiet, at landet aldrig bliver medlem af EU.
FacebookTwitterKopier linkEmner:EU|Jeppe Kofod (politiker)|Recep Tayyip Erdoğan (politiker)|Tyrkiet|Islam




https://www.dr.dk/sporten/fodbold/landsholdet/kjaer-og-kompagni-bliver-i-parken-til-2022

LandsholdetKjær og kompagni bliver i Parken til 2022Dansk Boldspil-Union (DBU) oplyser, at Parken bliver fodboldlandsholdets primære hjemmebane i de kommende år.
Danmarks anfører, Simon Kjær, kan sammen med holdkammeraterne se frem til endnu flere kampe i Parken frem mod 2022.
kl.
12.
28Læs opDet danske fodboldlandshold skal spille i Parken frem til 2022.
Dansk Boldspil-Union (DBU) har haft åbent udbud for at finde en hjemmebane til herrelandsholdet fra 2020 til 2022.
De fleste kampe skal spilles i Parken i København, mens fire-fem kampe spilles andre steder i landet.
Fra efteråret 2020 til udgangen af 2022 skal landsholdet først spille Nations League i øverste niveau, dernæst kvalifikation til VM i 2022 og derefter endnu en runde i Nations League.
DBU har indgået aftale med Parken Sport & Entertainment om, at minimum syv-otte hjemmekampe i perioden skal spilles i Parken.
DBU har modtaget flere tilbud og har truffet beslutningen efter en samlet vurdering af tilskuer-kapacitet, faciliteter for fans, partnere og holdet samt de økonomiske rammer.
De resterende to-tre kampe i VM-kvalifikationen og Nations League kan spilles andre steder.
Ud over kvalifikations- og Nations League-kampe er der mulighed for at afvikle to-fire venskabskampe i perioden.
Placeringen af de kampe besluttes senere.
Den nye aftale kommer efter åbent udbud, hvor DBU har ladet alle byde på at være hjemmebane for landsholdet.
Fantastisk følelseDBU har truffet beslutningen efter en samlet vurdering af tilskuerkapacitet, faciliteter for fans, partnere og holdet samt økonomiske rammer.
Samlet set har Parken afgivet det bedste tilbud med op til 37.
000 tilskuere på lægterne, forklarer Kenneth Reeh, konstitueret direktør i DBU.
Anfører Simon Kjær glæder sig til at spille flere kampe i Parken.
- Det er en helt fantastisk følelse og en helt speciel stemning, når der er udsolgt i Parken, så vi glæder os til at spille flere, store kampe, siger Kjær og tilføjer:- Men det er også rart, at vi med den nye aftale får mulighed for at spille andre steder i landet, så vi kan møde vores fans i hele landet, ligesom vi netop har gjort, hvor vi har spillet i både Aalborg og Aarhus.
I selskabet Parken Sport & Entertainment, der også står bag fodboldklubben FC København, er man tilfreds med fortsat at huse landsholdet.
- Vi har også en klar intention om at styrke relationen yderligere og ser det her som næste skridt i et langt samarbejde mellem os og DBU i fremtiden, siger Parken-formand Bo Rygaard.
/ritzau/FacebookTwitterKopier linkEmner:Bo Rygaard (erhvervsleder)|DBU|Simon Kjær (fodboldspiller)|Fodbold|København




https://www.dr.dk/nyheder/indland/skat-kraever-fejlagtigt-penge-fra-110000-danskere

IndlandSkat kræver fejlagtigt penge fra 110.
000 danskereEnlige forsørgere kan se bort fra dyr opkrævning her til aften.
Skattestyrelsen beklager forvirringen over en opkrævningsmail, der er blevet sendt ved en fejl.
Af Kasper Duncan Gram05.
nov.
2019 kl.
21.
26 | opdateret 05.
nov.
2019 kl.
22.
51Læs opHer til aften har over 100.
000 enlige forsørgere fået en opkrævning fra Skattestyrelsen ved en fejl.
I en mail står der, at de skylder mellem 5.
300 og 7.
000 kroner på grund af ændringer i deres beskæftigelsesfradrag og børnebidrag.
Men mailen skulle aldrig være sendt, oplyser Skattestyrelsen til Ekstra Bladet.
- Der er tale om 110.
000 danskere, som har modtaget mailen.
Vi er i gang med at rette forholdet op.
Det får ingen effekt, siger Karoline Klaksvig, der er underdirektør i Skattestyrelsen, til avisen.
Fejl opstået andetstedsSkattestyrelsen mener, at det er Udbetaling Danmark, som er skyld i forvirringen.
De har angiveligt videregivet forkerte oplysninger om de enlige forsøgere.
Det ville betyde, at de ikke kunne få et fradrag, som de dog fortsat er berettiget til.
Karoline Klaksvig understreger overfor Ekstra Bladet, at pengene ikke bliver trukket og beklager situationen.
Opdateret med Facebook-status fra Skattestyrelsen.
FacebookTwitterKopier linkEmner:Ekstra Bladet|Skattestyrelsen|Facebook|Udbetaling Danmark|Skatter og afgifter




https://www.dr.dk/sporten/fodbold/championsleague/barcelona-storskuffer-mens-poulsen-og-leipzig-tager-stort-cl-skridt

Champions LeagueBarcelona storskuffer - mens Poulsen og Leipzig tager stort CL-skridtTjekkiske Slavia Prag formåede at spille 0-0 ude mod Barcelona, mens Yussuf Poulsen og Leipzig fik en vigtig udesejr i Champions League.
Lionel Messi kunne ikke få hul på bylden mod Slavia Prag.
05.
nov.
2019 kl.
21.
20Læs opSlavia Prag har noget uventet fordoblet sin pointhøst i Champions League-gruppespillet.
Tirsdag aften lykkedes det nemlig den undertippede tjekkiske klub at holde stand på Camp Nou, da opgøret mod et stjernebesat Barcelona-mandskab endte 0-0.
Gæsterne sikrede sig det overraskende point ved at være uvant modige på en af verdens vanskeligste udebaner.
I opspillet turde det tjekkiske mesterhold at spille bolden rundt langs jorden selv i pressede situationer.
Det købte tilpas meget tid til, at Barcelona ikke bare kunne føre angreb på angreb, som det ofte sker mod på papiret svagere modstandere.
Lionel Messi spillede en god kamp, men kunne ikke få bolden i nettet.
 Barcelonas træner Ernesto Valverde ser ikke tilfreds ud efter slutfløjt.
 Slavia Prag-spillerne bliver hyldet af deres fans på Camp Nou.
1 / 3Lionel Messi spillede en god kamp, men kunne ikke få bolden i nettet.
1 / 3Barcelonas træner Ernesto Valverde ser ikke tilfreds ud efter slutfløjt.
2 / 3Slavia Prag-spillerne bliver hyldet af deres fans på Camp Nou.
3 / 3Flere gange var det endda lige ved og næsten for Slavia Prag, som kom frem til gode muligheder efter perioder med direkte spil.
I de sidste sekunder af første halvleg fik holdet annulleret et mål for offside.
Bortset fra det annullerede mål skulle det ikke lykkes at få bolden forbi Ondrej Kolar.
Derfor kunne Slavia Prag-spillerne knytte næverne og juble over det ene point ved slutfløjt.
Barcelona-spillerne modtog flere buhråb fra de halvtomme lægter, der ikke fik den forventede sejr og revanche efter weekendens beskæmmende 1-3-nederlag til Levante.
På trods af pointdelingen har Barcelona stadig kurs mod avancement fra gruppe F efter otte point i fire kampe.
Slavia Prag er sidst med to point, mens Dortmund og Inter inden deres kamp senere tirsdag begge har fire pointVigtig tysk sejr til PoulsenTyske RB Leipzig er god på vej til at nå ottendedelsfinalerne i Champions League for første gang i klubbens historie.
I den tidlige kamp i gruppe G tirsdag aften vandt holdet med 2-0 på udebane over russiske Zenit Skt.
Petersborg.
Der var tale om en helt fortjent sejr til Leipzig, der bare var bedst målt på spil og chancer.
Efter 14 minutter troede det tyske hold, der gav fuld spilletid til Yussuf Poulsen, at det havde bragt sig foran på skuddet fra Marcel Halstenberg.
Yussuf Poulsen var med i alle 90 minutter for det tyske hold.
 Leipzig jubler efter 2-0-sejren i det russiske.
1 / 2Yussuf Poulsen var med i alle 90 minutter for det tyske hold.
1 / 2Leipzig jubler efter 2-0-sejren i det russiske.
2 / 2Men dommeren genså scoringen via VAR omkring ti gange, inden han vurderede, at en Leipzig-spiller havde taget hånden til hjælp tidligere i angrebet.
I tillægstiden kom Leipzig dog foran efter et frispark.
Forsøget blev i første omgang afværget, men riposten havnede hos Diego Demme, der resolut hamrede bolden i mål fra feltets bue til 1-0.
Godt et kvarter efter pausen blev det så 2-0.
Svenske Emil Forsberg spillede bolden i dybden til Marcel Sabitzer, der i feltet rundede keeper Mikhail Kerzhakov og scorede.
Sejren bringer Leipzig på ni point for fire kampe, mens russerne ligesom nummer to, Lyon, har fire point.
Benfica har på sidstepladsen tre point inden udekampen klokken 21 i Frankrig mod Lyon.
FacebookTwitterKopier link




https://www.dr.dk/nyheder/udland/populaer-teenage-app-anklages-dele-data-med-kina

UdlandPopulær teenage-app anklages for at dele data med KinaTikTok afviser anklager fra Senatet i USA om, at den ikke skulle være uafhængig.
Tik Tok bliver brugt af op mod 200.
000 børn og unge i Danmark.
kl.
05.
53Læs opVideo-appen TikTok, der er populær blandt børn og unge, er under mistanke for at dele brugernes data med den kinesiske regering.
Appen har over en halv milliard brugere på verdensplan og bliver brugt af op mod 200.
000 unge ned til ti år i Danmark.
I appen kan man blandt andet mime til sange, man selv vælger, og dele dem.
TikTok er ejet af den kinesiske virksomhed ByteDance, og derfor frygter flere amerikanske senatorer, at appen deler og lagrer data fra brugere i Kina.
Det skriver nyhedsbureauet Reuters.
Et bank på dørenTikTok sendte mandag et brev til Senatet, hvor det betonede, at den er uafhængig af den kinesiske stat.
Ved en høring i Senatet natten til onsdag siger senator Josh Hawley, at han ikke er overbevist.
- TikTok påstår, at den ikke lagrer amerikanske brugeres data i Kina.
Det er fint.
Men alt, det kræver, er et bank på døren hos firmaets moderselskab, der er bosiddende i Kina, fra en embedsmand fra den kinesiske regering, for at deres data bliver sendt til Kina, siger han ifølge Reuters.
Senator Josh Hawley fra staten Missouri føler sig ikke overbevist om, at TikTok ikke kan tvinges til at udlevere brugernes oplysninger til den kinesiske stat.
Bøde for delingCFIUS, der ledes af det amerikanske finansministerium, har til opgave at vurdere de nationale sikkerhedsmæssige konsekvenser af udenlandske opkøb af amerikanske virksomheder.
Det har igangsat en undersøgelse, der skal klargøre, hvorvidt appen er en sikkerhedsrisiko.
Undersøgelsen er fokuseret på ByteDances opkøb af det amerikanske sociale medie Musical.
ly.
ByteDance fik tidligere på året en bøde på 38 millioner kroner for ulovligt at indsamle data om børn.
60 procent af de amerikanske brugere af Tiktok er mellem 16 og 24 år.
Ifølge Politiken bliver den brugt af et sted mellem 100.
000 og 200.
000 børn i Danmark.
/ritzau/FacebookTwitterKopier linkEmner:Kina|USA




https://www.dr.dk/nyheder/indland/eu-finansieret-rapport-stempler-danmark-som-islamofobisk

IndlandEU-finansieret rapport stempler Danmark som islamofobiskRapporten, der er lavet af en tyrkisk tænketank, får en hård medfart af danske politikere.
Ifølge en tyrkisk forfattet rapport er Danmark islamofobisk.
Rapporten får hård kritik af danske politikere (Arkivfoto).
kl.
06.
05Læs opIfølge en ny rapport er Danmark et islamofobisk land.
Formålet med rapporten, "European Islamophobia Report 2018", skulle være at styrke dialogen og skabe større solidaritet mellem Europa og Tyrkiet.
Det skriver Jyllands-Posten onsdag.
Men rapporten kritiseres for at være en skandale og misbrug af EU-penge.
Ifølge Jyllands-Posten, så har tænketanken bag rapporten forbindelser til den tyrkiske præsident, Recep Tayyip Erdogan.
I rapporten står der blandt andet, at Danmark sidste år var præget af "krænkende holdninger" og "ekskluderende politiske kampagner" rettet mod herboende muslimer.
Har kostet en million kronerDesuden har Danmark via diskriminerende og antimuslimske love ændret sig fra at være et demokrati til et "etnokrati".
Det vil sige en styreform, hvor én etnisk gruppe har magten.
Bag rapporten står den tyrkiske tænketank Seta.
Tænketanken har flere forbindelser til den tyrkiske præsident, Recep Tayyip Erdogan, skriver Jyllands-Posten.
EU har betalt rapporten med 126.
952 euro.
Det svarer til knap en million danske kroner.
Pengene er såkaldt førtiltrædelsesbistand, som tilfalder Tyrkiet, fordi landet officielt kandiderer til at blive optaget i EU.
Ifølge udenrigsminister, Jeppe Kofod (S), har Danmark og flere andre EU-lande har drøftet sagen med EU's repræsentant i Ankara.
Udenrigsminister Jeppe Kofod (S) er "virkelig vred" over rapporten.
- Selvfølgelig skal EU-midler ikke bruges til at finansiere en tyrkisk ngo's rapport om islamofobi i Europa, herunder Danmark, skriver han til Jyllands-Posten.
"En skandale"Han tilføjer, at Danmark og flere andre EU-lande har drøftet sagen med EU's repræsentant i Ankara.
Her har de kritiseret denne form for førtilstrædelsesbistand til kandidatlande.
Peter Kofod (DF) mener, at EU bør meddele Tyrkiet, at landet aldrig bliver medlem af EU.
Peter Kofod fra Dansk Folkeparti mener, at EU bør standse al førtiltrædelsesfinansiering og meddele Tyrkiet, at landet aldrig bliver medlem af EU.
- Det er jo en skandale, at EU-systemet finansierer den slags fuldstændig vanvittige ting med de penge, Tyrkiet får for formelt at blive gjort klar til at blive et medlemsland, siger han til avisen.
Jyllands-Posten har henvendt sig adskillige gange til Seta og forfatterne bag rapporten.
De er ikke vendt tilbage på henvendelserne.
/ritzau/FacebookTwitterKopier linkEmner:EU|Jeppe Kofod (politiker)|Recep Tayyip Erdoğan (politiker)|Tyrkiet|EU-forhold




https://www.dr.dk/nyheder/penge/transvaginalt-skandale-net-koster-stadig-millioner-hos-coloplast

De skadede patienterSe temaPengeTransvaginalt skandale-net koster stadig millioner hos ColoplastForlig med en lang række sagsøgere tager længere tid end forventet, og det koster knaster.
Den danske virksomhed Coloplast har brugt 5,65 milliarder kroner på forlig.
Af Mikkel Jensen05.
nov.
2019 kl.
20.
03Læs opSmerter, infektion, problemer med samleje, snurren i benene, kramper, ondt i lysken og problemer med blærefunktionen.
Konsekvenserne har været store for mange tusind kvinder, der har fået indopereret et underlivsnet fra den danske virksomhed Coloplast.
Hos Coloplast har konsekvenserne også været store - rent økonomisk.
Det har allerede kostet mere end fem milliarder kroner, og nu sætter den danske virksomhed Coloplast yderligere 400 millioner kroner til side til retssager.
Det kan man læse i selskabets årsregnskab.
Underlivsnet skadede tusindvis af kvinderColoplast har siden 2011 - sammen med flere andre producenter - været part i en lang række individuelle søgsmål ved forskellige domstole i USA, der alle omhandler produktansvar i forbindelse med brug af transvaginale net til behandling af nedsunket underliv.
DR Nyheder har tidligere kunne fortælle om 7.
000 amerikanske kvinder, der har sagsøgt Coloplast for at have forårsaget skader i underlivet.
Læs også:Coloplast tavs om milliardudgift til forlig med 7.
000 kvinderDet drejer sig om såkaldte syntetiske transvaginale net til behandling af nedsunket underliv, som kvinderne har fået opereret ind.
Efter operationen voksede nettene sammen med deres væv og medførte store smerter.
Den historie blev sidste år fortalt i dokumentaren ”De skadede patienter” i samarbejde med det internationale journalistkonsortium ICIJ.
- Der er i regnskabsåret 2018/19 udgiftsført yderligere 0,4 milliarder kroner til dækning af yderligere omkostninger til at løse de resterende sager, idet processen trækker længere ud end hidtil forventet, skriver Coloplast i regnskabet.
Langsomme forligDet danske selskab har indgået forlig i langt størstedelen af sagerne, der nu samlet set har kostet hensættelser på 5,65 milliarder kroner siden regnskabsåret 2013/14.
Der er dog betydelige usikkerheder forbundet med det tal, oplyser Coloplast i regnskabet.
Men det er en langsommelig proces at få indgået alle forligene, og det er nu det, som ender med at koste den danske virksomhed ekstra.
- Det vurderes, at der er indgået forlig i mere end 95 procent af antallet af kendte sager.
En yderligere hensættelse er foretaget, fordi det tager længere tid end først forventet at få afsluttet de tilbageværende sager med deraf følgende øgede omkostninger, skriver Coloplast.
FacebookTwitterKopier linkEmner:Coloplast|Medicoindustri|Erhverv|Økonomi|USA




https://www.dr.dk/nyheder/indland/doemt-australsk-terrorist-basil-hassan-bag-bombe-paa-russisk-fly

Drone-sagenSe temaIndlandDømt australsk terrorist: Basil Hassan bag bombe på russisk flyEn australier sætter Basil Hassan i forbindelse med et terrorangreb i 2015.
Sådan så resterne af flyet metrojet 9268 ud, efter det var styrtet ned i ørkenen i Egypten.
Af Mette Mayli Albæk, Jens Vithner og Troels Kingokl.
09.
44 | opdateret kl.
10.
40Læs opDen danske terrorist Basil Hassan var med til at planlægge sprængningen af et russisk fly, der i 2015 styrtede til jorden på vej fra Egypten.
Sådan lyder det fra den terrordømte australier Khaled Khayat, der tidligere på året blev dømt for terror i Australien.
Den 51-årige Khaled Khayat er dømt for at have forsøgt at sprænge et passagerfly med 400 passagerer i luften, der skulle flyve fra Sydney til Abu Dhabi.
Samme angreb bliver danske Basil Hassan ifølge danske og udenlandske efterretningstjenester opfattet som en af hovedbagmændene bag.
I en politiafhøring har Khaled Khayat blandt andet sagt:- Der var også et fly, der sprængte i luften over Egypten.
Det var de samme, der stod bag.
'De' henviser til Basil Hassan og Khaled Khayats egen bror, Tarek Khayat, der er idømt dødsstraf i Irak for terror.
Det fremgår af australske retsdokumenter, som DR er i besiddelse af.
Oplysningerne er uhyre interessante, lyder det fra flere terroreksperter.
- Det bekræfter, at Basil Hassan var en central figur i gruppens 'external operations', altså terroroperationer uden for Syrien og Irak.
Med en dansker så centralt placeret i IS' terrorapparat kan man jo også være urolig for, at de har haft netop Danmark i tankerne, når de skulle planlægge operationer, siger Tore Hamming, Ph.
D.
i jihadisme ved European University Institute.
Samme opfattelse har terrorforsker Magnus Ranstorp.
- Det er helt utroligt og overraskende, hvis Basil Hassan var involveret.
Meget få fra de nordiske lande var så dybt og operationelt involveret i IS' planlægning og eksekvering af angreb, siger Magnus Ranstorp fra Forsvarshøjskolen i Stockholm.
Læs også:Dansk mand dømt for terror i Tyrkiet: Kørte mod Syrien med tiltalte fra dronesagen224 personer blev dræbtKlokken 05.
50 en oktobermorgen i 2015 lettede et russisk passagerfly fra den egyptiske badeby Sharm el-Sheikh.
23 minutter senere fløj det ni kilometer over ørkenen i Sinai, da en bombe ombord eksploderede og fik flyet til at styrte ned.
Samtlige 224 passagerer blev dræbt.
Samtlige 224 passagerer ombord på blev dræbt.
 Her inspicerer den russiske minister Vladimir Puchkov flyvraget.
 Myndigheder i både Egypten og Rusland mener, at der var plantet sprængstof ombord på flyet.
1 / 3Samtlige 224 passagerer ombord på blev dræbt.
1 / 3Her inspicerer den russiske minister Vladimir Puchkov flyvraget.
2 / 3Myndigheder i både Egypten og Rusland mener, at der var plantet sprængstof ombord på flyet.
3 / 3Hidtil er ingen blevet retsforfulgt for angrebet, selvom terrororganisationen Islamisk Stat hurtigt tog ansvar for terrorhandlingen.
Myndigheder i både Egypten og Rusland har siden erkendt, at flyet styrtede ned på baggrund af en terrorhandling, og at nogen havde plantet sprængstof ombord.
- Det var samme metode ved de to angreb, har Khaled Khayat sagt til australsk politi.
Khaled Khayat blev anholdt i sommeren 2017, da australsk politi fik et tip fra en udenlandsk efterretningstjeneste om, at et netværk forgæves havde forsøgt at placere en bombe ombord på et passagerfly i juli 2017, der skulle lette fra Sydney.
Angrebet blev ikke udført, angiveligt fordi kufferten med bomben, der var skjult i en kødhakker, vejede for megetDet var Tarek Khayat og Basil Hassan, der fra deres base i Islamisk Stat orkestrerede planlægningen af angrebet på det australske fly.
Flere af hinanden uafhængige efterretningskilder i Danmark og i udlandet har bekræftet over for DR, at Basil Hassan gennem længere tid researchede på sikkerhedsbrister i luftfartssikkerheden.
Det gjorde han blandt andet ved at sende pakker til en række forskellige lande for at teste, hvad der kunne komme igennem sikkerheden og hvordan man kunne skjule sprængstoffer.
Læs også:Basil Hassan bag omfattende terrorplan: Passagerfly skulle sprænges i luftenBombefremstilling, blodårer og bordpladeI forbindelse med terrorsagen med det australske fly har en række efterretningskilder over for DR bekræftet, at det var Basil Hassan, der sørgede for at sende eksplosiver fra Tyrkiet til netværket i Australien.
© ScanpixBasil Hassan, født Mohammed Basil El-Cheikh.
Født 24.
maj 1987.
Student fra Frederiksberg Gymnasium i 2006.
Uddannet ingeniør.
Optræder i lækkede dokumenter fra Islamisk Stat.
Har ifølge USA's udenrigsministerium haft en ledende rolle hos Islamisk Stat, hvor han planlagde operationer uden for de områder, som terrorbevægelsen kontrollerede.
Internationalt efterlyst siden februar 2013, hvor han forklædte sig som et postbud i forsøget på at slå Lars Hedegaard ihjel.
Ifølge politiet flygtede Basil Hassan efterfølgende til Libanon og senere Syrien, hvor han tilsluttede sig Islamisk Stat.
Det var også Basil Hassan, der sørgede for, at blandt andre Khaled Khayat modtog en bombemanual.
Basil Hassans involvering i bombefremstilling hos Islamisk Stat er for nylig blevet bestyrket i den danske dronesag, hvor Basil Hassan er omdrejningspunktet.
I dronesagen, der lige nu behandles i Københavns Byret, har Anklagemyndigheden fremlagt en række billeder af en mand, som politiet mener er Basil Hassan.
På billedserien ses manden trin for trin fremstille en simpel bombe.
Bombefremstilleren har et særligt ur på højre arm, og her har Basil Hassans libanesiske eks-kone fortalt politiet, at Basil Hassan havde et armbåndsur magen til.
Politiet har desuden lavet en række tekniske undersøgelser af billedserien blandt andet ved at sammenligne en bordplade fra billederne med en bordplade, der kan ses på et billede af Basil Hassans nem-id, som politiet også er i besiddelse af.
De to bordplader er med stor sandsynlighed den samme.
Politiet har også fået eksperter til at sammenligne armen og blodårerne fra manden på bombefremstillingsbillederne med billeder af Basil Hassans arm og blodårer, som politiet har fra private billeder af Basil Hassan fra gymnasietiden og et billede af Basil Hassan, der er i bad.
Her konkluderer undersøgelserne, at der ikke er noget, der strider imod, at armen og blodårerne tilhører samme person.
Billedserien af bombefremstillingen indgår i officielt materiale fra Islamisk Stat, som PET I sensommeren 2019 gennem en udenlandsk samarbejdspartner fik fat i.
I disse officielle IS-dokumenter går billederne igen som en bombeopskrift til læserne.
- Basil Hassans centrale placering i Islamisk Stat og i gruppens terrorplanlægning bekræftes yderligere af, at han angiveligt optræder i en officiel intern IS-rapport.
Lignende bombefremstillingsvejledninger er kendt fra andet jihadistisk propagandamateriale og er efterfølgende blevet brugt af sympatisører til at udføre terrorangreb, siger Tore Hamming, Ph.
D.
i jihadisme ved European University Institute.
Hverken Politiets Efterretningstjeneste eller Forsvarets Efterretningstjeneste har ønsket at kommentere oplysningerne.
De har heller ikke ønsket at kommentere, hvorvidt de er bekendte med de australske dokumenter.
Basil Hassan er flere gange blevet meldt dræbt, men det er aldrig blevet officielt bekræftet og de danske myndigheder har arbejdet ud fra, at han stadig kan være i live.
Basil Hassans forsvarsadvokat Thorkild Høyer er blevet forelagt oplysningerne i denne artikel, han har ikke ønsket at kommentere.
Thorkild Høyer har været forsvarsadvokat for Basil Hassan i mange år, og har flere gange understreget, at han ikke har talt min sin klient i mange år.
FacebookTwitterKopier linkEmner:Magnus Ranstorp (terrorforsker)|Terrorisme|Politiets Efterretningstjeneste|Egypten|Efterretningstjenester




https://www.dr.dk/nyheder/indland/saadan-brugte-britta-nielsen-penge-haevede-25-millioner-og-sendte-48-millioner-til

Millionsvindel i SocialstyrelsenSe temaIndlandSådan brugte Britta Nielsen penge: Hævede 25 millioner og sendte 48 millioner til udlandetAnklagerne i retssagen viste i dag en optælling af, hvordan svindelpenge er brugt.
Københavns Byret, hvor Britta Nielsen-sagen fortsætter, tirsdag den 5.
november 2019.
.
 Af Louise Dalsgaard05.
nov.
2019 kl.
21.
15Læs op65-årige Britta Nielsen har fortsat ikke sagt et ord i retssagen mod hende, hvor hun ifølge sin forsvarer erkender en række anklager om millionbedrageri.
Britta Nielsen ønskede nemlig - efter råd fra sin forsvarer - ikke at sige noget ved dagens retsmøde.
Hun er tiltalt for at have stjålet knap 117 millioner kroner fra Socialstyrelsen.
I stedet fremlagde anklagerne i sagen i dag et overblik over de pengestrømme, der har været fra Socialstyrelsen til Britta Nielsens konti gennem årene.
Og ikke mindst, hvordan de penge så er brugt.
Det har nemlig ikke været muligt at få skrabet særligt mange penge tilbage til den danske stat.
I alt mener anklagemyndigheden, at der er brugt 60,2 millioner på eget forbrug, og over 48 millioner er gået ud af Danmark.
Vi har samlet et overblik over, hvordan det fordeler sig her:25 millioner i kontanthævningerHer i Danske Bank i Hvidovre havde Britta Nielsen to af sine i alt fem danske bankkonti.
Det var et langt dokument, som kom på skærmen i retten, når det gjaldt kontanthævninger fra Britta Nielsens konti i Danske Bank.
For i perioden 1997 til 2018 gik Britta Nielsen meget ofte i banken og bad om at få 15.
000 kroner udbetalt i kontanter.
Det højest mulige beløb per dag per konto.
Det skete igen og igen - faktisk 2.
040 gange - og nogle måneder fik Britta Nielsen flere hundrede tusind kroner udbetalt.
Over årene har Britta Nielsen i alt på den måde - og ved at lave mindre hævninger fra bankautomater - fået udbetalt 25,1 millioner kroner.
Samtidig har Britta Nielsen gennem årene hævet fire millioner kroner i fremmed valuta og lavet hævninger på sit Mastercard for seks millioner kroner.
Hestefirmaer fik millionoverførslerBritta Nielsen har tidligere drevet et stutteri.
Her ses hun ved en auktion i 2007, hvor hun købte et føl til 175.
000 kroner.
(© Mediehuset Wiegarden)Rigtigt mange af de penge, der har forladt Danmark, er gået til Tyskland og Holland.
Her har Britta Nielsen nemlig overført store millionbeløb til de hestefirmaer, som hendes yngste datter, Samina Hayat, har været involveret i.
- Firmaet SportsHorses i Holland har fået 6,5 millioner kroner i perioden fra 2012 til 2015, forklarede anklager Lisbeth Louise Jørgensen i sagen.
Et beløb af samme størrelse er også overført til datterens private konti.
Et firma af samme navn i Tyskland, og som også har Samina Hayat som ejer, har fået 2,5 millioner kroner overført.
Højdespringeren er et andet hestefirma i Tyskland, som har fået hele 13,5 millioner kroner overført.
I alt har over 30 millioner kroner i alt forladt Danmark på denne måde.
Her er pengene brugt til heste og hestevirksomhed.
Det er kun mindre beløb, som kurator Boris Frederiksen har kunnet få tilbage.
Hestene, der er købt, anses ikke for værende noget værd længere.
9,7 millioner til SydafrikaDette hus købte Britta Nielsen, mens hun var efterlyst internationalt og erklæret konkurs.
Handlen faldt dog til jorden.
Foto: DRI juni 2007 opretter Britta Nielsen en konto i Sydafrika, som begynder at få store pengebeløb overført.
Af anklagerens dokumenter fremgik det, at der oftest blev overført 100-200.
000 kroner ad gangen.
- Det fortsætter sådan frem til den sidste overførsel den 14.
december 2015.
Derefter er der en pause på tre år, indtil der igen bliver overført penge i september 2018, lød det fra anklageren.
Britta Nielsen overfører nemlig pludselig 400.
000 kroner til den sydafrikanske konto på det tidspunkt, hvor hun befinder sig i landet og er på flugt fra danske myndigheder.
I Sverige er der brugt 954.
588 kroner.
Her har Britta Nielsen blandt andet købt en ødegård, som i dag er blevet solgt for at skaffe penge tilbage til den danske stat.
Læs også:Britta Nielsens konkursbo: Advokater har brugt 615 timer på oprydning24 millioner brugt på forbrugBritta Nielsen købte blandt andet køkken hos Multiform.
(Arkivfoto) Det var også et stort privatforbrug, som anklageren i dag dokumenterede med en lang, lang liste over transaktioner på Britta Nielsens konti.
For eksempel brugt hun 500.
000 kroner på biler på et tidspunkt, hun købte et dyrt køkken fra MultiForm og købte på et andet tidspunkt smykker for 55.
000 kroner.
Også i det private forbrug gik mange af pengene til hesteindkøb.
For eksempel udgifter til stalde og hestetransporter.
I anklageren store ark med pengestrømmene var også et punkt med navnet 'udokumenteret'.
Det er altså penge, som anklagemyndigheden ikke ved, hvor er blevet af.
Den post var på godt fem millioner kroner.
7,1 millioner kroner til børn og svigersønBritta Nielsens døtre, Samina (tv)og Jamilla Hayat (th) i forbindelse med interview i programmet "Brittas døtre taler ud," som kan ses på Dplay.
dk  I retssal 60 i Københavns Byret sidder ikke kun anklagerne og Britta Nielsens forsvarer.
Fire andre forsvarere har også taget plads i salen.
De repræsenterer Britta Nielsens børn og svigersøn, der er sigtet for groft hæleri, fordi de har modtaget millionbeløb, der stammer fra svindlen.
I dag kom det frem, at anklagemyndigheden mener, at beløbene fordeler sig sådan her:Britta Nielsens søn, Jimmy Hayat, har modtaget 2,8 millioner kroner, hendes yngste datter, Samina Hayat, har modtaget 2,7 millioner kroner, den ældste datter, Jamilla Hayat, 1,3 millioner og hendes mand 380.
000 kroner.
I alt giver det 7,1 millioner kroner, som igennem årene er overført til børnene privat.
Britta Nielsen har under sagen erkendt at have bedraget Socialstyrelsen for store millionbeløb, ligesom hun har erkendt at have lavet dokumentfalsk.
Sagen mod hende fortsætter den 11.
november.
Du kan høre DR's podcast om dagens retsmøde i sagen mod Britta Nielsen her:Brittas bedrag: Google-søgninger belaster Britta Nielsen - retsdag 4FacebookTwitterKopier linkEmner:Økonomi|Anklagemyndigheden|Socialstyrelsen|Sydafrika|Britta Troelsgaard Nielsen (embedsmand)




https://www.dr.dk/nyheder/udland/mineselskab-skjulte-fejl-i-daemning-kollaps-kostede-270-livet

UdlandMineselskab skjulte fejl i dæmning: Kollaps kostede 270 livet270 mennesker blev dræbt eller er savnet efter en dæmning kollapsede i Minas Gerais i Brasilien.
270 blev dræbt eller aldrig set igen, efter en dæmning kollapsede i Brasilien.
05.
nov.
2019 kl.
22.
39Læs opDa en dæmning i januar kollapsede i delstaten Minas Gerais i Brasilien slap den 12 millioner kubikmeter slam ud på et område på 290 hektar.
270 mennesker døde eller er ikke blevet set siden.
Forud for ulykken tilbageholdt selskabet Vale, der drev dæmningen, faresignaler for myndighederne.
Det har Mineralstyrelsen i Brasilien, ANM, konkluderet i en rapport, der er lagt frem tirsdag.
- Hvis ANM havde fået korrekte informationer, kunne styrelsen have taget forbyggende handlinger og tvunget selskabet (Vale) til at skride til handling og undgå denne katastrofe, skriver ANM i en udtalelse.
Vale er allerede blevet dømt til at betale 19 milliarder kroner i erstatninger.
Men ANM's fund vil nu blive sendt til en anklager, der skal undersøge, om yderligere krav skal rejses, skriver nyhedsbureauet Reuters.
Rapporten fra ANM kommer på fireårsdagen for et andet kollaps af en dæmning drevet af Vale.
Dengang døde 19 mennesker, da en dæmning et andet sted i Minas Gerais, lækkede giftigt spildevand ned i et dalområde og ud i Atlanterhavet.
/ritzau/AFPFacebookTwitterKopier linkEmner:Brasilien




https://www.dr.dk/nyheder/udland/fire-betjente-anholdt-efter-kidnapning-af-brite-i-jakarta

UdlandFire betjente anholdt efter kidnapning af brite i JakartaBetjentene forsøgte at få en stor løsesum for manden.
To civile er også anholdt.
Den britiske mand kørte i sin bil inde i Jakarta, da han blev stoppet ved en vejblokade af fire betjente.
Af Rasmus Christiansen05.
nov.
2019 kl.
20.
30Læs opHvad der startede som en anholdelse på grund af en forseelse i trafikken udviklede sig dramatisk for en britisk mand i Indonesiens hovedstad, Jakarta.
Efter at fire betjente havde taget ham med på stationen - med den begrundelse, at manden havde begået en forseelse i trafikken - tvang de ham ind i en bil og kørte ham hen til et hotel i centrum af byen.
Her blev han tvunget til at ringe til sin chef og fortælle, at chefen skulle betale over seks millioner danske kroner, hvis han skulle slippe fri.
Lokale medier skriver, at manden blev meldt savnet af sin kone den 31.
oktober.
Ifølge BBC blev manden løsladt, efter at løsesummen på 900.
000 dollar - lidt over seks millioner kroner - blev udbetalt af mandens chef.
Anholdt i bankenSummen blev udbetalt i dollars, så de fire betjente ville veksle pengene til den lokale valuta.
Men imens de forsøgte at veksle pengene, blev de anholdt.
Talsmanden for Jakartas politi Argo Yuwono siger til CNN i Indonesien, at der er tale om 'skrupelløse' medlemmer af politistyrken.
Udover de fire betjente er to civile anholdt.
Talsmanden siger, at blandt dem er en kollega til den britiske mand.
De seks personer bliver nu undersøgt i forhold til deres konkrete roller i kidnapningen.
Skulle anklagerne mod de fire betjente holde stik, står de til at miste deres arbejde, skriver lokale medier.
FacebookTwitterKopier linkEmner:Jakarta|Indonesien|Bortførelser|Kriminalitet|CNN




https://www.dr.dk/nyheder/indland/svaert-overvaegtige-bliver-oftere-kronisk-syge-end-rygere

IndlandSvært overvægtige bliver oftere kronisk syge end rygereAndelen af rygere er gået op og ned de seneste år, men flere er blevet svært overvægtige.
Resultatet af undersøgelsen har overrasket forskerne bag rapporten (Arkivfoto).
kl.
07.
36Læs opSvær overvægt er mere usundt end hidtil antaget.
Et nyt studie viser, at svært overvægtige oftere end dagligrygere får flere kroniske sygdomme samtidig - også kaldet multisygdom.
Resultatet af studiet offentliggøres onsdag i en ny rapport fra Statens Institut for Folkesundhed.
Det skriver Politiken.
- Rygning har den stærkeste sammenhæng med tidlig død, men det overraskede os faktisk, at svær overvægt er den livsstilsfaktor, der har den stærkeste sammenhæng med udviklingen af multisygdom, siger Stine Schramm, projektleder bag rapporten.
Forskerne har fulgt 56.
164 danskere mellem 45 og 67 år fra 2010 til 2018.
Flere er svært overvægtigeDe har inddelt dem i dagligrygere, højt alkoholindtag, fysisk inaktive, usundt kostmønster og svært overvægtige.
Efter otte år har de svært overvægtige omkring tre gange større risiko end ikke svært overvægtige for at have fået flere sygdomme som for eksempel type 2-diabetes, for højt blodtryk, hjerte-kar-sygdom, for højt kolesterol samt knogle- og ledsygdomme.
Dagligrygerne havde kun øget risikoen med halvanden gang i forhold til ikke-dagligrygere.
Mens andelen af rygere er gået op og ned de seneste år, er flere danskere blevet svært overvægtige.
I 2010 var 13,6 procent af danskerne svært overvægtige.
I 2017 var andelen steget til 16,8 procent.
Foreslår folkesundhedslovI Danske Regioner, der har bestilt rapporten, er man overrasket over konklusionerne.
- Vi foreslår en ny folkesundhedslov, som man kender det fra Norge.
Tanken er, at man skal have forebyggelse tænkt ind hele vejen igennem, når man udvikler nye indsatser, siger Ulla Astman, næstformand i Danske Regioners sundhedsudvalg og formand i Region Nordjylland.
Sundhedsminister Magnus Heunicke (S) støtter idéen om en folkesundhedslov.
/ritzau/FacebookTwitterKopier linkEmner:Magnus Heunicke (politiker)|Socialdemokraterne|Ulla Astman (politiker)|Sygdomme og lidelser|Norge




https://www.dr.dk/nyheder/penge/politikere-vil-kvaele-kviklaansbranche-med-nye-regler

PengePolitikere vil kvæle kviklånsbranche med nye reglerFolketingets partier er i dag indkaldt til forhandlinger om indgreb mod kviklån.
Et loft på årlige omkostninger på 25 procent skal begrænse kviklån.
Af Mikkel Jensenkl.
11.
10Læs opI årevis har politikere fra både rød og blå blok varslet indgreb mod en af Danmarks mest udskældte brancher - kviklånene.
I dag starter de første reelle forhandlinger så, og der er bred opbakning til at lave et indgreb.
- Hvis vi skal hjælpe de danskere, som bliver fanget i gældsfængsler, så skal vi have et rigtig opgør med de her kviklånsvirksomheder i Danmark, siger erhvervsminister Simon Kollerup (S).
Den er de helt med på i Venstre, fortæller forbrugerordfører Torsten Schack Pedersen (V):- Det afgørenede er, at vi får gjort noget ved den nuværende situation, fordi det er uholdbart, og der er for mange mennesker, som kommer i klemme og bliver låst af nogle alt for dyre lån, siger han.
Omkostningerne skal nedNår ordførerne mødes, så vil de blive mødt af et konkret forslag fra ministeren.
Et såkaldt ÅOP-loft på 25 procent.
ÅOP står for årlige omkostninger i procent.
ÅOPÅOP er en forkortelse for årlige omkostninger i procent og dækker over den samlede årlige udgift ved et lån opgjort som en procentdel af lånebeløbet.
Prisen for et forbrugslån er nemlig mere end renten.
Ud over renten skal du betale gebyrer og stiftelsesomkostninger, og det kan hurtigt løbe op.
For at få et overblik over de samlede omkostninger - altså den reelle pris på lånet – skal du hæfte dig ved de årlige omkostninger i procent, ÅOP.
ÅOP er den samlede årlige udgift ved et lån.
Alle låneudbydere, der tilbyder et specifikt lån, skal oplyse om ÅOP.
Kilde: Konkurrence- og ForbrugerstyrelsenIfølge et notat fra Erhvervsministeriet løber de årlige omkostninger for kviklån op til 700-800 procent.
- Jeg mener, vi kommer til at stoppe kviklånene helt ved at sætte et hårdt ÅOP-loft, siger erhvervsminister Simon Kollerup.
Torsten Shack Pedersen venter med at forholde sig til det konkrete forslag, til erhvervsministeren har fremlagt det, men siger, at han grundlæggende er enig i, at der skal gøres noget.
Læs også:Kviklånsfirmaer vil komme regeringen i forkøbet: Præsenterer eget forslagTidligere har Østre Landsret vurderet, at det var lovligt for en låneudbyder at udbyde et lån på 759% i årlig omkostning.
Netop den dom er med til at få Dansk Folkeparti til at støtte et ÅOP-loft.
Men loftet på 25 procent er for lavt, lyder der fra erhvervsordfører Hans Kristian Skibby.
- Vi skal sikre, at der fortsat er konkurrence på at låne penge ud i Danmark, og det er der ikke, hvis loftet er på 25 procent.
I stedet ser Dansk Folkeparti gerne et loft på omkring de 40 procent.
Samme melding kommer fra de Konservatives erhvervsordfører Mona Juul.
- Vi har ikke lagt os fast på et loft endnu, fordi vi skal kigge på hele pakken.
Vi skal have fjernet de rockerlignende renter, men der skal stadig være mulighed for at låne penge.
Tidligere regulering slog fejlDet er ikke første gang, at der er fokus på kviklån.
I 2017 trådte nye regler i kraft, så forbrugere fik en 48-timers tænkepause, inden de fik udbetalt et kviklån.
Det fik kviklånsvirksomhederne til at lave deres produkter om, så de ikke blev ramt af regelændringen.
Flere firmaer tilbyder nu en form for kredit, hvor folk ikke skal vente 48 timer på at få de lånte penge i hånden.
Regeringens forslag vil sikre, at kviklånsindustrien bliver sat på plads via "hård regulering", mener Simon Kollerup.
- Jeg tror, at vi alle sammen bliver provokerede, når vi oplever en kviklånsindustri, der smyger sig udenom, når der er politikere, som tidligere har forsøgt at kølne det her marked ned.
- Med et ÅOP-loft på 25 procent er der ikke mulighed for at smyge udenom, som vi har set tidligere, siger erhvervsministeren.
Brancheforening: ÅOP egner sig ikke til kviklånI en rapport fra digitale långivere - en brancheforening, der organiserer virksomheder, der sælger små, digitale lån, skriver foreningen, at det ikke giver mening at bruge ÅOP, når man taler om kviklån.
- Når ÅOP skal udregnes på et (kvik)lån med månedlig afbetaling, sker det ved at udregne prisen for at tage 12 lån i streg med renters rente frem for blot renter af hovedstolen.
Sådan fungerer kviklån i virkeligheden ikke, da lånet afdrages meget hurtigere, og der ikke nødvendigvis tilskrives renters rente.
I teorien betyder det, at et lån på 4.
000 kroner med 20 procent i månedlig rente vil få en ÅOP på 791,6 procent og samlede låneomkostninger på 31.
664 kr.
, efter 12 måneder uden afdrag.
Den gennemsnitlige løbetid på kviklån er som regel på få måneder.
FacebookTwitterKopier linkEmner:Privatøkonomi|Simon Kollerup (politiker)|Socialdemokraterne|Torsten Schack Pedersen (politiker)|Sjælland




https://www.dr.dk/nyheder/politik/minister-ikke-hjemmel-til-lade-dab-udbud-gaa-om

MedieforhandlingerSe temaPolitikMinister: Ikke hjemmel til at lade dab-udbud gå omFungerende kulturminister Rasmus Prehn skyder ideen om en ny chance til Radio24Syv ned.
Mange var i dag mødt op foran Kulturministeriet for at demonstrere til fordel for Radio24Syv.
05.
nov.
2019 kl.
20.
13Læs opDer er ikke juridisk hjemmel til at lade dab-udbuddet gå om, siger fungerende kulturminister Rasmus Prehn (S) til TV2 News efter et møde i Kulturministeriet i dag.
- Rent juridisk er der ikke noget at komme efter, men kigger man på hele forløbet, kunne man godt have tænkt sig, at noget kunne være anderledes, siger han.
Det er op til Radio24syv, hvis der skal gøres mere i sagen, lyder det fra Rasmus Prehn.
Han nævner, at Radio24syv har mulighed for at anlægge en retssag eller få Folketingets Ombudsmand til at kigge på sagen.
Utilfredse med svarDer har været stor diskussion, efter at Radio24syv tabte udbuddet om en ny dab-kanal, som mange havde anset som radiokanalens redning.
Ved mødet i Kulturministeriet har Folketingets partier haft mulighed for at udspørge Rasmus Prehn og Radio- og tv-nævnet om forløbet.
De Radikale og Venstre er ikke tilfredse med de svar, de har fået, og håber, at Folketingets Ombudsmand vil kigge på sagen, lyder det efter mødet.
Også Liberal Alliances politiske leder, Alex Vanopslagh, ønsker, at en uvildig part undersøger forløbet, sagde han, da han forlod mødet som den første.
/ritzau/FacebookTwitterKopier linkEmner:Alex Vanopslagh (politiker)|Radio- og tv-nævnet|Radio24syv|Rasmus Prehn (politiker)|Socialdemokraterne




https://www.dr.dk/nyheder/penge/regeringen-klar-med-lovforslag-der-skal-bremse-farligt-legetoej

PengeRegeringen klar med lovforslag, der skal bremse farligt legetøjOgså udenlandske netgiganter skal kunne blokeres og pålægges bøder, hvis de sælger ulovligt legetøj.
Erhvervsminister Simon Kollerup (S) på besøg hos den danske netbutik 'Legeakademiet', der er træt af udenlandske netbutikker, der ikke overholder reglerne om sikre produkter.
Foto: Tobey Nordenlund.
Af Jesper Knudsenkl.
06.
00Læs opDet kan være en jungle at gennemskue, om legetøj købt i netbutikker uden for EU er lovligt og sikkert, eller om det er direkte farligt, lyder det nu fra regeringen.
Derfor er den klar med et lovforslag, der skal beskytte danske forbrugere bedre.
Det skal være nemmere at kontrollere og straffe udenlandske webshops, der sælger produkter, der er ulovlige i Danmark, lyder det fra erhvervsminister Simon Kollerup (S).
- Bøderne skal være højere.
Og så skal vi i sidste ende kunne lukke de webshops, der opererer på den her måde, siger han.
Myndighederne skal kunne blokere webbutikker, som overtræder reglerne, og bødeniveauet hæves til 75.
000 kr.
I tilfælde med skærpende omstændigheder skal det være muligt at straffe med fængsel i op til ét år.
Det gælder også for de store nethandelsgiganter Wish, eBay og Amazon, lyder det fra erhvervsministeren.
- Hvis de sender produkter til Danmark, der ikke lever op til vores sikkerhedsstandarder, jamen så skal der tages hårdt fat også om giganter ude på verdensmarkedet, siger han.
Anonym kontrolSamtidig skal kontrollen skærpes med de udenlandske webshops.
Derfor skal Sikkerhedsstyrelsen have mulighed for anonymt at købe og teste produkter i webbutikker, på sociale medier og i andre internetfora.
Og så skal styrelsen have bedre redskaber til at samkøre data om de udenlandske netbutikker, så man lettere kan finde de brodne kar, lyder det yderligere i forslaget.
Dansk Erhverv efterlyser mere handlingDansk Erhverv har længe forsøgt at råbe politikerne op om det, brancheorganisationen kalder for unfair konkurrence fra udenlandske netbutikker, der ikke overholder regler om produktsikkerhed og forbrugerbeskyttelse.
Lone Rasmussen, markedschef i Dansk Erhverv, mener, at der skal nye regler til, som kræver, at udenlandske netbutikker efterlever reglerne, før de sætter varerne på hylderne.
Foto: Tobey Nordenlund.
Derfor mener markedschef Lone Rasmussen også, at forslaget er et stort skridt i den rigtige retning.
Men det er langt fra nok til at sikre danske forbrugere mod farligt udenlandsk legetøj, sådan som erhvervsminister Simon Kollerup bebuder.
- Han vil blandt andet øge kontrollen med varer fra hjemmesider uden for EU, men det er nærmest en uoverskuelig opgave, siger Lone Rasmussen.
En platform som Wish siger, de har to milliarder produkter på hylderne.
Det er jo helt urealistisk, at myndighederne skulle kontrollere det heleLone Rasmussen, markedschef, Dansk Erhverv- En platform som Wish siger, de har to milliarder produkter på hylderne.
Det er jo helt urealistisk, at myndighederne skulle kontrollere det hele, siger hun.
Hun efterlyser, at der fra politisk hold stilles krav om, at de udenlandske netbutikker og platforme skal overholde reglerne, før de sætter varerne til salg på nettet, og ikke først når de bliver opdaget.
- Der er brug for at få lavet nogle regler, som sikrer, at når platformene placerer legetøj eller andre potentielt farlige produkter på hylderne, så har de tjekket, om det lever op til reglerne.
Det gør man allerede i dag med danske butikker, understreger Lone Rasmussen.
Ikke klar til jul, først til juliDe nye regler bliver ikke klar til jul.
Erhvervsministeren planlægger at fremlægge det nye forslag i starten af 2020, så det kan træde i kraft 1.
Juli.
Lovforslaget handler ikke bare om farligt legetøj, men vedrører også en række andre produkter som elektronik, maskiner og fyrværkeri.
FacebookTwitterKopier linkEmner:Simon Kollerup (politiker)|Socialdemokraterne|Dansk Erhverv|Detailhandel|Forbrug




https://www.dr.dk/nyheder/regionale/fyn/tilbud-til-kriminelle-i-ghetto-flyt-og-du-faar-15000-kroner-og-flyttehjaelp

Regeringens ghettoudspilSe temaFynTilbud til kriminelle i ghetto: Flyt og du får 15.
000 kroner og flyttehjælpOdense forsøger nu at give kriminelle i udsatte boligområder en økonomisk gulerod til at flytte, så de kan undgå, at flere områder ender på hård ghettoliste.
Solbakken-området i Odense er lige nu på regeringens ghettoliste.
Men hvis ikke beboersammen-sætningen ændrer sig, risikerer området at ende på listen over hårde ghettoer i Danmark.
For at undgå det, tilbyder kommunen og boligeselskaberne nu flyttehjælp til kriminelle.
Arkivfoto.
Af Thomas Dinsen og Kirsten Nepper-Rasmussenkl.
09.
22 | opdateret kl.
10.
03Læs opDømte kriminelle tilbydes nu gratis flytning, betaling af depositum, lidt nyt indbo og husleje et nyt sted, hvis de flytter fra et af flere belastede boligområder i Odense.
Det skriver Fyens Stiftstidende.
GhettolistenGhettolisten offentliggøres hvert år den 1.
december.
Boligområder, der har stået på ghettolisten fire år i træk, karakteriseres som 'hårde ghettoer'.
For en hård ghetto skal der inden for seks måneder udarbejdes en udviklingsplan, der beskriver, hvordan andelen af almene familieboliger i området nedbringes til højst 40 procent inden 2030.
29 boligområder er på den seneste ghettoliste.
I weekenden blev der i boligområderne Påskeløkken, Risingparken, Smedeløkken og Solbakken sat sedler op, hvor der står: 'Tilbud.
Tilskud til flytning.
Har du fået en dom i 2019, har du mulighed for at få flyttehjælp'.
Odense Kommune og boligforeningerne ønsker at få kriminelle ud af områderne, så de ikke får betegnelsen hård ghetto.
Det er et valg mellem pest eller kolera.
Brian Dybro, beskæftigelses- og socialrådmandSker det, risikerer kommunen, at der skal rives boliger ned.
Et af kriterierne i regeringens ghettoplan er nemlig, hvor mange kriminelle, der er i et område.
Målet med flyttehjælp fra kommune og boligforeninger er, at 10-12 dømte beboere skal flytte inden årsskiftet.
I opgange i Risingområdet i Odense har Odense Kommune og boligselskaberne hængt sedler som denne op.
Politikere: Svært dilemmaBeslutningen er taget af et bredt flertal af byrådets partier.
Men flere af politikerne er frustrerede over, at de er nødt til at gribe til kontant flyttehjælp for at ændre beboersammensætningen i ghettoerne.
Odense Kommune vil betale 15.
000 kroner skattefrit til hver dømte person, der flytter.
Ifølge Fyens Stiftstidende har en god håndfuld allerede henvendt sig og vist interesse for tilbuddet.
Beskæftigelses- og socialrådmand Brian Dybro (SF) kalder beslutningen 'en lortesituation'.
- Det er et valg mellem pest eller kolera.
Hvis vi ikke får flyttet 12-14 kriminelle ud af området, så ender det på den hårde ghettoliste, og så skal vi til at rive bygninger ned og flytte beboere.
Det vil jeg for alt i verden undgå, siger Brian Dybro.
Det er et meget meget stort dilemma.
Som politiker sidder man ikke med ro i maven og siger: 'Vi bruger 15.
000 kroner på, at kriminelle skal flytte og have flyttehjælp'Christoffer LilleholtVenstres gruppeformand i Odense Byråd Christoffer Lilleholt siger, det er en vanvittig beslutning.
- Det er et meget meget stort dilemma.
Som politiker sidder man ikke med ro i maven og siger: 'Vi bruger 15.
000 kroner på, at kriminelle skal flytte og have flyttehjælp', men hvis det sikrer, at vi ikke skal rive andre menneskers boliger ned, så synes jeg, det er en god løsning, siger Christoffer Lilleholt.
De tre boligselskaber i Odense vil betale for flytningen og 14 dages husleje i en ny almen bolig.
De kriminelle, der flytter, skal desuden heller ikke betale indskud.
Og det skal ikke ses som en belønning af de kriminelle i områderne, siger Jens Pilholm, der er direktør i boligselskabet Civica, der har boliger i Risingområdet i Odense.
- Hvis ikke det her lykkes for os, og vi i stedet ender med, at Risingområdet ender på den hårde ghettoliste i december 2020, så skal vi til at lave planer, hvor der er krav,om, at vi skal omdanne eller nedrive boliger.
Det er en voldsom konsekvens for de øvrige beboere i området, siger Jens Pilholm.
FacebookTwitterKopier linkEmner:Brian Dybro (politiker)|Christoffer Lilleholt (politiker)|Socialistisk Folkeparti|Bolig|Odense




