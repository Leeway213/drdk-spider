https://www.dr.dk/nyheder/udland/intern-splid-koster-italiensk-regering-livet-du-tilsvaerter-regeringens-navn-af

UdlandIntern splid koster italiensk regering livet: 'Du tilsværter regeringens navn af egoistiske grunde'Italiens indenrigsminister øjner premierministerposten, hvis han kan fremtvinge et nyvalg, fortæller europa-korrespondent Anna Gaarslev.
Premierminister Giuseppe Conte meldte sin beslutning om at træde tilbage lidt efter klokken 16 tirsdag eftermiddag.
Af Anton Lind20.
aug.
2019 kl.
20.
32Bemærk: artiklen er mere end 30 dage gammelLæs opDet politiske kaos i Italien kulminerede her til eftermiddag, da premierminister Giuseppe Conte valgte at trække sig og dermed trække tæppet væk under regeringen.
Beslutningen kommer efter en regeringskrise, som den store italienske avis La Stampa har kaldt 'den mest vanvittige i verden', og hvor forholdet mellem de to regeringspartier, Lega og Femstjernebevægelsen, er gået fra ondt til værre.
Derfor var meldingen fra Conte heller ikke overraskende, fortæller DR's europa-korrespondent, Anna Gaarslev.
- Det var et resultat af en kaotisk situation, som de fleste havde ventet.
Men spændingen sitrer i det italienske senat, siger hun.
Ansvaret for regeringens kollaps skal i høj grad placeres hos indenrigs- og vicepremierminister Matteo Salvini, der er leder af partiet Lega.
Tidligere på måneden sagde han, at det var nytteløst at fortsætte regeringssamarbejdet.
Og selvom hans formelle forklaring var, at samarbejdet ikke fungerer, handler det nok reelt mere om, at hans parti, Lega, står utroligt stærkt i meningsmålingerne og potentielt kan fordoble sit stemmetal og få op til 35-40 procent af stemmerne.
Salvini vil altså have alt at vinde ved et hurtigt nyvalg, forklarer Anna Gaarslev.
- Magtforholdet er tippet mellem Lega og Femstjernebevægelsen.
Derfor har Salvini stor interesse i at fremprovokere et valg, hvor han kan inkassere de stemmer, der ligger derude, og som kan gøre ham til Italiens næste premierminister, siger Anna Gaarslev.
'Du har ikke opført dig som en holdspiller'Det var under en timelang tale i senatet, at Giuseppe Conte her til eftermiddag offentliggjorde sin beslutning om at trække sig som premierminister.
Her harcelerede han mod Salvini, som han beskyldte for at have underløbet regeringen.
I et afsnit talte Conte direkte til indenrigsministeren, fortæller Anna Gaarslev.
- Kære Matteo (Salvini, red), jeg kan vældigt godt lide dig, men du har ikke opført dig som en holdspiller.
Du har sat dine egne interesser over landets bedste, du har ødelagt en god proces, og du tilsværter regeringens navn af dine egne politiske grunde, lød det fra Conte, fortæller Anna Gaarslev.
De to partier har fra starten af regeringssamarbejdet, der begyndte i 2018, været fundamentalt forskellige, og de har været uenige om alt fra økonomi til EU og migranter.
Matteo Salvini taler til premierminister Giuseppe Conte under aftenens debat i senatet.
 Giuseppe Conte taler til senatet med indenrigs- og vicepremierminister Matteo Salvini til venstre.
 Støttere af Femstjernebevægelsen demonstrerede uden foran senatet, da Giuseppe Conte meldte sin afgang.
1 / 3Matteo Salvini taler til premierminister Giuseppe Conte under aftenens debat i senatet.
1 / 3Giuseppe Conte taler til senatet med indenrigs- og vicepremierminister Matteo Salvini til venstre.
2 / 3Støttere af Femstjernebevægelsen demonstrerede uden foran senatet, da Giuseppe Conte meldte sin afgang.
3 / 3Indtil nu har de dog begge haft interesse i samarbejdet, men det har altså ændret sig, i takt med at meningsmålinger har rykket sig i Legas favør.
En løsning kan tage månederNår premierminister Giuseppe Conte engang i aften formelt har indleveret sin fratrædelse til præsidenten, Sergio Mattarella, bliver det dennes opgave at finde ud af, hvordan Italien kommer videre.
Præsidenten vil formentlig først gennemføre samtaler med de øvrige partiledere med henblik på at finde ud af, om der kan dannes et nyt politisk flertal i det nuværende parlament.
Han kan herefter også overveje at indsætte en midlertidig embedsmandsregering eller udskrive valg.
- Nu er der forskellige muligheder, men det er op til præsidenten, der er kendt for at være en grundig mand, som ikke farer frem og træffer hasarderede beslutninger, fortæller Anna Gaarslev.
Så selvom Matteo Salvini ønsker et hurtigt valg, kan der sagtens gå lang tid, før det bliver en realitet.
Så sent som i 2018 måtte italienerne vente tre måneder på en ny regering.
Giuseppe Conte tilhører ikke noget politisk parti, men blev Italiens premierminister sidste år, da Lega og Femstjernebevægelsen dannede en koalition.
Samarbejdet begyndte for alvor at slå gnister, da Femstjernebevægelsen forsøgte at sætte en stopper for et togprojekt, som Lega Nord havde igangsat.
FacebookTwitterKopier linkEmner:Italien|Matteo Salvini (politiker)|Sergio Mattarella (politiker)|EU




https://www.dr.dk/nyheder/indland/dyre-redningshelikoptere-faar-mere-tid-til-indsats-mod-drukneulykker

IndlandDyre redningshelikoptere får mere tid til indsats mod drukneulykkerForsvarets redningshelikoptere brugte sidste år væsentligt mindre tid i luften som flyvende ambulancer og kunne derfor være klar til redningsopgaver.
Militærets redningshelikoptere brugte sidste år færre timer på dyre patienttransporter fra sygehus til sygehus, viser ny redegørelse.
Af Mads Korsager Nielsen20.
aug.
2019 kl.
22.
00Bemærk: artiklen er mere end 30 dage gammelLæs opRegionernes akutlægehelikoptere har overtaget en større del af opgaven med at flyve patienter fra sygehus til sygehus.
Redningstjenesten i DanmarkEftersøgnings- og redningstjenesten i Danmark kaldes i daglig tale SAR-tjenesten (Search And Rescue).
Tjenesten råder over en række enheder, der kan sættes i aktion alt efter behov.
Blandt andet Flyvevåbnets redningshelikoptere, Søværnets Kystredningstjeneste med både redningsfartøjer og køretøjer samt Marinehjemmeværnets fartøjer.
Det betyder, at Forsvarets redningshelikoptere i højere grad kan koncentrere sig om det, de er udrustet til, nemlig at redde menneskeliv og afværge drukneulykker til søs under de værst tænkelige forhold.
Det viser den årlige redegørelse fra Skibs- og Luftfartens Redningsråd, der netop er udkommet.
- Det betyder, at de i højere grad vil være til rådighed, når der opstår en skarp opgave, og dermed kunne have en hurtigere reaktionstid.
Desuden giver det bedre muligheder for at træne mere komplekse operationer end det, transporten mellem en ø og et hospital udgør, siger Dennis Virkelyst, kaptajnløjtnant og sekretær for Skibsfartens og Luftfartens Redningsråd under Forsvarsministeriet.
En tredjedel færre lufttransporterIfølge redegørelsen brugte militærets grønne EH101 Merlin-redningshelikoptere næsten en tredjedel færre timer - 29,2 procent - i luften på ambulanceflyvninger og overflytninger af patienter sidste år end året før.
Tidligere har det medført kritik, at militærets dyre og specialiserede redningshelikoptere blev brugt som flyvende ambulancer mellem sygehuse og isolerede landsdele.
En beregning fra 2012 viste, at de militære helikoptere kostede skatteyderne 100.
000 kroner i timen eller godt ti gange så meget som de mindre, civile helikoptere.
Det er særligt transporter mellem Bornholm og Rigshospitalet, som de militære helikoptere i dag udfører færre af.
- Førhen kunne akutlægehelikopterne ikke gøre det selv, fordi de antalsmæssigt ikke var så mange.
Derfor gjorde vi det, fordi opgaven selvfølgelig skulle løses, siger Dennis Virkelyst fra Redningsrådet, og fortæller, at de militære redningshelikoptere typisk afløser de civile kolleger, når vejrforholdene holder dem på jorden.
Redningsoperationer slog rekordIfølge redegørelsen var der sidste år god brug for de militære redningshelikopteres indsats mod drukneulykker.
På grund af den gode sommer, slog antallet af redningsoperationer nemlig en slags rekord i nyere tid, forklarer Redningsrådets sekretær.
- Når det er en god og varm sommer, som det var tilfældet i 2018, så nyder mange at være ved stranden og på havet.
Det betyder også, at der opstår flere situationer, hvor Forsvaret må ud og hjælpe og redde folk i nød, siger Dennis Virkelyst.
Antallet af redningsoperationer steg i 2018 fra et årligt gennemsnit på 416 til 457.
I de fleste tilfælde var der tale om joller og sejl- eller motorbåde, der havde brug for hjælp fra søredningsberedskabet.
Redningsberedskabet omfatter blandt andet militærets Merlin-helikoptere samt Kystredningstjenestens redningsstationer med skibe placeret langs de danske kyster.
I 2018 omkom 15 personer som følge af søulykker, hvilket er fire færre end året før.
FacebookTwitterKopier linkEmner:Militær|Ulykker|Rigshospitalet|Forsvarsministeriet|Bornholm




https://www.dr.dk/nyheder/udland/trump-er-klar-til-lukke-rusland-ind-i-varmen

UdlandTrump er klar til at lukke Rusland ind i varmenUSA's præsident ser gerne, at Rusland vender tilbage til G8.
Rusland røg ud efter annektering af Krim.
Donald Trump vil have Putins Rusland tilbage i G8.
20.
aug.
2019 kl.
22.
14Bemærk: artiklen er mere end 30 dage gammelLæs opDonald Trump vil have Rusland tilbage, så G7 igen bliver G8.
Det skriver nyhedsbureauet AFP.
Den amerikanske præsident siger til journalister, at det vil være "meget mere passende", hvis Rusland igen lukkes ind i klubben af førende vestlige industrilande.
Hvad er G7?
G7 står for 'Group of Seven' og er et forum for det årlige topmøde mellem stats- og regeringschefer fra de store industrinationer USA, Tyskland, Japan, Frankrig, Storbritannien, Canada og Italien.
Rusland plejede også at være med, men blev suspenderet i 2014 som følge af annektering af Krimhalvøen.
International økonomisk politik har traditionelt været hovedemnet, men i de senere år er også miljø, terrorisme, reformer af internationale organisationer og økonomisk hjælp blevet debatteret.
Siden 1977 har EU-Kommissionens formand deltaget på lige fod med de øvrige.
Kilde: Den Store DanskeTrump slår fast, at han "bestemt" kan støtte Ruslands tilbagevenden.
Hans kommentar til journalister kommer, kun få dage før at G7-landene mødes til topmøde i den franske by Biarritz.
- Det er meget mere passende at have Rusland indenfor, mener præsidenten.
Trump hævder ifølge nyhedsbureauet AP, at det var hans forgænger i Det Hvide Hus, Barack Obama, som fik "den dårlige idé" at skille sig af med Rusland, fordi han følte sig udmanøvreret af præsident Vladimir Putin.
Smed Rusland ud i 2014Den russiske regering blev smidt ud af G8 i 2014.
Det var, efter at Rusland havde annekteret den ukrainske halvø Krim.
Dermed gik man tilbage til det gamle format: G7.
Det består af USA, Canada, Tyskland, Frankrig, Storbritannien, Italien og Japan.
EU deltager også.
Trump har tidligere vakt opsigt, når det gælder Rusland.
På et pressemøde sidste år i Finlands hovedstad, Helsinki, med Putin fik Trump amerikanske politikere til at spærre øjnene op, da han angreb USA's efterretningstjenester.
Han beskyldte FBI, CIA og andre for manipulation, efter de samlede efterretningstjenester i en rapport fra 2017 fastslog, at Rusland forsøgte at påvirke det amerikanske valg i 2016 for at få Trump valgt som præsident.
Det var på et tidspunkt, hvor den særlige anklager Robert Mueller undersøgte, om der var en forbindelse mellem Rusland og Trump-kampagnen under valgkampen.
G7-mødet for stats- og regeringschefer indledes lørdag i Biarritz med Frankrigs præsident, Emmanuel Macron, som vært.
Mødet slutter mandag.
/ritzau/FacebookTwitterKopier linkEmner:Barack Obama (politiker)|Donald Trump (politiker)|Rusland|USA|Efterretningstjenester




https://www.dr.dk/sporten/cykling/postnord-danmark-rundt/tidligere-dansk-mester-vil-lave-det-store-kup-i-danmark-rundt

PostNord Danmark RundtTidligere dansk mester vil lave det store kup i Danmark RundtAlexander Kamp går både efter at vinde kongeetapen på Kiddesvej og førertrøjen.
Alexander Kamp elsker at køre PostNord Danmark Rundt.
Af Malte Nørgaard20.
aug.
2019 kl.
20.
30Bemærk: artiklen er mere end 30 dage gammelLæs opCykelrytteren Alexander Kamp forsøger ikke at skjule for konkurrenterne, at han har store ambitioner i årets danske rundtur, der indledes onsdag.
Mit ubetinget største mål er at vinde hele løbet.
Alexander Kamp, cykelrytterDen tidligere danske mester fra Riwal Readynez-cykelholdet kommer nemlig til at køre offensivt på de fem etaper.
Det lover han, allerede før de første kilometer er kørt.
- Jeg vil vinde løbet sammenlagt, og jeg har også et opgør med Kiddesvej i Vejle.
Dér vil jeg meget gerne vinde en etape, og det skal være i år, siger han med henvisning til etapen på den efterhånden ikoniske bakke i fjordbyen, hvor han tre gange tidligere har kørt sig blandt de tre bedste.
Herunder kan du se, hvad der venter rytterne på stigningen op ad Kiddesvej i Vejle:Er i topformSelv mener han, at det er en realistisk målsætning med en samlet sejr, da han har planlagt det meste af sæsonen efter, at formen er på sit bedste til PostNord Danmark Rundt.
Danmark Rundt er et cykelløb, som jeg glæder mig til at køre hvert eneste år.
Alexander Kamp, cykelrytter- Min form har med vilje været lidt nede i en bølgedal over sommeren, hvorefter jeg har forsøgt at bygge den op, så den rammer toppen til PostNord Danmark Rundt, siger han og fortsætter.
- Mit ubetinget største mål er at vinde løbet, og for at det kan lade sig gøre, så skal jeg minimere mit tidstab på enkeltstarten.
Det har tidligere været et sted, hvor jeg har haft lidt svagheder.
Men jeg har forberedt mig ned til mindste detalje i år.
Derfor er jeg også klar til at køre en god enkeltstart, forklarer han.
Skal køre med de bedste næste årMed en forhåbentlig succesfuld tur rundt i det danske landskab håber Alexander Kamp samtidig, at han kan være med til at afslutte en flot sæson på Riwal-Readynez, der kører på cykelsportens næstøverste hylde, Pro Continental.
© ScanpixDe seneste fem vindere af Post Nord Danmark Rundt2014 - Michael Valgren2015 - Christopher Juul Jensen2016 - Michael Valgren2017 - Mads Pedersen2018 - Wout van AertFor i det nye år skifter Alexander Kamp nemlig til et hold, der kører på den største scene, World Touren.
Selv vil han ikke sætte navn på holdet endnu, men han fortæller gerne, at målet i det nye år bliver at køre en cykeltur, der tager tre uger.
Med andre ord drømmer han om en udtagelse til enten Giro d’Italia, Vuelta España eller Tour de France.
- Det har længe været min store drøm, at jeg kunne få lov at køre på et World Tour-hold.
Og nu føler jeg også, at tiden er inde til at prøve det af, selvom jeg har været sindssygt glad for tiden hos Riwal-Readynez, siger han.
Men i første omgang ser han bare frem til at vise cykeltalentet frem foran det hjemlige publikum i Danmark.
- Danmark Rundt er et cykelløb, som jeg glæder mig til at køre hvert eneste år.
Det bliver ikke større for en dansk rytter, slår han fast.
Første etape af PostNord Danmark Rundt køres onsdag og kan ses direkte på DR1.
Ruten i Post Nord Danmark Rundt•1.
etape: Silkeborg - Silkeborg 170 km.
•2.
etape: Grindsted - enkeltstart 17 km.
•3.
etape: Holstebro - Vejle 200 km.
•4.
etape: Korsør - Asnæs Indelukke 175 km.
•5.
etape: Roskilde - Frederiksberg 165 km.
FacebookTwitterKopier linkEmner:Alexander Kamp (cykelrytter)|Cykelsport|PostNord|DR1|Vejle




https://www.dr.dk/nyheder/detektor/detektor-tv2-tager-fejl-i-historie-om-hadforbrydelser

DetektorDetektor: TV2 tager fejl i historie om hadforbrydelser Ingen tal bekræfter TV2-påstand om voldsom vækst i hadforbrydelser.
Deltagere i Copenhagen Pride Parade 2019.
Af Miriam Brems  og Laura Marie Sørensen20.
aug.
2019 kl.
20.
30Bemærk: artiklen er mere end 30 dage gammelLæs opLørdag var der fest i gaden, da Copenhagen Pride Parade gik gennem København.
Men få dage før kunne TV2 Nyhederne fortælle, at der ikke var meget at fejre:Antallet af hadforbrydelser mod blandt andet seksuelle minoriteter er i ”voldsom vækst,” lød det.
Men den påstand er der ikke dækning for, siger Rigspolitiet til Detektor.
Hvad påstår TV2?
Der har været afholdt pride i København siden 1996.
Festivalen Pride Week var knap nok kommet i gang, før TV2 Nyhederne den 12.
august fortalte, at festen også havde en bagside.
- De nyeste tal viser, at hadforbrydelser, som ofte skyldes offerets seksuelle tilhørsforhold, er i voldsom vækst, lød det i 19-nyhedernes indslag om den forestående Pride Week.
I tv-indslaget fremgår det, at TV2 bygger sin historie på tal fra Rigspolitiet.
I indslaget bliver der sagt følgende:- Rigspolitiet har kun opgjort antallet af hadforbrydelser siden 2015, hvor tallet var 198.
Året efter steg det til 274.
I 2017 var der 446 sager.
Det siger RigspolitietPolitiet var til stede under Copenhagen Pride Parade lørdag den 17.
august.
Men der er ikke dokumentation for at sige, at hadforbrydelser er i voldsom vækst på baggrund af Rigspolitiets tal.
Det forklarer Tenna Wilbert, som er centerchef i Nationalt Forebyggelsescenter hos Rigspolitiet.
- Vi har ændret vores monitoreringspraksis, så vi finder flere anmeldte sager, der rummer hadforbrydelser, end vi gjorde før, siger hun.
Politiets nye måde at opgøre sager om hadforbrydelser på betyder, at man ikke kan sammenligne tallene fra 2015 og 2016 med de nyeste tal fra 2017.
Når politiet opgør, hvor mange sager om hadforbrydelser, der har været et bestemt år, trækker politiet data fra et sagsstyringssystem.
Alle anmeldte sager kan tildeles nøgleord, man kan søge på, forklarer Tenna Wilbert.
- Hadforbrydelser gemmer sig typisk i andre sager.
Det kan være voldssager, hærværkssager eller trusselssager, siger Tenna Wilbert.
I 2017 tilføjede politiet en række søgeord, der relaterer sig til hadforbrydelser.
Derfor bliver flere sager om hadforbrydelser nu talt med i opgørelsen over hadforbrydelser end i 2015 og 2016.
Med den nye opgørelsesmetode nåede Rigspolitiet i 2017 frem til 446 sager om hadforbrydelser.
Med den gamle opgørelsesmetode ville tallet for 2017 være 213 og dermed kun 15 flere end i 2015 og 61 færre end i 2016, hvor tallet var 274.
Så der er altså ikke basis for på baggrund af Rigspolitiets tal at sige, at der er tale om en voldsom vækst fra 2015 til 2017.
Der er snarere tale om, at de nye tal fra 2017 giver et mere retvisende billede af, hvor mange hadforbrydelser, der bliver anmeldt til politiet, vurderer Tenna Wilbert.
- Vi kunne formentlig have fundet flere sager i 2015 og 2016, hvis vi havde brugt den nye metode, siger hun.
Det siger TV2 til kritikkenNyhedschef på TV2 Nyhederne Jacob Kwon har ikke ønsket at stille op til et interview.
Han skriver i stedet til Detektor, at TV2 i sit indslag bruger tal fra en pressemeddelelse fra Rigspolitiet fra september 2018.
Den pressemeddelelse linker til en rapport fra Rigspolitiet om hadforbrydelser i 2017.
- I den pressemeddelelse, der blev sendt ud, konkluderede Rigspolitiet, at der i 2017 blev registreret 172 flere sager om hadforbrydelser i 2017 end i 2016, skriver Jacob Kwon og tilføjer:- I rapporten fremgår det dog, at stigningen i 2017 formentlig ikke skyldes, at der er blevet begået flere hadforbrydelser i 2017.
Det er et væsentligt forbehold, som vi burde have haft med i vores dækning, og vi beklager, at det var udeladt.
I den rapport fra Rigspolitiet, som Jacob Kwon nævner, står:- Antallet af registrerede hadforbrydelser i 2017 kan med andre ord henføres til den ændrede monitoreringspraksis, som nu giver et mere retvisende billede af kriminalitetsområdet og er formentlig ikke udtryk for, at der blev begået flere hadforbrydelser i 2017 end i de tidligere år.
TIP DETEKTORDetektors redaktion modtager meget gerne tip om aktuelle påstande, vi bør faktatjekke.
Skriv til os på detektor@dr.
dkDetektor har også set nærmere på den pressemeddelelse, som Jacob Kwon henviser til og har herefter igen været i kontakt med nyhedschefen.
Du skriver i dit svar, at Rigspolitiet selv sammenligner tallene fra 2016 og 2017 med følgende sætning: ”Det vil sige, at der i 2017 er registreret flere sager om hadforbrydelser end i 2016.
”Politiet sammenligner for os at se ikke tallene i den sætning.
Politiet skriver, at der er registreret flere sager om hadforbrydelser end i 2016.
Er du enig i, at der er en forskel?
- Nej, jeg mener, at politiet sammenligner.
Det gør det også tydeligt i sætningen: En ny rapport viser nu, at omfanget af hadforbrydelser er større end tidligere antaget.
Når overskriften på pressemeddelelsen lyder ”Politiet har fået bedre overblik over hadforbrydelser”, og pressemeddelelsen netop handler om, at politiet har fået et nyt monitoreringssystem, burde det så ikke få en klokke til at ringe hos jeres reporter om, at tallene er opgjort på forskellige måder, og at man ikke kan sammenligne tallene og sige, at der er tale om en stigning?
- Nej, ikke nødvendigvis.
Virksomheder ændrer hele tiden monitorering f.
eks.
i forbindelse med økonomi, mandskab, varelager, logistik og så videre.
Det betyder ikke, at tidligere data bliver usammenlignelige.
Det siger Rigspolitiet til TV2's kritikPolitibil ved Københavns Byret, mandag den 4.
marts 2019.
Detektor har spurgt Tenna Wilbert fra Rigspolitiet, om TV2 har ret i, at politiet skulle have været mere tydelig i den pressemeddelelse, TV2 har bygget deres historie på.
- Det giver jo selvfølgelig altid grund til at kigge indad, hvis der er nogle, der har misforstået vores budskab.
Men jeg tænker, at vi i rapporten er ret tydelige i forhold til, hvad det er for nogle forbehold, tallene skal læses med, siger hun.
Hvad ved vi så om hadforbrydelser?
Foto: Jeppe Bøje Nielsen/Ritzau Scanpix Tallene fra Rigspolitiet fortæller altså ikke, om der har været en stigning i antallet af hadforbrydelser siden 2015.
Men tallene fra 2017 giver ifølge Rigspolitiet et mere retvisende billede af, hvor mange sager om hadforbrydelser der bliver anmeldt til politiet.
Det er dog ikke ensbetydende med, at tallene viser, hvor mange hadforbrydelser der bliver begået, siger Tenna Wilbert.
Dels er tallene i Rigspolitiets rapport så små, at de er behæftet med en vis usikkerhed.
Dels er politiets måde at opgøre antallet af hadforbrydelser stadig meget ny.
Derfor har der været et stort arbejde i at sikre, at alle politikredse ved, hvordan en hadforbrydelse skal registreres.
Dertil kommer, at sager om hadforbrydelser dækker over anmeldelser og ikke tiltaler eller domme, og at politiet regner med, at der er store mørketal på området.
- Når man kigger i Justitsministeriets offerundersøgelser, giver det en indikation af, at problemet er større, end det vi kan se ud af vores data, siger Tenna Wilbert.
Offerundersøgelsen fra 2005-2017, som er lavet af Det Kriminalpræventive Råd, anslår, at mellem 1.
500 og 2.
500 danskere i aldersgruppen 16-74 år hvert år er ofre for hadforbrydelser, der bunder i homo- eller transfobi.
Den undersøgelse kan dog heller ikke sige noget om udviklingen i antallet af hadforbrydelser.
FacebookTwitterKopier linkEmner:Rigspolitiet|TV 2 (tv-kanal)|Vold|Politi|København




https://www.dr.dk/mitliv/emma-paa-21-fik-stress-og-opgav-skolen-det-er-blevet-et-princip-mig-ikke-tage-en-uddannelse

Hvordan går det?
Se temaMit LivEmma på 21 fik stress og opgav skolen: 'Det er blevet et princip for mig ikke at tage en uddannelse'- Jeg er virkelig træt af den status, der ligger i, at man skal have en uddannelse.
© DrAf Michael Ørtz Christiansen og Foto: Betina Garcia20.
aug.
2019 kl.
20.
00Læs opDa jeg fik stress, oplevede jeg, hvor meget det fylder, at man skal have det perfekte cv, så man kan vise, at man har en eller anden fancy uddannelse.
Det er skræmmende, så meget det fylder.
Emma Hørlyck21 år.
Bor i bofællesskab i Århus.
Er musiker og udgav i maj sin første single ”Klar scene”.
Arbejder som barnepige for en 8-årig pige.
Gik ned med stress for tre år siden.
Læs her, hvordan Emma beskrev sin stress-sygdom i 2017 til dr.
dk.
Jeg tog det som et kæmpe nederlag, at jeg fik stress, fordi der netop er et kæmpe pres, som siger, at man klare sig godt, få den rigtige uddannelse og skabe sig en karriere.
I starten af min periode med stress kunne jeg slet ikke acceptere, at jeg ikke lavede noget.
Jeg følte mig meget mindre værd end de andre, der stadig gik i skole.
Og jeg løj og sagde, at jeg stadig var i gang med noget, selvom jeg bare lå derhjemme ude af stand til at foretage mig noget som helst.
Men langsomt begyndte jeg at acceptere, at jeg havde det dårligt, og at jeg ikke passede ind i alle de kasser, som man helst skal passe ind i.
Jeg kan overhovedet ikke bevæge mig.
Jeg prøver at komme ud af døren, men min krop kan ikke.
På en eller anden måde kommer jeg tilbage i sengen, hvor jeg føler det, som om jeg falder ned i stort hul og rammer bunden fuldstændig.
Jeg græder virkelig voldsomt og ryster.
Emma Hørlyck oktober 2017, om da stressen ramteJeg er gang på gang blevet valgt fra til jobs, fordi jeg ikke har en gymnasial uddannelse på mit cv.
Det er jeg vildt træt af.
Nogle gange giver det selvfølgelig mening i forhold til det job, man søger, men jeg oplever ofte, at det ikke er relevant.
Jeg er virkelig træt af den status, der ligger i, at man skal have en uddannelse, og jeg vil gå foran for de outsidere, der ikke går den lige vej.
For dem, der ikke vælger en uddannelse.
Da jeg oplevede, at meget af al den snak om uddannelse drejer sig om prestige, blev det et princip for mig ikke at tage en uddannelse.
Jeg vil vise, at man godt kan blive til noget uden en uddannelse.
Det er den største drivkraft for mig.
Det vil jeg gerne fortælle til andre.
Emma har fundet ro i at være en outsider, men det har været en lang proces.
Jeg har mildest talt ikke noget imponerende cv, når det drejer sig om uddannelse, men jeg har været ude i alle mulige forskellige jobs og lært meget i det virkelige liv.
Det kan være lige så nyttigt, som hvis jeg havde siddet og sovet mig igennem en ungdomsuddannelse.
Nu har jeg fundet ro i at være en outsider, men det er en proces, der har været i gang, siden jeg gik ned med stress.
Stresset?
Her kan du få hjælpDet er meget individuelt, hvordan man oplever stress, men det er vigtigt, at du beder om hjælp, så du kan få det bedre.
Se her, hvordan du kan komme videre.
Alle mine venner er i gang med at tage en uddannelse, og det kan være svært at være uden for det fællesskab.
Men jeg kan mærke, at jeg helt grundlæggende føler mig godt tilpas og glad i det.
Det er vildt dejligt at være nået dertil, at jeg kan finde ro i det.
I en lang periode havde jeg svært ved at tro på, at det skulle lykkes med musikken, og jeg overvejede at finde på noget andet, men jeg kunne mærke, at musikken trak mest i mig.
Og så modtog jeg et legat sidste år, hvilket var en kæmpe bekræftelse af, at der var noget ved musikken, som jeg godt kunne finde ud af.
Emma Hørlyck har netop udgivet sin 2.
single 'Natten er lang, livet er ungt'.
Hør den her:Natten er lang og livet er ungt - Emma HørlyckDet gjorde mig endnu mere sikker på, at jeg gjorde det rigtige ved at vælge noget andet end alle mine venner.
Men musikbranchen er meget ubarmhjertig.
Man skal stå meget igennem og klare en masse afslag.
Det kan være vildt hårdt, men det er også en branche, hvor jeg selv kan styre min tid.
I nogle perioder arbejder jeg vildt meget, og nogle gange går jeg rundt i min egen boble og skriver tekster og melodier.
Hvis jeg skal leve af at lave musik, bliver jeg nødt til at tage opgaver ind, hvor der er en fast deadline, og det kan godt være svært for mig.
Emma Hørlyck tilbage i 2017, hvor hun første gang fortalte dr.
dk om sin stress.
I dag har hun det bedre, og i maj udgav hun sin første single ”Klar scene”.
Bare fordi man har været ramt af stress en gang, er det ikke udelukket, at det kan ske igen.
Det er vigtigt for mig at minde mig selv om det.
Og det virker, at jeg fortæller mig selv, hvad der kan ske, hvis jeg bare kører derudad uden at mærke efter.
Jeg lytter mere til mig selv og tager en dag på sofaen, hvis jeg har brug for det.
Eller hvis jeg har brug for at gå en tur i naturen eller lave noget andet, der lader mig op med energi, så jeg ikke kun lever i det der pres hele tiden.
Jeg kunne mærke nogle stress-tegn for nylig.
Jeg fik helt vildt ondt i hovedet og maven.
Jeg kunne ikke samle mig ordentligt, og tingene gik meget stærkt for mig.
Nu er jeg klar over, at det er stress-tegn, og at jeg virkelig skal tage det seriøst og stoppe op.
I sidste ende skal jeg selv sige stop, når det går for stærkt, men jeg bruger min familie og venner til at tale tingene igennem med.
Det er oftest der, jeg selv kan mærke, hvad der er rigtigt.
Det kan være svært, hvis jeg bare går rundt med det i mit eget hoved.
Efter sin stress-sygdom er Emma Hørlyck blevet bedre til at mærke efter og tage en dag på sofaen, hvis presset kommer snigende.
Når jeg tænker tilbage på min tid med stress, er det ret vildt at være, hvor jeg er i dag.
At jeg sidder her i Aarhus og har gang i musikken.
Jeg er vokset helt vildt med alle de oplevelser, jeg har haft med musikken.
Der er også nedture, men jeg er blevet klogere på mine egne grænser, og hvad jeg kan og vil.
Jeg kan se, hvor meget det giver mig at gå en anden vej, og jeg får meget mere ud af mit liv ved at gribe de chancer, der kommer, i stedet for at have planlagt det hele.
Det her skal ikke være en kritik af selve det at tage en uddannelse, for vi skal jo ikke alle sammen bare droppe ud af systemet og være kunstnere.
Det er bare helt vildt vigtigt, at man tager en uddannelse, fordi man har lyst til det, og ikke fordi man føler sig tvunget til det af forventningerne udefra.
Jeg har mange venner, der bliver studenter nu, og de kommer ud og starter der, hvor jeg startede for tre år siden.
Nu er jeg vildt taknemlig for, at jeg ikke startede på gymnasiet, for så skulle jeg først til at starte på det hele nu.
Emma HørlyckDet handler også meget om at finde motivation i det, jeg gør, for musikbranchen er ikke den letteste i verden.
Det er vigtigt at minde mig selv om, hvorfor jeg gør det.
Og jeg gør det, fordi jeg elsker musik, men først og fremmest for at fortælle, at man godt kan gå en anden og mere kringlet vej i livet og stadig være noget.
Så kan det godt være, at jeg ikke har råd til at købe nyt tøj, og at jeg ikke har en hverdag med andre på min egen alder, men det er fuldstændig underordnet, for jeg er glad og lykkelig i det, jeg gør.
FacebookTwitterKopier linkEmner:Uddannelse|Sygdomme og lidelser|Gymnasiale uddannelser|Ungdomsuddannelser|Aarhus




https://www.dr.dk/nyheder/udland/politisk-kaos-faar-italiens-premierminister-conte-til-traekke-sig

UdlandPolitisk kaos får Italiens premierminister Conte til at trække sigNu er det op til Italiens præsident, om der skal udskrives valg.
Premierminister Giuseppe Conte (i midten) trækker sig, fordi han mener, at indenrigs- og vicepremierminister Matteo Salvini (tv) har underløbet regeringen.
Af Camilla Markvardsen20.
aug.
2019 kl.
16.
02Bemærk: artiklen er mere end 30 dage gammelLæs opItaliens premierminister, Giuseppe Conte, trækker sig som følge af det politiske kaos, der hersker mellem landets to regeringspartier.
Han har netop meddelt parlamentarikerne i senatet, at han vil træde tilbage, fordi indenrigsminister Matteo Salvini, der leder partiet Lega, har underløbet regeringen.
Giuseppe Conte tilhører ikke noget politisk parti, men blev Italiens premierminister sidste år, da de to partier Lega og Femstjernebevægelsen blev de store vindere ved parlamentsvalget i Italien.
Legas leder, Matteo Salvini, og Femstjernebevægelsens leder, Luigi di Maio, blev begge udnævnt til vicepremierministre i en koalitionsregering.
Men forholdet mellem de to partier er kun gået én vej siden, nemlig fra at være lunkent til nu at være iskoldt.
Senest på grund af en stridighed om et stort togprojekt mellem Italien og Frankrig.
Salvini står til at vinde et nyvalgTidligere på måneden sagde indenrigs- og vicepremierminister Matteo Salvini, at det var nytteløst at holde fast i regeringen.
- Lad os tage direkte til parlamentet for at sige, at der ikke længere er flertal, lød det fra Salvini, der har opfordret til at lade et nyvalg løse problemerne.
Meningsmålinger peger nemlig på, at Salvinis parti, Lega, vil blive den helt store vinder, hvis der udskrives valg nu.
Salvini "har vist, at han følger sine egne og sit partis interesser [.
.
.
] Hans beslutninger udgør en alvorlig risiko for dette land", sagde den afgående premierminister Conte i senatet i dag.
Læs også:På stranden med Salvini: Italiens regering er ved at gå opløsning under den bagende solAllerede i juni sagde premierminister Giuseppe Conte, at han ville trække sig, hvis ikke samarbejdet mellem regeringspartierne kom op at køre igen.
Nu er det op til den italienske præsident, Sergio Mattarella, om han vil opløse regeringen.
Gør han det, kan han vælge at udskrive nyvalg eller indsætte en regering af teknokrater, der overtager regeringen frem til næste forår.
FacebookTwitterKopier linkEmner:Italien|Matteo Salvini (politiker)|Sergio Mattarella (politiker)|Valg og folkeafstemninger|Frankrig




https://www.dr.dk/nyheder/indland/laes-svarene-jeg-er-ikke-mit-modermaerke-mit-modermaerke-er-en-del-af-mig






https://www.dr.dk/nyheder/viden/teknologi/tesla-chef-nu-har-vi-teknologien-til-saette-en-computer-ind-i-din-hjerne

TeknologiTesla-chef: Nu har vi teknologien til at sætte en computer ind i din hjerneScience fiction-teknologien har allerede givet døve mennesker hørelsen tilbage.
Elon Musk præsenterede Neuralink i en storstilet livestream på Youtube.
Af Lasse Birk Nielsen20.
aug.
2019 kl.
20.
25Bemærk: artiklen er mere end 30 dage gammelLæs opEn computer i din hjerne, du kan bruge til at læse dine venners tanker, eller måske til at styre din bil bare med tankens kraft.
Det lyder måske som ren science-fiction for mange, men det er faktisk noget, som flere forskere verden over er i gang med at udvikle.
I denne måned har Elon Musk, der mest er kendt for elbilen Tesla, præsenteret de første prototyper af det udstyr, der ifølge ham skal hjælpe med at få en computerhelt ind i vores hjerner.
Projektet Neuralink har ellers været holdt meget hemmeligt, siden det blev præsenteret for to år siden med kun ganske lidt information om, hvad det egentlig gik ud på.
Men nu har verden endelig fået et indblik i Elon Musks planer.
Og Jakob Blicher, lektor ved Center for Funktionelt Integrativ Neurovidenskab ved Aarhus Universitet, der selv forsker i de såkaldte brain-computer interfaces, glæder sig over, at en mand som Elon Musk har kastet sig over området.
Sådan virker et brain-computer interfaceEt brain-computer interface består typisk af et givent antal sensorer, oftest elektroder, der læser signaler fra hjernen.
De er forbundet med en chip, der forstærker signalet, der så sendes til en computer, der skal fortolke det.
Elektroderne og chippen kan enten placeres uden på kraniet, eller som i tilfældet med Neuralink, opereres ind i selve hjernen.
Ved at operere det ind i hjernen, opnås der en større præcision.
Elektroderne måler signalerne fra nervecellerne i hjernen, som en computer så læser.
Ved at samle en masse data om, hvad de enkelt nerveceller giver af udslag, håber man på sigt at blive i stand til at forstå, hvad signalerne præcis betyder.
Denne viden vil så kunne bruges til at lære eksempelvis en robot, hvordan den skal bevæge sig.
Kilde: Utrecht NeuroProsthesis- Jeg synes, det er glædeligt, at han er gået ind i det her.
Det giver både en del opmærksomhed til den her type forskning, og så har de jo også en del ressourcer, som andre forskningsprojekter ikke har, siger han.
Små chips og en robotkirurgEn af de største udfordringer ved at sætte en chip ind i hjernen, er selve operationen.
Først skal man have åbnet kraniet og placeret chippen rigtigt.
Dernæst skal man så føre elektroder ned i selve hjernemassen.
Men i hjernen findes der en masse blodkar, som kirurgen skal være meget påpasselig med ikke at lave hul på.
Det vil Neuralink løse ved at tage opgaven ud af kirurgens hænder.
De har derfor udviklet en robot, der kan indsætte chippen med meget stor præcision, og dermed nedsætte risikoen for fejl, håber de.
Neuralink fremviste også deres version af selve den chip, der skal sættes ind i hjernen.
Her er det ved hjælp af nye produktionsmetoder lykkedes at gøre selve chippen og de elektroder der går ind i hjernen, meget mindre end tidligere.
Når udstyret bliver så småt, betyder det blandt andet at man kan sætte flere chips ind, og på den måde lave en mere avanceret kommunikation mellem hjernen og en computer.
Robotkirurgen til venstre i billedet, ses her sammen med den lille nål, der skal skyde den 4 x 4 mm store chip ind i hjernen.
Spørger man Jakob Blicher, er det især de to stykker udstyr, der er interessant ved Neuralinks præsentation.
- Meget af det, de viser, er en simulation af det, de tror signalet fra hjernen kan være.
Men jeg synes, det de har lavet på hardware-delen, ser rigtig godt ud.
Det kan blive spændende for hjerneforskningen generelt.
Det er noget udstyr, der ville kunne bruges af mange, til bedre at forstå hjernen, siger forklarer han.
Computerhjerne giver nye sanserNeuralink er ikke de eneste, der forsker i at få hjernen til at snakke med en computer.
Det er forskere i hele verden i færd med.
Det er for eksempel også det, Jakob Blicher arbejder med.
Det tror jeg ikke kommer til at ske inden for det næste 25-30 år.
Men jeg tror man inden for de næste ti år, kan lave noget, der ville kunne være til gavn for rigtig mange patienter, selvom det ikke er helt perfektJakob Blicher, Lektor ved Center for Funktionelt Integrativ Neurovidenskab, AUOg det er ikke uden grund, at området er interessant.
Teknologien har nemlig mange anvendelsesmuligheder.
Og det bruges faktisk allerede nogle steder i dag.
Et eksempel er cochlear-implantater, der ved hjælp af en chip i hjernen, kan give nogle døve mennesker hørelsen igen.
Mennesker med eksempelvis en arm- eller benprotese vil også på sigt kunne få noget ud af teknologien.
Ved at indsætte flere chips, vil man kunne lave mere avancerede proteser, der kan styres af hjernen, og måske endda genskabe følesansen i de kunstige lemmer.
Men for eksempel en armprotese, der kan bevæge sig og føle præcis som en almindelig arm, har stadig lange udsigter, hvis man spørger Jakob Blicher.
- Det tror jeg ikke kommer til at ske inden for de næste 25-30 år.
Men jeg tror, man inden for de næste ti år kan lave noget, der ville kunne være til gavn for rigtig mange patienter, selvom det ikke er helt perfekt, siger han.
FacebookTwitterKopier linkEmner:Elon Musk (erhvervsleder)|Tesla Motors|Videnskab|Teknologi|Aarhus Universitet




https://www.dr.dk/nyheder/indland/michala-ser-sit-modermaerke-som-en-fordel-jeg-behoever-ikke-vise-id-naar-jeg-skal

IndlandMichala ser sit modermærke som en fordel: Jeg behøver ikke vise id, når jeg skal hente en pakkeMichala Hall er født med et stort modermærke i ansigtet men har aldrig følt sig begrænset.
Af Sola Kruchov Sørensen og Signe Heiredal (grafik)20.
aug.
2019 kl.
19.
00Læs opEr der nogen, der har hængt rødt vasketøj op i din næse?
Du ligner Gorbatjov.
Hva’ så, Rudolf med den røde tud?
Det er bare nogle af de bemærkninger, Michala Hall er blevet mødt med gennem livet.
Alt sammen med henvisning til det store og rødlige modermærke, hun har i ansigtet.
Det har altid været der, for hun havde det ved fødslen.
Dengang var det forholdsmæssigt endnu større end i dag.
Det fyldte halvdelen af den lille piges ansigt, og det så voldsomt ud, men alligevel fyldte det ikke i hendes bevidsthed.
Og det har det faktisk aldrig rigtigt gjort.
- Min forældre sagde på et tidligt tidspunkt til hudlægerne, at ”Michala er lige præcis, som hun skal være”, så lægerne skulle bare slappe af, fortæller den i dag 40-årige kvinde.
Det indre tællerLægerne og især hudlægerne ville ellers rigtig gerne have fingre i den lille pige med det store mærke i ansigtet.
Hun kom under opsyn med det samme efter fødslen, og fagpersoner så hende som deres projekt.
Michala fortæller da også, at hun til tider har følt sig som en lille forsøgskanin.
Men hendes forældre var langt fra med på legen.
- Min far har fortalt mig, at der på et tidspunkt var en læge, der ville måle mit modermærke med en stiv jernlineal.
Og i sin iver var han tæt på at stikke mit ene øje ud.
Dér sagde mine forældre for alvor stop, fortæller hun.
Hun mener selv, at det er forældrenes måde at behandle hende og hendes modermærke på, der har gjort, at hun aldrig har følt, at hun er blevet drillet.
Det røde vasketøj i Rudolf-tuden eller Gorbatjov-sammenligningen har ganske enkelt aldrig sat sine spor hos Michala.
- Jeg er blevet opdraget med, at man aldrig skal dømme bogen på dens ydre.
Indre skønhed betyder alt, og det er det, der tæller, fortæller hun.
De dårlige ting preller afSom barn voksede Michala Hall op i Lyngby, hvor hun gik på en lille privatskole med kun et spor på hver årgang.
Trygt og godt for en anderledes udseende pige.
- Jeg var faktisk ekstremt genert som barn, når jeg var i nye omgivelser, men når jeg var i trygge omgivelser, var jeg enormt rapkæftet.
Og i skolen var jeg tryg – og altså meget fremme i skoene.
Det var nok også en medvirkende årsag til, at jeg ikke blev drillet med mit modermærke.
Din personlighed har meget at gøre med, om man bliver drillet.
Det handler om, hvordan du har det med dig selv, konkluderer hun.
Michala lader sig ikke mærke af sit modermærke, og den røde tud har hun endda overskud til at lave sjov med:Hun lærte hurtigt at hvile i sig selv, og ikke engang når hun bevægede sig udenfor de trygge rammer, opdagede den unge pige, at folk lagde ekstra mærke til hende.
- Hvis vi gik en tur i Lyngby Storcenter, kunne mine venner godt sige til mig, ”Folk kigger”.
Og jeg var bare sådan, ”Gud, gør de?
!
”.
Jeg vidste, at jeg havde mine venners og kammeraters opbakning, og det var - og er - det vigtigste for mig.
Alle de dårlige ting er formentlig prellet af på mig, hvis det er sket, og hvis altså jeg overhovedet har opdaget det, griner hun.
Lever i nuetI forbindelse med DR-programmet 'Anderledes som mig' har Michala mødt fire andre danskere med diagnosen nævus flammeus, som er den fine betegnelse for det noget mere forståelige begreb modermærke i ansigtet.
De fem har hver især håndteret det meget synlige mærke på hver deres måde, og deres møde og fællesskab har fået Michala til at tænke på, hvorfor hun aldrig har lagt mærke til andres blikke og hvisken i krogene.
Og hvorfor hun ikke vægter det ydre, som mange andre gør.
- Jeg har tænkt over, om det er, fordi jeg vender blikket ned, at jeg ikke ser det, men det er det ikke.
Jeg ser folk i øjnene.
Og ja, det kan da godt være, at de kigger en ekstra gang på mig, men jeg bider ikke mærke i det.
Jeg ved ikke, om det er min personlighed, eller om det er, fordi jeg er en smule distræt, men jeg lægger simpelthen ikke mærke til det.
Jeg vælger at sige, at det er, fordi jeg lever i nuet, griner hun.
Stor pige med store brysterSelvom der ikke var drillerier på grund af modermærket, gik Michala ikke igennem den svære teenagetid uden problemer.
Som ung var hun det, hun selv betegner som ’en stor pige’ med store bryster.
Og dét satte sine spor.
- Jeg var den eneste pige i min klasse, og da jeg så fik bryster, havde jeg ikke rigtig andre at spejle mig i end dem på årgangen over mig.
Det gjorde, at jeg virkelig følte mig anderledes.
Michala har mistet begge sine forældre.
Faderen døde, da hun var 29, og hun mistede sin mor i 2015.
Derfor har hun ikke længere dem til at fortælle historier og minder fra barndommen, ligesom hun heller ikke kan spørge forældrene om sin opvækst.
Hun ved ikke præcis hvorfor, men i teenagealderen kom der alt for meget forkert mad på bordet derhjemme, og chokolade og slik blev en del af hverdagen.
- Jeg åd bare og blev større og større.
Jeg kunne ikke finde bukser i H&M, som jeg kunne passe, fordi jeg var stor.
Når jeg så endelig fandt et par bukser, jeg kunne være i, var de 20 cm for lange.
Der blev jeg for første gang ked af mit udseende og de problemer, det gav.
Blandt problemerne var udfordringerne med at finde en kæreste.
Det kunne unge Michala ikke rigtigt.
Grunden var helt bogstaveligt lige for næsetippen af hende – mente hun i hvert fald selv.
- Jeg gav mit modermærke skylden for, at jeg ikke fik kærester som teenager.
Det var en super fin undskyldning at bruge og en fin knage at hænge det på.
Men det handlede slet ikke om det, for jeg fik fine tilbud dengang.
Det var bare ikke fra den slags fyre, som jeg gerne ville have.
Dem, jeg gerne ville have, ville have små tynde siv, der gik op i deres udseende, og det var bestemt ikke mig.
Så det blev aldrig til noget, siger Michala.
Se programmetI en programserie har DR mødt en gruppe danskere, der på hver deres måde skiller sig ud.
Det er blevet til fire programmer, hvor vi kommer tæt på de udfordringer og fordele, der er ved ikke at ligne alle andre.
Andet program 'Anderledes som mig - Benamputerede' sendes på DR1 tirsdag d.
6.
august klokken 20.
45.
Du kan også se programmet på DR TV.
Kæresten så modermærket - og det bagDa vægten ramte 100 kilo, sagde både Michala og hendes forældre stop, og den unge pige begyndte hos Vægtvogterne.
Og på kærlighedsfronten viste det sig, at modermærket da heller ikke var en stopklods.
Michala fik tre børn med sin eksmand og i dag har hun det, som nogle vil kalde et moderne parforhold med en kæreste, som hun ikke bor sammen med.
- Jeg har spurgt min nuværende kæreste, om han havde lagt mærke til det.
Han svarede, ”Ja, er du gal, jeg lagde mærke til det!
”.
Men han fortalte også, at da vi havde snakket om det, havde jeg sagt, at det intet betød for mig, og så havde han haft det sådan, at så var han også ligeglad med det.
"Det er mig med modermærket"Når Michala ikke engang kan give modermærket skylden for den svære teenagekærlighed, så har hun virkelig svært ved at pege på ret mange udfordringer ved ikke at ligne alle andre.
Til gengæld er der masser af fordele.
Og især en altovervejende:- Jeg behøver kun et møde, og så kan folk huske mig, lyder det kort og godt fra Michala.
Når hun ringer til mekanikeren, siger hun for eksempel bare, ”Det er mig med modermærket”, og så ved han præcis, hvem hun er.
Og i hendes job som pædagog er det også en fordel, for både børn og forældre husker hende – hvis ikke på navn så på udseende.
- Når jeg skal møde nye forældre i mit arbejde, siger jeg, at jeg er let at genkende, for jeg har et modermærke i ansigtet.
Det er ikke for at forberede dem på det, så det ikke bliver akavet eller noget.
Det er, så de lettere kan genkende mig, forklarer hun.
Michala er glad og tilfreds med det, hun ser i spejlet hver dag:Og så kan hun ligefrem vinde væddemål på det, viser en sjov oplevelse for noget tid siden:- Jeg var på posthuset med min søn for at hente en pakke.
Han har den alder, hvor han er ved at lære, hvordan man skal begå sig.
Så han ved godt, at man skal have id med, når man henter en pakke, og han sagde til mig, at jeg skulle finde mit id frem.
Jeg sagde, at det behøvede jeg ikke, fordi hun vidste, hvem jeg var.
Det troede han ikke på, så det endte med, at vi væddede en tier.
Og hun gav mig naturligvis min pakke uden videre, fordi hun har set mig før.
Får laserbehandlingI dag får Michala laserbehandling på sit modermærke et par gange om året.
Ikke fordi hun pludselig er blevet topbevidst om sit ydre, men fordi den slags modermærker med tiden bliver tykkere og mere læderhudsagtig og dermed kan begynde at klø mere og mere, ligesom det også generer synsfeltet.
- Man kan sammenligne det lidt med at gå til frisøren.
Jeg holder det, for at det skal se pænt ud.
Og så vil jeg gerne af med de blodfyldte knopper, jeg kalder hekseknopper.
Dem fik jeg, fordi min krop gik amok med hormoner, da jeg var gravid tre gange på tre år, forklarer hun.
- Jeg har det stadig sådan, at skønhed kommer inde fra.
Man er sin egen lykkes smed.
Hvis noget ikke er, som det skal være, har man selv valget til at lave det om eller gøre noget ved det, og det gør jeg.
FacebookTwitterKopier linkEmner:Lyngby|Lyngby Storcenter|H&M|Graviditet og fødsel|Parforhold




https://www.dr.dk/nyheder/politik/uroen-breder-sig-i-venstre-der-er-brug-et-formandsvalg

PolitikUroen breder sig i Venstre: Der er brug for et formandsvalgEt formandsvalg skal rense luften i Venstre, lyder det fra et medlem af partiets hovedbestyrelse.
Svend Møller Sørensen sidder i Venstres hovedbestyrelse og mener, at partiet har brug for nye kræfter i toppen af partiet.
Af Anders Byskov Svendsen, Amanda Holmen og Thomas Klose Jensen20.
aug.
2019 kl.
17.
37Bemærk: artiklen er mere end 30 dage gammelLæs opKrisen i Venstre stikker så dybt, at både formand Lars Løkke Rasmussen og næstformand Kristian Jensen bør trække sig, så partiet kan få et valg om posterne for at få renset luften.
Så kontant er meldingen fra Svend Møller Sørensen, der er medlem af Venstres hovedbestyrelse og kommuneforeningsformand i Skanderborg.
- De er nødt til at gå af begge to, så vi kan få et reelt valg.
Det er to dygtige folk, og de må gerne stille op igen.
Men der skal være mulighed for et reelt valg, og det har vi ikke haft i et stykke tid.
Nu er der brug for et reelt valg, så vi kan få luften renset, siger Svend Møller Sørensen.
Den interne ballade i Venstre har taget et skridt op ad stigen, efter Bent Jørgensen, byrådsmedlem fra Roskilde Kommune, og Kåre Ghisler Fuglsbjerg, næstformand for Venstre Roskilde Midt, i en kronik i Jyllands-Posten skriver, at Lars Løkke Rasmussen og Kristian Jensen bør trække sig og give plads til Jakob Ellemann-Jensen som ny formand.
Svend Møller Sørensen vil ikke pege på andre kandidater, men han ser gerne, at det bliver nogle andre end Lars Løkke Rasmussen og Kristian Jensen.
- Personligt tror jeg, det vil være godt med nye kræfter, siger han.
Lokalformanden understreger, at Lars Løkke Rasmussen og Kristian Jensen efter hans mening har gjort det godt.
Og Venstre er gået markant frem ved både EU-valget og folketingsvalget før sommerferien.
Men nu er det hele endt i personsnak.
- De hiver to sejre hjem, og så spilder man det med en hel masse snak, der ikke har noget med politik at gøre.
Vi har brug for en ledelse, der tager hånd om Venstres folketingsgruppe og sørger for, at man får tegnet Venstres politiske profil og kommer til at stå som det samlende oppositionsparti til den regering, vi har i øjeblikket, siger Svend Møller Sørensen.
Balladen i VenstreMandag den 5.
august: Det udløser kampvalg, da Venstres folketingsgruppe skal finde en ny næstformand.
Sophie Løhde ender med at vinde over Inger Støjberg.
Støjberg var ellers Lars Løkke Rasmussens foretrukne til posten.
Torsdag den 8.
august: I et interview i Berlingske lægger Kristian Jensen afstand til Lars Løkke Rasmussens tanker om en SV-regering.
Fredag den 9.
august: Claus Hjort Frederiksen opfordrer Kristian Jensen til at trække sig.
Han mener, at næstformanden undsiger formand Lars Løkke Rasmussen med interviewet i Berlingske.
Kristian Jensen afviser at trække sig.
Søndag den 11.
august: Claus Hjort Frederiksen skriver på Facebook, at det delte formandskab i Venstre er slut.
Siden 2014 har Venstre ellers givet udtryk for, at partiet har et delt formandskab mellem Løkke og Jensen.
Mandag den 12.
august: Kristian Jensen siger, at der ikke er nogen ændringer i Venstres formandskab.
Onsdag den 14.
august: Forretningsudvalget i Venstre holder møde.
Torsdag den 15.
august: Claus Hjort Frederiksen trækker sit krav om Jensens afgang tilbage.
Jensen siger, at der nu er luftet ud og skabt klarhed og opbakning til formanden og næstformanden.
Søndag den 18.
august: Lars Løkke Rasmussen erkender i et interview, at han selv kunne have gjort mere for at undgå den krise, der har præget Venstre.
Mandag 19.
august: Tiden er inde for Lars Løkke Rasmussen og Kristian Jensen til at sætte Venstre og det liberale Danmark højere end deres egne personlige ambitioner, skriver to kronikører i Jyllands-Posten, der er lokalpolitiske aktive og en del af Venstres bagland.
Uro breder sigSvend Møller Sørensen og folkene fra Roskilde er langt fra de eneste fra Venstres bagland, der er særdeles utilfredse med den nuværende ledelse.
DR Nyheder har talt med en række lokale kræfter.
Nogle giver udtryk for, at de enige i, at formanden og næstformanden skal træde tilbage, men ønsker ikke at stå frem til citat.
En af dem, der dog gerne vil udtale sig til citat er Charlotte Christensen, der er vælgerforeningsformand for Sanderum og omegn.
Hun deler vurderingen af, at der er brug for et generationsskifte i toppen af partiet.
- Selvom jeg på den måde ikke er specielt utilfreds med Lars Løkke som person, så må man sige, at han jo nok sammen med Kristian Jensen har haft sin tid i Venstre, og så skal der nogle andre til, siger hun uden selv at ville pege på den næste formand.
Andre holder døren en lille smule på klem for Lars Løkke Rasmussen og Kristian Jensen.
Det er blandt andet Ulla Larsen, vælgerforeningsformand i Svendborg:- Først og fremmest har vi hovedbestyrelsesmøde i slutningen af måneden, og der forventer jeg, at formand og næstformand kommer med en forklaring på, hvorfor der er sådan en uro i partiet.
- Hvis der ikke bliver ro på Venstre internt, så tror jeg, at mine medlemmer forventer en ændring.
Og det kunne være et nyt formandskab.
Hvis vi skal videre og have sat en kurs og have en fordel af den fremgang, vi har haft, så skal der ro på partiet, siger hun.
Hovedbestyrelsesmøde sidst på månedenI det hele taget bliver der set meget frem til, at det bliver taget op i Venstres hovedbestyrelse sidst på måneden.
- Det formandskab, der sidder i øjeblikket, har vist sig at give visse udfordringer, hvor der kommer forskellige udmeldinger.
Det er uhensigtsmæssigt.
Hvordan det skal løses, er et godt spørgsmål.
Jeg noterer mig, at der er flere Venstre-folk, der vil tage det op i den øverste ledelse, og det synes jeg er meget godt, siger Søren Schow, gruppeformand for Venstre Bornholm.
Jan Lagoni, kommuneforeningsformand for Venstre i Esbjerg og medlem af hovedbestyrelsen, er på samme linje.
- Det er vigtigt, vi får sat den rigtige retning for vores parti.
Jeg ser frem til vores hovedbestyrelsesmøde.
Der tror jeg, jeg bliver meget klogere, siger han.
DR Nyheder har igennem dagen forsøgt at få en kommentar fra medlemmerne af Venstres ledelse, men det har ikke været muligt.
FacebookTwitterKopier linkEmner:Jakob Ellemann-Jensen (politiker)|Lars Løkke Rasmussen (politiker)|Venstre|Valg og folkeafstemninger|Roskilde




https://www.dr.dk/nyheder/regionale/oestjylland/102-familier-risikerer-hoej-straaling-fra-elektriske-tog-malenes

Østjylland102 familier risikerer for høj stråling fra elektriske tog: Malenes familie har fået opkøbt husetTogene mellem Aalborg og Fredericia skal køre på strøm fra år 2025.
Malene Fjeldbonde har fået en fremskudt ekspropriering, da hendes søn har et handicap.
Omkring 100 andre familier risikerer også at have for høj stråling i deres hjem, når togbanen mellem Fredericia og Aalborg er fuldt ud elektrificeret i 2025.
Af Gitte Hansen og Sarah Friis Elkjær20.
aug.
2019 kl.
17.
50Bemærk: artiklen er mere end 30 dage gammelLæs op102 familier risikerer at få for høj stråling i deres hjem, når jernbanen mellem Fredericia og Aalborg er fuldt ud elektrificeret.
Derfor er ekspropriationsforretningerne i gang på hele strækningen, og en familie i Viby syd for Aarhus har gjort kort proces, da den ved et tilfælde fandt ud af, at dens hjem lå alt for tæt på banen.
- Der vil være et magnetfelt syv en halv meter ind i vores hus, så vi skal eksproprieres, fortæller Malene Fjeldbonde, der rykkede med familien fra Viby til det nærliggende Stavtrup.
En mere moderne jernbaneBanedanmark elektrificerer cirka 820 kilometer af det statslige jernbanenet.
Samlet bliver det til 1362 kilometer spor, da mange af strækningerne har dobbeltspor.
Elektrificering skaber mulighed for:Hastigheder mellem 160 og 250 km/t.
Kortere rejsetider.
Mindre støj på stationer.
Mere stabil drift.
Lavere drifts- og vedligeholdelsesomkostninger.
Kilde: BanedanmarkEn ekspropriering er, når eksempelvis en familie bliver tvunget til at afgive jord eller ejendom til staten mod erstatning.
Det sker blandt andet ved større offentlige anlægsarbejder som motorveje og togbaner.
- Der var ingen tvivl, da jeg fandt ud af, at der ville være et magnetfelt ind i vores hus.
Jeg ville ikke blive boende og slet ikke med små børn, og jeg tænkte også på, hvis vores hus blev usælgeligt.
Så - vi skulle bare væk derfra, siger hun.
Det var lidt af et tilfælde, at familien fandt ud af, at den ville blive berørt, da en advokat i familien ved en barnedåb snakkede om magnetfelt og ekspropriering.
- Vi kunne godt høre, at det var vi berørte af, så min mand ringede til en kontaktperson i Banedanmark, og vi blev oplyst, at vi ikke behøvede være bekymrede, men det var vi alligevel, siger hun.
Advokat fik gang i sagenFamilien hyrede en advokat, og på en time fandt hun ud af, at der ville være et magnetfelt syv en halv meter ind i huset, så familien skulle eksproprieres.
Familiens søn på 10 år har svær epilepsi, og hans handicap gør, at der skal tages en masse sociale forbehold.
Derfor kunne familien få en fremrykket ekspropriering, så efter et halvt år var de i et nyt hus.
- Det er en mærkelig proces, da der kommer en masse mennesker ud og skal se ens hus, og det er meget formelt.
Du har ikke meget at skulle have sagt i forhold til prisen og hvordan det foregår.
Det er meget specielt, at man ikke har så meget at sige, siger Malene Fjeldbonde.
Hun har et godt råd til andre, der skal eksproprieres.
- Man skal have fat i en advokat, for det er en alt for tung instans at danse med selv.
Der er så mange paragraffer og ting, man skal være opmærksom på, som gør det rigtig svært.
Ingen alternativer til eksproprieringNår togene mellem Fredericia og Aalborg skal køre på strøm, er både huse og jordarealer i spil.
Der skal nemlig laves nye broer med adgangsveje, nedlægges broer og laves nye omkørselsveje.
Desuden er der hjem, der får så meget elektromagnetisk stråling, at de er uegnede til beboelse, fortæller Marianne Rasmussen, der er områdechef i Banedanmark.
- Jeg kan godt forstå, at der er mange, som synes, det er træls at skulle igennem, men det er nødvendigt, da vi ikke kan gøre det på andre måder.
Vi begrænser os selvfølgelig, og vi eksproprierer kun lige nøjagtigt det, der er behov for, siger hun.
Kender ikke konsekvenserne af strålingenForskningen er ikke helt sikker på, hvor farlig strålingen er, og hvad konsekvenserne kan være.
Det fortæller forskningsleder Christoffer Johansen fra Kræftens Bekæmpelse, der blandt andet arbejder med at undersøge elektromagnetiske felter og risikoen for sygdomme.
Ingen grænseværdier i DanmarkDe seneste 30 års forskning har hverken afvist eller påvist, om magnetfelter udgør en sundhedsrisiko.
Der findes ikke en grænseværdi for magnetfelter i Danmark.
Banedanmark følger Sundhedsstyrelsens princip på 0,4 mikrotesla som en årlig gennemsnitsværdi.
Boliger, som er påvirket af et magnetfelt over 0,4 mikrotesla, bliver tilbudt ekspropriation.
Kilde: Banedanmark- Man kan ikke sige, hvor farligt det er.
Man kan sige, at værdien 0,4 mikrotesla er en grænse, man satte, da man lavede de første undersøgelser af børn, der boede tæt på højspændingsledninger, og fandt, at de havde en øget risiko for leukæmi, siger han.
Læs også:Torben og Dorte får stråling i soveværelset, men ingen ved, om det er skadeligt- I Danmark svarer det til ét nyt tilfælde hvert femte år.
Spørgsmålet er reduceret til at dreje sig om, at børn har en øget risiko, da man mener, at voksne ikke har en øget risiko, hvis der er eksponering på mere end 0,4 mikrotesla.
Hvis alt går efter planen, skal de elektriske tog som nævnt køre fra år 2025.
FacebookTwitterKopier linkEmner:Banedanmark|Aalborg|Fredericia|Kræftens Bekæmpelse|Togtrafik




https://www.dr.dk/nyheder/udland/glaedestaarer-i-el-salvador-21-aarig-kvinde-frikendt-mord-efter-spontan-abort

UdlandGlædestårer i El Salvador: 21-årig kvinde frikendt for mord efter spontan abort Evelyn Hernández blev som 19-årig dømt for mord på grund af en dødfødsel.
Af Catharina Maria Skov Lassen og Kasper Duncan Gram (video)20.
aug.
2019 kl.
20.
13Bemærk: artiklen er mere end 30 dage gammelLæs op- Tak til jer, fordi I er her, og tak til Gud, fordi retfærdigheden sejrede.
21-årige Evelyn Hernández blev i dag frikendt for drabet på sit dødfødte barn.
Med jubel og glædestårer takkede hun omverdenen for at have fulgt hende tæt.
Læs også:El Salvador: Voldtaget teenager idømt 30 års fængsel efter dødfødselEvelyn Hernández' sagEvelyn Hernández var kun 18 år, da hun blev gravid som følge af en voldtægt.
Babybulen havde ikke nået at titte frem under blusen, før hun en dag følte, at noget løsrev sig inden i hende.
Hun siger selv, at hun ikke vidste, at hun var gravid.
Hun forvekslede symptomerne på graviditet med maveonde.
Hun hørte ingen gråd, da fosteret blev født, og derfor formoder hun, at barnet allerede var dødt.
Hun lå på badeværelsesgulvet med blod op og ned af benene, og moderen fik hende straks bragt til hospitalet.
Lægerne kunne se på hende, at hun havde været gravid, og derfor spurgte de straks til barnet.
På grund af El Salvadors strenge abortlove blev politiet hurtigt tilkaldt, og huset blev gennemsøgt for barnet, som de efterfølgende fandt i en beholder, som er koblet til afløbet fra toilettet.
Evelyn Hernández blev fængslet, men hun nægtede sig skyldig.
Hun sagde, at hun ingen kendskab havde til graviditeten, og derfor havde hun ingen intention om ikke at være gravid.
Lige meget hjalp det, og den dengang 19-årige kvinde blev idømt 30 års fængsel for 'drab'.
33 måneder efter dommen er hun i dag blevet frikendt for mord.
Frikendelsen kommer, efter at hendes advokat appellerede dommen.
Nye beviser viste, at barnet var dødt efter at have inhaleret sin egen afføring, hvilket derved viste, at det måtte være sket, mens barnet stadig var i livmoderen.
Evelyn Hernández har et stort smil på læben efter domsafsigelsen tidligere i dag.
El Salvadors strenge abortreglerI El Salvador er flere unge, ofte fattige, kvinder blevet dømt for mord efter at have født et dødt foster.
De unge kvinder er efterladt i en situation, hvor det ikke er muligt at beskytte sig mod graviditet, fordi de kan ikke købe prævention, og de kan ikke få en abort, heller ikke hvis de er blevet voldtaget.
Læs også:El Salvador har en af verdens hårdeste abortlovgivninger: 27 kvinder sidder i fængselEl Salvador er et stærkt katolsk land.
Det er et af fem lande i verden, hvor alle aborter er ulovlige uanset årsagen.
Evelyn Hernández' advokat har til hensigt at kæmpe for kvinder som Evelyn, som hun mener bliver fanget i et uretfærdigt system.
FacebookTwitterKopier linkEmner:El Salvador|Graviditet og fødsel|Mord|Abort




https://www.dr.dk/nyheder/regionale/midtvest/vaad-og-lun-sommer-giver-lilla-blomsterhav-paa-hederne

Midt- og VestjyllandVåd og lun sommer giver lilla blomsterhav på hederne Lyngplanterne blomstrer usædvanligt flot i år.
Af Helge Røjle og Mette Skov-Jensen20.
aug.
2019 kl.
17.
10Bemærk: artiklen er mere end 30 dage gammelLæs opEt imponerende lilla skue kan netop nu opleves på de jyske heder.
Lyngplanterne blomstrer nemlig usædvanligt flot i år, og ifølge erfarne skovfolk er det mange år siden, at heden har taget sig så smukt ud.
Netop det, at lyngen var ved at krepere sidste år, betyder, at planten i år sætter alle sejl til for at føre generationen videre.
Hans Jensen, skovfoged- Lyngen blomstrer så flot, som jeg næsten ikke kan huske, at jeg har set før.
Det er virkelig en oplevelse at se og snuse lyngen, som den står i øjeblikket, siger skovfoged Hans Jensen fra Naturstyrelsen Søhøjlandet.
Det er sandsynligvis vejret de seneste to somre, der er årsag til det imponerede, lilla blomsterhav.
I år har det været fugtigt og varmt.
Sidste år var det til gengæld knastørt og meget af lyngen var tæt på at visne væk.
- Netop det, at lyngen var ved at krepere sidste år, betyder, at planten i år sætter alle sejl til for at føre generationen videre.
Den blomstrer og sætter frø og har haft godt af den fugtige og varme sommer, siger Hans Jensen.
Dertil kommer, at lyngens bladbille ikke har hærget på hederne i år.
I løbet af de senere år er 30 procent af det jyske hedelandskab helt forsvundet.
Det viste en undersøgelse i 2018 fra Aarhus Universitet.
HedelyngenHedelyngen er en af Danmarks otte arter i lyngfamilien.
De andre er:Klokkelyng, Rosmarinlyng, Tranebær, Tyttebær, Hedemelbærris, Blåbær, MosebølleKilde: NaturstyrelsenNaturstyrelsen har derfor sat ind med intensiv hedepleje ved blandt andet at brænde heden af og sætte kreaturer ud, som græsser på heden.
Hederne er hjemsted for en række dyre- og plantearter, der kun findes på hederne.
Flere af dem er på den røde liste over truede arter i Danmark.
Så det er godt nyt, at lyngen i år blomstrer ekstraordinært.
Det betyder, at heden lige nu er et paradis for dyr og planter.
- Især insekterne trives, når lyngen har det godt.
Men også krybdyr, urter og laver, siger skovfoged Hans Jensen.
Lyngen blomstrer nu og et par uger frem til udgangen af august.
Man må gerne plukke en buket med hjem eller en samle en pose til eget forbrug, oplyser Naturstyrelsen.
FacebookTwitterKopier linkEmner:Naturstyrelsen|Aarhus Universitet|Havebrug|Skovbrug|Vejret




https://www.dr.dk/nyheder/indland/telenor-nedbrud-er-overstaaet-genstart-telefonen

IndlandTelenor-nedbrud er overstået: Genstart telefonenFejl hos Telenor betød, at mange ikke kunne ringe eller sende beskeder.
Der er problemer med nettet for Telenor-kunder.
Af Nis Kielgast, Anna Sol Jørgensen og Emil Christian Eller20.
aug.
2019 kl.
17.
27 | opdateret 20.
aug.
2019 kl.
20.
11Bemærk: artiklen er mere end 30 dage gammelLæs opEfter næsten tre timers nedbrud ser det nu ud til, at Telenors kunder igen kan bruge deres telefoner.
Siden 16.
45 har en fejl på Telenors netværk ramt teleselskabets kunder i hele landet.
Men omkring klokken 20 skulle fejlen være rettet.
- Det ser ud til, at vi har fået stabiliseret netværket.
Oplever kunderne fortsat problemer, kan de forsøge at genstarte telefonen.
Der er dog stadig problemer for vores kunder i udlandet.
Vi arbejder på højtryk for at få det løst, skriver Telenor til DR Nyheder.
Telenors facebookside er blevet bestormet af kunder, der hverken kunne ringe eller sende sms-beskeder, mens teleselskabet har kæmpet for at få netværket til at fungere.
Nedbruddet ramte både tale og internet via mobilen på 2G,- 3G- og 4G-netværket.
Trekantsområdets Brandvæsen oplyste tidligere på aftenen på Twitter, at der på grund af problemerne hos Telenor også kunne være problemer med at ringe til vagtcentralen.
Det påvirkede dog ikke driften af akutopkald.
- Det vigtige er, at alt det akutte med brand og så videre ikke er påvirket.
Det virker upåklageligt, lød det fra operationschef ved Trekantsområdet Brandvæsen Casper Christensen.
FacebookTwitterKopier linkEmner:Telenor|Twitter|Telebranchen|Erhverv|Jylland




https://www.dr.dk/nyheder/udland/mens-resten-af-europa-vender-putin-ryggen-inviterer-macron-i-sommerhus

UdlandMens resten af Europa vender Putin ryggen, inviterer Macron i sommerhusDet er 7.
gang på to år, at Putin og Macron mødes på tomandshånd.
De to statsledere mødes i et håndtryk ovenpå gårsdagens lukkede møde.
Af Catharina Maria Skov Lassen20.
aug.
2019 kl.
19.
09Bemærk: artiklen er mere end 30 dage gammelLæs opEt stort smil tegner sig på de to statsoverhoveder, idet de mødes i et håndtryk foran journalisternes kameraer.
Bag dem vajer flagene for de lande, de hver især repræsenterer, i de samme farver fra paletten: blå, hvid og rød.
Farver har de til fælles, men mødets egentlige dagsorden, som er at bane vejen for fredsforhandlinger mellem Rusland og Ukraine, er noget sværere at nå til enighed om.
Det er 7.
gang, de to præsidenter afholder et bilateralt møde, og hver gang har det været uden et synligt udfald.
Politiske kommentatorer i Frankrig undres derfor over, hvorfor den franske præsident, Emmanuel Macron, fortsætter sin mødestrategi overfor med den russiske præsident, Vladimir Putin.
Men mødet er omhyggeligt timet som en opvarmning til dette års G7-topmøde, der finder sted i den sydfranske by Biarritz i weekenden.
- Det er vigtigt for Macron at vise Moskva, at Rusland ikke er isolereret.
Rusland blev smidt ud af G7 efter annekteringen af Krim i 2014.
Og det er vigtigt for Macron at vise sine G7-gæster, altså de store industrilande USA, Japan, Canada, Italien, Tyskland og Storbriannien, at Frankrig er en international sværvægter, som kan være i dialog med Putin, fortæller DR's internationale korrespondent, Stéphanie Surrugue.
Den europæiske leder, MacronDenne gang bliver ballet åbnet ved et pressemøde, og den politiske tango går i gang.
Macron præsenterer, hvad målet med mødet er, imens han sidder i sin brune havestol i sin sommerresidens i Sydfrankrig.
- Jeg tror på, at vi er nødt til at genopfinde en sikkerheds-arkitektur og genopbygge en tillid mellem EU og Rusland.
Her har Frankrig en rolle at spille og vil leve helt op til den rolle, siger Macron om mødet.
Macron vil have Frankrig helt frem på det europæiske landkort.
For selv om møderne ikke umiddelbart har ledt til en løsning på konflikterne i det østlige Ukraine, så er det ham, som forsøger at kæmpe Europas sag.
- Emmanuel Macron vil op til weekendens G7-topmøde i Frankrig positionere sig som en stærk europæisk leder, mens Merkel har travlt i Tyskland, og imens Brexit-kaos fylder alt i Storbritannien.
Han kan fastholde en varig dialog med Putin om især sikkerhedspolitiske emner som Ukraine, Syrien og Iran, fortæller Stéphanie Surrugue.
Den franske præsident, Emmanuel Macron, og præsidentfrue Brigitte byder den russiske præsident, Vladimir Putin, velkommen i den sydfranske sommerresidens.
 Den franske præsident, Emmanuel Macron, og præsidentfrue Brigitte byder den russiske præsident, Vladimir Putin, velkommen i den sydfranske sommerresidens.
 Den franske præsident, Emmanuel Macron, og præsidentfrue Brigitte byder den russiske præsident, Vladimir Putin, velkommen i den sydfranske sommerresidens.
 Den franske præsident, Emmanuel Macron, og præsidentfrue Brigitte byder den russiske præsident, Vladimir Putin, velkommen i den sydfranske sommerresidens.
 Den franske præsident, Emmanuel Macron, og præsidentfrue Brigitte byder den russiske præsident, Vladimir Putin, velkommen i den sydfranske sommerresidens.
1 / 5Den franske præsident, Emmanuel Macron, og præsidentfrue Brigitte byder den russiske præsident, Vladimir Putin, velkommen i den sydfranske sommerresidens.
1 / 5Den franske præsident, Emmanuel Macron, og præsidentfrue Brigitte byder den russiske præsident, Vladimir Putin, velkommen i den sydfranske sommerresidens.
2 / 5Den franske præsident, Emmanuel Macron, og præsidentfrue Brigitte byder den russiske præsident, Vladimir Putin, velkommen i den sydfranske sommerresidens.
3 / 5Den franske præsident, Emmanuel Macron, og præsidentfrue Brigitte byder den russiske præsident, Vladimir Putin, velkommen i den sydfranske sommerresidens.
4 / 5Den franske præsident, Emmanuel Macron, og præsidentfrue Brigitte byder den russiske præsident, Vladimir Putin, velkommen i den sydfranske sommerresidens.
5 / 5Macron vil blødgøre forholdet med EU’s største naboland, og han er villig til at lytte på de forbehold, den russiske leder måtte have.
Vi er nødt til at definere en fælles dagsorden, og vi er nødt til at lykkes med at finde måder, hvorpå vi kan nedtrappe konflikter og optrappe sikkerheden i vores omgivelser, sagde Macron i sin tale.
Ukraine findes højt på mødets dagsordenMacron har involveret sig dybt i at få løst den blodige konflikt mellem Rusland og Ukraine.
Derfor fyldte den tidligere sovjetiske stat en stor del i mødets diskussioner.
Han presser løbende på for at få gang i fredsforhandlinger.
- Der kom ikke noget stort gennembrud ud af mødet i går, men begge lejre bekræftede, at de nu vil undersøge mulighederne for at sætte sig til bords med den såkaldte Normandiet-kvartet - altså Ukraine, Rusland, Frankrig og Tyskland - i løbet af de kommende uger for at diskutere en løsning på konflikterne i det østlige Ukraine, fortæller Stéphanie Surrugue.
Mulighederne skaber en forsigtig optimisme mellem Macron og Putin.
Optimismen mellem de to er også skabt af Ukraines nyvalgte præsident, Volodymyr Zelensky, som forsøger at presse Putin til forhandlingsbordet.
- Macron kalder den nye præsident for “en game changer”, mens Putin er mere forbeholden i sin retorik, men på baggrund af Putins samtaler med Zelensky er der grund til “lidt optimisme”, som han siger.
Der er ingen tvivl om, at Macron håber, at den nyvalgte præsident - med Frankrig som fødselshjælper - kan være med til at indlede en ny og fredeligere æra mellem de to lande, siger Stéphanie Surrugue.
FacebookTwitterKopier linkEmner:Emmanuel Macron (politiker)|Frankrig|Rusland|Stéphanie Surrugue (journalist)|Ukraine




https://www.dr.dk/nyheder/indland/syv-tiltalte-i-narkosag-loesladt-efter-rod-med-teledata

TeledatasagenSe temaIndlandSyv tiltalte i narkosag løsladt efter rod med teledataDe syv var varetægtsfængslet i en narkosag fra Esbjerg.
De syv var fængslet i en hash-sag fra Esbjerg-området.
Nis Kielgast20.
aug.
2019 kl.
17.
48 | opdateret 20.
aug.
2019 kl.
17.
50Bemærk: artiklen er mere end 30 dage gammelLæs opAnklagemyndigheden har løsladt syv varetægtsfængslede i narkosag fra Esbjerg som direkte følge af de fejl i behandlingen af de såkaldte teledata, som i den seneste tid er blevet afdækket, skriver politiken.
dk.
Anklager Morten Rasmussen fra politiets Særlig Efterforskning Vest fortæller til Politiken, at løsladelsen sker på grund af en instruks, som Rigsadvokaten - altså anklagemyndighedens chef - udstedte i weekenden.
Fejl i teledataOver 10.
000 sager om alvorlig kriminalitet fra 2012 til 2019 skal gennemgås, fordi der er rekvireret teledata i sagerne.
Det er stadig uklart, hvor mange af de sager der er omfattet af problemet med mangelfulde teledata.
En gennemgang af alle sager i 2018 peger på, at der er mangler i teledata i 8,9 procent af sagerne.
Men måske er problemet mere omfattende.
I maj 2019 gennemgik Rigspolitiet sammen med en politikreds 75 sager fra 2017 til 2019, hvor politiet havde bedt om at få teledata udleveret.
I 24 af de 75 sager blev der konstateret uoverensstemmelser mellem rådata og konverteret data.
Efter nøjere gennemgang lød konklusionen, at 13 af de 24 sager bør revurderes, fordi telehistorik umiddelbart har haft betydning for sagen.
I syv af sagerne er der faldet dom.
Tre sager kører stadig, og tre sager er opgivet.
Kilde: RigspolitietInstruksen lød, at anklagemyndigheden midlertidigt skal indstille brugen af historiske teleoplysninger i straffesager.
Teledata har ofte været brugt i retssager til at bevise, hvor en tiltalt har opholdt sig, men mange fejl i data gør, at Rigsadvokaten vurderer, at de ikke skal bruges som bevis, indtil fejlene er undersøgt nærmere.
Det er kommet de syv varetægtsfængslede i narkosagen til gode.
- De er løsladt på baggrund af de nye instrukser i forhold til brugen af teledata.
Alle er dog fortsat tiltalt i sagen, og vi forventer ikke, at deres løsladelse vil få afgørende betydning for sagens udfald, skriver Morten Rasmussen i en sms til Politiken.
Han oplyser også til Ritzau, at løsladelsene sker, fordi man på grund af den nye instruks ville være nødt til at udsætte sagen.
Hvis de syv var forblevet i fængsel, ville de komme til at sidde fængslet i længere tid end den straf, som anklagemyndigheden forventer, de vil få.
"Fint at løslade"Rune Wiborg er advokat for en af de syv personer, der nu bliver løsladt.
- Kort og godt fik jeg tidligere i dag en mail fra politiet om, at man havde tænkt sig at løslade min klient på baggrund af denne her teledatasag.
Jeg ringede selvfølgelig til min klient, men han havde allerede fået besked, for arrestpersonalet havde bedt ham om at pakke sit tøj, siger advokaten.
Han må ikke fortælle nærmere om sagen, da den har kørt for lukkede døre i retten.
Men han mener, at løsladelserne er fornuftige, fordi det handler om retssikkerhed.
- Begrundelsen er, at man ikke ved, hvad disse her teledataoplysninger betyder for sagen.
På den baggrund er det sådan set fint, at han er blevet løsladt.
Vi kan jo ikke have folk siddende varetægtsfængslet på et grundlag, vi ikke ved om kan bære, siger Rune Wiborg.
FacebookTwitterKopier linkEmner:Anklagemyndigheden|Kriminalitet|Rigsadvokaten|Esbjerg|Narkokriminalitet




https://www.dr.dk/nyheder/kultur/film/ny-james-bond-film-har-faet-sin-endelige-titel

Film og serierNy James Bond-film har fået sin endelige titelNår den 25.
Bond-film får dansk premiere til april, står der 'No Time to Die' på biografbilletten.
Skuespilleren Daniel Craig indtager for femte gang rollen som James Bond i den 25.
film om den hemmelige agent, 'No Time to Die'.
(Arkivfoto) 20.
aug.
2019 kl.
19.
28Bemærk: artiklen er mere end 30 dage gammelLæs opDen kommende film om agenten James Bond får den officielle titel 'No Time to Die'.
Det oplyser filmens producere i en pressemeddelelse.
Filmen, som er den 25.
i rækken om den hemmelige agent fra den britiske efterretningstjeneste, har indtil nu gået under titlen 'Bond 25'.
Skuespilleren Daniel Craig tager igen kampen op mod internationale skurke, når han for femte gang spiller James Bond i den kommende film.
Han kommer til at spille over for Rami Malek, som bliver filmens primære skurk, og som tidligere i år modtog en Oscar for sin præstation som sangeren Freddie Mercury i filmen 'Bohemian Rhapsody'.
Dansker på rollelistenPå rollelisten er også dansk-svenske David Dencik at finde.
Det er langtfra første gang, at en dansker spiller med i en 007-film.
Læs også:Dansker får rolle i ny James Bond-filmTidligere har også Mads Mikkelsen, Jesper Christensen og Ulrich Thomsen spillet skurke i filmatiseringerne af Ian Flemmings romaner om Bond.
Den nye film om agent 007, 'No Time to Die', får danmarkspremiere den 2.
april 2020.
/ritzau/FacebookTwitterKopier linkEmner:David Dencik (skuespiller)|Ulrich Thomsen (skuespiller)|Daniel Craig (skuespiller)|Mads Mikkelsen (skuespiller)|Storbritannien




https://www.dr.dk/sporten/cykling/postnord-danmark-rundt/visma-vind-og-vejle-bliver-afgoerende-i-postnord-danmark

PostNord Danmark RundtVisma, vind og Vejle bliver afgørende i PostNord Danmark RundtOnsdag ruller deltagerne i PostNord Danmark Rundt afsted.
Her er Brian Holms bud på favoritter og danske darlings.
Lasse Normann Hansen vandt 1.
etape af PostNord Danmark rundt i 2018 Af Jade Madsen Wittenkamp20.
aug.
2019 kl.
19.
07Bemærk: artiklen er mere end 30 dage gammelLæs op120 cykelryttere tilbagelægger fra i morgen, hvor PostNord Danmark Rundt skydes i gang, en masse dansk landevej.
På fem etaper og i alt 727 kilometer er der lagt op til kamp om at ende øverst på podiet, når løbet slutter på Frederiksberg.
Cykelekspert og sportsdirektør for Deceunick-Quick Step Brian Holm har udpeget favoritter, danskere, man skal holde for øje, og de afgørende faktorer på ruten.
Favoritterne til at vinde løbetJumbo-Visma rytter Aamund Grøndahl Jansen under holdpræsentation ved Tour De France.
Ifølge Brian Holm er der et hold især, der ser skarpt ud.
- Man skal se i retning af Jumbo-Visma, som har et godt hold.
Aamund Grøndahl Jansen er favorit, og Koen Bouwman har også gjort det ganske godt, og de kan både køre enkeltstart og opad.
Jeg tror, Jumbo-Visma kommer til at kontrollere løbet.
Men også uden for Visma-holdet er der gode ben, der kan kæmpe med om de øverste pladser i klassementet.
For eksempel stiller Lotto Soudal til start med Tiesj Benoot, og så har franskmanden Bryan Coquard fra Vital Concept-B&B Hotels sikkert også en etapesejr i benene.
- Han er lille og lynende hurtig, og så er han i god form.
For eksempel slog han Mathieu van der Poel i spurten i Arctic Race, så ham skal man holde øje med.
Danskere du skal holde øje medNiklas Larsen på podiet til venstre, da han vandt U23-EM-sølv tidligere i august.
Håbet for de danske cykelryttere er også lysegrønt, og Brian Holm peger især på en ung dansker, der kan blande sig i favoritkampen.
- Niklas Larsen (fra Team ColoQuick, red.
) er en knægt, der simpelthen kan køre på cykel, og han bliver til noget stort.
Han er virkelig hurtig og blev tre’er til DM, og samtidig kan han køre enkeltstart, så han blander sig nok i favoritkampen.
Men det unge talent er ikke den eneste dansker med en chance.
Flere ryttere kan gå hele vejen og gøre de rød-hvide farver stolte, mener cykeleksperten.
- Også Lasse Norman Hansen, der vandt en etape i fjor, er en god cykelrytter, hvis han har dagen.
Alexander Kamp plejer også at være lige ved at vinde Vejle-etapen, og det er nok også den, som ligger bedst til ham.
Mads Würtz, Rasmus Quaade og Julius Johansen kan også drømme om at vinde PostNord Danmark Rundt.
Afgørende steder på rutenDet kan være, rytterne gør klogt i at tjekke vejrudsigten, for ikke kun de danske bakker kan blive udslagsgivende for løbet, mener Brian Holm.
- Vinden har tidligere sat favoritryttere til vægs, specielt udlændinge, der ikke er vant til den danske vind, kan blive overraskede.
De fleste danskere kan derimod godt køre sidevind.
Selvom det danske vejr kan komme til at drille rytterne, må man heller ikke undervurdere den efter danske forhold mytiske 19 procent-stigning, der venter på Vejle-etappen.
- Kiddesvej i Vejle og enkeltstarten bliver afgørende steder på ruten.
At enkeltstarten ligger tidligt i år, kan animere nogle til at angribe i de sidste dage i stedet for bare at køre og vente.
Følg med i alle fem etaper på DR1 fra 21.
-25- august.
FacebookTwitterKopier linkEmner:Alexander Kamp (cykelrytter)|Bryan Coquard (cykelrytter)|Cykelsport|PostNord|Vejle




https://www.dr.dk/musik/josefine-skrev-roerende-sang-til-29-aarige-michelle-der-har-kraeft-jeg-ryster-helt

SangskriverSe temaMusikJosefine skrev rørende sang til 29-årige Michelle, der har kræft: 'Jeg ryster helt'Følelserne fik frit spil, da den danske sangerinde Josefine Moody besøgte P3.
Den danske sangerinde Josefine Moody var i denne uge gæst i 'Sangskriver' på P3, hvor de fik en helt særlig mail fra en lytter.
Af Jakob Friis Thorø Lund20.
aug.
2019 kl.
16.
08Bemærk: artiklen er mere end 30 dage gammelLæs op- Jeg er stor fan af jeres program, det er så fint, rørende og fantastisk, hvad I kan udrette!
Så derfor håber jeg også, at I kan udrette et mirakel til mig.
Sådan starter den 29-årige Michelle Nymand sin mail til programmet 'Sangskriver' på P3, hvor Jonas Gülstorff hver lørdag invitererer en dansk musiker ind for at skrive en sang til en heldig P3-lytter.
Michelle Nymand er til daglig ildsjæl i gruppen Ung Kræft i Aarhus og lider selv af kræft for niende gang.
Derfor ønskede hun at få skrevet en sang til sig selv og gruppen af unge, der alle lider af sygdommen.
SangskriverSendes hver lørdag på P3 fra kl.
12-14.
Hver gang skriver Jonas Gülstorff og en musikalsk gæst en ny sang til en heldig P3-lytter.
I det seneste program gæster sangerinden Moody programmet.
Tidligere har musikere som Anya, Elias Boussnina og Lydmor medvirket i ’Sangskriver’.
- Jeg holder virkelig meget af gruppen og er så taknemlig for, hvad den har gjort for mig, men jeg kunne virkelig godt tænke mig at give dem en sang, som de måske kan bruge i gode og dårlige tider, skriver hun i sin mail.
Denne lørdag var det den danske sangerinde Josefine Moody, eller bare Moody, der var på besøg i programmet, og hun var blæst bagover af Michelle Nymands historie.
Moody blev udtaget til - og vandt - talentudviklingsforløbet og musikkonkurrencen KarriereKanonen i 2017.
- Jeg var blown-away over, hvor meget hun vidste om sig selv og livet.
Hun fik jo kræft i en ung alder, så at høre hvad hun får ud af livet nu og ikke bare giver op, gjorde en masse for mig.
Så er mine problemer jo ingenting i forhold til hendes.
Jeg var blown-away over, hvor meget hun vidste om sig selv og livet.
MoodyFor Marie Nymand var det da heller ikke tilfældigt, at det lige var i dag, at hun skrev ind til programmet.
Hun er nemlig stor Moody-fan, afslører hun i programmet.
- Jeg er beæret over, at det er dig, der skal skrive sangen.
Jeg så dig optræde på Smukfest, og jeg kan tydeligt huske det, fortæller hun over telefonen.
En helt speciel bestillingFor Moody var det en helt speciel oplevelse at skrive en sang på bestilling.
Det var en ny måde at skrive på, fortæller hun.
- Det er seriøst et fedt koncept.
Uanset resultatet af sangen, så vil de altid have den med sig.
Det vil altid være noget specielt for dem, og det samme gælder for os, der får lov til at skrive sangene.
Det er en helt ny følelse.
Vært Jonas Gülstorff og sangerinde Moody.
Selvom Moody og Jonas Gülstorff kun havde to timer til at skrive sangen, så gik sangskrivningen relativt nemt for de to sangskrivere, forklarer Moody.
Man tvinger sig selv til ikke at tænke så meget over tingene, og så bliver det bare magisk.
Moody- Jeg troede, det ville være meget sværere.
Men når man ved, at man kun har to timer, så kommer kreativiteten bare ud af en.
Man tvinger sig selv til ikke at tænke så meget over tingene, og så bliver det bare magisk.
Ramte pletTo timer efter programmets start var den nye sang 'Angel Like Me' indspillet og klar til at blive præsenteret for Michelle Nymand.
I minutterne efter var der i et øjeblik komplet stilhed i studiet, men så bryder Michelle Nymand ud i lettelse.
Hør Moodys sang til kræftramte Marie - Wow, jeg ryster helt.
Jeg har helt svedige hænder og våde øjne.
Hold kæft, I er gode, fortæller hun de to sangskrivere over telefonen.
Jeg var virkelig nervøs, men resultat var det hele værd.
MoodySelvom Moody var meget nervøs op til øjeblikket, hvor Michelle Nymand skulle høre sangen, så endte det med at blive et helt specielt øjeblik.
- Det var så syret.
Vi havde jo ret god tid til at skrive og indspille den, men fordi det gik så stærkt, så tænkte jeg slet ikke over, at hun skulle høre den.
Jeg var virkelig nervøs, men resultatet var det hele værd, fortæller hun og tilføjer:- Jeg havde selv lyst til at græde og havde den bedste dag, da jeg kom hjem.
Jeg er bare vildt glad for resultatet.
Læs sangteksten til 'Angel Like Me' her:Here we go againAbout to loose my skinPoison through my veinsBut I’ll fight everydayMy scars are okayI carry them with prideAnd they can take my hairYou know, I’m not scaredIf you take my handYou know we can standTogether strong as a teamI believeI’m not immortalBut time is importantAnd I’m not ready to leave this placeDoctor please tell meThat heaven is not readyFor an angel like meReady for good newsA fight that I won’t loseCelebrating lifeNot tomorrow but tonightMy scars are okayI carry them with prideAnd they can take my hairYou know, I’m not scaredIf you take my handYou know we can standTogether strong as a teamI believeI’m not immortalBut time is importantAnd I’m not ready to leave this placeDoctor please tell meThat heaven is not readyFor an angel like meFacebookTwitterKopier linkEmner:Kræft|Smukfest|Aarhus|Skanderborg




https://www.dr.dk/nyheder/regionale/bornholm/naturfolk-glaeder-sig-over-musikfestival-naturen-har-det-godt-med-blive

BornholmNaturfolk glæder sig over musikfestival: 'Naturen har det godt med at blive slidt, slået, sparket og brændt'Det fredede område Slotslyngen på Bornholm nyder godt af tusindvis af trampende fødder.
Jorden i Slotslyngen på Nordbornholm har fået sig en ordenlig skalle efter dette års Wonderfestiwall.
Det er kun godt, lyder det fra Naturstyrelsen.
Det holder nemlig den omkringliggende skov væk fra det åbne område.
 DR Bornholm)Af Linus Johansen og Morten Søgård Volff20.
aug.
2019 kl.
15.
15Bemærk: artiklen er mere end 30 dage gammelLæs opEn festival er ikke kun god for gæsternes bankende musikhjerter.
Den kan faktisk også være god for naturen.
8.
000 deltagere lagde vejen forbi det fredede område Slotslyngen på Nordbornholm i forbindelse med dette års Wonderfestiwall i weekenden.
Selvom festivalgæster ofte kritiseres for at efterlade festivalpladser fyldt med tomme øldåser, plastikkrus og cigaretskodder, er deres blotte tilstedeværelse på nordlandet en stor fordel for naturen, lyder det fra Naturstyrelsen på Bornholm.
- Slotslyngen har faktisk behov for at få nogle tæsk, lyder det fra Søren Friese, som er skovrider for Naturstyrelsen på Bornholm.
- Naturen på Nordbornholm er robust.
Den har det godt med at blive slidt, slået, sparket og brændt.
Meget af den natur, vi har deroppe, er næringsfattig og lysåben natur, siger Søren Friese til DR Bornholm.
Der er kun ganske få glaskrus, plastikflasker og cigaretskodder tilbage på festivalpladsen.
Frivillige har nemlig arbejdet intensivt for at få ryddet op efter festivalen.
 DR Bornholm)Selv om dyrene og planterne sikkert er ligeglade med Suspekt, TV:2 og de andre kunstnere, som optrådte på dette års Wonderfestiwall, kan både dyr og planter glæde sig til festivalens effekt på deres omgivelser, siger Søren Friese.
- Festivalgæsterne har trampet rundt her, og de har forstyrret naturen.
Det gør jorden til såbede, hvor der kan vokse urter, så insekterne har et sted at holde til.
Det er insekter, som fuglene spiser, siger skovrideren.
Faktisk har de mange sæt fødder samme effekt på naturen som de 10.
000 forhistoriske bisoner, der engang havde deres daglige gang på stedet, understreger skovrideren.
Naturen skal også have fredDet er ikke alene Naturstyrelsen, som er glad for de mange gæster på dette års Wonderfestiwall.
Interesseorganisationen Danmarks Naturfredningsforening er ligesom Søren Friese glad for de mange tusinder af gæster på Slotslyngen.
Til foråret er der vokset nyt græs op på den gennemtæsket festivalplads, hvilket er til stor gavn for områdets insekter og andre dyr, der har deres daglige gang i Slotslyngen.
 DR Bornholm)- Den type natur har godt af at blive udsat for noget slid på nogle tidspunkter, siger Anna Sofie Poulsen, der er formand for Danmarks Naturfredningsforening på Bornholm.
Hun understreger, at der så heller ikke er plads til flere store arrangementer som Wonderfestiwall på nordlandet.
- Vi mener ikke, at festivalen er noget problem, men vi mener til gengæld, at man skal passe på med at lave for mange aktiviteter deroppe, fordi naturen skal også have fred.
Især fuglene, som har brug for fred i yngleperioden, siger naturformanden.
Folkene bag Wonderfestiwall har en uge til at rydde op efter årets festival, der fandt sted fra den 15.
til 18.
august.
FacebookTwitterKopier linkEmner:Bornholm|Wonderfestiwall|Naturstyrelsen|Allinge-Sandvig|Musikfestivaler




https://www.dr.dk/nyheder/politik/nordiske-lande-danner-faelles-front-til-klimakonference

PolitikNordiske lande danner fælles front til klimakonferencePå et pressemøde i Island fortæller de nordiske regeringsledere, at man vil står sammen om klimaspørgsmål.
Mette Frederiksen (S) og de øvrige nordiske regeringschefer vil tale med en stemme til den store klimakonference i New York til efteråret.
20.
aug.
2019 kl.
18.
03Bemærk: artiklen er mere end 30 dage gammelLæs opDe nordiske lande vil tale med én stemme, når der til efteråret er global klimakonference i New York.
Det sagde statsministrene på et pressemøde oven på et møde i Nordisk Ministerråd på Island, hvor også Tysklands kansler, Angela Merkel, var til stede.
- Vi deler de samme værdier og idéer for den verden, vi gerne vil give videre til vores børn.
Vi vil handle.
Det er ikke nok at tale om det.
At mødes om det.
- Vi må vise vores befolkninger - ikke mindst vores børn og unge - at vi tager ansvar.
Så jeg ser dette her møde som starten på et større samarbejde mellem os, sagde statsminister Mette Frederiksen (S).
I en pressemeddelelse i forbindelse med mødet skriver ministrene, at det nordiske samarbejde i højere grad skal gøre Norden til en integreret størrelse, når det kommer til klimaet og indsatsen for at modvirke klimaforandringer.
Vil være CO2-neutral regionMålsætningen er blandt andet at gøre Norden til verdens første CO2-neutrale region.
- Os som nordiske lande vil gå til klimamødet senere i år med samlet stemme.
Vi må vise vores børn, at vi tager ansvar her, sagde den svenske statsminister, Stefan Löfven, på pressemødet.
Med klimamødet mener han FN's klimatopmøde, der bliver afholdt i New York den 23.
september.
Tysklands kansler, Angela Merkel, understregede på pressemødet, at Tyskland ikke er en del af den aftale.
Men at hun var glad for at være inviteret med, da det gav mulighed for at diskutere ikke bare klimaet men en lang række andre emner.
- De nordiske lande har nået en aftale om, hvordan de vil handle i New York.
Men jeg kan kun tale for Tyskland, sagde Angela Merkel.
Ud over klimaspørgsmål har regeringslederne også diskuteret Storbritanniens udtræden af EU.
Her blev det understreget, at de resterende 27 EU-lande fortsat står sammen i forhandlingerne.
/ritzau/FacebookTwitterKopier linkEmner:Angela Merkel (politiker)|Mette Frederiksen (politiker)|Socialdemokraterne|Tyskland|Klimaændringer




https://www.dr.dk/sporten/ridning/dansk-dressurlandshold-er-klar-til-ol-i-tokyo

RidningDansk dressurlandshold er klar til OL i TokyoDet danske landshold i dressur blev nummer fem ved EM's holdkonkurrence og snupper en OL-billet.
Cathrine Dufour er klar til OL i Rio.
Af Arnela Muminovic20.
aug.
2019 kl.
17.
08Bemærk: artiklen er mere end 30 dage gammelLæs opDet danske landshold i dressur er klar til næste års OL i Tokyo.
Det stod klart, allerede inden holdkonkurrencen ved EM i Rotterdam var færdigafviklet.
Det oplyser Dansk Ride Forbund.
Danmark sluttede dog siden uden for medaljeskamlen på en femteplads, men for at komme til OL, handlede det om at slutte blandt de tre bedste, som ikke allerede var kvalificeret til OL.
Holdleder Helle Krasnik Trolle er "helt vildt glad" for OL-billetten.
- Det er virkelig stort for dansk dressur med en OL-kvalifikation, og vi kunne ikke være mere tilfredse med vores hold.
Alle ekvipagerne har gjort et fantastisk stykke arbejde, siger hun i en pressemeddelelse fra Dansk Ride Forbund.
Anders Dahl og Agnete Kirk Thinggaard var i aktion for det danske hold mandag, og tirsdag var det så Daniel Bachmann Andersen og den tidligere ungdomseuropamester Cathrine Dufour, der sikrede OL-pladsen.
Agnete Kirk Thinggaard får igen lov til at repræsentere Danmark ved OL.
- Det er helt vildt fedt, at dansk dressursport har kvalificeret sig til OL, og det skal vi helt sikkert fejre.
Vi gik selvfølgelig også efter EM-medaljer, men det lykkedes ikke i dag.
Der burde alle nok have strammet skruen lidt mere.
Men det var de små detaljer, der afgjorde det.
- Hovedopgaven var dog at komme til OL, og det har vi sikret, siger Dufour.
Nu ser hun frem til legene i Tokyo næste sommer med kæmpe optimisme efter dagens kvalifikation.
- Jeg ser frem med kæmpe forhåbninger og forventninger.
Det ser virkelig positivt ud.
Vi har nogle af de bedste heste i verden lige nu, og så har vi nogle ryttere, der har noget at byde ind med.
Jeg tror, det bliver rigtig sjovt næste år til OL, siger hun.
Tyskland endte med at vinde guld foran Holland, mens Sverige tog bronze.
Storbritannien måtte nøjes med fjerdepladsen.
Netop de fire nationer var allerede klar til OL.
/ritzau/FacebookTwitterKopier linkEmner:De Olympiske Lege|Dansk Ride Forbund|Storbritannien|Hestesport|Holland




https://www.dr.dk/nyheder/indland/sag-om-syrien-braendstof-laa-stille-hos-lokalpoliti-nu-faar-bagmandspolitiet-ansvar

Sagen om Dan-BunkeringSe temaIndlandSag om Syrien-brændstof lå stille hos lokalpoliti: Nu får Bagmandspolitiet ansvar for alle sanktionssagerBagmandspolitiet skal ikke længere kunne sende sanktionssager videre til lokale politikredse, fastslår Rigsadvokaten.
Af Mathias Friis, Morten Frandsen, Astrid Fischer og Line Gertsen, Astrid Fischer, Line Gertsen og Morten Frandsen20.
aug.
2019 kl.
15.
09Bemærk: artiklen er mere end 30 dage gammelLæs opDet er slut med, at SØIK - tidligere kendt som Bagmandspolitiet - sender alvorlige sager om brud på sanktioner videre til lokale politikredse, som det er sket i sagen om den fynske virksomhed Dan-Bunkering.
Det fastslår rigsadvokat Jan Reckendorff i en ny og udvidet redegørelse om sagen, som justitsminister Nick Hækkerup (S) i dag har sendt til Folketingets Retsudvalg.
Redegørelsen kommer, efter DR har afsløret, at virksomheden er involveret i en sag om leverancer af jetbrændstof, der via russiske tankskibe er endt i Syrien.
En sag, der gennem mere end et år lå stille hos Fyns Politi.
Læs også:OVERBLIK Sagen om Dan-Bunkering og jetbrændstof til SyrienÆndringer på vejOg ændringen møder opbakning fra justitsminister Nick Hækkerup.
- Fremadrettet skal SØIK efterforske hver eneste af disse sager fra start, og det er min klare forventning, at sager som denne fremover tages dybt alvorligt og håndteres betydeligt hurtigere, siger justitsminister Nick Hækkerup i en pressemeddelelse.
Den udvidede redegørelse blev bestilt af justitsministeren i juli måned, efter Rigsadvokaten havde afleveret sin første redegørelse i Dan-Bunkering-sagen.
Dengang udtalte Nick Hækkerup, at politi- og anklagemyndighed havde svigtet deres ansvar, og han bestilte derfor en ny og udvidet redegørelse for at få mere klarhed over, hvad der var sket.
Et uskønt og utilfredsstillende forløbJustitisministeren fastslår i dag, at det var en fejl, at SØIK i februar 2017 sendte sagen videre til Fyns Politi efter at have modtaget anmeldelser i sagen fra både Udenrigsministeriet og Erhvervsstyrelsen.
- På baggrund af redegørelsen finder jeg for det første, at Statsadvokaten for Særlig Økonomisk og International Kriminalitet (SØIK) ikke visiterede sagen korrekt, og at SØIK selv burde have efterforsket en sag af denne karakter i stedet for at oversende den til en politikreds.
Jeg har noteret mig, at Rigsadvokaten er enig heri, skriver Nick Hækkerup i et brev til Folketingets Retsudvalg.
Og justitsministeren retter også kritik mod Fyns Politi.
- For det andet finder jeg det utilfredsstillende, at Fyns Politi - da politikredsen fik ansvaret for sagen - i en meget lang periode reelt ikke efterforskede den.
Endelig finder jeg, at sagen udstiller et meget langstrakt forløb mellem myndighederne, der har betydet, at efterforskningen er blevet forsinket, lyder det.
Nick Hækkerup betegner hele forløbet som "uskønt, langstrakt og utilfredsstillende".
- Politiet og anklagemyndigheden har ganske enkelt ikke levet op til det ansvar, der følger i en så alvorlig sag, skriver han i pressemeddelelsen.
Brændstof til russiske bombetogter i SyrienDan-Bunkering bliver efterforsket for i strid med EU's sanktioner at have været involveret i leverancer af jetbrændstof brugt af russiske kampfly i Syrien.
DR har tidligere afsløret, at Bagmandspolitiet – også kendt som SØIK - i februar 2017 sendte sagen videre til Fyns Politi, selvom både Udenrigsministeriet og Erhvervsstyrelsen havde anmeldt Dan-Bunkering til SØIK for muligt brud på EU’s sanktioner.
Anmeldelserne var baseret på fortrolige efterretninger fra USA, og over for SØIK understregede Erhvervsstyrelsen, at der var tale om en hastesag med ”begrundet mistanke om, at det ulovlige forhold fortsat pågik.
”Hos Fyns Politi lå sagen stille i mere end et år, og trods anmodning fra politikredsen afviste Bagmandspolitiet at overtage efterforskningen.
Først i juli 2019 - efter massiv kritik - valgte Bagmandspolitiet at tage sagen tilbage.
Brud på EU’s sanktioner kan straffes med op mod fire års fængsel.
Dan-Bunkering er ikke sigtet eller tiltalt i sagen og afviser at have brudt EU’s sanktioner.
Dan-Bunkering har efter DR’s afsløringer erkendt at have leveret brændstof til de russiske tankskibe, som DR har omtalt.
Men i en mail til DR har virksomhedens advokat skrevet, at ingen af Dan-Bunkerings fragtbreve havde angivet Syrien som ende-destination.
Virksomheden ønsker ikke at oplyse til DR, hvilke destinationer der stod på dokumenterne.
DR arbejder på at få en kommentar fra Dan-Bunkering.
FacebookTwitterKopier linkEmner:Fyns Politi|Nick Hækkerup (politiker)|Socialdemokraterne|Syrien|Politi




https://www.dr.dk/nyheder/penge/jyske-bank-var-foerst-med-negative-renter-til-private-rigtig-mange-banker-vil-foelge

PengeJyske Bank var først med negative renter til private: ’Rigtig mange banker vil følge efter’Bankerne taber i dag penge, når danskerne sætter deres penge i banken.
Private kunder, der har mere end 7,5 millioner kroner stående i Jyske Bank, får en rente på -0,6 procent.
Af Michelle Hald20.
aug.
2019 kl.
13.
50Bemærk: artiklen er mere end 30 dage gammelLæs opJyske Bank var den første danske bank til at bede sine mest velhavende privatkunder om at betale for at have penge stående i banken, men flere banker vil med stor sandsynlighed følge efter Jyske Bank.
- Man har brug for nogen, der tør og vil gå forrest.
Jeg er overbevist om, at andre banker vil følge efter.
Rigtig mange andre banker, siger Lars Krull, der er seniorrådgiver ved institut for økonomi og ledelse ved Aalborg Universitet.
Jyske Bank indfører en negativ rente på 0,6 procent på indlån over 7,5 millioner kroner for private kunder.
Lars Krull, der er seniorrådgiver ved institut for økonomi og ledelse ved Aalborg Universitet, mener, at Jyske Bank bare er den første i rækken af banker, der vil indføre negative indlånsrenter til private.
Også Mikkel Emil Jensen, der er aktieanalytiker i Sydbank og følger Jyske Bank, er overbevist om, at flere banker vil følge i hælene på Jyske Bank.
- Fakta er, at andre banker har samme problem som Jyske Bank.
De vil formentlig også nå frem til den konklusion, at de negative renter er af mere permanent karakter.
Presset er nu så stort, at jeg ikke vil blive overrasket, hvis andre banker følger trop, siger han.
Hr.
og fru Jensen behøver dog ikke at frygte, at de skal betale penge for at have penge stående i banken.
De to eksperter er nemlig enige om, at det kun vil være velhavende kunder, som vil opleve negative indlånsrenter.
- Det er kunder, der agerer professionelt, som Jyske Bank vil ramme.
7,5 millioner kroner er en relativt høj grænseværdi for, hvornår banken sætter ind med en negativ rente.
Efter min vurdering kunne man godt sætte ind væsentligt tidligere.
For eksempel ved tre millioner kroner, siger Lars Krull.
Bankerne kunne helt generelt godt tænke sig at udskrive en regning til alle de kunder, der har penge stående på en indlånskonto.
Lars KrullMen længere ned tror han ikke på, at grænsen kommer.
- Efter min opfattelse kunne bankerne helt generelt godt tænke sig at udskrive en regning til alle de kunder, der har penge stående på en indlånskonto.
Men det vil ikke være klogt at gøre.
Hvis vi skal til at betale for at have vores løn stående, er risikoen, at vi går ned og hæver kontanter.
Og dermed får vi mange kontanter ud i samfundet igen, siger Lars Krull.
Og bankerne er ifølge Lars Krull ikke interesserede i, at kontanterne igen vinder indpas i samfundet.
Signal til rige kunderUdover at tjene flere penge er årsagen til, at Jyske Bank indfører negative renter for private, at banken vil sende et signal til velhaverkunderne.
- Jyske Bank ønsker ikke, at de meget rige kunder skal udnytte bankens position.
Der findes kunder, som ikke vil tage risiko.
De ejer i dag obligationer, som giver et negativt afkast.
Banken frygter, at kunderne begynder at sælges deres obligationer og i stedet placerer dem i banken til nul kroner i rente, siger Lars Krull.
Når Jyske Bank og de andre banker placerer kundernes penge i for eksempel Nationalbanken, er det til -0,65 procent i rente.
Bankerne taber altså penge, når kunderne har penge stående i banken.
Præcis hvor mange privatkunder, der nu skal betale negative renter i Jyske Bank, har banken ikke svaret på.
Men ifølge den ordførende direktør, Anders Dam, vil det være meget få kunder, der skal betale.
FacebookTwitterKopier linkEmner:Jyske Bank|Lars Krull (forsker)|Erhverv|Økonomi|Danmarks Nationalbank




https://www.dr.dk/musik/slut-med-old-town-road-i-top-17-aarig-popstjerne-skriver-historie-paa-amerikansk-hitliste

MusikSlut med 'Old Town Road' i top: 17-årig popstjerne skriver historie på amerikansk hitliste Populære Billie Eilish er den første sanger, der er født i dette årtusinde, til at toppe hitliste.
Billie Eilish kommer verden rundt denne sommer.
Hun har blandt andet optrådt på Tinderbox og ikke mindst den store britiske festival Glastonbury, som billedet her er fra.
Af Marie Ravn Nielsen20.
aug.
2019 kl.
11.
29Bemærk: artiklen er mere end 30 dage gammelLæs opHun har ligget solidt på andenpladsen de seneste ni uger, og nu sker det så - den 17-årige popstjerne Billie Eilish topper for først gang den amerikanske Billboard Hot 100-hitliste.
Det gør hun med sin single 'Bad Guy', der har været et hit i store dele af verden siden foråret.
Men det er altså først nu, at sangen når førstepladsen i popstjernens hjemland efter de mange uger som nummer to.
Dermed er Billie Eilish den første, der er født i dette årtusinde, til at sætte sig på førstepladsen på hitlisten.
Og hun er også den, der har ligget flest uger nummer to for så at træde op på førstepladsen bagefter.
Det skriver Billboard.
Billie Eilish - Bad GuyOvertager førsteplads efter rekordholderDet betyder samtidig, at rapperen Lil Nas X må vinke farvel til førstepladsen - indtil videre i hvert fald - efter at have toppet den amerikanske Billboard Hot 100-hitliste med sin 'Old Town Road', som han har indspillet sammen med countrysangeren Billy Ray Cyrus.
Læs også:Slår historisk rekord: Sådan har 20-årig fået det største hit i USA nogensindeHans sang nåede at ligge nummer et på hitlisten i imponerende 19 uger, hvilket er rekord.
Men der er ingen sure miner fra rapperen over at miste førstepladsen.
'Tillykke til Billie Eilish!
Du fortjener det!
', skriver Lil Nas X på Twitter.
Billie Eilish, der fylder 18 år i december, og hendes melankolske popsange har taget verden med storm - særligt siden hendes debutalbum 'When We All Fall Asleep, Where Do We Go?
' udkom i marts.
Midt i succesen optrådte hun på den fynske festival Tinderbox i juni, og i den forbindelse talte vi her på dr.
dk med popstjernen, der ser sin unge alder som en fordel.
- Folk synes, det er sejt, at du er så ung og har succes.
Hvilket jo er ret uretfærdigt, for du kan være 40 år og gøre præcis det samme som en 14-årig, men det er den 14-årige, der løber med alt opmærksomheden.
Men hey, jeg drager jo nytte af det, så jeg klager ikke, sagde Billie Eilish.
Læs også:Hun er 17 år og poppens største stjerne: 'Der er folk, hvis eneste mission er at ødelægge dit liv'FacebookTwitterKopier linkEmner:Billboard|Twitter|Pop og rock|Tinderbox




https://www.dr.dk/nyheder/regionale/trekanten/kl-formand-paa-pengejagt-flere-voksne-faar-stillet-en-diagnose

TrekantområdetKL-formand på pengejagt: Flere voksne får stillet en diagnoseFlere danskere skal bruge hjælp til at klare tilværelsen, og det koster i kommunerne.
KL-formand Jacob Bundsgaard (S) vil have flere penge til det specialiserede voksenområde.
Her døjer kommuner over hele landet med budgetoverskridelser og flere voksne med diagnoser.
Af Søren Rahbek og Rasmus Dyrberg Hansen20.
aug.
2019 kl.
11.
44Bemærk: artiklen er mere end 30 dage gammelLæs opFra 2012 til 2017 er udgifterne til det specialiserede voksenområde i kommunerne steget med sammenlagt 1,8 milliarder kroner.
Det viser en opgørelse fra Kommunernes Landsforening (KL).
Det specialiserede voksenområde omfatter tilbud til voksne med eksempelvis handicap eller sindslidelser.
Udviklingen bekymrer Jacob Bundsgaard (S), formand for KL.
- Alle borgmestre i Danmark oplever samstemmende, at der er flere, der får stillet en diagnose og har brug for fællesskabets hjælp til at få hverdagen til at hænge sammen, siger han.
Det er et udtryk for, at kommunerne er pressede.
De skal bruge de samme penge til flere borgere.
Tommy Neesgaard, Centerleder, De 2 Gårde, Vejle.
Forhandlingerne om kommunernes økonomi begynder i morgen, onsdag.
- Der er ingen tvivl om, at hvis vi ikke får nogle penge på bordet i de forhandlinger, der starter i morgen, vil det betyde, at der er andre områder, der må holde for.
Vi har med borgere at gøre, hvor der er behov for hjælp, og så risikerer man, at der er andre af de store velfærdsområder, der må holde for, siger Jacob Bundsgaard (S).
- Det er et af de tre allerøverst prioriterede temaer, vi kommer til at diskutere, siger han.
Lever længere med handicapDet er særligt udgifter til botilbud for voksne med psykiske eller fysiske handicap, der er skyld i de øgede udgifter.
Det skyldes flere ting, fortæller Kurt Houlberg, der er professor i kommunaløkonomi ved VIVE, Det Nationale Forsknings- og Analysecenter for Velfærd.
- Der er både flere borgere, der bliver diagnosticeret med forskellige typer af psykiske eller fysiske funktionshæmninger, og så er der flere med forskellige typer af handicap, der lever længere, end de gjorde tidligere.
Og det er jo sådan set glædeligt, siger han.
Mangler millioner i VejleI Vejle Kommune forventer man at mangle mellem 24 og 28 millioner kroner på området i 2020.
Det fortæller Gitte Frederiksen (V), der er formand for Voksenudvalget i kommunen.
Alle borgmestre i Danmark oplever samstemmende, at der er flere, der får stillet en diagnose og har brug for fællesskabets hjælp til at få hverdagen til at hænge sammen.
Jacob Bundsgaard (S), formand, Kommunernes Landsforening.
- Vi har i gennemsnit 30 flere borgere om året, og det koster i gennemsnit mellem en halv og en hel million per borger, og vi kan ikke finde de penge med det budget, vi har i dag, siger Gitte Frederiksen (V).
De 2 Gårde i Vejle Kommune er et botilbud for voksne med udviklingshandicaps, massive adfærdsproblemer og eventuelle personlighedsforstyrrelserHer kan centerleder Tommy Neesgaard godt mærke, at der er rift om botilbuddets i alt 73 pladser.
De specialiserede pladser har meldt alt optaget i de seneste år.
- Det er et udtryk for, at kommunerne er pressede.
De skal bruge de samme penge til flere borgere, siger Tommy Neesgaard.
Tommy Neesgaard er centerleder på De 2 Gårde i Vejle.
Han oplever, at kommunerne i langt højere grad end tidligere tjekker, om de får valuta for pengene, når de benytter sig af hans centers tilbud.
Et kig på udgiftsloftetKL-formand Jacob Bundsgaard (S) vil gerne bruge forhandlingerne med regeringen til at kigge på det såkaldte udgiftsloft, også kaldet serviceloft, der så at sige begrænser, hvor mange penge kommunerne må bruge om året – uanset hvor mange de så end har på kistebunden.
- Vi skal sikre, at det ikke er lovgivningen, der står i vejen for at lave de rigtige løsninger, siger Jacob Bundsgaard.
Ministeren klar til forhandlingerSocial- og Indenrigsminister Astrid Krag (S) er klar til at kigge på området ved de forestående forhandlinger.
- Det er et område, hvor vi skal lytte til det, kommunerne siger.
Det handler om at sørge for, at pengene følger med, når der er et pres på vores velfærd, siger hun.
Ifølge ministeren er det dog ikke et spørgsmål om bare at åbne for pengepungen - man skal også gentænke den måde, vi behandler på området.
- Jeg tror, at mange oplever, at man skal være ret dårlig og ret syg, før man kan få hjælp, og det er et stort problem for de berørte mennesker, samtidig med at det også er noget dyrere at behandle på den måde.
Så jeg vil være meget optaget af - sammen med kommunerne - at finde ud af, hvordan vi kan sørge for at indsatsen kommer tidligere, siger Astrid Krag (S).
FacebookTwitterKopier linkEmner:Jacob Bundsgaard (politiker)|Kommunernes Landsforening|Socialdemokraterne|Vejle|Økonomi




https://www.dr.dk/nyheder/regionale/bornholm/bornholms-stoerste-narkofangst-udloeser-syv-aars-faengsel-til-39-aarig

BornholmBornholms største narkofangst udløser syv års fængsel til 39-årig mandBornholmeren blev snuppet med adskillige kilo amfetamin og tusindvis af ecstasypiller.
De store mængde narkotika blev fundet på adresser i Nexø og Rønne på Bornholm.
Det er Bornholms Politis største narkofangst nogensinde.
Af Jane Lou og Morten Søgård Volff20.
aug.
2019 kl.
14.
51Bemærk: artiklen er mere end 30 dage gammelLæs op5.
764 gram amfetamin og 4.
357 ecstasypiller.
Sådan lød det i dag i Retten på Bornholm, da en 39-årig mand fra Nexø blev idømt syv års fængsel for blandt andet besiddelse af den store mængde narkotika.
Politiet konfiskerede narkotikaen på adresser i henholdsvis Nexø og Rønne den 1.
maj i år, og i den forbindelse fik ordensmagten fat i den 39-årige, som har været varetægtsfængslet lige siden.
Ved tirsdagens retsmøde tilstod manden både at have opbevaret og at have haft til hensigt at sælge stofferne videre.
De mange kilo amfetamin og tusindvis af piller er tilsammen den største beslaglæggelse af stoffer i øens historie, og ifølge politiet har sagen forbindelse til bandemiljøet, siger efterforskningsleder ved Bornholms Politi, Henrik Schou.
- Vores tese er, at der er en bandegruppe fra Københavns-området, som tænker på at etablere sig på Bornholm.
De vil have narkomarkedet her på øen, siger han.
Henrik Schou understreger dog, at det endnu ikke er lykkedes banderne at få overtaget markedet på Bornholm, og sådan skal det gerne blive ved med at være.
- Vi stiller skarpt på det her problem med banderne og den følgekriminalitet, de tager med sig.
Vores indsats bygger på, at vi både forebygger og strafforfølger dem, som er impliceret, siger Henrik Schou.
Planen kunne være salg til sommerturisterKim Møller er lektor og ph.
d.
ved Malmø Universitet, og han har i en årrække forsket i den kriminelle underverdens salg af narkotika.
Han skønner, at den store mængde ikke nødvendigvis skulle ende i de bornholmske næser og munde.
- Bornholm er jo en ganske attraktiv feriedestination, og de her stoftyper ser vi typisk i nattelivet.
Det kunne være, at man gerne vil servicere de tilrejsende i løbet af sommermånederne.
Jeg tvivler på, at der er et ekstraordinært højt forbrug af amfetamin i forhold til det øvrige Danmark, siger Kim Møller.
Når politiet konfiskerer et stort lager, er der pludselig problemer i narkoøkonomien.
Så er der nogen, som skylder penge.
Kim Møller, lektor, Malmø UniversitetNarkofangsten er blevet sat i forbindelse med et knivstikkeri, som indtraf i slutningen af juli i år, da en 30-årig mand blev stukket ned på Lille Torv i Rønne.
Manden overlevede.
Bornholms Politi er forsigtig med at komme med oplysninger omkring den del af sagen, men Kim Møller mener, at der typisk opstår vold, når så store partier narkotika beslaglægges af politiet.
Alene amfetamin kan koste 200-300 kroner per gram, og derfor er det store summer, der pludselig går tabt, og det må nogen bøde for, siger Kim Møller.
- Når politiet konfiskerer et stort lager, er der pludselig problemer i narkoøkonomien.
Så er der nogen, som skylder penge, og dem kan de ikke betale, fordi deres varer er gået tabt.
Så tyr bagmændene til vold, siger lektoren.
Ved dagens retssag havde anklager ved Bornholms Politi Benthe Pedersen krævet ikke mindre end otte års fængsel, mens den 39-åriges forsvarer Mikael Skjødt argumenterede for fem års fængsel.
Det endte altså med syv år, og den 39-årige modtog dommen.
FacebookTwitterKopier linkEmner:Bornholm|Bornholms Politi|Kriminalitet|Narkokriminalitet|Kim Møller (lektor)




https://www.dr.dk/nyheder/politik/hvem-skal-styre-venstre-seks-fremtidsscenarier-i-spil

Krise i VenstreSe temaPolitikHvem skal styre Venstre?
Seks fremtidsscenarier i spilMagtkampen i Venstre er i fuld gang, og slutresultatet er svært at forudse.
Jakob Ellemann (med ryggen mod kørselsretningen), Lars Løkke Rasmussen (ved rattet) og Kristian Jensen ankommer til Venstres pressemøde i forbindelse med Venstres sommergruppemøde på Kragerup Gods ved Ruds Vedby for halvanden uge siden.
Af Thomas Klose Jensen og Christine Cordsen20.
aug.
2019 kl.
12.
43 | opdateret 21.
aug.
2019 kl.
11.
57Bemærk: artiklen er mere end 30 dage gammelLæs opFlere folk i Venstres bagland tager i Jyllands-Posten bladet fra munden og kræver nu, at både Lars Løkke Rasmussen og Kristian Jensen trækker sig som henholdsvis formand og næstformand.
Dermed er den magtkamp om ledelsen af partiet, som Lars Løkke Rasmussen forsøgte at lukke i sidste uge med sin mail til samtlige medlemmer af partiet, atter bragt i centrum.
Både Lars Løkke Rasmussen og Kristian Jensen har dog gjort det klart, at de agter at genopstille til deres poster, og dermed er spørgsmålet om fremtiden i Venstre helt åbent.
DR Nyheder har samlet seks af de fremtidsscenarier, der drøftes i krogene i Venstre.
1Det nuværende formandskab fortsætterPå pressemødet under Venstres dramatiske sommergruppemøde gjorde både Lars Løkke Rasmussen og Kristian Jensen det klart, at det delte formandskab fortsætter, og at de begge vil søge genvalg på landsmødet til november.
Kontakt osHar du input til denne historie, eller er der andet, du synes, vi skal kigge nærmere på, så skriv til DR's politiske redaktion på politik@dr.
dk.
Det er muligt, at de begge fortsætter på deres poster – også efter Venstres landsmøde i november - men reelt er der ikke meget tilbage af det såkaldte delte formandskab.
Det er formanden, der bestemmer, har Venstres forretningsudvalg besluttet.
Det er nu beskrevet i et formelt notat om arbejdsdelingen mellem formand og næstformand.
2Løkke fortsætter som formand, men med en ny næstformandDet var parti-nestor Claus Hjort Frederiksen, der for alvor satte skub i snakken om dén mulighed.
På Venstres sommergruppemøde opfordrede han Kristian Jensen til at træde tilbage som næstformand.
Også efter pressemødet, hvor Kristian Jensen både beklagede og undskyldte et interview, der blev set som en underløbning af Lars Løkke Rasmussen, fastholdt Claus Hjort Frederiksen sin kritik og opfordring.
Efter et krisemøde i partiets forretningsudvalg har Claus Hjort Frederiksen dog erklæret, at han ikke længere mener, at Kristian Jensen skal trække sig.
Det er også svært at se, hvem der i så fald skulle bringes i spil som ny næstformand.
3Lars Løkke Rasmussen går, og Kristian Jensen bliver ny formandKristian Jensen har selv ved flere lejligheder udtalt, at han har ambitioner om engang at sætte sig i formandsstolen i Venstre.
Bedømt på hans CV er der heller ingen tvivl om, at han har den nødvendige erfaring.
Men mange i Venstre tvivler på, at Kristian Jensen også har den gennemslagskraft, det politiske boldøje og den vælgerappel, der skal til for at være partiformand og statsministerkandidat.
Kristian Jensens modstandere er blevet bekræftet i den opfattelse ved valget i juni, hvor Kristian Jensen fik et dårligt personligt valg.
Kristian Jensen har været næstformand og kronprins så længe, at han risikerer at havne som prins Charles – der måske aldrig bliver konge.
4Lars Løkke Rasmussen går, og der bliver kampvalgHvis Lars Løkke Rasmussen vælger at trække sig frivilligt, og Kristian Jensen går efter at blive ny formand, vil han formentlig få en modkandidat.
Det vil så betyde, at de delegerede på et landsmøde skal stemme om formandsposten.
Sådan et kampvalg havde Venstre senest i 1984, da Ivar Hansen tabte til Uffe Ellemann-Jensen.
Nu kan det blive Ellemanns søn, Jakob Ellemann-Jensen, der stiller op mod Kristian Jensen.
5Hele formandskabet vælger at gåEndnu er der kun få, der siger det højt, men mange i Venstres bagland og folketingsgruppe mener, at både Lars Løkke Rasmussen og Kristian Jensen må gå, så Venstre kan komme videre med en ny ledelse, der er fri af formandskabets gamle konflikter og magtkampe.
Enkelte lokale Venstrefolk har offentligt sagt, at både Lars Løkke Rasmussen og Kristian Jensen bør udskiftes.
Overalt i landet er der mødeaktivitet i Venstres bagland for at finde ud af, hvor udbredt ønsket om en helt ny ledelse er.
6Ellemann-Jensen bliver formandInternt i Venstre ser flere og flere Jakob Ellemann-Jensen som et oplagt bud på en ny formand for partiet.
Han har ikke været fedtet ind i magtkampene, og vurderingen er, at han kan appellere til vælgere i de store byer, hvor Venstre har problemer med at tiltrække vælgere.
Til gengæld har Jakob Ellemann-Jensen ikke samme appel i Venstres klassiske jyske bagland.
Derfor vil det være vigtigt for ham at alliere sig med en næstformand fra Jylland.
Venstre har også tradition for, at hvis formanden er fra Sjælland, så er næstformanden fra Jylland og omvendt.
De navne, der er varmest på Venstres interne rygtebørs, er Karsten Lauritzen, Stephanie Lose og Inger Støjberg.
Det er også muligt, at partiet får to næstformand, hvilket kunne gøre partiets ledelse mere bred.
Her kunne den ene have en mere organisatorisk karakter, mens den anden kunne være mere orienteret mod det politiske.
Det vil dog kræve en vedtægtsændring.
FacebookTwitterKopier linkEmner:Carl Holst (politiker)|Inger Støjberg (politiker)|Venstre|Jylland|Valg og folkeafstemninger




https://www.dr.dk/sporten/badminton/kyniske-jan-oe-sikkert-videre-til-tredje-runde-ved-badminton-vm

BadmintonKyniske Jan Ø.
sikkert videre til tredje runde ved badminton-VM15.
-seedede Tommy Sugiarto var ingen hindring for Jan Ø.
Jørgensen i anden runde af VM.
Jan Ø.
Jørgensen er klar til tredje runde ved VM.
20.
aug.
2019 kl.
13.
50Bemærk: artiklen er mere end 30 dage gammelLæs opJan Ø.
Jørgensen ramte et højt niveau, da han tirsdag spillede sig videre til tredje runde ved VM i badminton.
Den 31-årige dansker fejede i momenter indonesiske Tommy Sugiarto af banen og vandt 21-11, 21-15.
Jørgensen er dermed klar til tredje runde - turneringens ottendedelsfinale.
Jan Ø.
Jørgensen sad over i første runde, da franskmanden Brice Leverdez forinden havde trukket sig med en skade.
Han viste dog ingen tegn på rust mod Sugiarto, som halsede efter i første sæt.
Lynhurtigt første sætBlot 15 minutter tog det for den dominerende dansker at tage sættet, og han fortsatte tempoet fra starten af andet sæt.
2-0 blev til 5-1, der blev til 9-2, og Sugiarto kunne slet ikke følge Jørgensens tempo.
Indoneseren vågnede en anelse op ved at vinde fire point på stribe, og kort efter sammensatte den 15.
-seedede spiller en ny stime på tre point.
Tommy Sugiarto sneg sig op på 15-19, men danskeren smashede sejren hjem på første matchbold.
I tredje runde møder danskeren vinderen af opgøret mellem Heo Kwang-hee fra Sydkorea og Jonatan Christie fra Indonesien.
Ligesom Jørgensen fik Anders Antonsen en walkover i første runde på grund af et afbud.
Han møder i anden runde Liew Daren fra Malaysia.
Også Hans-Kristian Vittinghus repræsenterede Danmark i herresingle, men han tabte i første runde til andenseedede Chou Tien Chen fra Taiwan.
En skade holder Danmarks største badmintonstjerne, Viktor Axelsen, ude af VM.
Slut for dansk mixeddoubleDanmarks eneste mixeddouble ved VM i badminton, Niclas Nøhr og Sara Thygesen, er færdig i turneringen.
Niclas Nøhr and Sara Thygesen er færdig ved VM.
I første runde startede danskerne flot, men måtte se sig slået i tre sæt af Chang Tak Ching og Ng Wing Yung med cifrene 21-9, 17-21, 17-21.
- Det har været en turbulent tid, men når vi spiller så godt i første sæt, er jeg lidt rystet over, at vi kan smide det på den måde, vi gør.
- Der skal bare lidt mere niveau til, før vi vinder den kamp, siger Nøhr til TV2 Sport efter nederlaget.
Ene damesingle udeI damesingle røg den ene af de to danske deltagere ud tirsdag.
Line Kjærsfeldt tabte i tre sæt til vietnameseren Vu Thi Trang.
Sejrscifrene lød på 21-19, 13-21, 21-11.
Line Kjærsfeldt var seedet som nummer 15, og derfor sad hun over i første runde i lighed med de øvrige seedede spillere.
Blandt dem er Mia Blichfeldt, som derfor endnu ikke har været i aktion ved VM.
Onsdag møder hun belgieren Lianne Tan i anden runde.
/ritzau/FacebookTwitterKopier linkEmner:Hans-Kristian Vittinghus (badmintonspiller)|Jan Ø.
Jørgensen (badmintonspiller)|Badminton|Sydkorea|TV 2 (tv-kanal)




https://www.dr.dk/nyheder/regionale/nordjylland/politiet-finder-flyttekasser-med-sjaeldne-sommerfugle-efter-ransagning

NordjyllandPolitiet finder flyttekasser med sjældne sommerfugle efter ransagning af lejlighederFundet sker efter anholdelse af to danskere i Norge, der havde 35-40 sommerfugle på sig.
Det var jagt på den norske underart af apollo-sommerfuglen, der ledte til ransagning af de to mænds lejligheder.
(© Hectonichus / Wikimedia Commons)Af Klaus Videbæk og Marie Bergmann20.
aug.
2019 kl.
16.
01Bemærk: artiklen er mere end 30 dage gammelLæs opFlere flyttekasser med det, der ligner sjældne sommerfugle, er dukket op i to lejligheder i henholdsvis Aalborg og Randers.
Fundene blev gjort efter et tip fra norsk politi sidst i juli, da man tilbageholdt to danske mænd i fjeldet på jagt efter den sjældne apollo-sommerfugl.
De to mænd havde i omegnen af 35 til 40 eksemplarer af sommerfuglen på sig, da de blev pågrebet, og efterfølgende mente norsk politi, at det kunne være interessant at få undersøgt de to mænds hjemmeadresser i Danmark.
Netop den norske underart af apollo-sommerfuglen er meget sjælden og ligesom andre truede dyrearter strafbar at indfange.
Skal undersøges nærmereNu skal det undersøges, om også sommerfuglene fundet i de to mænds lejligheder er fredede, fortæller Henrik Taagaard, der leder den nye dyrevelfærdssektion under Nordjylland Politi.
- Vi skal have sendt de her sommerfugle ind til Naturstyrelsen, så vi kan få en udtalelse om, hvilke der er truede dyrearter, og så er det først dér, vi kan gå ind og rejse sigtelse i sagen, siger han.
Hvad sommerfuglene præcist skulle bruges til, vides ikke.
Gennem sit netværk til norske sommerfugleentusiaster har seniorbiolog ved WWF Verdensnaturfonden Thor Hjarsen dog ladet sig fortælle, at samlere kan være villige til at betale op mod tusind kroner for ét eksemplar af apollo-sommerfuglen.
Det sagde han til TV 2 i forbindelse med tilbageholdelsen af de to mænd i Norge.
Det kan derfor tænkes, at de fundne sommerfugle skulle bruges til videresalg.
Illegal handel med truede dyr løber ifølge WWF Verdensnaturfonden op i mere end hundrede milliarder kroner hvert år.
Herhjemme kan man risikere op til seks års fængsel, hvis man bliver taget for medvirken til salg.
FacebookTwitterKopier linkEmner:Insekter|WWF Verdensnaturfonden|Norge|Naturstyrelsen|Jylland




https://www.dr.dk/nyheder/indland/ekspert-om-mail-og-telefonfusk-bagmaend-rekrutterer-danske-medsammensvorne

IndlandEkspert om mail- og telefonfusk: Bagmænd rekrutterer danske medsammensvorneStadig flere oplever at blive franarret penge gennem svindel på mail og telefonopkald.
Svindlere, der sender falske mails og laver telefonopkald, er blevet langt dygtigere til at gøre det på fejlfrit dansk.
Blandt andet ved at rekruttere danskere.
Af Christina Nordvang Jensen20.
aug.
2019 kl.
13.
26Bemærk: artiklen er mere end 30 dage gammelLæs opEn svindelmail på fejlfyldt dansk eller et opkald på gebrokken engelsk er efterhånden blevet nemt at lure for danskerne.
Men de kriminelle er blevet langt dygtigere til at svindle blandt andet ved at hyre danskere til at hjælpe med at skrive mails og udføre telefonopkald.
Det fortæller it-sikkerhedsekspert Peter Kruse fra CSIS - et firma, som leverer it-sikkerhedsløsninger til virksomheder og rådgiver private.
- Det er i høj grad blevet meget svært at gennemskue svindlen.
Svindlerne er blevet mere kreative og bruger ressourcer på at rekruttere folk, der kan dansk.
Så sproget er blevet langt bedre i både fusk over mail og telefon, siger han og fortsætter:Det er en tendens, der tegner et billede af, at svindlerne har fundet mange nye smutveje til at komme frem til folks penge.
Svindlen er blevet mere organiseret, og der er flere, der begår denne slags kriminalitetPeter Kruse, it-sikkerhedsekspert- Hvis du bliver ringet op af en person, der taler korrekt dansk og virker rolig og vidende, så er det svært at fatte mistanke.
Flere svindelsagerSeneste eksempel på mailsvindel er Danske Kirkers Råd, der er blevet franarret næsten en million kroner.
En medarbejder modtog en hastemail fra generalsekretæren, der bad om at få overført penge til konti i udlandet.
Mailen var på dansk, og afsenderen så korrekt ud, så medarbejderen fattede ikke mistanke og overførte beløbene.
I sidste uge var telefonfusk i fokus, da otte mænd blev varetægtsfængslet og sigtet for at have svindlet ved at udgive sig for at være fra Nets eller banker, når de ringede til godtroende ofre, som var midaldrende og ældre kvinder.
På den måde har de fået udleveret NemID og andre oplysninger, som blev brugt til at tømme forskellige konti.
Ifølge Peter Kruse er det klare eksempler på, hvor udspekulerede og dygtige svindlerne er blevet til at snyde folk.
- Det er en tendens, der tegner et billede af, at svindlerne har fundet mange nye smutveje til at komme frem til folks penge.
Svindlen er blevet mere organiseret, og der er flere, der begår denne slags kriminalitet.
Derfor ser vi også en stigning i antallet af sager, siger han.
Læs også:Danmark offer for net-svindel: 'Vi er ramt af en epidemi'Større netværk står bagIfølge Peter Kruse er eksemplet fra Danske Kirkers Råd meget udbredt, og det er en svindeltype, der har kostet danske virksomheder dyrt.
Det er hovedsageligt organiserede kriminelle fra udlandet, der står bag, og for det meste kommer de fra Nordafrika og Israel, fortæller han.
Det er sjældent, at gerningsmændene handler alene, da det kræver en del at håndtere de penge, man får svindlet sig til.
- Selve svindlen over mail eller ved et telefonopkald kræver ikke de store tekniske evner.
Det er processen efter svindlen, du ikke kan klare alene.
Du skal have pengene væk og hvidvasket, og det kræver en større organisering med falske konti i steder som Asien, forklarer Peter Kruse.
FacebookTwitterKopier linkEmner:Økonomisk kriminalitet|Kriminalitet|CSIS|Afrika|Peter Kruse (erhvervsleder)




https://www.dr.dk/nyheder/regionale/sjaelland/boern-er-rigtig-kloge-paa-deres-eget-liv-i-slagelse-saetter-de-nu-den

SjællandBørn er rigtig kloge på deres eget liv: I Slagelse sætter de nu den politiske dagsordenBørn fra fem til 17 år skal bestemme den nye børne- og ungepolitik i kommunen.
Lærke Skovdal (t.
v.
), Hannah S.
Frejberg og Alexander Lars Folke Nielsen går alle tre i 6.
klasse på Hvilebjergskolen i Slagelse.
De har været med til workshops, hvor de skulle bestemme dagsordenen for kommunens børne- og ungeudvalg.
Af Jørgen Hansen og Thor Malthe Andersen20.
aug.
2019 kl.
12.
55Bemærk: artiklen er mere end 30 dage gammelLæs opLad dem komme til orde, som det hele handler om.
Sådan lyder initiativet i Slagelse Kommune, der har vendt den politiske proces på hovedet, når de skal vedtage kommunens nye børne- og ungepolitik.
Så i stedet for at politikerne i kommunens børne- og ungeudvalg skal beslutte, hvad der er et godt børneliv, har man besluttet at give ordet til børnene selv.
Det betyder, at i alt 95 børn og unge i alderen fra fem til 17 år og fra mere end 20 forskellige børnehaver, folkeskoler, specialtilbud, ungdomsuddannelser og sociale væresteder har været med til at beskrive, hvilken slags hverdag dé helst vil have ude i kommunens institutioner og skoler.
Det siger børneneBørne- og ungeudvalget i Slagelse Kommune har fået præsenteret flere udtalelser fra børn og unge, som har deltaget i politiske workshops.
Her er eksempler på nogle af de ting, som betyder meget for dem.
'Der er næsten ikke nogen voksne i skolegården.
Der skal flere voksne i skolegården' (elev på mellemtrinnet).
'Skoledagen er lang.
Jeg vil hellere have, at der er mere tid til sfo' (elev i indskolingen).
'I en god skole kan man få hjælp til ordblindhed og få ekstra timer, så man kan blive bedre til at læse.
Ikke bare en computer og ekstra tid til eksamen' (elev på mellemtrinnet).
'En god skole har græs og ikke asfalt.
For når man spiller fodbold, falder man og slår sig' (elev på mellemtrinnet).
Kilde: Slagelse KommuneFørst derefter er faggrupper, organisationer og politikere blevet koblet på processen.
- Det er anderledes.
Vi håber, det giver større nærvær og ejerskab, siger Lis Tribler fra Socialdemokratiet, der er medlem af børne- og ungeudvalget i Slagelse Kommune.
Elever: 'Fedt at føle sig hørt'Alexander Lars Folke Nielsen fra 6.
klasse på Hvilebjergskolen i Slagelse var med til den politiske workshop, hvor han og de andre elever skulle beskrive, hvad der gør en skoledag god for dem.
- De spurgte på en god måde, hvad en god skoledag er, om vi har gode venner og klassekammerater i skolen og sådan, siger han.
Hannah S.
Frejberg, som også går i 6.
klasse på Hvilebjergskolen, oplevede det som helt mærkeligt pludselig at stå ansigt til ansigt med de politikere, som bestemmer så meget over hendes skolegang.
- Det er lidt sært at tænke på, for det er jo ikke så tit, man får lov til at få indflydelse på hverdagen.
Men alt i alt var det rart at blive hørt.
- Jeg kan godt lide ideen med, at jeg kan få indflydelse på, hvad politikerne har af børnepolitik, siger hun.
Professor: 'Mange kommuner kan lære af det'Jacob Torfing er professor på Roskilde Universitet, og han har i en årrække fulgt danske og nordiske kommunernes anstrengelser for at involvere borgerne mere aktivt.
- Vi er vidner til lidt af en revolution i øjeblikket i den offentlige sektor, siger han.
Hvor mange kommuner i dag finder nye måder at inddrage borgerne på - eksempelvis høringer, borgermøder og folkemøder - mener professor Jacob Torfing alligevel, at Slagelse Kommune gør noget nyt og har fat i den lange ende, fordi de spørger borgerne så tidligt i processen.
- Det er ganske fornuftigt, at kommunen vender den politiske proces om, så de starter med at finde ud af, hvad der er borgernes udfordringer og så bruge det som et afsæt til at finde en løsning, mener professoren.
- Denne her tidligere inddragelse er stadig lidt ny, men det er der mange kommuner, der kunne lære noget af, siger Jacob Torfing.
'Børn er kloge på deres hverdag'Organisationen Red Barnet er også glad for den nye politiske proces i Slagelse Kommune.
- Vi synes, det er vigtigt, at vi inddrager børnene i alle de aspekter, der vedrører børn og deres liv, lyder det fra pædagogisk konsulent Camilla Roed Otte.
Børnene kan nemlig sagtens give et fornuftig svar, fortæller hun.
- Børn er rigtig kloge på deres eget liv og deres egen hverdag, og de har en god fornemmelse af, hvad en god hverdag er for dem, og hvordan de kommer til at trives, siger hun.
FacebookTwitterKopier linkEmner:Lis Tribler (politiker)|Slagelse Kommune|Uddannelse|Slagelse|Børne- og ungepolitik




https://www.dr.dk/nyheder/kultur/gaming/populaert-spil-ramt-af-shitstorm-syvdobler-priserne-og-sviner-brugerne-til

GamingPopulært spil ramt af shitstorm: Syvdobler priserne og sviner brugerne tilDet er et uskønt drama, der udspiller sig mellem gamere og udviklerne bag et af årets største spil.
Spiludvikleren Respawn Entertainment har syvdoblet priserne i deres nye udvidelse af 'Apex Legends'.
Og det er noget, der har fået fans af spillet til tasterne.
(© EA/Respawn)Af Christian Mejdahl20.
aug.
2019 kl.
09.
00Bemærk: artiklen er mere end 30 dage gammelLæs opHvad der skulle have været en fredelig udgivelse af nyt indhold til spil-succesen 'Apex Legends', er endt i sandt mareridt for udviklerne bag spillet.
I sidste uge lancerede spilfirmaet Respawn, der står bag 'Apex Legends', en opdatering med nyt indhold.
En opdatering, som var imødeset af spillets mange fans.
Men i stedet for liv og glade dage endte opdateringen med at få mange spillere helt op i det røde felt, da de opdagede, at det ville blive en dyr fornøjelse at få fingrene i de nye våben og skins, som fulgte med opdateringen.
Det nye indhold var nemlig tilgængeligt gennem såkaldte loot boxes, der måske bedst kan sammenlignes med gammeldags fodbold- eller Pokémon-kort.
Disse loot boxes indeholder blandt andet nye våben og skins, men man kan ikke være sikker på, hvad man får, før man køber og åbner dem.
Normalt koster en loot box 100 af spillets valuta, der kaldes Apex Coins.
Men i den seneste opdatering, skal man give 700 Apex Coins for at få fingrene i indholdet af en loot box med de dugfriske våben og skins.
EA og Respawn sætter priserne op og designer hele opdateringen til at presse spillerne til at finde pungen frem.
Magnus Groth-Andersen, spilekspertMan kan købe 1.
000 Apex Coins for 79 kroner.
Så hvor det før kostede omkring 8 kroner at låse en loot box op, koster de nye loot boxes nu omkring 56 kroner.
Det er med andre ord en syvdobling af priserne.
Spillere ved ikke på forhånd, hvad en loot box indeholder, og i alt er der 24 nye stykker indhold at samle i den nye udvidelse.
Så hvis man vil have fingrene i alt det nye indhold, må man altså til lommerne og punge mange penge ud.
Spilekspert: Forstår brugernes vredePå internetfællesskabet Reddit flød det derfor over med vrede spillere, der mente, at udvikleren Respawn Entertainment og udgiveren EA Games var griske.
De mange vrede spillerne mente også, at det kringlede og dyre loot box-system gik imod udviklernes eget løfte om at 'profitere på en måde, der føles fair, og som giver spilleren mulighed for selv at vælge, hvordan de vil bruge deres tid og penge', som de ellers havde lovet, da de lancerede spillet tilbage i februar.
Tidligere på året kom 'Apex Legends' også i modvind, fordi fans ikke mente, det gik hurtigt nok med at opdatere spillet med nyt indhold.
I starten af sommeren kunne udviklerne bag spillet så endelig præsentere Wattson, som ses her på billedet, som en ny figur.
(© Respawn)- Jeg var så spændt på det her event og de nye skins, men nu er jeg bare skuffet.
Ikke overrasket, bare skuffet.
Det er fucking dyrt, skriver brugeren Rayett eksempelvis på Reddit.
Og han eller hun er ikke alene.
- Prisen på det her indhold er helt hen i vejret, skriver FroFiction.
- Min skuffelse er ubeskrivelig lige nu, skriver daledge97.
Spilekspert Magnus Groth-Andersen, der er chefredaktør på Nordens største spilmedie, GameReactor, forstår godt, at spillerne er blevet sure over drejningen i 'Apex Legends'.
- Folkene bag 'Apex Legends' sætter priserne op og designer hele opdateringen til at presse spillerne til at finde pungen frem.
Spillernes argumenter er, at det her simpelthen ikke er en fair måde at tjene penge på.
Selv de, som spiller meget og viser udviklerne velvilje til at bruge en mønt engang i mellem, føler sig chokerede over, hvor mange penge det her kræver, siger han.
Sviner fansene tilMen spillets udviklere gad ikke høre på de utilfredse spillere.
Så de svarede igen med et sprogbrug, der fik mange af de dedikerede 'Apex Legends'-fans til at måbe.
Det er desværre ikke første gang, vi ser den slags verbale kampe mellem spillere og spiludviklere.
Magnus Groth-Andersen, spilekspert- Jeg har været i industrien længe nok til at huske dengang, hvor spillerne ikke var nogle kæmpe ass-hats (røvhatte) overfor udviklerne, og det var rigtig rart, skriver en af flere Respawn-ansatte på Reddit, hvor spillerne også kaldes for snyltere og dicks.
Og den slags må selvfølgelig ikke ske, mener Magnus Groth-Andersen, der dog godt kan sætte sig ind i, hvorfor det alligevel sker.
- Det er desværre ikke første gang, vi ser den slags verbale kampe mellem spillere og spiludviklere.
For spil tager længere tid at lave, og spillerne har en forventning om konstant at blive orienteret af udviklerne, siger han og fortsætter:- Det lægger et enormt pres på de her mennesker, der skal svare de vrede brugere på alle mulige medier, hvor de bombarderes med beskeder, og så glipper det engang i mellem.
Det er selvfølgelig ikke okay, men det sker desværre bare nogle gange.
Hverken spillerene eller udviklerne bag 'Apex Legend' har grund til at juble.
Spillet har trods en succesfuld lancering i februar været ramt af en række mindre shitstorms, som har gjort forholdet mellem gamere og udviklere anspændt.
(© Respawn)Siger undskyld til rasende fansI kølvandet på den anspændte situation mellem spillerne og udviklerne af 'Apex Legends', har EA Games skrevet en officiel undskyldning på spillets hjemmeside, hvor de lover at lytte til brugerne i fremtiden.
- Da vi udgav 'Apex Legends', lovede vi spillerne, at vi kun ville profitere på en måde, der føles fair, og som giver spilleren mulighed for selv at vælge, hvordan de vil bruge deres tid og penge, skriver de og forsætter:- Med den seneste udgivelse ramte vi ved siden af og brød vores løfte.
I samme meddelelse lover de, at deres events i fremtiden vil foregå på en anderledes måde, uden at blive konkrete i forhold til, hvordan kommende events vil adskille sig fra det nuværende.
Læs også:Taget med bukserne nede: Populært spil er kommet i overraskende modvindOgså Respawns administrerende direktør Vince Zampella har skrevet en undskyldning på Twitter.
Her skriver han, at firmaets ansatte ikke bør bidrage til den 'giftige' debatkultur på nettet:Magnus Groth-Andersen tvivler dog på, at EA Games og Respawn Entertainment kommer til at ændre radikalt på deres forretningsmodel.
- For udgivere som EA Games handler det om at tjene flere og flere penge hele tiden.
Det er sådan, de præsenterer resultater for deres investorer.
Det eneste parameter, som er noget værd for dem at måle på, er, hvis der er tjent flere penge end sidste kvartal, siger Magnus Groth-Andersen og fortsætter:- Så de har måske fået et klap over fingrene nu.
Men hvis de skal være en succes, så skal de stadig forøge omsætningen på 'Apex Legends' på den ene eller anden måde.
FacebookTwitterKopier linkEmner:Twitter|Computerspil|Pokémon|Gambling|Leg og spil




https://www.dr.dk/nyheder/regionale/nordjylland/alarmen-er-afblaest-slut-med-koge-vandet-i-aalborg

NordjyllandAlarmen er afblæst: Slut med at koge vandet i AalborgBorgere i centrum af Aalborg kan nu igen tappe drikkevand direkte fra hanen.
Containere med rent drikkevand har siden weekenden været at finde på centrale placeringer i byen.
Af Klaus Videbæk20.
aug.
2019 kl.
10.
52 | opdateret 20.
aug.
2019 kl.
11.
28Bemærk: artiklen er mere end 30 dage gammelLæs opSiden lørdag eftermiddag er borgere i det centrale Aalborg blevet rådet til at koge deres drikkevand efter fund af bakterier i vandet.
Men nu er alarmen afblæst.
Prøver taget i de seneste dage har ikke vist et målbart bakterieindhold, og derfor har Styrelsen for Patientsikkerhed meddelt Aalborg Kommune, at anbefalingen kan ophæves.
Dermed kan borgere, caféer og institutioner nu igen tappe vand som normalt.
Mængden af bakterier i de prøver, der udløste anbefalingen, lå meget tæt på den tilladte grænseværdi, oplyser Aalborg Forsyning.
Lad vandet løbeDog kan borgere minimere risikoen for bakterier yderligere, hvis de åbner alle koldtvandshaner i cirka 15 minutter, så rørene bliver skyllet godt igennem, inden man benytter dem.
Man har endnu ikke fundet den præcise kilde til forureningen, men man formoder, at den er opstået i forbindelse med et anlægsarbejde i byen, som nu er afsluttet.
Aalborg Forsyning vil de kommende dage tage ekstra prøver for at holde øje med vandkvaliteten, inden man går ned på et normalt overvågningsniveau igen.
Anbefalingen om at koge vandet har været gældende i et område fra Vesterbro/Prinsensgade i vest, Fyensgade/Jyllandsgade i syd, Østre Alle og ud mod Oliehavnen i øst.
Et større område i Aalborg centrum ud mod Rørdal har været berørt.
(© Aalborg Forsyning)FacebookTwitterKopier linkEmner:Aalborg|Aalborg Forsyning|Aalborg Kommune|Styrelsen for Patientsikkerhed




https://www.dr.dk/nyheder/penge/lars-larsen-bliver-bisat-torsdag-taet-paa-sit-hjem

Lars Larsen er dødSe temaPengeLars Larsen bliver bisat torsdag tæt på sit hjemBisættelsen af Lars Larsen bliver torsdag fra Sejs-Svejbæk Kirke tæt ved Silkeborg.
Lars Larsen blev 71 år.
20.
aug.
2019 kl.
12.
32Bemærk: artiklen er mere end 30 dage gammelLæs opErhvervsmanden Lars Larsen bliver bisat torsdag klokken 14 fra Sejs-Svejbæk Kirke.
Det oplyser Jysk til Midtjyllands Avis.
Kirken ligger få hundrede meter fra Lars Larsens hjem i Sejs-Svejbæk, der er en forstad til Silkeborg.
Allerede tirsdag vil der blive oprettet en mindeplads tæt på Lars Larsens gravsted, hvor der vil være mulighed for at lægge blomster.
Det fortæller kirkegårdsleder Jens Skovbjerg Hansen til Midtjyllands Avis.
Flere har nemlig spurgt til muligheden for at lægge blomster for at mindes Lars Larsen.
VerdenssuccesLars Larsen døde mandag morgen, 71 år.
Han havde i flere måneder været syg af leverkræft.
I juni trak han sig fra bestyrelsen i Jysk, som han stiftede i 1979 og siden er blevet til en verdensomspændende koncern med 2.
800 butikker i 52 lande.
Sønnen Jacob Brunsborg overtog posten som bestyrelsesformand i Jysk.
Han har haft flere forskellige roller i Jysk, blandt andet indkøbsdirektør og brand director.
Hans søster har derimod ikke haft meget med koncernen at gøre.
Lars Larsen efterlader sig sin kone, Kristine, to børn og fire børnebørn.
/ritzau/FacebookTwitterKopier linkEmner:Jacob Brunsborg (erhvervsleder)|Svejbæk|Midtjyllands Avis|Silkeborg|Erhverv




https://www.dr.dk/nyheder/politik/ringberg-efter-krav-om-loekke-og-jensens-afgang-krisen-i-venstre-stikker-dybt

Krise i VenstreSe temaPolitikRingberg efter krav om Løkke og Jensens afgang: 'Krisen i Venstre stikker dybt'DR's politiske analytiker kaldet det 'markant', at navngivne Venstre-folk kræver ny ledelse.
Lars Løkke Rasmussen og Kristian Jensen på Venstres sommergruppemøde.
Står det til flere V-folk i baglandet, skal der for fremtiden nye folk i spidsen for partiet.
Af Anders Byskov Svendsen20.
aug.
2019 kl.
08.
36Bemærk: artiklen er mere end 30 dage gammelLæs opPartitoppens forsøg på at slå krisen og uroen i Venstre ned ser ud til at være slået fejl.
Flere aktive i partiets bagland står nu frem med navns nævnelse og kræver, at både formand Lars Løkke Rasmussen og næstformand Kristian Jensen forlader deres poster og lader nye kræfter komme til.
Det sker i en kronik i Jyllands-Posten, som Bent Jørgensen, byrådsmedlem i Roskilde, og Kåre Ghisler Fuglsbjerg, næstformand for Venstre i Roskilde Midt, har skrevet.
Og selv om det indtil videre er forholdsvist ukendte navne fra baglandet, der står frem, er det en eskalering af krisen i partiet, vurderer DR's politiske analytiker Jens Ringberg.
- Det er markant, at folk stiller sig frem med navns nævnelse.
Venstre har et stort bagland, men det her viser, at de meget ihærdige og indtrængende forsøg, der er lavet fra partitoppens side på at få bragt ro i det her spørgsmål, ikke har været nok til at få diskussion til at forsvinde.
- Diskussionen er ikke gået væk, som det var håbet og ambitionen fra partitoppen.
Så det er interessant, om det breder sig.
Er der andre, der melder sig?
siger Jens Ringberg.
Balladen i VenstreMandag den 5.
august: Det udløser kampvalg, da Venstres folketingsgruppe skal finde en ny næstformand.
Sophie Løhde ender med at vinde over Inger Støjberg.
Støjberg var ellers Lars Løkke Rasmussens foretrukne til posten.
Torsdag den 8.
august: I et interview i Berlingske lægger Kristian Jensen afstand til Lars Løkke Rasmussens tanker om en SV-regering.
Fredag den 9.
august: Claus Hjort Frederiksen opfordrer Kristian Jensen til at trække sig.
Han mener, at næstformanden undsiger formand Lars Løkke Rasmussen med interviewet i Berlingske.
Kristian Jensen afviser at trække sig.
Søndag den 11.
august: Claus Hjort Frederiksen skriver på Facebook, at det delte formandskab i Venstre er slut.
Siden 2014 har Venstre ellers givet udtryk for, at partiet har et delt formandskab mellem Løkke og Jensen.
Mandag den 12.
august: Kristian Jensen siger, at der ikke er nogen ændringer i Venstres formandskab.
Onsdag den 14.
august: Forretningsudvalget i Venstre holder møde.
Torsdag den 15.
august: Claus Hjort Frederiksen trækker sit krav om Jensens afgang tilbage.
Jensen siger, at der nu er luftet ud og skabt klarhed og opbakning til formanden og næstformanden.
Søndag den 18.
august: Lars Løkke Rasmussen erkender i et interview, at han selv kunne have gjort mere for at undgå den krise, der har præget Venstre.
Mandag 19.
august: Tiden er inde for Lars Løkke Rasmussen og Kristian Jensen til at sætte Venstre og det liberale Danmark højere end deres egne personlige ambitioner, skriver to kronikører i Jyllands-Posten, der er lokalpolitiske aktive og en del af Venstres bagland.
Forsøgt at få ro påEfter krisen i toppen af partiet kulminerede, da den tidligere finansminister Claus Hjort Frederiksen krævede, at Kristian Jensen skulle trække sig som næstformand, har Venstre-ledelsen gjort meget for at lægge låg på balladen.
Det er uholdbart for Venstre.
Jens Ringberg.
Der har været et hasteindkaldt møde i Forretningsudvalget.
Det ledte frem til en mail til medlemmerne fra Lars Løkke Rasmussen og et notat, der beskrev arbejdsfordelingen mellem Lars Løkke Rasmussen og Kristian Jensen.
Efter mødet trak Hjort også sit krav om Kristian Jensens afgang tilbage.
I weekenden påtog Lars Løkke rasmussen sig så en del af ansvaret for uroen i et interview.
- Når man har gjort alt det, og diskussionen fortsætter, så er det et tegn på, at det stikker forholdsvist dybt.
Det er uholdbart for Venstre, og det er særlig interessant, at Lars Løkke Rasmussen med al sin autoritet som partiformand og tidligere statsminister ikke kan få kritikken til at forstumme, når han giver et stort interview og påtaget sig ansvar, siger Jens Ringberg.
Han vurderer, at dem, der nu står frem, har flere bag sig.
- Når folk begynder at skrive kronikker og stå frem med navn, så er det et udtryk for, at det ikke kun er de fire-fem mennesker, der mener det.
Så kan man regne ud, at der er flere, der har de her tanker.
- Så det er en meget usikker situation i Venstre.
Det vil der være, indtil der kommer en afklaring.
Enten i form af, at de trækker sig, eller man kan konstatere derude, at de ikke gør det, og baglandet må konstatere, at det så er sådan, det er.
De oprørske folk i V-baglandet peger på nuværende politisk ordfører Jakob Ellemann-Jensen som manden, der skal tage over som formand for Venstre.
- Vi kan konstatere, at Jakob Ellemann nu både uofficielt og lidt halvofficielt er den, som alle taler om skal overtage Venstre i det øjeblik, det måtte ske, at Løkke trækker sig, siger Jens Ringberg.
FacebookTwitterKopier linkEmner:Claus Hjort Frederiksen (politiker)|Jakob Ellemann-Jensen (politiker)|Venstre|Roskilde|Lokalpolitik




https://www.dr.dk/nyheder/udland/flaskepost-fra-den-kolde-krig-fundet-i-alaska

UdlandFlaskepost fra den kolde krig fundet i AlaskaRussisk sømand genforenet med sin egen 50 år gamle flaskepost Denne flaskepost blev fundet ved Alaskas kyst.
Af Sophie Bavnhøj20.
aug.
2019 kl.
05.
34Bemærk: artiklen er mere end 30 dage gammelLæs opTyler Ivanoff var ude for at samle brænde ved Alaskas vestkyst, da han faldt over en grøn flaske på jorden.
- Jeg snublede over flasken og lagde mærke til, at den var grøn og havde en korkprop.
Det var ikke rigtig kork, men det var en stram prop, og jeg kunne se, at der var et stykke papir inde i flasken', fortalte Tyler Ivanoff.
Det var en besked.
Skrevet i hånden.
På russisk.
Det er denne flaske, der indeholder brevet, der blev fundet i Alaska 5.
august.
(Photo by Tyler Ivanoff / Tyler Ivanoff / AFP)  Flasken indeholdt dette brev, hvor der blandt andet står "Vi ønsker jer godt helbred og glædelig sejlads" på russisk.
Brevet er dateret 20.
juni 1969.
(Photo by Tyler Ivanoff / Tyler Ivanoff / AFP) 1 / 2Det er denne flaske, der indeholder brevet, der blev fundet i Alaska 5.
august.
(Photo by Tyler Ivanoff / Tyler Ivanoff / AFP) 1 / 2Flasken indeholdt dette brev, hvor der blandt andet står "Vi ønsker jer godt helbred og glædelig sejlads" på russisk.
Brevet er dateret 20.
juni 1969.
(Photo by Tyler Ivanoff / Tyler Ivanoff / AFP) 2 / 2Hans børn var meget spændte og legede med tanken om, at det var en besked fra en pirat eller måske endda en sørøverskat, siger han til Anchorage Daily News.
Facebook kom til undsætningHan delte sin opdagelse på Facebook og spurgte, om der var nogle, som kunne oversætte beskeden.
Det viste sig, at beskeden var dateret tilbage i 1969, og var en hilsen fra en russisk sømand under den kolde krig.
- En kærlig hilsen fra den russiske østflåde, skriver en i kommentarsporet og fortsætter med at oversætte en adresse.
Med i hilsnen var adressen på flaskepostens ejermand.
Han havde et ønske om, at personen, der skulle finde beskeden, ville sende et svar tilbage.
Glædelig genforeningDet fik journalister fra det russiske statsejede medie, Russia-1, til at lede efter personen bag flaskeposten.
Og de fandt ham.
Kaptajn Anatoliy Botsanenko.
- Det ligner min håndskrift.
Men jeg er ikke sikker, svarede han, da journalisterne besøgte den gamle kaptajn og viste ham beskeden fra flaskepost.
Men med et ekstra kig på hvert bogstav, genkendte han sin egen håndskrift fra 50 år siden.
- Ja, jeg skrev altid sådan, udbrød han.
Anatoliy Botsanenko havde skrevet beskeden, da han var udsendt til skibet Sulak, som han sejlede med fra 1966 til 1970.
Men selvom ejermanden er fundet, er Tyler Ivanoff ikke sikker på, om han vil svare flaskeposten.
Han overvejer dog at skrive sit eget brev med sine børn.
- Det er noget, jeg nok godt kunne gøre med mine børn på et tidspunkt.
Bare sende en besked ud med flaskepost og se, hvor den ender, sagde han.
FacebookTwitterKopier linkEmner:Alaska|Facebook|Rusland




https://www.dr.dk/nyheder/udland/twitter-og-facebook-anklager-kina-sprede-misinformation-med-falske-profiler

UdlandTwitter og Facebook anklager Kina for at sprede misinformation med falske profilerHundredvis af falske profiler slettet.
Blev brugt mod demonstranter i Hong Kong.
Et eksempel på propaganda mod Hong Kong-demonstranter, som blev postet af en falsk profil.
Af Nis Kielgast19.
aug.
2019 kl.
23.
06Bemærk: artiklen er mere end 30 dage gammelLæs op936 twitterkonti er blevet lukket ned, fordi de ifølge Twitter indgik i et netværk af falske profiler, der skulle underminere protesterne i Hong Kong.
Samtidig er en række facebookprofiler og grupper blevet slettet med samme begrundelse.
Twitter er forbudt i Kina, men alligevel blev en del af de falske profiler logget på direkte fra Kina.
Det får Twitter til at konkludere, at den kinesiske stat står bag.
- Vi afslører en betydelig statsstøttet informationsoperation, der er rettet mod situationen i Hong Kong, specifikt mod protestbevægelsen og deres opfordringer til politisk forandring, skriver Twitter i dag på firmaets officielle blog.
Samtidig offentliggør Twitter et arkiv med alt, hvad de 936 profiler har foretaget sig.
- Det er komplet voldelig adfærd.
Vi vil ikke have jer ekstreme mennesker i Hong Kong.
Bare forsvind med jer, lyder det for eksempel i et tweet fra en falsk profil, der deler billeder af demonstranter, som trænger ind i parlamentsbygningen i Hongkong.
Eksempler på tweets fra de falske profiler.
Eksempler på tweets fra de falske profiler.
Eksempler på tweets fra de falske profiler.
Eksempler på tweets fra de falske profiler.
1 / 4Eksempler på tweets fra de falske profiler.
1 / 4Eksempler på tweets fra de falske profiler.
2 / 4Eksempler på tweets fra de falske profiler.
3 / 4Eksempler på tweets fra de falske profiler.
4 / 4De 936 konti var de mest aktive i et kinesisk netværk af op mod 200.
000 falske konti, som er blevet slettet.
Langt størstedelen af de mange tusinde konti var dog inaktive eller blev brugt til at sprede spam.
Men ifølge Twitters analyse var formålet med lige præcis de 936 konti meget klart.
- Disse konti forsøgte overlagt at så splid i Hong Kong, blandt andet ved at underminere protestbevægelsens troværdighed og politiske standpunkter.
På baggrund af vores intensive efterforskning, har vi troværdige beviser, der understøtter, at dette er en koordineret, statsstøttet operation, skriver Twitter på bloggen.
Facebook blev advaret om den kinesiske aktivitet af Twitter, og nu har det andet store sociale medie også reageret mod en række profiler, der anslås at være falske.
Syv facebooksider, tre facebookgrupper og fem almindelige profiler er blevet lukket, meddelte Facebook mandag.
FacebookTwitterKopier linkEmner:Twitter|Hong Kong|Facebook|Kina




https://www.dr.dk/nyheder/viden/klima/forskere-vindkraft-fra-europa-kan-daekke-hele-verdens-stroembehov

KlimaForskere: Vindkraft fra Europa kan dække hele verdens strømbehov11 millioner vindmøller i Europa er dog ikke realistisk, påpeger en anden forsker.
Forskerne har kortlagt potentialet for vindenergi.
Nu vil de se på, hvor vindmøllerne præcist kan placeres.
Her vindmøller i bjergene i Schweiz.
Af Søren Bjørn-Hansen20.
aug.
2019 kl.
06.
30Bemærk: artiklen er mere end 30 dage gammelLæs opEuropas energiproduktion udgør i dag 70 procent af de drivhusgasser, vi udleder.
Derfor kæmper Europa lige nu for at løse udfordringen med at gøre vores energiproduktion grønnere.
Svaret på det spørgsmål blæser måske allerede i vinden.
Europa har nemlig vind - og plads - nok til at levere hele verdens elektricitetsbehov inden 2050.
Det har et internationalt forskerhold med en dansker i spidsen regnet sig frem til.
Om undersøgelsenUndersøgelsen er foretaget af forskere fra:Center for Energy Technologies, Aarhus Universitet, DanmarkImperial College Business School, StorbritannienEcole Nationale Superieure des Mines de Saint-Etienne, FrankrigDepartment of Civil and Environmental Engineering, Stanford University, USAScience Policy Research Unit (SPRU), School of Business, Management, and Economics, University of Sussex, StorbritannienRMIT University, AustralienEnvision Energy, Tyskland og USASiemens Gamesa Renewable Energy A/S, DanmarkIfølge rapporten, der udkom i sidste uge, er der plads til 11 millioner vindmøller i Europa.
De kan producere omkring 497 exajoule energi.
Det er mere end verden forventes at bruge i 2050.
Læs også:Amerikanere bygger monster-vindmølle og slår dansk rekordIfølge professor Brian Vad Mathiesen fra Aalborg Universitet, der er en af Danmarks førende energiforskere, er det overraskende resultater, hans kolleger er nået frem til.
- Det er et overraskende stort potentiale, de når frem til.
Ser man lidt mere nøgternt på det, ligger det nok noget lavere, siger han.
- Men pointen er god.
Vi skal have fokus på landvind, for det er den billigste måde at producere grøn strøm på, vi kender.
Han påpeger dog, at det er afgørende, hvor vindmøllerne skal stå.
Og han giver ikke meget for ideen om, at Europa skal eksportere strøm til hele verden.
- Det er en enorm teknisk og økonomisk udfordring at få infratrukturen til at hænge sammen, siger han.
Brian Vad Mathiesen har ikke selv bidraget til undersøgelsen.
Noget pjat at vi ikke har plads til landvindmøllerHvor vindmøllerne mere nøjagtigt skal stå, spår forskerne slet ikke om.
Ifølge Peter Enevoldsen, som er hovedforfatter på undersøgelsen og lektor ved Aarhus Universitet, handler undersøgelsen heller ikke om, at Europa skal levere hele verdens strøm.
Pointerne er at gøre opmærksom på et enormt uudnyttet potentiale for vindenergi, og at vi ikke mangler plads til landvindmøller i Europa, forklarer han:- Det er vigtigt at understrege, at det her er et forsøg på at give et praj om, at vi har plads nok, siger han.
- Det er noget pjat, når folk siger, at vi i Europa ikke har plads nok.
Også selvom folk ikke er vilde med at have vindmøller i baghaven.
Potentialet er størst i Norge, Rusland og Tyrkiet, hvor man i dag har meget lidt vindenergi og store vindressourcer - og masser af plads.
Vindatlas gav forskerne overblik over hvor vindpotentialet er størst.
Her markeret med røde nuancer.
(© Peter Enevoldsen/Aarhus Universitet/Global Wind Atlas)Sammenkøring af store mængder dataForskerne, der kommer fra Danmark, Storbritannien, Frankrig, USA Tyskland og Australien, har sammenkørt en lang række data for at nå frem til den opsigtsvækkende opgørelse.
Først kiggede de på data fra de europæiske Copernicus-satellitter og på kort over vind i Europa - det DTU-udviklede Global Wind Atlas.
Dernæst så de på, hvilke restriktioner der er for vindmøller i de enkelte lande, hvilke afstandskrav der gælder, og de kiggede på, hvor tæt vindmøller egentlig står i dag.
- Vi var faktisk selv overraskede.
Vi har kigget på 2.
400 vindmøller og fundet ud af, at de står meget tættere, end vi troede, siger Peter Enevoldsen.
- De data har en computer så kværnet igennem, og udfra det har vi fået de her 11 millioner vindmøller.
Men det er klart, at der ikke skal stå så mange nogen steder.
Vink med en vognstangSelvom 11 millioner landvindmøller nok ikke bliver en realitet, er potentialet stadig et vink med vognstang om, at der er masser af grøn energi at hente for en lang række lande i Europa.
Også Danmark, siger professor Brian Vad Mathiesen.
- Tager man de internationale briller på, kan det undre, at russerne er så forhippede på at sælge gas til os.
De burde jo producere vindenergi i stedet.
Og det samme gælder sådan set for Norge, siger han.
- I Danmark skal vi måske ikke nødvendigvis have voldsomt mange flere vindmøller på land.
Men jo flere vi kan få, desto bedre.
Hvis vi laver den grønne omstilling på den måde, og også bruger noget mere strøm lokalt, kan vi spare mange penge på infrastruktur.
For det er god økonomi i møllerne.
Vores beregninger viser, at lokalt ejerskab skæpper i kommunekassen og i private investoreres lommer.
Kortet her viser hvilke lande, der har størst mulighed for udvidelse af vindkraft.
De røde lande, har størst potentiale og mest plads.
(© Peter Enevoldsen/Aarhus Universitet)Ikke i min baghave - eller hvad?
En faktor, som er svær at regne på i den sammenhæng, er modstanden mod landvindmøller fra befolkningen.
Læs også:Grøn vækst flader ud: Skiftet til vedvarende energi går alt for langsomtDet, der kaldes Nimby - Not in My Back Yard.
På dansk: Ikke i min baghave.
Den har Peter Enevoldsen og hans kolleger ikke taget så meget højde for.
Også fordi, siger han, at forskning viser, at mennesker lettere accepterer nye vindmøller, hvis der allerede er mange vindmøller.
- Men det skal vi også have med i kommende undersøgelser, siger han.
- Næste skridt er at se på kravene til infrastruktur og så de sociotekniske udfordringer, som folkelig modstand, økonomiske overvejelser og så videre.
Peter Enevoldsen mener, Danmark bør være mere ambitiøse, når det gælder vind.
Vi skal udnytte vindenergien bedre og satse på, at vi kommer til at bruge mere og mere af den.
- Vi skal udnytte, at vi er den grønne strøms svar på det, Norge er for olie.
Vi har viden, teknologi og masser af vind, siger han.
Hans forskerhold vil nu bruge i hvert fald det næste år på at kortlægge, hvor det giver mest mening konkret at placere de mange vindmøller, som de har fundet pladsen til.
FacebookTwitterKopier linkEmner:Vindkraft|Vindmølleindustri|Norge|Storbritannien|Aalborg Universitet




https://www.dr.dk/sporten/tennis/doev-tennisspiller-skriver-historie-vinder-atp-kamp-i-usa

TennisDøv tennisspiller skriver historie: Vinder ATP-kamp i USASydkoreaneren Lee Duck-hee blev den første døve spiller, der vandt en kamp i en ATP-hovedturnering.
Lee Duck-hee blev professionel som 15-årig.
Billedet her er fra juniortiden, hvor han stillede op ved Wimbledon.
20.
aug.
2019 kl.
08.
41Bemærk: artiklen er mere end 30 dage gammelLæs opSent mandag aften dansk tid skrev en 21-årig sydkoreaner tennishistorie.
I turneringen Winston-Salem Open vandt Lee Duck-hee over Henri Laaksonen med cifrene 7-6, 6-1 i første runde og blev dermed den første døve spiller, som vandt en kamp i en ATP-hovedturnering.
- Folk lavede sjov med mit handicap.
De fortalte mig, at jeg ikke burde spille, siger sydkoreaneren efter sejren.
- Det har virkelig været svært, men mine venner og familie hjalp mig igennem.
Jeg ville bare vise alle, at jeg kunne gøre det.
Folk lavede sjov med mit handicap.
De fortalte mig, at jeg ikke burde spilleLee Duck-hee efter sejren- Mit budskab til mennesker, der er hørehæmmede, er, at det ikke må tage modet fra dem.
Hvis du arbejder hårdt, kan du klare alt, siger Lee Duck-hee.
Professionel i seks årSydkoreaneren ligger nummer 212 på verdensranglisten.
Han har været professionel, siden han var 15 år, men hidtil har han primært haft succes på Challenger-niveau.
I 2017 opnåede han sin hidtil højeste rangering som nummer 130.
Hans hørenedsættelse gør blandt andet, at han ikke kan høre, når boldene kaldes ude, eller når dommeren oplyser scoren.
På papiret venter en noget hårdere modstander i anden runde for Lee Duck-hee, når den tredjeseedede Hubert Hurkacz er på menuen.
Polakken ligger nummer 41 på verdensranglisten.
/ritzau/AFPFacebookTwitterKopier linkEmner:USA|Sygdomme og lidelser|Tennis




https://www.dr.dk/nyheder/indland/kirkeraad-franarret-knap-en-million-kroner-mailsvindel

IndlandKirkeråd franarret knap en million kroner via mailsvindelDanske Kirkers Råd er blevet franarret halvdelen af sit årlige budget.
Pengene er blevet sendt til udlandet.
Danske Kirkers Råd er blevet franarret et større beløb, der er endt på engelske og rumænske konti.
20.
aug.
2019 kl.
06.
07Bemærk: artiklen er mere end 30 dage gammelLæs opOrganisationen Danske Kirkers Råd er blevet franarret næsten en million kroner.
Det skriver Kristeligt Dagblad.
I sommerferien modtog en medarbejder i Danske Kirkers Råd tilsyneladende en hastemail fra generalsekretæren.
Der skulle overføres penge til nogle bestemte kontonumre, lød beskeden til den mangeårige økonomimedarbejder.
Tip osHar du været ude for noget lignende, hvor du er blevet kontaktet over mail eller telefon, så skriv til journalist Sophie Bavnhøj på sbav@dr.
dk.
Medarbejderen bad først om at få de nødvendige bilag og en forklaring på, hvad beløbet skulle bruges til.
Men da han efterfølgende blev beordret til bare at overføre pengene med det samme, adlød han.
Det var først, da generalsekretær Mads Christoffersen vendte tilbage fra ferie i begyndelsen af august, at det stod klart, at det ikke var ham, der havde sendt de mange mails.
De var derimod fra en svindler, som fik narret det danske organ for kristne kirker og organisationer til at overføre tre beløb, der tilsammen løb op i 997.
000 kroner.
Det svarer til cirka halvdelen af organisationens årlige budget.
Frivilligt arbejdePolitiet arbejder på at få pengene tilbage, som er sendt til konti i England og Rumænien.
Danske Kirkers Råd undersøger nu, hvordan den kan hindre lignende svindel i fremtiden.
- Vi plejer at have fuldstændig skarpe procedurer, hvor alle bilag skal tjekkes før en overførsel.
- Men af en eller anden grund har medarbejderen troet, at han kommunikerede med generalsekretæren.
Og banken har heller ikke stillet spørgsmål ved de tre overførsler, siger formand for Danske Kirkers Råd Peter Fischer-Møller til Kristeligt Dagblad.
Ifølge Peter Fischer-Møller har Danske Kirkers Råd kun et lille sekretariat med få ansatte.
Og økonomien er de seneste 20 år blevet varetaget af en frivillig medarbejder.
Reglen har været, at overførsler både skulle godkendes af økonomimedarbejderen og generalsekretæren, men dette har ikke været et formaliseret krav.
Organisationen har nu sørget for, at der ikke kan overføres store beløb uden to underskrifter til banken.
/ritzau/FacebookTwitterKopier linkEmner:Peter Fischer-Møller (biskop)|Kristeligt Dagblad|Arbejdsmarked|Kristendom|England




https://www.dr.dk/nyheder/udland/trump-afviser-ingen-bygder-faar-et-trump-tower

UdlandTrump afviser: Ingen bygder får et Trump TowerTrump har delt et billede af en grønlandsk bygd på Twitter, hvor der er redigeret et højhus af guld ind.
Donald Trump joker på Twitter med sit ønske om at købe Grønland.
20.
aug.
2019 kl.
05.
52Bemærk: artiklen er mere end 30 dage gammelLæs opDen amerikanske præsident, Donald Trump, lover, at han ikke har i sinde at bygge et Trump Tower i Grønland.
Det skriver Trump på det sociale medie Twitter, hvor han deler et billede af en bygd i Grønland, hvor der er redigeret et højhus af guld med navnet "Trump" på toppen ind i billedet.
- Jeg lover ikke at gøre dette ved Grønland, skriver præsidenten natten til tirsdag dansk tid.
Billedet er tidligere blevet delt på Twitter med teksten "Grønland om ti år".
Trump bekræftede i weekenden, at han er interesseret i Grønland ud fra et "strategisk" synspunkt.
- Det er noget, vi har talt om.
Danmark ejer det principielt.
Vi er allierede med Danmark, og vi beskytter Danmark, så idéen blev drøftet, og jeg synes bestemt, at det strategisk lyder spændende, sagde præsidenten søndag ifølge nyhedsbureauet Reuters.
Ikke til salgMeldingen kom, efter at præsidentens økonomiske rådgiver, Larry Kudlow, sagde, at Trump-administrationen var i færd med at undersøge et muligt køb af verdens største ø.
Ifølge Kudlow var præsidenten interesseret i et køb - blandt andet fordi Grønland har mange værdifulde mineraler og spiller en vigtig strategisk rolle.
Trump har dog sagt, at eventuelle planer om et køb "ikke ligger øverst på dagsordenen".
Statsminister Mette Frederiksen (S) var søndag i Grønland.
Her understregede hun, at Grønland ikke er til salg.
- Grønland er ikke til salg.
Grønland er ikke dansk.
Grønland er grønlandsk.
Jeg håber vedholdende, at det ikke er noget, der er alvorligt ment, siger Mette Frederiksen til avisen.
Også Grønlands landsstyreformand, Kim Kielsen, afviste i sidste uge, at Grønland er eller kan komme til at være til salg.
Den amerikanske præsident ventes at besøge Danmark i starten af september, om end han senest har sået tvivl om sin første officielle rejse hertil.
Hvis Donald Trump kommer til Danmark, er det planlagt, at han også skal mødes med Kim Kielsen.
/ritzau/FacebookTwitterKopier linkEmner:Donald Trump (politiker)|Grønland|Kim Kielsen (politiker)|Socialdemokraterne|Twitter




https://www.dr.dk/nyheder/kultur/komiker-raser-over-kaos-firma-ventede-med-betale-red-barnet

KulturKomiker raser over kaos: Firma ventede med at betale Red BarnetVelgørenhedsshowet Comedy Aid hænger i en tynd tråd, mener komiker.
Michael Schøt er komiker og er blandt andet kendt for Scøhtministeriet.
Han kritiserer det danske comedybureau FBI for at bruge de 1,2 millioner kroner, som Red Barnet skulle have.
Nu betaler FBI 100.
000 kroner af til Red Barnet om måneden.
Af Mathilde Bugge og Jacob Grosen 19.
aug.
2019 kl.
22.
50Bemærk: artiklen er mere end 30 dage gammelLæs opDet ser sort ud for komikernes årlige velgørenhedsshow Comedy Aid.
Sidste år skulle overskuddet på 1,2 millioner kroner være gået til Red Barnet, men alle pengene er endnu ikke blevet betalt af comedybureauet FBI - Funny Business Inc.
, der arrangerer Comedy Aid.
FBI forklarer, at virksomheden har haft økonomiske problemer og derfor ikke har været i stand til at betale Red Barnet.
Komikerne, der stiller gratis op, har ikke meget til overs for FBI's manglende betaling.
Komiker Michael Schøt er ambassadør for Red Barnet og var vært på sidste års Comedy Aid.
Han mener, at FBI har håndteret sagen uprofessionelt.
- Det er dybt problematisk, at det er foregået på så amatøragtig en måde, at man tilsyneladende har smidt penge fra Comedy Aid ned i et sort hul, og så har man ikke kunne trække dem op og betalt Red Barnet de penge, de skulle have, siger han til Kulturen på P1.
FAKTAComedybureauet FBI - Funny Business Inc - begyndte at betale af på deres gæld til Red Barnet i maj 2019.
FBI afdrager 100.
000 kr.
om måneden.
De har indtil nu betalt for maj, juni og juli og overholder dermed den nye aftale med Red Barnet.
De har betalt 300.
000 kroner indtil videre.
Tror ikke på Comedy Aid 2019Siden 1992 har FBI arrangeret velgørenhedsshowet, hvor mange af de bedste komikere i landet kvit og frit stiller op for at støtte et godt formål.
Sidste år skulle overskuddet være gået til Red Barnet, men det skete ikke.
FBI har nemlig ikke kunne betale pengene rettidigt på grund af alvorlige økonomiske problemer.
Og det har ifølge Michael Schøt fået en lang række af komikere til at overveje, hvornår og hvordan de kan trække sig ud af FBI.
Efter han har været i kontakt med de andre komikere, der medvirkede til Comedy Aid sidste år, har han meget svært ved at forestille sig, at stand up-showet bliver til noget i år.
- Jeg blev lidt overrasket over at høre, at Comedy Aid 2019 bliver en ting, og at der er datoer, for det har jeg da umiddelbart meget svært ved at forestille mig, hvis jeg skal være helt ærlig, siger Michael Schøt, der selv tvivler på at skulle stå på scenen for et Comedy Aid, som FBI arrangerer.
"Det er dybt problematisk, at det er foregået på så amatøragtig en måde".
Michael SchøtFBI skjulte information for komikerneDirektør for FBI, Peter Alan Wheatley, valgte hverken at fortælle Red Barnet eller komikerne, at pengene ikke kunne betales til tiden, selvom han allerede inden showene var klar over situationens alvor.
Han valgte i stedet at afholde Comedy Aid 2018 og bruge overskuddet til at drive FBI.
Først i slutningen af juni skrev Peter Alan Wheatley til komikerne fra Comedy Aid og informerede om, at der var lavet en afdragsaftale mellem FBI og Red Barnet, så pengene ville blive betalt løbende indtil maj 2020.
- Vi har været nødt til at bruge penge på at drive virksomheden, velvidende at vi skulle afdrage Red Barnets tilgodehavende.
Jeg vurderede, at det var mere hensigtsmæssigt at gennemføre Comedy Aid 2018 i stedet for at aflyse det midt i det hele, siger Peter Alan Wheatley.
Han forklarer, at det i værste fald kunne ende med, at FBI skulle dreje nøglen rundt.
- Så var der ikke nogle, der havde fået deres penge.
Nu er der i det mindste en afdragsordning.
Det er vi tilfredse med, og det er Red Barnet også tilfredse med, fortæller Peter Alan Wheatley.
Komikerne har mistet tilliden til FBIPeter Alan Wheatley er usikker på, om Comedy Aid 2019 bliver til noget, fordi komikerne ifølge ham selv har mistet tilliden til ham og til FBI.
"Komikerne er bange for, at det kommer til at ske igen, og at FBI oplever flere økonomiske problemer".
Peter Alan WheatlyDerfor mener både Peter Alan Wheatley og Michael Schøt, at løsningen er at fjerne FBI fra ligningen, så velgørenhedsshowet kun produceres i et samarbejde mellem Red Barnet og komikerne selv.
- Komikerne er bange for, at det kommer til at ske igen, og at FBI oplever flere økonomiske problemer.
Deres ønske er, at FBI kommer ud af Comedy Aid efter 26 gode år og afhænder det til Red Barnet, siger Peter Alan Wheatley.
Derfor er Red Barnet nu gået i dialog med comedy-bureauet om at overtage Comedy Aid.
- Jeg synes, det er voldsomt interessant at få fjernet den mellemmand, der har lavet problemerne, siger Michael Schøt og fortsætter:- Hvis man kunne fjerne det led, ville vi jo være lykkelige.
Så er der ikke tvivl om noget som helst eller nogle penge, der kan forsvinde ned i et hul.
Thomas Reidar Andersen, der er økonomidirektør i Red Barnet, er træt af, at situationen er endt, som den er.
- Vi er rigtig kede af, at det er gået, som det er gået, siger Thomas Reidar Andersen, der samtidig bekræfter, at Red Barnet er i dialog med FBI om at overtage showet.
- Men vi er evige taknemmelige for den støtte, som komikerne nu viser ved at sige, at hvis der skal være et Comedy Aid i fremtiden, så skal det være i partnerskab med Red Barnet, siger Thomas Reidar Andersen.
Comedy Aid 2019 er planlagt, og der vil ifølge FBI's hjemmeside være shows 27.
december i Musikhuset Aarhus, 28.
december i Odeon i Odense og 29.
december i KB Hallen i København.
Lyt til indslaget fra Kulturen på P1 her.
FacebookTwitterKopier linkEmner:Humor|Red Barnet|DR P1|Økonomi|København




https://www.dr.dk/nyheder/politik/mette-frederiksen-skal-i-samrad-om-stabschefs-saerlige-rolle

PolitikMette Frederiksen skal i samråd om stabschefs særlige rolleMartin Rossen har fået fremtrædende rolle, som V, K, og DF vil have under lup.
I forhold til Martin Rossen roller har Folketingets jurister konkluderet, at der ikke er noget at komme efter juridisk (Arkivfoto).
19.
aug.
2019 kl.
23.
39Bemærk: artiklen er mere end 30 dage gammelLæs opDer har været meget palaver om den rolle, statsminister Mette Frederiksens (S) særlige rådgiver Martin Rossen har fået i regeringen.
Seneste udvikling er, at Venstre, Konservative og Dansk Folkeparti vil have statsministeren til at besvare spørgsmål om det omstridte politiske sekretariat, som efter regeringsdannelsen er blevet oprettet i Statsministeriet, og som har Martin Rossen i spidsen som stabschef.
Det skriver Berlingske.
- Vi har indkaldt statsministeren til samråd, fordi der er en vigtig principiel diskussion om det nye politiske sekretariat.
Bliver der nu udpeget politiske embedsmænd?
- Hvis ja, hvilke beføjelser får de så?
, siger gruppeformand i Venstre Kristian Jensen til Berlingske.
Han ønsker "at blive klar over rækkevidden af den her stilling", som Martin Rossen har fået.
Læs også:Mette Frederiksen giver sin særlige rådgiver magtfuld plads i regeringenDet politiske sekretariat skal styrke den strategiske ledelse af regeringen.
Men jobbet som stabschef giver en plads ved bordet i regeringens økonomi- og koordinationsudvalg, hvor der normalt kun sidder topministre.
Derfor beder de tre oppositionspartier om en redegørelse for stabschefens beføjelser.
Socialdemokratiet: 'Billige point'Socialdemokratiets politiske ordfører, Jesper Petersen, mener, at partierne forsøger at "score billige point".
- Det er sundt for samspilsramte familier at have noget at samles om, og i det her tilfælde er det for den borgerlige familie blevet at kritisere Mette Frederiksen for at gøre, som hun sagde før valget, siger han til Berlingske.
Han henviser til, at Mette Frederiksen ikke har lagt skjul på, at hun ville styrke Statsministeriet.
Jesper Petersen bekræfter, at Martin Rossen kommer til at deltage på lige fod med ministrene i økonomi- og koordinationsudvalget, men at ministrene hver især har ansvar for deres ressortområder.
I forhold til Martin Rossens roller har Folketingets jurister konkluderet, at der ikke er noget at komme efter juridisk.
I sidste uge vakte det opsigt og undren, at Mette Frederiksen har lavet nye regler for regeringens rådgivere, som sikrer, at Martin Rossen får en rekordhøj løn.
Rossens årsløn lyder på 1,23 millioner kroner inden pension.
Medregnes den, får han 1,44 millioner kroner.
Så høj en løn har en særlig rådgiver for en statsminister aldrig modtaget.
/ritzau/FacebookTwitterKopier linkEmner:Berlingske Media|Venstre|Mette Frederiksen (politiker)|Økonomi|Kristian Jensen (politiker)




https://www.dr.dk/nyheder/penge/jyske-bank-indfoerer-negativ-rente-privatkunder

PengeJyske Bank indfører negativ rente for privatkunderMeget rige kunder skal nu betale for at have penge i Jyske Bank.
Kunder, der har mere end 7,5 millioner kroner stående i Jyske Bank, skal fremover betale negative renter.
Af Michelle Hald20.
aug.
2019 kl.
08.
24 | opdateret 20.
aug.
2019 kl.
13.
42Bemærk: artiklen er mere end 30 dage gammelLæs opSom den første danske bank beder Jyske Bank nu sine mest velhavende privatkunder om at betale for at have penge stående i banken.
Den negative rente indføres kun for kunder, som har mere end 7,5 millioner kroner i banken.
- Vi har været i et rentemiljø, som på femte år er negativt.
Forventningerne er nu, at det negative rentemiljø vil fortsætte otte år yderligere.
Vi er nødt til at sætte en spuns i, siger Anders Dam, der er ordførende direktør i Jyske Bank.
Kunder med mere end 7,5 millioner kroner i Jyske Bank får en indlånsrente på -0,6 procent.
Anders Dam, ordførende direktør i Jyske Bank, kan ikke afvise, at flere privatkunder skal betale for at have penge stående i banken fremover.
Jyske Bank er altså den første danske bank, som indfører negative renter over for private.
Men de fleste banker har allerede i dag negative renter for deres erhvervskunder.
- Mange af os havde troet og håbet, at de negative renter ville gå over.
Men når nu markederne forventer, at vi skal have dem mange år frem, føler vi, tiden er inde til at reagere, siger Anders Dam.
Han kan ikke garantere, at flere kunder ikke fremover vil få negative indlånsrenter i Jyske Bank.
- Vi håber ikke, det bliver nødvendigt at indføre for alle kunder, men vi kan ikke love, at det ikke kommer til at ske, siger Anders Dam.
Milliardoverskud i første halvårUdmeldingen om indførelsen af negative renter kommer sammen med Jyske Banks regnskab for andet halvår af 2019, der netop er præget af faldende renteindtægter.
Jyske Bank kommer ud af årets første seks måneder med et resultat efter skat på 1,1 milliarder kroner.
Det er noget lavere end samme periode sidste år, hvor banken tjente 1,4 milliarder kroner.
På trods af et milliardoverskud mener Anders Dam, at renteændringen er nødvendig.
- Vores aktie har tabt 15 milliarder i værdi.
Det skyldes, at aktiemarkedet på ingen måde er tilfreds med den indtjening, vi har.
Det er vi nødt til at adressere, siger Anders Dam.
Når privatkunder får 0 procent i rente på deres bankkonto,  sælger bankerne varen til under indkøbspris, forklarer Ulrik Nødgaard, administrerende direktør i Finans Danmark, Det er ikke kun Jyske Bank, der oplever, at kunderne har flere penge til at stå i banken.
Generelt har vi danskere flere penge til at stå i banken, viser tal fra Nationalbanken.
Og det koster bankerne penge.
- Når vi har et generelt negativt renteniveau, kan man sige, at bankerne sælger varen til under indkøbspris.
Vi sætter penge til for hver krone, vi har i indlån til nulrente.
Det sætter pres på indtjeningen, siger Ulrik Nødgaard, der er administrerende direktør i bankernes brancheorganisation Finans Danmark.
Ved udgangen af april var de samlede opsparinger i de danske banker på 921 milliarder kroner.
Der er tale om en stigning fra 875 milliarder kroner for et år siden.
Lidt over halvdelen af pengene - helt præcist 55 procent eller 507 milliarder kroner - står til en rente på nul procent.
For et år siden var andelen af penge til nul procent i rente på 51 procent.
Opdateret klokken 11:36 med udtalelser fra Anders Dam og klokken 13:37 med udtalelse fra Finans Danmark.
FacebookTwitterKopier linkEmner:Jyske Bank|Økonomi|Erhverv|FinansDanmark|Anders Dam (erhvervsleder)




https://www.dr.dk/nyheder/politik/forsvarsminister-arktis-er-en-af-de-stoerste-sikkerhedspolitiske-udfordringer-paa

PolitikForsvarsminister: Arktis er en af de største sikkerhedspolitiske udfordringer - på linje med terrorAnalytiker peger på, at Danmark kan indsætte flere skibe og fly i det strategisk vigtige område.
Forsvarsminister Trine Bramsen (S) peger på situationen i Arktis som en sikkerhedspolitisk udfordring på linje med terrortruslen.
Af Emil Søndergård Ingvorsen20.
aug.
2019 kl.
07.
18Bemærk: artiklen er mere end 30 dage gammelLæs opSikkerheden i Arktis er en af de største sikkerhedspolitiske udfordringer for den nytiltrådte regering, og den kan ligestilles med terrortruslen, ukontrollerede migrantstrømme og et aggressivt Rusland.
Sådan lyder det fra forsvarsminister Trine Bramsen (S) i et interview med Jyllands-Posten, hvor hun løfter sløret for, at regeringen vil lave militære investeringer i det strategisk vigtige område.
Noget, vi ikke tænker over i Danmark, er atomvåben.
Og hvis våbnene skal flyve mellem Rusland og USA, så skal de flyve over Grønland, og det gør, at området har en helt central rolle for for eksempel et amerikansk missilforsvar.
Anders Puck Nielsen, militæranalytiker.
Ministeren vil dog endnu ikke pege på, hvordan og hvor meget der skal investeres, da det først skal drøftes med forligskredsen.
Hun mener dog, at det for eksempel kan tages fra de 1,5 milliarder kroner, der blev tilført forsvarsbudgettet i januar.
- Det er afgørende, at forsvaret er med til at sikre tryghed og sikkerhed i hele Rigsfællesskabet.
Arktis er en af mine fem absolutte hovedprioriteter og en af de største udfordringer for Danmark, siger hun og tilføjer, at investeringerne skal bruges til at mindske spændingerne i området, ikke eskalere dem.
Militæranalytiker: Danmark vil spille med de militære musklerDer kan være flere grunde til, at militære investeringer i Arktis er kommet så højt op på regeringens og forsvarsministerens dagsorden.
Det vurderer Anders Puck Nielsen, der er militæranalytiker ved Forsvarsakademiet.
Han peger specifikt på to konkrete årsager.
Klimaforandringerne betyder, at der simpelthen er mere vand, end der plejer at være, og det giver store udfordringer for skibe, der sejler i området.
Og her vil der være ræson i at udvide rednings- og katastrofeberedskabet, mener militæranalytikeren.
Læs også:Mette Frederiksen: Øget amerikansk tilstedeværelse i Arktis er uundgåeligt- Og så er der den militarisering, der foregår mellem primært Rusland og USA, hvor Kina også blander sig.
Her vil man overveje, hvordan Danmark kan spille med de militære muskler i området, siger Anders Puck Nielsen og fortsætter:- Det kunne for eksempel være med flere skibe, mere slagkraftige skibe eller fly.
Og så er øget overvågning formentlig også på dagsordenen fra fly eller satellitter, vurderer han.
Ifølge Anders Puck Nielsen har man særligt siden 2014 set en øget rivalisering mellem stormagterne, der gør Arktis endnu mere strategisk relevant.
- Noget, vi ikke tænker over i Danmark, er atomvåben.
Og hvis våbnene skal flyve mellem Rusland og USA, så skal de flyve over Grønland, og det gør, at området har en helt central rolle for for eksempel et amerikansk missilforsvar og også for russernes mulighed for at tage missilforsvaret ud, siger militæranalytikeren fra Forsvarsakademiet.
Danmark er allieret med USA, så er det en trussel østfra, man forsøger at imødekomme?
- Ja, og det logiske vil være, at vi på en eller anden måde arbejder sammen med USA om, hvordan vi militært kan sikre området, siger han.
FacebookTwitterKopier linkEmner:Socialdemokraterne|Trine Bramsen (politiker)|Militær|Arktis|USA




https://www.dr.dk/sporten/cykling/postnord-danmark-rundt/masser-af-hoejdemeter-i-postnord-danmark-rundt-det-skal-nok

PostNord Danmark RundtMasser af højdemeter i PostNord Danmark Rundt: 'Det skal nok overraske'Onsdag lyder startskuddet til årets udgave af Danmarks største etapeløb.
Der er vendt en smule op og ned på den normale PostNord Danmark Rundt-dramaturgi ved, at enkeltstarten er rykket frem og allerede køres på 2.
etapeAf Emil Halkier og Grafik: Jens Albæk Aarup20.
aug.
2019 kl.
10.
15Bemærk: artiklen er mere end 30 dage gammelLæs opDer venter 727 kilometer med dansk asfalt under hjulene, når 29.
udgave af PostNord Danmark Rundt ruller ud i landskabet og over tv-skærmen på DR1, hvor du 21.
-25.
august kan følge alle fem etaper af Danmarks største etapeløb direkte fra start til slut.
Der bliver blandt andet et gensyn med gamle kendinge som Kiddesvejs mælkesyreindbydende stigningsprocenter og den tempofyldte afslutning på Frederiksberg Allé.
- Man har lavet en ruteprofil, der kører over så mange højdemeter, det er muligt i Danmark, og med mange af de skrappeste stigninger, vi har.
Nu er landets beskaffenhed jo derefter, men man har hostet op med noget af det bedste, vurderer DR Sportens cykelekspert, Dan Frost.
- Det skal nok overraske nogle af de udenlandske ryttere, som kommer og tror, at Danmark er fladt som en pandekage– for det er det jo ikke, siger han.
Tidlig enkeltstart kan låse løbetDanmarks Cykle Union og løbsdirektør Jesper Worre har også fundet plads til at ryste posen.
Etapernes højdemeter Silkeborg-Silkeborg - 1.
481 højdemeterGrindsted (enkeltstart) - 20 højdemeterHolstebro-Vejle - 1.
452 højdemeterKorsør-Asnæs Indelukke - 1.
318 højdemeterRoskilde-Frederiksberg - 834 højdemeterHøjdemeter er antallet af meter, som man samlet set cykler opad fra start til slutDer er nemlig vendt en smule op og ned på den normale PostNord Danmark Rundt-dramaturgi ved, at enkeltstarten er rykket frem og allerede køres på 2.
etape, hvor den tidligere har været placeret næstsidst i rutebeskrivelserne.
- Det er måske noget, som kan få løbet til at blive mere uinteressant.
Den kan godt låse løbet i én eller anden grad, hvis flere af de favoritter, der også kører til på 3.
etape i Vejle, ligger helt fremme, siger Dan Frost.
For hvor Vejle og især Kiddesvej tidligere har været springbræt til ændringer i klassementet, bliver enkeltstarten nu første vigtige udskillelsesløb.
- Den sene enkeltstart har tidligere været den uvisse faktor og jokeren for holdene.
Den uvished bliver nu elimineret allerede på 2.
etape, og det bliver tidligt specificeret, hvem de enkelte hold skal passe på, mener DR Sportens cykelekspert.
Kiddesvej trækker tænder udLøbets første etape, 170 kilometer med start og mål i Silkeborg, sluttes med en rundstrækning, hvor 1.
000 meter lange Hvinningsdal passeres tre gange.
Vi skal dog længere frem i løbet, før favoritterne for alvor måler dæk, siger Dan Frost.
Cykeleksperten vurderer, at det i vanlig stil, kunne man fristes til at sige, bliver kongeetapen i Vejle, som skiller fårene fra bukkene.
Belgiske Wout van Aert viste storform, da han i 2018 slog til på Kiddesvej og tog etapesejren.
 Efter sin etapesejr i Vejle formåede Wout van Aert at fastholde den samlede føring hele vejen til Frederiksberg.
1 / 2Belgiske Wout van Aert viste storform, da han i 2018 slog til på Kiddesvej og tog etapesejren.
1 / 2Efter sin etapesejr i Vejle formåede Wout van Aert at fastholde den samlede føring hele vejen til Frederiksberg.
2 / 2- De kører opad og rammer et skarpt sving, hvor det igen går opad, og det er sammensætningen af de to ting, der gør, at feltet bliver trukket ud, og at dem nede bagved sidder på elastikken og har det svært.
- Det er derfor, at der ofte bliver skabt lidt større huller på Kiddesvej.
Ramte de stigningen rent uden et sving, var det nemmere for dem, siger Dan Frost.
Turen op ad Kiddesvej sender rytterne ud på cirka 50 højdemeter.
Da Valgren tog fusen på feltetPå løbets næstsidste dag kører feltet fra Korsør til Asnæs med opløb opad, og den rute kan godt blive et taktisk spil mellem holdene.
Seneste fem års vindere af PostNord Danmark Rundt2014: Michael Valgren2015: Christopher Juul-Jensen2016: Michael Valgren2017: Mads Pedersen2018: Wout van Aert- 4.
etape er også skrap, dog ikke helt i kategori med bakkerne i Vejle.
Det er primært i finalen de sidste fire kilometer, hvor favoritterne kan nå at hente den tid, de eventuelt skulle have sat til på enkeltstarten, siger Dan Frost.
- Ruten kører tæt på kysten, og står vinden rigtigt og stærkt nok, kan det godt blive spændende og intenst i slåskampen om positionerne i feltet.
Sidst, men ikke mindst, slutter PostNord Danmark Rundt traditionen tro med opløb på Frederiksberg Allé.
Det lugter langt væk af et sprinteropgør, men etapen har også tidligere vist sig at være scene for de helt store overraskelser.
Det var netop tilfældet i 2014, da danske Michael Valgren ramte det helt rigtige udbrud og snuppede den samlede PostNord Danmark Rundt-sejr fra holdkammeraten Manuele Boaro på løbets 5.
og sidste etape.
Du kan gense, da Michael Valgren på Frederiksberg Allé stjal sejren i 2014 herunder.
- Der kan godt blive nogle interne slag ude på etapen.
Vi har tidligere set både trøjer og klassementer, som skulle afgøres med få point og sekunder.
Hvis afstandene er få sekunder, er der nogle bonusspurter, som måske kan komme i spil.
Det kan i den grad give et spændende løb, siger Dan Frost.
Flest samlede sejre i PostNord Danmark RundtJakob Fuglsang - 3 sejre (2008, 2009, 2010)Kurt-Asle Arvesen - 2 sejre (2004, 2007)Michael Valgren - 2 sejre (2014, 2016)Da Valgren lavede sit udbrudsnummer i 2014, kørte danskeren på et stærkt Tinkoff-Saxo-hold.
En sådan dominerende faktor, vurderer Dan Frost ikke, at vi får at se i årets etapeløb.
- Det kan nogle gange gøre løbet endnu mere spændende, når hierakiet er mere lige.
PostNord Danmark Rundt køres fra 21.
-25.
august.
Alle fem etaper af Danmarks største etape kan følges direkte fra start til slut på DR1.
FacebookTwitterKopier linkEmner:Cykelsport|Michael Valgren (cykelrytter)|PostNord|DR1|Vejle




https://www.dr.dk/nyheder/udland/hagekors-forlystelse-vaekker-forargelse-i-tyskland

UdlandHagekors-forlystelse vækker forargelse i TysklandParkejer undskylder og lukker omstridt forlystelse efter klager.
Det har stødt mange, at forlystelsens fire ørne er monteret i en hagekors-form.
Af Kasper Duncan Gram20.
aug.
2019 kl.
10.
55Bemærk: artiklen er mere end 30 dage gammelLæs opEn sydtysk forlystelsespark er endt i en shitstorm, efter en videooptagelse af en omstridt forlystelse har spredt sig på de sociale medier.
Virakken er opstået, fordi den består af to arme, der hver har fire ørne monteret i en roterende hagekors-form.
Michael Wehner fra det regionale kontor for folkeoplysning undrer sig over, at hverken parkejeren eller forlystelsens producent har lagt mærke til den nazistiske reference.
- Denne geometriske form er et historisk no-go, udtaler han til den tyske tv-station ARD.
Parkejer lægger sig fladt nedForlystelsen er nu lukket med henblik på en ombygning, hvor hver fjerde ørn vil blive fjernet.
- Dermed vil vi have dette problem under kontrol.
Alle dem, som føler sig stødt og fornærmet over vores design, får hermed alle tænkelige undskyldninger, siger Rüdiger Braun, der ejer forlystelsesparken Tatzmania, der ligger tæt ved Freiburg.
Læs også:Naboer kæmper forgæves mod nynazist: Forhaven er fyldt med hagekorsParkgæsterne står tilbage med en undren over forløbet:- Man spørger selvfølgelig sig selv om, hvordan nogen bygger noget som dette nu til dags, siger Reto Müller.
Doris Wolf har derimod slet ikke lagt mærke til problemet:- Og jeg tror slet ikke, at børn vil lægge mærke til det, mener hun.
FacebookTwitterKopier linkEmner:Forlystelser|Tyskland




https://www.dr.dk/nyheder/udland/boris-johnson-lufter-brexit-droemme-til-eu-skrot-nu-udemokratisk-stridspunkt

BrexitSe temaUdlandBoris Johnson lufter brexit-drømme til EU: Skrot nu udemokratisk stridspunktVores opgave er nu at se på andre løsninger, skriver Boris Johnson til EU.
Den britiske premierminister, Boris Johnson, har sendt et brev til Donald Tusk, formanden for det Det Europæiske Råd, hvor han giver et bud på, hvordan en ny brexit-aftale uden en backstop-garanti kan se ud.
Af Sofie Dyjak20.
aug.
2019 kl.
10.
07Bemærk: artiklen er mere end 30 dage gammelLæs opMed en stram deadline på 10 uger til, at Storbritannien officielt træder ud af EU, er premierminister Boris Johnson kommet på ekstra hårdt arbejde.
Den aftale, den tidligere premierminister Theresa May brugte små to år på at forhandle på plads med EU, vil hverken Johnson eller et flertal i det britiske parlament acceptere.
Derfor har Johnson nu for første gang officielt skrevet et brev til formanden for Det Europæiske Råd, Donald Tusk, hvor han lægger han op til en total skrotning af det såkaldte backstop og opfordrer EU til at lytte til hans bud på en ny aftale.
Nordirland splitterNordirland er blevet en stor del af uenigheden omkring brexit.
Det skyldes det såkaldte irske backstop, der skal sikre, at der ikke kommer en hård grænse mellem Nordirland og EU-landet Irland, selvom Storbritannien og EU aldrig bliver enige om centrale fremtidige aftaler.
Det ville bevare den såkaldte Langsfredagsaftale, der endte årtiers vold i Nordirland, men kritikere peger på, at det irske backstop risikerer at isolere Nordirland fra resten af Det Forenede Kongerige.
Boris Johnson har sagt, at det irske backstop skal skrottes i en ny aftale.
Det er noget, EU og Irland har afvist.
Blandt andet på grund af frygt for, at uro igen vil bryde ud på den irske ø.
- Backstoppet kan ikke være en del af aftalen.
Det må begge parter erkende (.
.
.
) Opgaven for os nu er at se efter andre løsninger, og jeg tror på, at det er muligt at nå til enighed om en aftale, skriver Boris Johnson i brevet, hvor han også kalder backstoppet for udemokratisk.
Læs også:Alle taler om 'backstop': Men hvorfor skaber det så meget debat?
Men det er svært at forestille sig, at brevet kan åbne en overraskende dør til EU's forhandlingslokaler, vurderer DR's korrespondent i Storbritannien, Kim Bildsøe Lassen:- Boris Johnson siger, at han tror, EU kan se rimeligheden i hans argumenter.
Men lige så forudsigeligt det var, at Johnson ville komme med kravet om at skrotte backstoppet, ligeså forudsigelig vil EU's reaktion formentlig være.
EU har indtil videre afvist på ny at forhandle om backstoppet og resten af aftalen, som Theresa May landede med unionen.
Og Donald Tusk har sendt følgende tweet ud.
Muligt at få opbakning til backstopBackstoppet er kort og godt det politiske sikkerhedsnet, der skal garantere, at det aldrig bliver nødvendigt at lave en hård grænse mellem Nordirland og EU-landet Irland.
Heller ikke hvis Storbritannien og EU ikke kan blive enige om en frihandelsaftale, der skal forhandles om, hvis der bliver indgået en brexit-aftale.
Spørgsmålet om det såkaldte backstop har været den største hindring i forhold til den skilsmisseaftale, Theresa May forhandlede på plads med Bruxelles i 2018.
En aftale, der er blevet nedstemt 3 gange i det britiske parlament.
Brevet er en klar markering af, at EU skal ændre grundlæggende i brexit-aftalen, hvis ikke Storbritannien skal træde ud uden en aftale.
Kim Bildsøe Lassen, DR's korrespondent i Storbritannien.
Boris Johnsons største kæphest er, at få fjernet den garanti fra aftalen, siger Kim Bildsøe Lassen.
- Politisk er det umuligt for Johnson at få opbakning til her backstop i det britiske Underhus.
May prøvede tre gange uden held.
Brevet er en klar markering af, at EU skal ændre grundlæggende i brexit-aftalen, hvis ikke Storbritannien skal træde ud uden en aftale.
Minister i den britiske regering Michael Gove er allerede gået i gang med at forberede sig på, at briterne forlader EU uden en aftale den 31.
oktober.
Erhvervslivet råber og skrigerDen konservative premierminister foreslår i brevet, at Storbritannien i stedet for at garantere backstoppet kan underskrive en bindende aftale om, at den britiske regering ikke vil indføre kontrol ved grænsen mellem Nordirland og Irland.
Men den plan møder også kritik, siger Kim Bildsøe Lassen:- Boris Johnson bliver kritiseret for ikke at have en alternativ strategi.
Han ved på forhånd, at EU vil sige nej til det, han kræver.
Folk vil vide, hvad hans plan er, for at undgå at briterne træder ud af EU om 72 dage uden en aftale.
Boris Johnson overtog i juli premiereposten fra Theresa May.
Nu er det ham, der styrer briternes brexit-kurs.
Lander EU og Storbritannien ikke en aftale, vil det betyde, at briterne pludselig står i en situation, hvor der ikke er nogen regler for, hvad der skal ske, fortæller Kim Bildsøe Lassen.
- Erhvervslivet råber og skriger på at få at svar på, hvad der skal ske fremover.
Det samme gør de tre millioner EU-borgere, der bor i Storbritannien, og de briter, der er bosat uden for Storbritannien.
Theresa May overlod i juli i år brexit-forhandlingerne og posten som premierminister til Boris Johnson.
FacebookTwitterKopier linkEmner:Boris Johnson (politiker)|Donald Tusk (politiker)|EU|Storbritannien|EU-forhold




