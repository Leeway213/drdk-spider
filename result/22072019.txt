https://www.dr.dk/nyheder/indland/udenrigsministeriet-bekraefter-danmark-og-storbritannien-droefter-situationen-i

IndlandUdenrigsministeriet bekræfter: Danmark og Storbritannien drøfter situationen i HormuzstrædetStorbritannien vil have hjælp fra de europæiske lande, efter at Iran fredag beslaglagde en britisk olietanker i Hormuzstrædet.
Fredag blev en britisk olietanker opbragt i Hormuzstrædet.
USA ødelagde tidligere på måneden en iransk drone, efter at den nærmede sig et amerikansk krigsskib.
Af Sandra Meersohn Meinecke og Daniel Myrup Pedersen22.
juli 2019 kl.
23.
36 | opdateret 23.
juli 2019 kl.
07.
45Bemærk: artiklen er mere end 30 dage gammelLæs opDen danske udenrigsminister, Jeppe Kofod (S), og den britiske udenrigsminister, Jeremy Hunt, har i dag diskuteret situationen i Hormuzstrædet.
Det bekræfter Udenrigsministeriet over for DR Nyheder.
Se Storbritanniens udenrigsminister, Jeremy Hunt tale om sine planer foran det britiske Underhus.
Samtalen mellem de to udenrigsministre sker, efter at Iran fredag beslaglagde en britisk olietanker i området.
Hvorfor er Hormuzstrædet så vigtigt?
• Strædet ligger mellem Oman og Iran og er forbindelsen mellem flere af landene ved Golfen: Irak, Kuwait, Saudi-Arabien, Bahrain, Qatar og Forenede Arabiske Emirater.
• Det er den eneste adgang for eksporteret råolie fra den Persiske Golf, og en tredjedel af verdens olie, der bliver transporteret via skibe, passerer igennem her.
• Hvis strædet lukkes, kan det få store konsekvenser for verdensøkonomien.
Alene ved nyheden om eksplosionerne hoppede oliepriserne fire procent.
Iran har tidligere truet med at blokere strædet.
Tidligere i dag appellerede Storbritannien til de europæiske lande om at udvikle en Europa-ledet flådemission, som skal beskytte de skibe, der sejler igennem Hormuzstrædet.
Det er internationalt farvand.
Det er ikke Irans territorium.
Det skal man ikke acceptere, der skal man svare igen militært.
Søren Espersen, udenrigsordfører Dansk FolkepartiJeremy Hunt anklager Iran for at agere som pirater og advarede tidligere i dag Iran mod, at landets handlinger ville blive mødt med stærke, internationale løsninger.
Ifølge Vogternes Råd i Iran var beslaglæggelsen af det britiske skib gengældelse for Storbritanniens rolle i beslaglæggelsen af en iransk olietanker to uger tidligere.
Det har mandag aften ikke været muligt at få en kommentar om samtalens indhold fra den danske udenrigsminister.
Venstre: 'Briternes forslag er rigtig tiltalende'Briternes ønske om at samle en europæisk flåde-mission, der efter eget udsagn skal sikre fri passage for fragt og mandskab i Hormuzstrædet lyder godt i Venstres øre:- Vi er den femte største søfartsnation i verden, og derfor vil det være altødelæggende for os, hvis den civile skibstrafik i Golfen bliver stoppet, siger udenrigsordfører Michael Aastrup Jensen.
- Vi er i så højspændt en situation, at jeg mener, at det som briterne er ved at samle sammen kan være rigtig tiltalende for os, siger han.
Michael Aastrup Jensen fortæller også, at atom-aftalen med Iran forsat skal stå ved magt, hvorfor Venstre er mere interesserede i briternes forslag om en flåde-mission i området, frem for amerikanernes fremgangsmåde.
En fremgangsmåde, der går under navnet 'maximum pressure campaign', der har til formål at svække Irans økonomi mest muligt.
'Vi er forpligtet til at handle militært'Dansk Folkeparties udenrigsordfører Søren Espersen er ikke i tvivl om, hvad der bør gøres ved situationen i Hormuzstrædet.
- Når et land som Iran forsøger at sætte sig på det stræde, så er det en militær udfordring, som skal imødekommes, så vores skibe kan sejle i fred, siger han.
- Irans ageren er sindsygt bekymrende, men vi er nød til at holde fast i, at en åben militær konflikt vil være det absolut værsteEva Flyvholm, udenrigsordfører, EnhedslistenSøren Espersen frygter ikke, at det vil være med til at optrappe konflikten i Den Persiske Golf.
- Det er internationalt farvand.
Det er ikke Irans territorium.
Det skal man ikke acceptere, der skal man svare igen militært, siger han og giver den britiske udenrigsminister ret i, at der er tale om pirateri.
- Det kan meget vel være et dansk handelsskib, der bliver opbragt næste gang.
Og vi har en forpligtelse til at være der militært, når vores handelsskibe er truet.
I det andet ringhjørne står Enhedslisten og kalder situationen utroligt bekymrende, men ser militær oprustning som en forkert løsning:- Irans ageren er sindsygt bekymrende, men vi er nød til at holde fast i, at en åben militær konflikt vil være det absolut værste vi kan komme ud for, så det er meget vigtigt, at vi får nedskaleret situationen, siger udenrigsordfører Eva Flyvholm.
80 skibe om månedenIfølge Danske Rederier sejler 80 dansk-opererede skibe gennem Hormuzstrædet om måneden, og trafikken står dermed for fem procent af de danske rederiers omsætning.
Danske Rederier har ingen kommentar til den nuværende situation, men kalder Hormuzstrædet for en livsnerve for international transport, og opfordrer deres medlemmer til at følge godt med i udviklingen i strædet.
Konflikten i Hormuzstrædet•8.
maj: Irans præsident Hassan Rouhani siger på iransk stats-tv, at landet vil genoptage berigelsen af uran på højt niveau, hvis ikke EU-landene skærmer Iran mod USA's sanktioner.
•10.
maj: USA meddeler, at landet har sendt B52-bombefly til Qatar, ligesom hangarskibet "Abraham Lincoln" er på vej til regionen på grund af en trussel fra Iran.
•13.
maj: Fire tankskibe bliver udsat for sabotage nær havnebyen Fujairah i De Forenede Arabiske Emirater.
To af skibene er saudiske.
Iran anklages for at stå bag sabotagen, men det afviser iranerne•13.
juni: To olietankskibe bliver angrebet med sprængladninger i Omanbugten.
USA anklager Iran for at stå bag, men det afviser landet.
Ingen kom til skade ved angrebene.
•20.
juni: Iran skyder en amerikansk drone ned i Hormuzstrædet.
Iran hævder, at dronen befandt sig over iransk farvand, men det afviser USA.
•4.
juli: Den iranske olietanker "Grace 1" bliver beslaglagt ved Gibraltar med hjælp fra britiske marinesoldater.
Det sker på mistanke om, at skibet er på vej med råolie til Syrien i strid med EU's sanktioner.
Iran afviser, at det er tilfældet og kræver skibet frigivet.
•18.
juli: Donald Trump hævder, at det amerikanske krigsskib "USS Boxer" har nedskudt en iransk drone, efter den kom inden for en kilometer af skibet.
Iran afviser dagen efter, at USA har nedskudt en af landets droner.
•19.
juli: Gibraltar forlænger beslaglæggelsen af "Grace 1" med yderligere 30 dage.
•19.
juli: Iran beslaglægger den svenskejede olietanker "Stena Impero", der er indregistreret i London, Storbritannien.
Ifølge de svenske ejere befandt skibet sig i internationalt farvand på vej gennem Hormuzstrædet.
•20.
juli: En talsmand fra Vogternes Råd i Iran oplyser, at beslaglæggelsen af den svenskejede olietanker skete som gengæld for tilbageholdelsen af "Grace 1" i Gibraltar.
•Kilder: Reuters, AP, AFP, RitzauFacebookTwitterKopier linkEmner:Eva Flyvholm (politiker)|Iran|Storbritannien|Skibstrafik|Venstre




https://www.dr.dk/nyheder/udland/voldtaegtssag-mod-cristiano-ronaldo-bliver-droppet

UdlandVoldtægtssag mod Cristiano Ronaldo bliver droppetBeskyldningerne kan ikke bevises, meddeler anklageren.
En sag om en påstået voldtægt begået af fodboldspilleren Cristiano Ronaldo er blevet droppet af anklageren.
Af Mark Lindved Norup22.
juli 2019 kl.
21.
31 | opdateret 22.
juli 2019 kl.
22.
43Bemærk: artiklen er mere end 30 dage gammelLæs opFodboldspilleren Cristiano Ronaldo skal ikke igennem en sag om en påstået voldtægt, meddeler anklageren i Clark County i Las Vegas, der har stået for efterforskningen, på Twitter.
Vurderingen er, at det ikke kan bevises ud over enhver rimelig tvivl, at han er skyldig.
Voldtægtsanklagen blev fremført af en amerikansk kvinde, og hun påstod, at det skulle være foregået i Las Vegas i 2009.
Anklageren i Las Vegas bekræfter, at kvinden i 2009 anmeldte en hændelse, men at hun ikke ønskede at oplyse, hvem gerningsmanden var, og hvor det skulle være sket.
Derfor blev efterforskningen dengang lukket.
Det var det tyske magasin Der Spiegel, der sidste år først bragte historien om anklagen mod den portugisiske fodboldstjerne.
Ronaldo har ikke benægtet, at de to mødte hinanden dengang, men han har fastholdt, at alt hvad der skete imellem dem foregik med samtykke.
Forlig og tavshedspligtKvinden, Kathryn Mayorga, der i dag er 34 år, skulle efterfølgende i 2010 have indgået et udenomsretligt forlig med repræsentanter for Cristiano Ronaldo, der sikrede hende en sum penge, lukkede sagen og pålagde hende tavshedspligt.
Den tavshedspligt skulle hun ifølge Der Spiegel igennem en advokat have forsøgt at få underkendt, fordi hun inspireret af #meToo-bevægelsen ønskede at stå frem med sin historie og få den prøvet i retten.
Hun bad sidste år derfor politiet om at genåbne sagen, som anklageren i Las Vegas nu har lukket på grund af mangel på beviser.
At der dengang blev indgået et forlig imellem parterne, bekræfter anklageren i Clark County i sin meddelelse om, at sagen nu bliver endegyldigt lukket.
Cristiano Ronaldo er flere gange kåret til verdens bedste fodboldspiller, og han er i dag på kontrakt i Juventus i Italien.
FacebookTwitterKopier linkEmner:Cristiano Ronaldo (fodboldspiller)|Las Vegas|Der Spiegel|Fodbold|Retsvæsen




https://www.dr.dk/nyheder/indland/saadan-hjaelper-du-bedst-dit-kaeledyr-gennem-hedeboelgen

IndlandSådan hjælper du bedst dit kæledyr gennem hedebølgenDe høje sommertemperaturer er hårde ved landets kæledyr, advarer Dyrenes Beskyttelse.
De kommende dages hedebølge vil formentlig få rigtig mange danskere til at nyde det gode vejr udendørs.
I de varmeste timer er det dog bedst at undvære kæledyret og lade det bliver hjemme.
Af Jakob Slyngborg Trolle22.
juli 2019 kl.
19.
52Bemærk: artiklen er mere end 30 dage gammelLæs opSelvom der nok er rigtig mange vandhunde, der ser frem de kommende dages hedebølge, så nyder landets egentlige firbenede absolut ikke de høje sommertemperaturer.
Faktisk er der rigtig god grund til at være opmærksom på stort set alle slags kæledyr, når den danske sommer viser sig fra sin bedste side, og temperaturerne skyder i vejret, lyder det fra Dyrenes Beskyttelse.
- Kaniner og hamstere, der står i bure i folks haver, er formentlig de mest udsatte, hvad angår overophedning.
Hvis vi ser på de større dyr som hunde og katte, oplever vi næsten kun dødsfald, hvis de har siddet i en varm bil alt for længe.
Formentlig dør et par stykker om året på denne måde, fortæller dyrlæge i Dyrenes Beskyttelse Cecilia Christensen Karstrup.
Reager hurtigt, hvis dit kæledyr viser tegn på dehydreringDu skal være særligt opmærksom på hundens vejrtrækning og den karakteristiske tunge ud af munden, når hedebølgen rammer Danmark.
- Det er vigtigt, at man reagerer hurtigt og giver kæledyrene vand, hvis man oplever, at de får hedeslag.
Hvis et dyr får hedeslag, vil det blive sløvt og stille, og det vil forsøge at komme af med den overskydende varme gennem munden.
Tungen vil kunne hænge ud ad munden samtidig med, at dyret trækker vejret meget hurtigt og overfladisk, fortæller Cecilia Christensen Karstrup.
Selvom det kan være fristende at servere en omgang iskoldt vand for dyret, er det faktisk bedre, hvis vandet er halvkoldt.
- Det er vigtigt, at der ikke er tale om iskoldt vand, da det kan skabe chok hos dyret.
Derefter køles dyret ved at hælde køligt, men ikke iskoldt, vand forsigtig over det.
Det er ikke temperaturen på vandet, der køler dyret, men det at det bliver vådt.
Kontakt derefter en dyrlæge.
Giv dyret vand og skyggeDet optimale er naturligvis at tage dehydreringen i opløbet.
Sørg derfor for at dit kæledyr har masser af vand i løbet af de varme sommerdage.
Det er vigtigt, at kæledyrene har mulighed for selv at kunne finde skygge.
Mens de større dyr ofte klarer det på egen hånd, er der god grund til at være ekstra opmærksom på de mindre.
- Et udendørs kaninbur kan hurtigt blive en sauna, når det står ude i solen.
En løbegård kan være en god idé, men det er vigtigt, at den er udstyret med halvtag, parasoller eller lignende, så dyrene altid kan komme i skygge, få afkøling og have adgang til masser af frisk vand.
Undgå lange gåture midt på dagenSelvom det kan være fristende at tage hunden med ud på sommerløbeturen, må man tøjle motionstrangen og lægge løbeturen udenfor de varmeste timer midt på dagen.
Derudover skal særligt hundeejere være opmærksomme på, at hundeluftningen ikke ligger i de timer, hvor solen står højest på himlen.
- Planlæg dagens gåture uden om de varmeste timer.
Det er ikke kun temperaturen i luften, som er høj midt på dagen.
Asfalt og fliser kan blive brandvarme for sarte dyrepoter.
De lange ture bør være om morgenen eller aftenen.
Hold dyrene ude af bilenHvis et større dyr mister livet i hedebølgen, sker det stort set altid, fordi det har siddet i en varm bil for længe  Selvom det kan være svært at forlade et par store hundeøjne, så har dit kæledyr bedre af at lide lidt afsavn, end det har af en tur i en brandvarm bil:- Lad for Guds skyld din hund eller kat blive hjemme, hvis du skal ud at køre.
Selv om hunden virker trist over, at du går, vil den til enhver tid foretrække at blive hjemme i et afkølet rum med adgang til vand end at sidde i en bagende varm bil.
FacebookTwitterKopier linkEmner:Kæledyr|Dyrenes Beskyttelse|Dyr|Vejret




https://www.dr.dk/nyheder/kultur/12-aarige-ali-hyldes-i-mellemoesten-efter-anders-agger-interview

Kultur12-årige Ali hyldes i Mellemøsten efter Anders Agger-interview Nu bliver 12-årige Ali Maskiry kimet ned af firmaer, der vil have ham med i reklamer.
(© (c) DR)Af Rikke Bjerge22.
juli 2019 kl.
20.
00Bemærk: artiklen er mere end 30 dage gammelLæs opI disse dage er 12-årige Ali Maskiry en meget populær person i ørkenstaten Oman.
Han er blevet hyldet på sociale medier som en ‘peacemaker’ (fredskaber red.
), er blevet interviewet i radioen og til en artikel i The Observer, ligesom hans forældre bliver kimet ned af firmaer, der vil bruge ham til reklamer.
Anne og Anders i MellemøstenSe første afsnit af 'Anders og Anne i Mellemøsten' her.
Altsammen takket være et klip, som DR-journalist Anders Agger har lagt på sociale medier.
Klippet har nemlig spredt sig - ikke bare i Oman, men i de omkringliggende lande, efter det er blevet oversat til arabisk.
Se klippet med Ali Maskiry her.
Klippet viser en samtale mellem 12-årige Ali og Anders Agger på vej til moskeen, hvor drengen fortæller, at han beder fem gange om dagen, men at han ofte har svært ved at vågne om morgenen.
Så spørger Anders Agger, hvordan Ali ser på ham som kristen.
- Jeg føler, at vi er ens.
Jeg er ligeglad, vi er alle mennesker.
Der er ingen forskel på os, svarer den 12-årige dreng.
- Jeg husker, da vi lavede interviewet med Ali, at der var noget særligt over ham og den måde, han sagde det på.
Anders Agger, tv-journalistKlippet, som er en del af den nye serie 'Anne og Anders i Mellemøsten', der har premiere i aften kl.
20, spredte sig hurtigt og er blevet set delt over 1000 fra Anders Aggers Facebook-profil gange og set knapt 400.
000 gange indtil videre - før programmet er blevet sendt.
Den overvældende interesse kommer bag på DR-journalisten.
- Der var noget særligt over Ali og den måde, han sagde det på.
Men jeg kunne ikke forudsige, at han pludselig ville blive et nationalt fænomen.
På den måde har interviewet fået sit eget liv, og det er interessant, siger Anders Agger.
Han har denne tolkning af, hvorfor samtalen med drengen fra Oman har vakt så stor opmærksomhed.
- På et eller andet niveau er det banalt, hvad han siger, men når man hører det fra en dreng på den måde, bliver det meget mere tankevækkende.
I modsætning til når voksne siger det samme, virker han helt umiddelbar og har ingen skjulte hensigter, mener Anders Agger.
Mødte ham tilfældigtEpisoden opstod, da Anders Agger helt tilfældigt stødte på Ali på gaden i fiskerbyen Qantab i Oman.
I forbindelse med et indslag om fredagsbøn ville danskeren interviewe en ældre lokal herre, der sad og solgte dadler på et gadehjørne.
Manden talte ikke engelsk, så Anders Agger spurgte en dreng, der tilfældigvis stod ved siden af, om han kunne oversætte fra arabisk.
Drengen var Ali, og til Anders Aggers store overraskelse viste det sig, at Ali talte flydende engelsk.
- Hvorfor taler du så godt engelsk, spurgte Anders Agger overrasket.
- Fordi jeg går i en international skole, hvor vi lærer engelsk, sagde Ali nærmest undrende over spørgsmålet.
Det blev en længere snak med Ali, som tv-holdet så fik lov at følge, da han tog hjem for at skifte til fredagsbøn-tøj og videre til moskeen.
Det var her, samtalen fandt sted, som har givet stor opmærksomhed til den 12-årige dreng.
- Jeg synes, det er super fint.
Han bor i et land, hvor pressefrihed er relativt, og han har oplevet, at han bliver hørt, og at folk er enige fra et fjernt sted.
Det, tror jeg, er rigtig fint, siger Anders Agger.
Kom lige fra hjertetSelv tager 12-årige Ali det roligt.
Det fortæller Rachael MacIver, der trods det engelskklingende navn er opvokset i Danmark med en dansk mor.
Hun har de sidste 15 år boet i Oman, hvor hun har arbejdet og haft familie.
I forbindelse med Anders Aggers udsendelse om Mellemøsten fulgte han hendes liv derude, og derfor var hun med, da han stødte ind i Ali.
- Ali selv er da stolt af at have fået den opmærksomhed, det tror jeg, alle 12-årige ville være.
Men samtidigt kan han ikke se det vilde i det.
Han sagde jo bare, hvad han føler.
Rachel MacIver, dansker som bor i Oman på 15.
år- Deres snak var, ligesom du ville tale med naboens søn, helt uplanlagt og uforberedt.
Så derfor kom det lige fra hjertet fra lille Ali, forklarer Rachael MacIver i en telefon fra Oman, som har fulgt, hvordan klippet spredte sig på kort tid.
- I løbet af 24 timer gik det fuldstændig amok.
Ikke bare i Oman men også i andre golfstater, efter at nogen havde oversat det til arabisk på Twitter, siger hun.
For nogle dage siden var hun så inviteret til frokost af Alis mor og far for at tale lidt om oplevelsen.
Familien er veluddannede og meget stolt af deres søn, lyder det fra Rachael MacIver.
- De siger, det er de værdier, han har fået med hjemmefra.
Men sådan er holdningen her i Oman, der er plads til alle.
Oman har jo en vis religionsfrihed.
Det vil sige, du må udøve din egen religion, som du vil, så længe du ikke forsøger at missionere og omvende andre, forklarer hun.
Den 12-årige hovedpersonen har selv stolt tilføjet 'I am the peacemaker' på sin Instagram-profil, men tager det ellers meget roligt.
- Ali selv er da stolt af at have fået den opmærksomhed.
Det tror jeg, alle 12-årige ville være.
Men samtidigt kan han ikke se det vilde i det.
Han sagde jo bare, hvad han føler, siger Rachael MacIver.
Ali tager selv den store interesse ganske roligt.
Modtager hadefulde beskederAlis mor havde dog ikke lukket et øje hele natten, efter at klippet ramte de sociale medier.
Familien blev nemlig oversvømmet med henvendelser fra firmaer, der vil bruge ham som frontfigur for produkter.
Andre skrev, at de var stolte af, at han repræsenterer Oman og deres værdier, fortæller Rachael MacIver.
Og så er der de hadefulde beskeder på sociale medier rettet mod familien.
- Der har også været andre beskeder, der har været knapt så sjove.
Der er jo altid haters på sociale medier.
De har primært kritiseret familien for, at Ali har gået i international skole og har lært engelsk, mens andre har skrevet, at det hele var indstuderet, hvilket jeg helt kan afvise.
Også Anders Agger har oplevet en del negative kommentarer på Facebook og Instagram på grund af sit opslag med ham og Ali.
- Der kører en vanvittig alenlang tråd, hvor nogle personer skændes og sågar blander Hitler ind i det, siger Anders Agger.
- Jeg blander mig normalt aldrig og er sådan set ligeglad, hvis folk kritiserer mig, og hvad de siger.
De må mene, hvad de vil om mig.
Men jeg er ikke ligeglad med, om folk bedømmer et helt program ud fra et 40 sekunders klip med en dreng, der siger, han tror på mennesket, forklarer Anders Agger, som derfor har skrevet følgende kommentar til nogle af de kritiske røster:- Bare lige for en ordens skyld - Ali er hverken shia eller sunni muslim.
Han er ibadi, som de fleste er i Oman - en moderat og tolerant udgave af islam.
Men primært er han en dreng på 12 år.
Skal vi ikke lade ham være det?
FacebookTwitterKopier linkEmner:Anders Agger (journalist)|Oman|Mellemøsten|Instagram|Islam




https://www.dr.dk/nyheder/regionale/nordjylland/aeldre-paa-plejehjem-skal-selv-betale-brandsikring-op-til-1100-kroner

NordjyllandÆldre på plejehjem skal selv betale for brandsikring: Op til 1.
100 kroner ekstra om månedenÆldre Sagen vil have ændret regler, der pålægger plejehjemsbeboere selv at betale for brandsikkerhed.
Ifølge Trafik-, Bygge- og Boligstyrelsen lever mindst 220 plejehjem ikke op til kravet om sprinkleranlæg.
Af Martin Møller Geertsen og Christine Nørgaard22.
juli 2019 kl.
21.
35Bemærk: artiklen er mere end 30 dage gammelLæs opÆldre mennesker på plejehjem skal selv betale for, at kommunerne installerer tidssvarende brandsikring efter gældende lov.
Efter tre kvinder sidste sommer døde i forbindelse med en brand på et plejehjem i Norddjurs, er landets kommuner blevet bedt om et få styr på brandsikkerheden.
Men når sprinklere og alarmer skal fornyes, bliver det beboerne selv, der skal betale regningen over huslejen.
Det er for dårligt, mener Ældre Sagen.
Det er ikke rimeligt, at det er borgeren, der ender med regningen.
Nina Bruun, konsulent, Ældre Sagen- Det er ikke rimeligt, at det er borgeren, der ender med regningen.
Det er kommunen eller bygningsejerens forpligtelse at sikre en tilstrækkelig brandsikkerhed, siger Nina Bruun, der er konsulent hos Ældre Sagen.
Plejehjem lever ikke op til lovenI marts viste en undersøgelse bestilt af Trafik-, Bygge- og Boligstyrelsen flere fejl i brandsikkerheden på landets plejehjem.
Blandt andet lever mindst 220 plejecentre ikke op til kravet om sprinkleranlæg.
En paragraf i boligloven siger, at beboerne på plejehjem selv skal betale for 'forbedringer' af bygninger.
Brandsikring er i den kategori.
Det har eksempelvis fået Allerød Kommune til at varsle huslejestigninger på plejehjem på op til 1.
100 kroner om måneden.
I Mariagerfjord Kommune forventer man, at en opdateret brandsikkerhed på plejehjemmene vil give en huslejestigning på 80 kroner om måneden per beboer.
Men tre plejehjem står til at skulle have nye sprinkleranlæg, og det kan derfor også her ende i langt større stigninger.
Jeg vil da gerne spørge ministeren, om han synes, det er rimeligt, at det er beboerne, der skal betale for at kommunen vil til at leve op til lovens krav om brandsikkerhed (.
.
.
)Karina Adsbøl (DF), ældreordførerDet er et problem, når det er ældre, der i forvejen ikke har ret mange penge tilovers i regnskabet, siger Lene Lundsgaard, der er formand for Ældre Sagen i Mariager.
- De fleste er jo ikke så raske, så de er inde i et fuldkost-program, som betyder, at der ikke er mange penge tilbage hver måned, siger hun.
Nogle plejehjemsbeboere uden opsparing kan dog blive kompenseret for huslejestigningerne gennem øget boligstøtte.
Vil have reglerne ændretStår det til Ældre Sagen skal reglerne laves om, så det ikke er beboerne, der skal betale for brandsikring på de kommunale plejehjem.
Og der er politisk opbakning.
- Det er helt klart noget, vi vil tage op med ministeren, siger Enhedslistens ældreordfører, Peder Hvelplund.
Også Dansk Folkeparti vil tage initiativ til at få ændret loven, fortæller ældreordfører Karina Adsbøl.
- Jeg vil da gerne spørge ministeren, om han synes, det er rimeligt, at det er beboerne, der skal betale for at kommunen vil til at leve op til lovens krav om brandsikkerhed, som de ikke lever op til i dag, siger folketingspolitikeren.
Ved branden i Norddjurs i august 2018 omkom tre kvinder på 91, 93 og 95 år.
Plejehjemmet havde dispensation fra de gældende brandkrav.
Daværende boligminister Ole Birk Olesen (LA) opfordrede efterfølgende landets kommuner til at få styr på brandsikkerheden.
Boligminister Kaare Dybvad (S) har ikke haft mulighed for at stille op til interview mandag.
FacebookTwitterKopier linkEmner:Ældre Sagen|Dansk Folkeparti|Kaare Dybvad (politiker)|Plejeboliger|Jylland




https://www.dr.dk/nyheder/indland/rigspolitiet-det-er-svaert-foelge-loven-paa-et-el-loebehjul

IndlandRigspolitiet: 'Det er svært at følge loven på et el-løbehjul'Reglerne på et løbehjul er de samme som på en cykel, men det er svært at give tegn med hånden og holde balancen.
Pippi Rasmussen fra Skive synes, det er svært at skulle slippe styret, når hun kører på et el-løbehjul.
- Du mister jo balancen, siger hun.
Af Sandra Meersohn Meinecke22.
juli 2019 kl.
19.
47Bemærk: artiklen er mere end 30 dage gammelLæs opDe elektriske løbehjul er på få måneder blevet et velkendt syn i gadebilledet i storbyer både herhjemme og i udlandet.
Men selv om de er både smarte, hurtige og lettilgængelige, så er de ikke helt ufarlige at køre på, og det kan tilmed være svært at overholde loven uden at miste balancen, når man stiller sig på et af de mange løbehjul.
Færdselsregler for el-løbehjul:Du skal være fyldt 15 år (Nogle udlejningsfirmaer kræver 18 år).
Du skal følge cykelreglerne.
Dvs.
du skal køre på cykelstien, hvis der er cykelsti, og følge cyklistsignaler og -skiltning.
Du må ikke køre på fortovet, gangstier eller i fodgængerfelter.
Du skal give tegn ved sving og stop.
Der må kun være én person på løbehjulet.
Du skal køre med lys på hele døgnet.
Promillegrænsen er 0,5 og der er nulgrænse for ulovlige stoffer.
Kilde: Rådet for Sikker TrafikOg det er et paradoks, påpeger Christian Berthelsen fra Rigspolitiets Nationale Færdselscenter.
Der gælder nemlig de samme regler på et løbehjul som på en cykel: Du skal række hånden ud, når du skal dreje og holde hånden op, når du skal stoppe.
- Men hvis du skal gøre det, mens du kører, er det altså svært at holde balancen og farten på et elektrisk løbehjul, siger Christian Berthelsen.
For når du slipper styret, slipper du samtidig enten håndbremsen eller gassen.
- Så med mindre man har erfaring, så udsætter man både sig selv og andre for fare, når man kører på det.
Se Christian Berthelsen fra Rigspolitiets Nationale Færdselscenter forklare udfordringerne ved at overholde færdselsreglerne, når man kører på et løbehjul.
Artiklen forsætter efter videoenLøbehjul kræver øvelseChristian Berthelsen opfordrer derfor alle til at øve sig i at køre på løbehjulene, før de tages i brug ude i trafikken blandt biler og cyklister.
- Vi ser jo en række uheld, i Danmark har vi heldigvis ikke haft nogle trafikdrab endnu, men folk er kommet alvorligt til skade siger han og tilføjer:- Man kan sagtens overholde reglerne, men det er svært og kræver, man har noget erfaring.
Jeg forstår godt, hvis folk ikke gør det første gang, de kører.
Men uanset hvad, så er det en overtrædelse af færdselsloven, hvis man ikke giver tegn, når man bremser eller drejer.
- Og vi ser stort set ikke nogen, der overholder reglerne.
Ved en politikontrol tidligere på måneden var der 30 sigtelser af folk på løbehjul, blandt andet for at køre to på ét løbehjul, for at køre på fortovet eller køre over fodgængerovergange.
Det er svært at give slip på styret og signalere, at man skal dreje og samtidig holde balance på et løbehjul, siger Kasper Vang og foreslår, at der i stedet kom bliklys på løbehjulene.
'Det er ikke rart at slippe styret'En af dem, som synes, det er svært at skulle slippe styr og række hånden ud i et sving, er 16-årige Kasper Vang fra Aarhus.
Det er første gang, han prøver at køre på et elektrisk løbehjul, og han kender godt til at reglerne, men det er "ikke særligt rart at slippe styret" og dermed overholde færdselsloven.
- Jeg kommer nogle gange ud af balance, når jeg skal dreje, siger han og tilføjer, at det ikke er nemt at bevare kontrollen over løbehjulet med en hånd.
Han så derfor gerne, at der kom et alternativ såsom blinklys, så han kunne beholde begge sine hænder på styret.
- Så ville jeg føle mig mere sikker.
Du skal følge cykelreglerne, når du bruger et løbehjul.
Det ved 18-årige Pippi Rasmussen fra Skive godt, men det kræver "noget tilvænning", siger hun.
18-årige Pippi Rasmussen fra Skive har lige taget kørekort og kender derfor også godt færdelsreglerne, alligevel får hun heller ikke givet tegn, hver gang hun standser.
- Det kræver noget balance.
Det kan godt lade sig gøre, men det er altså lidt svært, siger hun og tilføjer:- Det er meget sværere end forventet.
Der skal lige noget tilvænning til.
Den 17.
januar 2019 trådte en forsøgsordning for elektriske løbehjul i kraft, og siden har de nye motoriserede el-løbehjul i gaderne skabt heftig debat.
FacebookTwitterKopier linkEmner:Fritidsaktiviteter|Rigspolitiet|Færdselsforseelser|Aarhus|Skive




https://www.dr.dk/sporten/cykling/tourdefrance/aergerlig-fuglsang-tror-paa-bedre-tider

Tour de FranceÆrgerlig Fuglsang tror på bedre tiderJakob Fuglsang har bevaret håbet om, at han rammer dagen, hvor han kan gøre en forskel i Tour de France.
Jakob Fuglsang jagter fortsat podiet.
22.
juli 2019 kl.
19.
25Bemærk: artiklen er mere end 30 dage gammelLæs opForeløbig har Tour de France været en skuffelse for Jakob Fuglsang, men det danske klassementhåb lever fortsat i håbet om, at tingene kan ændre sig til det bedre.
For selv om formen ikke helt er som forventet, mener han ikke, det er urealistisk, at de berømte gode ben dukker op i løbets sidste uge.
- Jeg håber, at jeg får den gode dag, så jeg kan lave en forskel og kan være en rigtig udfordrer.
Samtidig håber jeg, at jeg har haft mine mindre gode dage, og andre stadig har deres til gode, siger Fuglsang.
Jakob Fuglsang er nummer ni i det samlede klassement.
Froome er forbilledetSom det gode eksempel peger han på Chris Froome i sidste års Giro d'Italia.
Dengang kæmpede briten hårdt for at hænge på i de første uger, inden han chokerede på tredjesidste etape ved at køre i mål med tre minutters forspring og hoppe fra fjerde- til førstepladsen.
Jeg er ærgerlig over, at jeg ikke selv er bedre kørendeJakob Fuglsang, cykelrytterSimon Yates, der havde ført løbet indtil da, gik helt ned og tabte 38 minutter på etapen.
- Dengang var der nogen, der havde en dårlig dag, og andre der havde en god.
- Jeg regner ikke med, at jeg laver et nummer, som han gjorde, men det kunne være, at man skulle lægge en plan, der gik i den retning, siger Fuglsang med et grin.
Efter de første 15 etaper i Touren er Fuglsang på en samlet niendeplads, og han kan konstatere, at han ikke kunne hænge på, da tempoet blev skruet i vejret på bjergetaperne lørdag og søndag.
- Jeg er egentlig ikke overrasket over, hvor mange der kører stærkt, for det er der altid.
Jeg er måske mere ærgerlig over, at jeg ikke selv er bedre kørende.
- At jeg ikke har kunnet sidde med til sidst og har måttet betale prisen for de hårde accelerationer.
Jeg har lige manglet det sidste, siger Fuglsang.
Svært at nå podietHan er da også klar over, at det bliver mere end vanskeligt at indfri målsætningen om en plads på podiet.
Mon ikke det stadig kan blive til et eller andet?
Jakob Fuglsang, cykelrytter- Jeg ved godt at top-3 bliver meget svært, men jeg tror stadig, det er værd at kæmpe for mere end en plads i top-10.
En top-5 og en etapesejr, for eksempel.
Der er stadig muligheder, siger Fuglsang.
På hviledagen mandag er humøret betragtelig bedre, end det var, da han kørte over målstregen på Foix Prat d'Albis søndag eftermiddag.
- Det kan godt være, at jeg efter etapen syntes, at det hele var noget lort, og ikke som det skulle være.
- Men da jeg vågnede i morges (mandag, red.
) og kom ud på cyklen, tænkte jeg: Så skidt er det heller ikke, lyder det fra Jakob Fuglsang, som tilføjer:- Mon ikke det stadig kan blive til et eller andet?
Tour de France fortsætter tirsdag med en flad etape omkring Nimes.
/ritzau/FacebookTwitterKopier link




https://www.dr.dk/nyheder/udland/mexico-saetter-uhyggelig-rekord-3000-drab-paa-en-maaned

UdlandMexico sætter uhyggelig rekord: 3.
000 drab på en månedAntallet af narkorelaterede drab i Mexico er det højeste nogensinde.
I juni måned blev der begået mere end 3000 drab i Mexico.
Og drabsbølgen fortsætter.
I fredags fandt politiet syv lig og ni plastikposer med menneskelige rester i byen Tonala i delstaten Jalisco.
Af Lasse Engelbrecht Jensen22.
juli 2019 kl.
21.
45Bemærk: artiklen er mere end 30 dage gammelLæs opDa Mexicos største narkobaron Joaquin ”El Chapo” Guzman i sidste uge blev idømt fængsel på livstid, kaldte amerikanske myndigheder det en kæmpe sejr for kampen mod narkokartellerne.
Men nu viser nye tal imidlertid, at selvom narkobaronen har været bag lås og slå i mere end tre år, så er narkokriminaliteten i Mexico kun gået én vej, og det er op.
Ifølge mexicanske myndigheder blev juni den blodigste måned nogensinde med mere end 3.
000 drab.
Hvoraf hovedparten formodes at være narkorelaterede.
Narkokrigen splittede kartellerne op, og det skabte en række mindre og forskellige grupper, der slås mod hinanden.
Arturo Chacon, ekspert i narkovoldI alt er 14.
603 mennesker blevet dræbt mellem januar og juni 2019, og det er ifølge myndighederne også rekord.
En stor del af mordene udføres af Mexicos kriminelle organisationer, de såkaldte karteller, og de mange bander, som arbejder for dem.
Kampen mod kartellerne har slået fejlI 2006 erklærede den daværende konservative mexicanske præsident Felipe Calderón krig mod narkokartellerne og fik stor opbakning fra USA.
Den gik ud på at sætte militæret ind med særligt fokus på ledere, som El Chapo for eksempel.
Selvom en lang række store kartelledere er blevet dræbt eller fængslet, så har den strategi slået fejl, og volden er kun blevet værre, siger amerikanske og mexicanske eksperter.
- Narkokrigen splittede kartellerne op, og det skabte en række mindre og forskellige grupper, der slås mod hinanden om de territorier, som narkobaronerne, der forsvinder, efterlader sig.
Det fortæller Arturo Chacon, ekspert i narkovold ved Universitetet Autónoma de Ciudad Juarez i det nordlige Mexico.
Eksperter siger, at den militære krig mod kartellerne og deres ledere har fået dem til at strukturere sig omkring flere ledere og i øvrigt udvide deres forretningsområder til menneskehandel, kidnapninger, olietyverier og minedrift.
Det gør det meget sværere at bekæmpe kartellerne ved at fjerne enkeltpersoner eller forretningsområder, siger Arturo Chacon.
Ny præsident med ny strategiSidste år valgte Mexico ny præsident, Andrés Manuel Lopez Obrador.
Han har brudt med sine forgængere og sagt, at hans regering ikke fører krig mod kartellerne.
Han har lovet at sætte ind mod korruptionen i stedet og bruge penge til sociale programmer i stedet for militær.
Læs også:Mexicos dystre drabsstatistik slår rekordArturo Chacon siger, at Obrador fokuserer på at skabe bedre økonomiske vilkår, så unge mennesker ikke vælger narkokartellerne, men også at han har negligeret kriminaliteten.
Mordtallene viser, at det ikke virker.
- Jeg tror, at han er bange for at bekæmpe narkokartellerne.
Han forsøger at undgå en narkokrig.
Men det virker ikke.
Volden i Mexico er koncentreret i meget bestemte områder.
Således har Mexico fem af verdens seks mest voldelige kommuner.
De ligger i delstater som Guanajuato, Guerrero, Chihuahua og Jalisco.
FacebookTwitterKopier linkEmner:Mexico|Narkokriminalitet|Kriminalitet|Andrés Manuel López Obrador (politiker)|USA




https://www.dr.dk/sporten/oevrig/rindom-sejler-sig-tilbage-i-guldkampen-ved-vm

Øvrig sportRindom sejler sig tilbage i guldkampen ved VMDen danske europamester rykker op på femtepladsen før de sidste to dages sejladser ved VM i Japan.
Anne-Marie Rindom vandt VM-bronze i Laser-Radial sidste år.
22.
juli 2019 kl.
19.
07Bemærk: artiklen er mere end 30 dage gammelLæs opDet begynder at dufte lidt af VM-metal for sejleren Anne-Marie Rindom.
Efter en uheldsramt start de første dage har europamesteren kæmpet sig tilbage og er nu for alvor med i guldkampen i Laser Radial-klassen ved VM i Japan.
Det var ulideligt at være på vandet.
Anne-Marie Rindom, sejlerRindom blev noteret for placeringer som nummer 12 og 4 i mandagens to sejladser.
Dermed avancerede hun fra tiende- til femtepladsen i den samlede stilling, og hun er nu få point fra podiepladserne.
- Vi havde skiftende vind, 35 grader og høj solskin.
Det gjorde dagen svær.
- Det var ulideligt at være på vandet, hvor vi startede med to timers ventetid og derefter fik to sejladser, fortæller Anne-Marie Rindom i en pressemeddelelse.
Indledte med drømmestartHun fik en drømmestart på VM med sejr i første sejlads.
Herefter ramte modgangen med tyvstart i anden sejlads og en knækket rorpindsforlænger i tredje, hvilket resulterede i lav fart og en beskeden 28.
-plads.
Men siden da er hun noteret for placeringer som 1, 4, 12 og 4, hvilket er bedst blandt alle i feltet, oplyser Dansk Sejlunion.
Den 28-årige Horsens-sejler er dermed tilbage i topstriden inden VM's to sidste dage, tirsdag og onsdag, hvor der begge dage er planlagt to sejladser.
Den hidtil klart førende ved VM - Josefin Olsson fra Sverige - havde en katastrofal dag uden at blive noteret for gennemførte sejladser, hvilket er med til at åbne guldkampen.
Foruden Rindom deltager også Anna Munch, U21-verdensmesteren fra 2018, ved VM.
Munch havde mandag en blandet dag med placeringer som nummer 36 og 17.
Samlet faldt hun et par pladser tilbage til en 25.
-plads.
/ritzau/FacebookTwitterKopier link




https://www.dr.dk/sporten/fodbold/superliga/kraul-vurderer-saadan-er-de-danske-holds-chancer-naa-europaeisk-gruppespil

SuperligaKraul vurderer: Sådan er de danske holds chancer for at nå europæisk gruppespilDR Sportens fodboldkommentator Andreas Kraul vurderer de danske holds chancer for at komme videre i Europa.
Andreas Kraul vurderer, at FCK har fået den ebdste lodtrækning af de danske hold.
Af Malte Nørgaard og Andreas Kraul22.
juli 2019 kl.
19.
27Bemærk: artiklen er mere end 30 dage gammelLæs opDe danske fodboldhold har fået en vanskelig lodtrækning, og det kan blive svært for dem at nå videre til de europæiske gruppespil i efteråret.
Det fortæller DR Sportens fodboldkommentator Andreas Kraul.
- Der er ikke nogen af de danske hold, der går ind til kampene som kæmpe favoritter, lyder den overordnede vurdering.
Herunder giver han en procentvis vurdering af de enkelte holds muligheder for at komme videre i turneringen.
FC København, 51 procentFCK jubler i Superligaen.
Formår de danske mestre at spille sig forbi The New Saints fra Wales, så skal FC København enten møde Røde Stjerne Beograd eller HJK Helsinki fra Finland.
Det vurderer Andreas Kraul som en udmærket lodtrækning.
- Det bliver sandsynligvis holdet fra Beograd, som FC København skal møde.
Og her er FCK små favoritter.
Røde Stjerne var i Champions Leagues gruppespil i sidste sæson, hvor de var i pulje med både Liverpool og Paris Saint-Germain.
Men mest berømte er de berømte og berygtede for deres fans, der skaber en vild stemning omkring holdet.
Bliver FC København slået ud af The New Saints skal de møde islandske Valur Reykjavik eller bulgarske Ludogorets i tredje kvalifikationsrunde til Europa League-gruppespillet.
FC Midtjylland, 50 procentFC Midtjylland fik sølv sidste år.
De danske vicemestre skal med stor sandsynlighed møde det skotske storhold Rangers fra Glasgow.
- FC Midtjylland har 50 procent chance for at komme videre, for Rangers er ubehagelige at møde på Ibrox i Skotland.
Det er et fantastisk stadion med søde mennesker, men der venter også et godt fodboldhold.
Heldigvis er FC Midtjylland også gode på hjemmebane, og derfor vil jeg vurdere, at det opgør bliver helt lige, hvis det skal spilles, siger Andreas Kraul.
FC Midtjylland kan også møde Progres Niederkorn i Europa League-kvalifikationens tredje runde, hvis holdet fra Luxembourg slår skotterne ud.
Esbjerg, 25 procentEsbjerg snuppede overraskende bronzen i sidste sæson.
Vestjyderne får italiensk eller ungarsk modstand i form af Torino eller Debrecen, hvis de spiller sig videre til tredje runde i Europa Leagues kvalifikation.
- Italierne går meget op i deres Europa League-kampagne.
Det ser derfor svært ud for Esbjerg.
Derfor vil jeg ikke give dem mere end 25 procent, hvis de kommer så langt.
Brøndby, 40 procentBrøndby har fået ny træner før denne sæson.
I Europe Leagues tredje kvalifikationsrunde skal Brøndby enten møde Braga fra Portugal eller hviderussiske Shakhtyor Soligorsk.
Mest sandsynligt er det, at portugiserne bliver Brøndbys modstander.
- Skynd jer til Portugal, Brøndby-fans.
Det er et fantastisk stadion, som er bygget ind i en klippe, og Braga er en skøn by.
De blev nummer fire i Portugals bedste række i sidste sæson.
Det kan blive en svær modstander, og Brøndby skal også lige slå Legia Gdansk fra Polen, før de får lov at tage en august-tur til Portugal.
Derfor får Brøndby 40 procent chance for at gå videre, lyder vurderingen.
FacebookTwitterKopier linkEmner:Brøndby|Portugal|Beograd|Esbjerg|Finland




https://www.dr.dk/nyheder/kultur/film/trods-kedelige-anmeldelser-loevernes-konge-slaar-den-ene-rekord-efter-den-anden

Film og serierTrods kedelige anmeldelser: 'Løvernes Konge' slår den ene rekord efter den andenDisneys guldkalv slår rekorder, der tidligere tilhørte 'Harry Potter' og 'Skønheden og Udyret'Genindspilningen af 'Løvernes Konge' har fået blandede anmeldelser.
(© Disney Enterprises)Af Christian Mejdahl22.
juli 2019 kl.
18.
00Bemærk: artiklen er mere end 30 dage gammelLæs op3,5 milliarder kroner.
Så meget har Disneys genindspilning af 'Løvernes Konge' indtjent på verdensplan siden sin premiere i sidste uge.
Den overvældende interesse for filmen har også resulteret i, at den nye 'Løvernes Konge' har vippet genindspilningen af 'Skønheden og Udyret' af pinden som den Disney- genindspilning, der har haft den bedste åbningsweekend.
I 2017 indtjente 'Skønheden og Udyret' 174 millioner dollars ved sin premiere i USA, mens 'Løvernes Konge' nu har slået den rekord ved at indtjene 192 millioner i løbet af sin åbningsweekend.
De 192 millioner dollars var også nok til at snuppe rekorden for den bedste åbningsweekend for en film i juli måned.
Den tilhørte før 'Harry Potter og Dødsregalierne - Del 2' fra 2011, der dengang indtjente 169 millioner i USA ved sin premiere.
Den nye 'Løvernes Konge' er en genindspilning af tegnefilmen fra 1994.
Filmen har fået ros for sine effekter og kritik for at minde for meget om originalen.
(© Disney)Trodser mellemfornøjede anmeldereDen store publikumssucces sker på trods af, at anmelderne ellers ikke har været helt enige om, hvor god den nye 'Løvernes Konge'-film er.
Blandt danske anmeldere svinger filmen mellem to og seks stjerner, mens den også får flere trestjernede anmeldelser.
Men publikum strømmer alligevel ind for at genopleve eventyret om løveungen Simba, der skal ud på noget af en rejse for at blive løvernes konge.
Så mange billetter har de andre Disney-genindspilninger solgt i deres danske åbningsweekender'Skønheden og Udyret' (2017)Åbningsweekend: 102.
895'Junglebogen' (2016)Åbningsweekend: 51.
963'Aladdin' (2019)Åbningsweekend: 38.
751'Dumbo' (2019)Åbningsweekend: 27.
156'Askepot' (2015)Åbningsweekend: 21.
099Kilde: DisneyI Danmark har mere end 130.
000 biografgængere også været inde at se 'Løvernes Konge' siden premieren i onsdags.
Dermed har filmen også slået rekorden for den bedste åbning blandt Disneys genindspilninger på det danske marked.
Her var det også 'Skønheden og Udyret' fra 2017, der sad på rekorden med 102.
000 solgte billetter i åbningsweekenden.
Læs også:Legendariske tegnefilmskarakterer er tilbage efter 25 år: Intet har ændret sig - heller ikke lønnenDer er dog lidt vej endnu, før 'Løvernes Konge' samlet set kan kalde sig den bedst sælgende af de nye Disney-genindspilninger i Danmark.
Den rekord har 'Skønheden og Udyret' nemlig stadig med i alt 402.
000 solgte billetter.
Og hvis den nye 'Løvernes Konge' skal 'slå sig selv', skal den helt op og sælge mere end 1.
009.
411 billetter, som den originale tegnefilm fra 1994 har solgt.
FacebookTwitterKopier linkEmner:USA




https://www.dr.dk/nyheder/udland/storbritannien-vil-have-europaeiske-lande-til-beskytte-skibe-i-hormuzstraedet

UdlandStorbritannien vil have europæiske lande til at beskytte skibe i HormuzstrædetUdenrigsminister Jeremy Hunt siger, at Iran agerer som pirater.
Udenrigsminister Jeremy Hunt fortalte i dag om situationen i Hormuzstrædet.
Af Josefine Hummelmose22.
juli 2019 kl.
20.
18Bemærk: artiklen er mere end 30 dage gammelLæs opStorbritannien vil udvikle en Europa-ledet flådemission, som skal beskytte skibe, der sejler igennem Hormuzstrædet.
Det sker efter, at Iran i fredags beslaglagde en britisk olietanker i området.
Den britiske udenrigsminister, Jeremy Hunt, anklagede i dag Iran for at agere som pirater, og at deres handlinger ville blive mødt med stærke, internationale løsninger.
Jeremy Hunt kom kun med få detaljer om, hvad de løsninger indebærer, men sagde, at Storbritanniens europæiske allierede ville spille en vigtig rolle i at holde skibsfarten åben i Hormuzstrædet.
- Vi vil forsøge at sammensætte en europæisk ledet maritim beskyttelsesmission for at understøtte sikker passage for besætning og last i denne vigtige region, sagde han.
Han fortalte hverken, hvilke lande der er tale om, eller hvornår det bliver sat i værk.
Beslaglæggelsen var gengældIfølge Vogternes Råd i Iran var beslaglæggelsen af det britiske skib gengældelse for Storbritanniens rolle i beslaglæggelsen af en iransk olietanker to uger tidligere.
Det har den iranske udenrigsminister dog i dag modsagt.
Han siger til gengæld, at Iran fulgte international lov, og at landet ikke søger konfrontation.
Hvorfor er Hormuzstrædet så vigtigt?
• Strædet ligger mellem Oman og Iran og er forbindelsen mellem flere af landene ved Golfen: Irak, Kuwait, Saudi-Arabien, Bahrain, Qatar og Forenede Arabiske Emirater.
• Det er den eneste adgang for eksporteret råolie fra den Persiske Golf, og en tredjedel af verdens olie, der bliver transporteret via skibe, passerer igennem her.
• Hvis strædet lukkes, kan det få store konsekvenser for verdensøkonomien.
Alene ved nyheden om eksplosionerne hoppede oliepriserne fire procent.
Iran har tidligere truet med at blokere strædet.
Det iranske skib blev tilbageholdt ved Gibraltar under mistanke om, at det skulle fragte olie til Syrien.
Det ville være i strid med EU's sanktioner.
Talsmand for Irans regering Ali Rabiei sagde i dag, at der er mulighed for diplomatiske løsninger på situationen, men retfærdiggjorde samtidig Irans handlinger.
- Når I ulovligt beslaglægger et skib i Gibraltar, anser vi det ikke for nødvendigt at vise tolerance, sagde han og fortsatte:- Nogle lande har bedt om øjeblikkelig frigivelse af det britiske tankskib.
Vi beder de lande om at give samme anmodning til Storbritannien først.
Kan ikke eskortere alle skibeIran frigav for første gang i dag en video af besætningen, hvor de alle tilsyneladende er uskadte.
Et satellitfoto af den iranske havn Bandar Abbas viser det britiske skib.
Besætningen er hovedsagelig indisk, men også filippinske, russiske og lettiske statsborgere er i blandt.
Theresa May, den britiske premierminister, indkaldte tidligere i dag til et hastemøde om, hvordan Storbritannien skal agere på Irans handlinger.
Hendes talsmand James Slack sagde efterfølgende, at det ikke er muligt at give en individuel flådeeskorte til alle britiske skibe.
Ifølge søfartsmediet Lloyd's List er der på nuværende tidspunkt ingen skibe under britisk flag, der er på vej mod Den Persiske Golf.
Otte fartøjer er forankret der, efter regeringen rådede skibe til at undgå at sejle gennem Hormuzstrædet.
Konflikten i Hormuzstrædet•8.
maj: Irans præsident Hassan Rouhani siger på iransk stats-tv, at landet vil genoptage berigelsen af uran på højt niveau, hvis ikke EU-landene skærmer Iran mod USA's sanktioner.
•10.
maj: USA meddeler, at landet har sendt B52-bombefly til Qatar, ligesom hangarskibet "Abraham Lincoln" er på vej til regionen på grund af en trussel fra Iran.
•13.
maj: Fire tankskibe bliver udsat for sabotage nær havnebyen Fujairah i De Forenede Arabiske Emirater.
To af skibene er saudiske.
Iran anklages for at stå bag sabotagen, men det afviser iranerne•13.
juni: To olietankskibe bliver angrebet med sprængladninger i Omanbugten.
USA anklager Iran for at stå bag, men det afviser landet.
Ingen kom til skade ved angrebene.
•20.
juni: Iran skyder en amerikansk drone ned i Hormuzstrædet.
Iran hævder, at dronen befandt sig over iransk farvand, men det afviser USA.
•4.
juli: Den iranske olietanker "Grace 1" bliver beslaglagt ved Gibraltar med hjælp fra britiske marinesoldater.
Det sker på mistanke om, at skibet er på vej med råolie til Syrien i strid med EU's sanktioner.
Iran afviser, at det er tilfældet og kræver skibet frigivet.
•18.
juli: Donald Trump hævder, at det amerikanske krigsskib "USS Boxer" har nedskudt en iransk drone, efter den kom inden for en kilometer af skibet.
Iran afviser dagen efter, at USA har nedskudt en af landets droner.
•19.
juli: Gibraltar forlænger beslaglæggelsen af "Grace 1" med yderligere 30 dage.
•19.
juli: Iran beslaglægger den svenskejede olietanker "Stena Impero", der er indregistreret i London, Storbritannien.
Ifølge de svenske ejere befandt skibet sig i internationalt farvand på vej gennem Hormuzstrædet.
•20.
juli: En talsmand fra Vogternes Råd i Iran oplyser, at beslaglæggelsen af den svenskejede olietanker skete som gengæld for tilbageholdelsen af "Grace 1" i Gibraltar.
Kilder: Reuters, AP, AFP, RitzauFacebookTwitterKopier linkEmner:Abraham Lincoln (politiker)|Donald Trump (politiker)|EU|Iran|Rederier




https://www.dr.dk/nyheder/penge/danske-sommerhuse-storsaelger-se-om-det-ogsaa-gaelder-i-din-kommune

PengeDanske sommerhuse storsælger: Se om det også gælder i din kommuneDet er lige nu historisk billigt at låne penge til et sommerhuskøb, fortæller boligøkonom.
Det er især den jyske vestkyst og sommerhusområder i køreafstand fra København, der er i høj kurs for tiden.
(© (C) DR Nyheder)Af Oliver Batchelor og Grafik: Morten Fogde Christensen22.
juli 2019 kl.
17.
30Bemærk: artiklen er mere end 30 dage gammelLæs op'Velindrettet fritidshus med lukket solgård nær Vesterhavet' med 111 kvadratmeter boligareal og 200 meter til badestranden i Skallerup Klit'.
Eller hvad med 'Bjælkehus i 2.
række til Gudminderup Strand' med 1.
491 kvadratmeter grund og Cafe Haveje lige om hjørnet'?
Læs også:Stort boom i det danske sommerhussalg: 'Vi sælger to huse om ugen'Salget af sommerhuse går strygende med knap 5.
000 solgte sommerhuse i årets første seks måneder, viser tal fra ejendomsmæglernes fællesejede boligportal, Boligsiden.
Kør pilen hen over kortet og se, hvordan salget går i landets 98 kommuner.
- Der er altid interesse for de typiske sommerhusområder ved den jyske vestkyst.
Men vi ser også, at salget stiger i kommuner som Guldborgsund, Lolland, Halsnæs og Odsherred, der ligger i køreafstand fra København, og hvor det er attraktivt at holde weekend, siger boligøkonom og kommunikationsdirektør Birgit Daetz.
Historisk billigt at låne pengeIfølge Boligsiden er der de første seks måneder af 2019 solgt 456 flere sommerhuse end i samme periode i 2018, hvor der blev lukket i alt 4.
410 handler på sommerhuse.
Særligt de små sommerhuse fra 1960’erne og 1970’erne er populære, og de er med til at sende sommerhussalget i vejret, siger Birgit Daetz fra Boligsiden.
- Jo færre kvadratmeter du køber, jo billigere bliver det målt i forhold til områdets prisniveau, siger hun.
Læs også:Ekspert ser faresignal: Singlefamilier dropper sommerhuskøbetDet er dog ikke den eneste årsag til det, Birgit Daetz kalder for et 'spilkogende' boligmarked.
For to år siden fik sommerkuskøberne mulighed for at låne 75 procent af sommerhusets værdi i et realkreditinstitut mod tidligere 60 procent.
Og samtidig er renterne i dag så lave, at det er blevet historisk billigt at investere i fast ejendom, forklarer boligøkonomen.
FacebookTwitterKopier linkEmner:Birgit Daetz (erhvervsleder)|Boligsiden.
dk|Bolig|Ejendomshandel|Jylland




https://www.dr.dk/nyheder/regionale/oestjylland/3d-billeder-af-taender-giver-mere-straaling-end-roentgen-advarer

Østjylland3D-billeder af tænder giver mere stråling end røntgen, advarer ekspertHold igen med CT-scanninger, råder professor.
Af Gitte Hansen og Flemming Nielsen22.
juli 2019 kl.
18.
20Bemærk: artiklen er mere end 30 dage gammelLæs opHospitalerne har brugt dem længe.
Og nu bliver de mere og mere almindelige på tandlægeklinikkerne.
CT-scannere, der kan tage tre-dimensionelle billeder af knogler og tænder, så det bliver tydeligt og nemt for tandlægen at se tænderne fra alle vinkler.
Endnu er der ikke så mange tandlæger, der har en CBCT-scanner, men udviklingen går mod, at det bliver mere og mere almindeligt.
Der er 135 CT-scannere hos tandlæger i Danmark.
Det skønnes, at cirka 100 står hos private tandlæger, mens resten bliver brugt til forskning og i kommunale klinikker, oplyser professor Ann Wenzel fra Aarhus Tandlægehøjskole.
Og den udvikling bekymrer hende.
For selvom der kan være gode grunde til at få det fulde overblik over en syg tand, så laves der for mange helt unødvendige scanninger, mener professoren.
- Det kan ikke nytte noget, at vi bare gør det for en sikkerheds skyld.
Eller fordi min mavefornemmelse som tandlæge siger, at det er godt.
Der skal være en dokumenteret, påviselig gavn for patienten af de ekstra tiltag, siger Ann Wenzel.
Enhver patient, der får foretaget denne ekstra stråling, og som kommer til at betale fire gange så meget for et almindeligt billede, skal have gavn af det her.
Ann Wenzel, professor, Aarhus TandlægehøjskoleIngen effekt ved visdomstænderFor eksempel er der ingen grund til generelt at bruge CT-scannere, når det handler om at fjerne visdomstænder i undermunden.
Der er en risiko for at skade nerven, når visdomstanden fjernes, og så kan patienten få varige føleforstyrrelser.
Derfor vil tandlægerne gerne have så meget styr på, hvor nerverne ligger før operationen, som muligt.
Men flere undersøgelser viser, at det ikke gør nogen forskel, om der ligger et CT-billede - eller et almindeligt fladt billede til grund.
Antallet af nerveskader er det samme.
- Vi forsøger virkeligt at forklare, at det ikke er lige på det felt, at det gavner patienten, siger Ann Wenzel.
Skal give mening for patientenMichael Kristensen, tandlæge og indehaver af Aarhus Tandcenter, har en CT-scanner i klinikken, som han ser som et rigtigt godt redskab til mange diagnoser, og han mener ikke, at hans klinik bruger den unødigt.
- Her i huset skal det give mening, at vi udsætter patienten for stråledosis.
Den økonomiske udgift, der er for patienten, skal også give mening.
Så der skal være en benefit for patienten, siger han.
En CT-scanning hos tandlægen koster cirka 1.
700 kroner.
Røntgenbilleder koster ifølge Sundhedsministeriets bekendtgørelse om honorarer mellem 148 og 274 kroner per styk.
Sådan fungerer tandlægens CT-scannerCone Beam computer-tomografi (CBCT) er en avanceret 3D-røntgenmetode, der er forbundet med højere stråledosis end almindelige røntgenbilleder.
Det er en forenklet udgave af den medicinske CT-scanning, udviklet til hoved-hals-regionen, som derfor kan bruges i tandlægepraksis.
Stråledosis ved CBCT-undersøgelser er derfor mindre end ved en medicinsk CT-undersøgelse, men altså højere end ved en almindelig røntgen af tand og kæbe.
Kilde: Tandlægebladet.
dkMen der er andre grunde til, at tandcentret er tilbageholdende med at bruge scanneren.
- Vi skal efterfølgende beskrive de fund, vi gør ved de CBCT-scanninger, så det er meget omfattende i tid for os.
Derfor har vi ikke lyst til at tage dem, der ikke skal tages, understreger Michael Kristensen.
Men en gang imellem er der alligevel en visdomstand, der bliver fotograferet i 3D.
- Vi bruger det, men det er sjældent, siger Michael Kristensen.
Der skal være en mistanke om, at der er et konkret problem at afdække.
- Det, man kigger efter, er, om man skulle lave en nerveskade.
På de her scanninger af visdomstænder vil man gerne se, om nerven ligger inde i roden eller tæt på den, siger han.
Stråling kan være 50 gange højereDer er ikke umiddelbart nogen fare for patienten ved at få en CT-scanning hos sin tandlæge, men medicinsk stråling udgør tilsammen 25 procent af den stråling, som danskerne udsættes for.
Det har Sundhedsstyrelsen opgjort.
Det er en del af baggrunden for professor Ann Wenzels bekymring, at CT-billederne erstatter de traditionelle røntgenbilleder.
Dosis kan nemlig være op til 50 gange så stor.
- I princippet er al røntgenstråling farlig.
Og jo mere, man får af den, og jo mere, man doserer ud over en befolkning, des mere kan man opleve, at det giver sygdomme senere i livet.
Det vi kalder sen-cancere.
Så vi har pligt til at begrænse al stråling her i landet, siger Ann Wenzel.
Karsten Bech, der er sektionsleder og overlæge i Styrelsen for Patientsikkerhed, siger, at der føres kontrol både med stråledoser, og om scannerne bruges i de rigtige tilfælde.
FacebookTwitterKopier linkEmner:Tandpleje|Aarhus|Sygdomme og lidelser|Tandlægebladet|Styrelsen for Patientsikkerhed




https://www.dr.dk/nyheder/viden/teknologi/en-rumvandring-i-klodser-gaa-paa-opdagelse-i-fremtidens-maanebase






https://www.dr.dk/sporten/fodbold/superliga/minut-minut-ny-nordmand-saenker-lyngby






https://www.dr.dk/nyheder/viden/teknologi/professor-indiens-raketter-er-silkebloede-opsende-med

TeknologiProfessor: Indiens raketter er silkebløde at opsende medIndiens raketter er billige - og bliver vigtige for fremtidens rumfart.
Chandrayaan-2 blev opsendt i toppen af en indisk udviklet GSLV MkIII raket.
Af Søren Bjørn-Hansen22.
juli 2019 kl.
18.
01Bemærk: artiklen er mere end 30 dage gammelLæs opI formiddags opsendte det indiske rumagentur ISRO deres månesonde Chandrayaan-2, der skal lede efter vand på Månens sydpol.
Men det bliver ikke det sidste, vi ser til Indiens rumprogram.
Sådan lyder det fra professor John Leif Jørgensen fra DTU Space.
Læs også:Indisk raket er på vej til MånenIndiens rumprogram er ganske imponerende - og deres nyeste mission til Månen viser, hvor langt de er kommet, forklarer han.
- Chandrayaan-2 er en temmelig stor indsats fra indernes side.
De flyver på en helt anden måde end russerne og amerikanerne, siger han.
- Deres kredsløbsmanøvre giver en meget mere effektiv rejse - men til gengæld tager turen til Månen halvanden måned.
Den fører så også satellitten gennem strålingsbælterne.
Da Armstrong, Aldrin og Collins rejste til Månen om bord på Apollo 11, tog turen kun tre dage, og de undgik de værste dele af de såkaldte Van Allen-bælter.
Chandrayaan-2 når først Månen til september.
At indernes sonde er så lang tid om at nå til Månen skyldes altså, at de bruger en relativt svag motor, som bruger meget mindre brændstof.
Indisk udviklet raket er silkeblødRaketten, kaldet Geosynchronous Satellite Launch Vehicle Mark III eller GSLV Mk III, som sonden er opsendt med, er også baseret på indisk teknologi.
Ifølge John Leif Jørgensen bliver det lidt glemt i fortællingen om indernes rumprogram, at de har udviklet avanceret teknologi selv.
- Indien har selv måttet udvikle evnen til at bruge flydende ilt og brint som brændstof, fordi amerikanerne ikke ville dele teknologi fra rumfærgen med dem, siger han.
Men nu har rumnationen efterhånden perfektioneret teknologien.
Endda i sådan en grad, at DTU Space og John Leif Jørgensen foretrækker de indiske raketter.
DTU forbereder deres udstyr og satellitter på, hvilken raket de skal sendes op med.
For det gør en stor forskel, forklarer han.
- Alle løfteraketter har deres særheder.
Amerikanernes raketter er brummere, europæernes har en meget høj hvinen, mens russernes, som godt nok er billige, er meget voldsomme.
De er jo baseret på gamle atommissiler, siger John Leif Jørgensen.
- Men indernes raket er den mest blide opsendelse af dem alle.
Den er silkeblød.
Så vi er altid glade for at opsende med den.
De billigste raketter overhovedetSamtidigt har de indiske raketter den enormt store fordel, at de er billigere end konkurrenterne.
Prisen på at komme i kredsløb falderPrisen for at løfte fragt i kredsløb om Jorden har varieret betydeligt gennem årene.
Og lige nu falder den drastisk.
(Priserne herunder er reguleret til 2018 niveau og omhandler LEO - low earth orbit).
Generelt er større raketter dog billigere end små raketter.
Saturn V-raketten, der sendte astronauter til Månen i 1960'erne, kostede omkring 5200 dollars per kgRumfærgen kostede over 61.
000 dollars per kg.
En Delta IV-raket koster 17.
400 dollars per kg.
En Atlas V koster 20.
200 dollars per kg.
Den genanvendelige SpaceX-raket Falcon 9 koster 2700 dollars per kg.
SpaceX's nyeste raket Falcon Heavy koster kun 1400 dollars per kg.
Udover prisen er pålidelighed dog en vigtig faktor.
Derfor bruges Atlas V meget af amerikanerne - simpelthen fordi den anses for at være sikrest.
Kilder: DTU Space, NASA, ULA og Harry W.
Jones, NASA Ames Research Center: "The recent large reduction in space launch cost"- En amerikansk raket kan sende 1000 kg i kredsløb til omkring 100 millioner euro.
Det samme for en europæisk raket.
En lidt mindre Vega-raket måske for 50 millioner euro, siger John Leif Jørgensen.
- Men inderne klarer det til under 35 millioner euro.
Det gør dem meget attraktive.
John Leif Jørgensen understreger dog, at prisen ikke er alt.
Vigtigst er sikkerhed og pålidelighed.
Og derfor bruges nogle raketter i stor udstrækning - selvom de er dyrere end andre.
I fremtiden kommer Indien dog for alvor til sin ret, forventer John Leif Jørgensen.
Men det kommer an på, hvor åbent raketmarkedet bliver.
- I dag må amerikanske satellitter kun opsendes med amerikanske raketter.
Vi må heller ikke opsende med kinesiske raketter.
Men altså godt de indiske, siger han.
- Det er et politisk game.
Noget som fx SpaceX blandt andet har nydt godt af.
Indien, Kina og Rusland i rumkapløbTeknologisk har inderne dog en rigtig god chance for at komme foran.
De er mere effektive end kineserne, når man ser på kilo per krone.
- Kampen om de billige opsendelser kommer til at stå mellem Kina, Indien og Rusland.
80 procent af raketbyggeri er svær industri.
Resten er finesse.
Og her har Kina og Indien en stor fordel på grund af en meget lav timeløn, siger John Leif Jørgensen.
Det bliver spændende at følge.
Udover Indien og Kina forventes private aktører - med SpaceX' genanvendelige raketter - at stå for fremtidens rumkapløb på billige opsendelser.
NASA og europæiske ESA har dog også nye raketter på vej, i form af Space Launch System og Ariane 6, som begge kan løfte tunge laster i kredsløb - og begge efter planen skal kunne medbringe mennesker.
Næste skridt for Indiens rumprogram bliver opsendelsen af mennesker - eller vyomanauter, som Indien kalder deres astronauter.
Det skal efter planen ske allerede i 2022, hvor tre vyomanauter skal opsendes i kredsløb ombord på det indisk-udviklede mandskabsmodul Gaganyaan i toppen af en kraftigere version af den samme GSLV Mk III-raket, som i dag sendte sin last mod Månen.
FacebookTwitterKopier linkEmner:Indien|Danmarks Tekniske Universitet|Kina|Teknologi|Roskilde Festival




https://www.dr.dk/nyheder/udland/organisation-advarer-mod-kaempejagt-efter-loch-ness-uhyret

UdlandOrganisation advarer mod kæmpejagt efter Loch Ness-uhyretEn begivenhed på Facebook, hvor folk vil lede efter uhyret, er gået viralt.
Foto: Ritzau/Scanpix, Grafik: Morten FogdeAf Josefine Hummelmose22.
juli 2019 kl.
16.
15Bemærk: artiklen er mere end 30 dage gammelLæs op- Storm Loch Ness, Nessie kan ikke gemme sig for os alle.
Sådan lyder det i en begivenhed på Facebook, som forsøger at samle folk til i fællesskab at lede efter det berømte Loch Ness-uhyre - også kaldet Nessie - i Skotland i slutningen af september.
I skrivende stund har 18.
000 mennesker klikket på 'deltager' i begivenheden, og næsten 40.
000 er interesserede.
Facebook-begivenheden, der opfordrer folk til at lede efter Loch Ness-uhyret.
Det har fået RNLI, Den Kongelige Nationale Redningsbåd-Institution, som er en velgørenhedsorganisation, der redder liv på havet, til at advare om farerne ved søens dybe vand.
Inspireret af UFO-konspirationsteorier i USAFacebook-begivenheden er inspireret af en lignende begivenhed i USA, som inviterede offentligheden til at storme den amerikanske militærbase Area 51.
I beskrivelsen af begivenheden kræver arrangørerne, at de vil se de aliens, som de mener, militær-basen gemmer på.
For et par dage siden havde flere end 1,7 millioner Facebook-brugere tilmeldt sig begivenheden 'Storm Area 51, de kan ikke stoppe os alle', mens yderligere 1,3 millioner viste interesse.
Efter at tilmeldingen til begivenheden løb løbsk, opfordrede det amerikanske luftvåben kraftigt folk til at holde sig væk fra militærbasens område, der er lukket for offentligheden.
Arrangøren bag meddelte senere, at begivenheden var for sjov.
Læs også:Manden bag "Storm Area 51" står frem: 'Det var en spøg'Loch Ness-søen ligger i Skotland.
Slottet Urquhart Castleligger ud til søen.
Bekymringen for, at hundredvis eller måske endda tusindvis af mennesker vil tage ud til Loch Ness-søen 21.
september, får de frivillige i RNLI til at melde ud, at de ikke har samme ressourcer, som det amerikanske militær brugte til at håndtere planerne om at storme Area 51.
Koldt og dybt vandIfølge en talskvinde fra RNLI så - spøg til side - er vandet farligt.
Søens dybde svarer til næsten 2,5 gange højden af Big Ben-tårnet i London, og vandet har en temperatur på omkring 6 grader.
Derudover kan forholdene på vandet hurtigt ændre sig, og der kan komme bølger i op til 4 meters højde.
FacebookTwitterKopier linkEmner:Facebook|Skotland|USA|United States Air Force|Militær




https://www.dr.dk/nyheder/viden/kroppen/naar-tvang-tager-styringen-hvad-sker-der-i-hjernen-naar-du-har-ocd

Syg i hovedet?
Se temaKroppenNår tvang tager styringen: Hvad sker der i hjernen, når du har OCD?
Frygten for at komme til at skade sig selv eller andre er en typisk tanke, som kører i ring for mange OCD-ramte.
Af Marie Allerslev Eriksen og Thea Deleuran Müller22.
juli 2019 kl.
17.
37Bemærk: artiklen er mere end 30 dage gammelLæs opDe fleste af os har prøvet helt bevidst at undgå at træde på stregerne på fortovet – eller føle en trang til at rette på et maleri, som hænger skævt.
Men lad os lige få en ting på det rene.
Der er ikke tale om OCD, bare fordi du oplever en trang til at lave orden og symmetri en gang imellem.
Det bliver først en lidelse, når tankerne og handlingerne kører i ring, og de bliver ekstreme og meget tidskrævende for dig.
OCD er en psykisk lidelse, som kan komme til udtryk på forskellige måder.
For nogle optræder den kun som tvangstanker.
Det er typisk tanker om, at man er bange for at skade sig selv eller andre, en frygt for bakterier eller en frygt for at blive til grin.
Andre oplever tvangshandlinger.
Det er en form for ritualer, som man bare skal udføre.
Hvad sker der i hjernen, når tankerne kører i ring?
Og hvordan behandles OCD?
Få svar i videoen øverst i artiklen.
Vil du gerne vide mere om vores hjerne og psyke?
Du kan se vores videoer om angstanfald og depression her:FacebookTwitterKopier linkEmner:Psykiske lidelser




https://www.dr.dk/nyheder/penge/ekspert-ser-faresignal-singler-dropper-sommerhuskoebet

PengeEkspert ser faresignal: Singler dropper sommerhuskøbet Befolkningsudviklingen risikerer at lægge mindre populære sommerhusområder øde.
Hver tredje voksne lever i dag som enlig.
Det er en udfordring for boligmarkedet, påpeger direktør i Boligøkonomisk Videncenter, Curt Liliegren.
(© Scanpix / DR Nyheder)Af Oliver Batchelor22.
juli 2019 kl.
16.
42Bemærk: artiklen er mere end 30 dage gammelLæs opDanskernes tendens til at fravælge tosomheden til fordel for singlelivet truer med at gøre sommerhuse i mindre populære områder umulige at sælge på længere sigt.
Sådan lyder advarslen fra direktør for tænketanken Boligøkonomisk Videncenter, Curt Liliegren, på trods af, markedet lige nu er brandvarmt med 5.
000 solgte sommerhuse i år.
- Som ferieform er sommerhuset udfordret af de overordnede forandringer i samfundet.
Vi er blevet mange flere singler, og for dem er det ikke altid så sjovt at sidde alene i et sommerhus langt fra byen på en regnfuld sommerdag.
- Jeg tror desværre, at vi har for mange sommerhuse i Danmark, siger han.
Læs også:Stort boom i det danske sommerhussalg: 'Vi sælger to huse om ugen'I løbet af de seneste to årtier er antallet af sommerhuse steget med 12 procent fra 179.
000 til på den anden side af 200.
000, viser tal fra Danmarks Statistik.
I de her år oplever vi, at der er et ønske om at blive mere klimavenlig, og det kan betyde, at der er flere, der vælger at holde ferie herhjemme.
Birgit Daetz, kommunikationsansvarlig ved ejendomsmæglernes portal BoligsidenSamtidig er antallet af enlige voksne vokset år for år til i dag at udgøre over 1,6 millioner mænd og kvinder, hvilket svarer til flere end hver tredje voksne.
- En ting er, at vi er blevet flere singler i forhold til antallet af børnefamilier.
Noget andet er, at de unge børnefamilier også kan være presset økonomisk, når de skal ind på boligmarkedet i de store byer som København, Aarhus og Aalborg, og så er det vanskeligt at vælge sommerhuset som ferieform, siger Curt Liliegren.
Forpligtelser skræmmer singler vækMen det er ikke kun økonomien, der spænder ben for de enlige danskeres sommerhuskøb.
Ord som træbeskyttelse, havearbejde og sprængte vandrør rimer ikke nødvendigvis på travl singlefar eller -mor fra storbyen.
- Du skal også passe et sommerhus om efteråret og vinteren.
Og det er svært at nå, når man har en travl hverdag.
Så er det måske bedre at leje et sommerhus eller at udnytte de billige flyrejser til udlandet, siger Curt Liliegren.
Der findes dog også områder, hvor sommerhusene altid er i høj kurs - uanset hvordan demografien udvikler sig.
Ligesom det er tilfældet med enfamilieshuse og lejligheder, er beliggenheden nemlig også 'konge' inden for salget af sommerhuse, fastslår Curt Liliegren.
- Vi har for eksempel liebhaverområder med meget dyre sommerhuse i Hornbæk i Nordsjælland og Skagen i Nordjylland, som ikke er så påvirket af, at vi bliver flere singler.
Og vi har et stort udlejningsmarked ved Ringkjøbing-Skjern, som henvender sig mere til tyskere, der ønsker at leje et sommerhus ved vestkysten, siger han.
Klimabevidsthed kan gavne salgetHos boligportalen Boligsiden, der ejes i fællesskab af de danske ejendomsmæglere og -kæder, er boligøkonom og kommunikationsdirektør Birgit Daetz enig i, at antallet af sommerhuse er højt i Danmark.
Men der er ikke så mange, at alarmklokkerne ringer.
- Der er mange sommerhuse.
Men der også mange, ikke mindst udlændinge, der gerne vil holde sommerferie i Danmark, fordi her er sikkert og roligt.
Så det er svært at sige, hvordan det udvikler sig på sigt.
Der er andre tendenser i tiden, der kan få danskerne, singler eller ej, til at droppe ferien i udlandet.
- I de her år oplever vi, at der er et ønske om at blive mere klimavenlig, og det kan betyde, at flere vælger at holde ferie herhjemme, siger Birgit Daetz.
FacebookTwitterKopier linkEmner:Birgit Daetz (erhvervsleder)|Bolig|Fritidsaktiviteter|Jylland|København




https://www.dr.dk/nyheder/regionale/nordjylland/paaroerende-til-skaendede-gravsteder-det-er-saa-trist-og-meningsloest

NordjyllandPårørende til skændede gravsteder: Det er så trist og meningsløstEn eller flere ukendte gerningsmænd har spraymalet 86 gravsten med djævlens tal.
Ved en nærmere tælling er det i alt 86 gravsten, der er blevet spraymalet med tallenene 666.
Af Marie-Ane Buus Simonsen og Christine Nørgaard22.
juli 2019 kl.
16.
10Bemærk: artiklen er mere end 30 dage gammelLæs op- Det er det grimmeste, man kan gøre.
De skal have lov til at ligge i fred og ro.
Sådan siger Petra Andersen fra Smidie, der i eftermiddag besøgte kirkegården i Hadsund.
Her har ukendte gerningsmænd natten til søndag skændet 86 gravsten med tallet "666" - også kendt som djævlens tal.
- Det er det grimmeste, man kan gøre, siger Petra Andersen.
Politiet kalder hærværket for meget groft.
Det samme mener mange af de pårørende, der efterfølgende selv har set det på kirkegården.
- Det er et forfærdeligt og trist syn.
De skulle have et godt gammeldags lag tæsk, siger Petra Andersen, der blandt andet nævner gravsten for familie, tidligere kolleger og den lokale landbetjent som ofre for spraymalerne.
Lidt længere nede ad kirkegårdsgangen besøger Kaj Petri fra Hadsund sin kones gravsted.
Hen over hendes navn er der med sort skrift skrevet 666.
Det samme er der på hans svigerforældres gravsten.
- Min søn og jeg var heroppe og se det, da vi blev opmærksomme på det i aftes.
Det er jo nedslående, siger den pensionerede lærer.
Ifølge ham er det ekstra meningsløst, fordi det ser ud til at være planlagt.
- Man løber jo ikke lige rundt med en spraydåse i baglommen, så det må jo være nogen, der har lavet en bevidst handling.
Men på den anden side må det også være mennesker, som ikke er skruet rigtigt sammen, hvis man kan finde en glæde ved det, siger han trist.
Det er jo sådan et sted, hvor der skal være fred og ro, siger Kaj Petri.
- Man synes jo, det er sådan et sted, hvor der i hvert fald skal være fred, siger Kaj Petri.
Han vil nu følge menighedsrådets opfordring om at vente med at begynde at rense gravstenene, til man har fået en professionel vurdering, så stenene ikke tager skade.
Nordjyllands Politi har efterforskere i området for at foretage afhøringer.
Ifølge vicepolitiinspektør Poul Severinsen er det for tidligt at sige, om der er sammenhæng med tidligere hærværkssager på kirkegårde i Mariager-området.
Opysninger i sagen kan gives til politiet på telefon 1-1-4.
FacebookTwitterKopier linkEmner:Hadsund|Jylland|Politi|Nordjyllands Politi|Kriminalitet




https://www.dr.dk/nyheder/udland/tre-ministre-har-sagt-op-vi-vil-ikke-vaere-med-under-boris-johnson

UdlandTre ministre har sagt op: Vi vil ikke være med under Boris JohnsonPå to dage har tre ministre afleveret deres opsigelse.
Det sker få dage før ny formand tager over.
Den britiske minister, Alan Duncan, har i dag sagt sit job op.
Det sker lige inden valget om formandsposten for det Konservative Parti i Storbritannien og dermed også posten som den næste premierminister.
Af Sarah Munk Jørgensen (video)22.
juli 2019 kl.
16.
34Bemærk: artiklen er mere end 30 dage gammelLæs opEndnu en britisk minister har sagt op.
Denne gang er det Alan Duncan, juniorminister i det britiske udenrigsministerium for Europa og Amerika.
Han er blot den seneste i rækken af ministre, der inden for kun to dage har sagt sit job op i protest mod, at Boris Johnson formentlig bliver ny britisk premierminister og formand for det konservative parti.
Utilfredsheden kommer ovenpå flere episoder, hvor Boris Johnson ifølge Duncan har handlet tumpet.
I går offentliggjorde den britiske finansminister, Philip Hammond, på britisk TV, at han går af.
Det samme gjorde justitsminister David Gauke i den britiske avis, The Sunday Times.
Deres opsigelse træder i kraft fra onsdag – samme dag som den nyvalgte formand og premierminister overtager.
Philip Hammond offentliggjorde i går, at han forlader sin post som finansminister.
 Justitsministeren, David Gauke, fortalte søndag at han siger sin post op inden onsdag, hvor den kommende formand for det Konservative Parti overtager jobbet som premierminister.
1 / 2Philip Hammond offentliggjorde i går, at han forlader sin post som finansminister.
1 / 2Justitsministeren, David Gauke, fortalte søndag at han siger sin post op inden onsdag, hvor den kommende formand for det Konservative Parti overtager jobbet som premierminister.
2 / 2Boris Johnson er storfavorit til premierministerpostenI dag bliver der stemt om formandsposten for det Konservative Parti og dermed også posten som Storbritanniens næste premierminister.
I morgen offentliggøres navnet på vinderen, der på onsdag kan gå til dronningen og meddele, at vedkommende afløser Theresa May som premierminister.
Læs også:Britisk finansminister vil træde tilbagePå forhånd anses Boris Johnson for at være storfavorit.
Hans egne kampagnefolk mener ifølge avisen The Times, at han kan håbe på 60 procent af stemmerne.
Men det kan blive en hård start for Johnson.
Flere ministre er blevet spået også at sige op, skriver det britiske medie The Guardian.
Blandt andre Rory Stewart, der er minister for international udvikling.
Opsigelse kommer ikke som en overraskelseDet britiske medie skriver også, at Duncans opsigelse ikke kommer som nogen overraskelse.
Han har i flere omgange kritiseret Johnson, som han faktisk har arbejdet sammen med i to år i Udenrigsministeriet.
I sit opsigelsesbrev til Theresa May skriver Duncan, at han træder tilbage forud for skiftet på posten som premierminister.
- Jeg gør det for at kunne udtrykke mine holdninger frit, inden du (Theresa May, red.
) forlader din post, skriver Duncan i brevet, som han har offentliggjort på Twitter.
I brevet fremhæver og roser Duncan desuden Storbritanniens udenrigspolitiske arbejde, men påpeger, at det har været en svær tid at arbejde under.
- Det er tragisk, at netop som vi (Storbritannien, red.
) kunne have været en af de dominerende intellektuelle og politiske kræfter i Europa, har vi brugt alle arbejdsdage under den sorte sky kaldet brexit, skriver han.
Uenig med JohnsonDen seneste konflikt mellem Duncan og Johnson opstod tidligere på måneden, da de var uenige om håndteringen af en situation i USA.
Læs også:PORTRÆT Bulderbassen Boris lader ikke kontroverser komme i vejenHer var britiske papirer, der forholdt sig kritisk til Det Hvide Hus, blevet lækket.
Det medførte, at den britiske ambassadør i USA, Kim Darroch, blev fordømt af den amerikanske præsident, Donald Trump.
Johnson nægtede efterfølgende at bakke ambassadøren op.
Det mente Duncan var ukollegialt og sagde, at Johnson havde kastet en kollega 'under en bus'.
Kim Darroch sagde efter hændelsen op.
Med Alan Duncans opsigelse siger britisk politik farvel til en vellidt og populær minister.
Han har været et fremtrædende parlamentsmedlem i over 20 år samt tidligere varetaget poster som transportminister samt handel- og industriminister.
FacebookTwitterKopier linkEmner:Boris Johnson (politiker)|Donald Trump (politiker)|Storbritannien|Twitter|Udenrigspolitik




https://www.dr.dk/nyheder/vejret/dmi-hedeboelge-paa-vej-til-danmark

VejretDMI: Hedebølge på vej til DanmarkVarsel om hedebølge i store dele af landet i denne uge.
DMI forventer primært, at hedebølgen rammer Syd-, Vest- og Midtjylland og i Nord- og Vestsjælland.
Af Diana Bengtsen22.
juli 2019 kl.
15.
41Bemærk: artiklen er mere end 30 dage gammelLæs opFra i morgen bliver det rigtig sommervejr.
Måske bliver det endda så meget sommervejr, at vi får en hedebølge.
Det peger vejrprognoserne i hvert fald på.
DMI har for kort tid siden varslet om hedebølge i slutningen af ugen.
En hedebølge er, når temperaturen flere steder i landet i en sammenhængende periode på mere end tre dage kommer over en makstemperatur på 28 grader i gennemsnit.
- Det er den varme luft, som strømmer op fra Europa, der gør, at vi får det varmt.
Særligt i det vestlige Danmark, hvor vi allerede i morgen og onsdag kan få mellem 28 og 30 grader, fortæller DR's vejrvært, Christian Cherry.
Temperaturerne forventes at komme til at ligge mellem 28 og 30 – og lokalt 32 grader, der hvor det bliver varmest, ifølge DMI.
Varme vinde, der kommer op gennem Europa, kan medføre hedebølge i Danmark.
Men de steder, hvor vinden skal bevæge sig over Østersøen, vil vandet sænke temperaturen.
Derfor vil østvendte kyster ikke opleve helt lige så høj varme, som de steder, hvor vinden kommer af landvejen.
Vandet holder temperaturen ned nogle stederSelvom forventningen er, at varmen rammer hele landet, så er det ikke alle steder, der får det lige varmt.
- Det kølige havvand vil være med til at holde temperaturen nede nogle steder, så Bornholm, Falster og andre østvendte kyster vil nok ikke opleve lige så høje temperaturer som resten af landet.
Derfor lyder det også i DMI's varsling, at hedebølgen ventes primært i Syd-, Vest- og Midtjylland og i Nord- og Vestsjælland.
Temperaturen vil i de kommende dage ligge mellem 35 og 40 grader mange steder i Vesteuropa.
Og i Belgien, Luxembourg og Holland ser det ud til, at der måske kan komme nationale varmerekorder.
FacebookTwitterKopier linkEmner:Danmarks Meteorologiske Institut|Vejret|Bornholm|Falster|Jylland




https://www.dr.dk/nyheder/kultur/film/ny-thor-oscar-vinder-skal-vaere-kvindelig-tordengud

Film og serierNy Thor: Oscar-vinder skal være kvindelig tordengudMarvel har netop præsenteret næste superheltefilm, men kan de løfte arven fra Avengers?
Natalie Portman skal svinge Mjølner i den kommende Thor-film.
(© Getty Images)Af Silas Bay Nielsen22.
juli 2019 kl.
16.
00Bemærk: artiklen er mere end 30 dage gammelLæs opEfter massiv succes med superheltebaskeren 'Avengers: Endgame' har Marvel brug for alle sine superkræfter for at kunne hive lige så mange i biografen i de kommende år.
'Endgame', der er den sidste film i Avengers-serien, har netop slået 'Avatar' fra 2009 som den mest indtjenende film nogensinde, så Marvel står over for en udfordring, hvis succesen skal nærme sig det indbringende superheltebrag.
Ida RudIda Rud er uddannet journalist, tilrettelægger på 'Troldspejlet' og skriver om film hos blandt andet Filmmagasinet Ekko og Berlingske.
Men Marvel gør forsøget ved at lancere nye biograffilm og tv-serier til den kommende streamingtjeneste Disney+, som alle skal have premiere inden 2021.
De nye potentielle superheltehit blev præsenteret under tegneseriemessen Comic-Con og har fået navnet ’Phase Four’ eller den fjerde fase – og ifølge filmskribent Ida Rud ser det ret spændende ud.
Læs også:Superheltefilm overhaler 'Avatar' som bedst sælgende- Vi får både nye biograffilm og tv-serier, hvor vi over flere afsnit får mulighed for at komme dybere ned i karaktererne, siger hun.
Men om Marvels fjerde fase kan blive en lige så stor succes som den tredje, som Avengers-serien var en del af, er hun mere i tvivl om.
- Vi får en tv-serie om Loki i 2021, og en film om Black Widow med Scarlett Johansson i 2020, som jo døde i 'Avengers: Endgame'.
De kommer til at foregå i en parallel tid og i fortiden.
Så filmene kommer nok ikke til at hænge så meget sammen, som vi så det med de foregående film.
- Jeg tror stadig, de vil blive store succeser, men jeg tror ikke, at vi vil se, at nogle vil tage i biografen flere gange for at se den samme film, som vi så det med 'Endgame', for den var kulminationen på noget helt særligt, siger hun.
Vi har bedt Ida Rud udpege de største nyheder fra Marvel.
1Er The Eternals det nye Avengers?
Angelina Jolie skal spille med i 'The Eternals'.
(© Getty Images)Noget af det mere interessante af Marvels afsløringer er ifølge Ida Rud ’The Eternals’.
Udover at den måske kan blive Marvels nye guldæg som arvtager efter Avengers, så er flere store, interessante navne med foran kameraerne.
- Marvel lancerer filmen 'The Eternals', der handler om et hold af figurer med overnaturlige evner, der skal beskytte Jorden.
Det ser lidt ud som om, at Marvel forsøger at køre den film i stilling til at blive det nye Avengers.
Om det vil ske, afhænger jo af, hvordan publikum tager imod filmen, siger hun.
Salma Hayek og Angelina Jolie er blandt skuespillerne, som får roller i den nye film, der blandt andet har tråde til Avengers-skurken Thanos.
For fans af Game of Thrones kan det nævnes, at også Richard Madden, der spillede Rob Stark og havde hovedrollen i den succesfulde serie 'Bodyguard', også har en større rolle.
'The Eternals' forventes at få premiere i 2020.
2Natalie Portman bliver ny ThorChris Hemsworth (tv.
) er også med i den nye Thor-film, selvom Natalie Portman (th.
) svinger med hammeren.
(© Getty Images)I 2021 er det en kvinde, der skal spille Thor.
Natalie Portman bliver skuespilleren, der skal svinge hammeren under navnet Mighty Thor, i den fjerde film i Thor-rækken.
Allerede i 2011 så man hende i rollen som Dr Jane Foster i 'Thor'-filmen, og snart vender hun altså tilbage.
Hvis du er lidt forvirret over, at en kvinde skal spille Thor, så er det faktisk en lidt ældre idé.
Den kommende film er nemlig baseret på en tegneserie fra 2014, hvor Thor mister sine superkræfter, men i stedet får Jane Foster superkræfterne og hammeren Mjølner.
- Denne film har jeg nok de største forventninger til.
Udover at en kvinde får rollen som Thor, så er Natalie Portman en forrygende skuespiller, som vi i lang tid har set i de klassiske dramaroller.
Instruktøren bliver Taika Waititi, der instruerede 'Thor: Ragnarok', som på grund af dens specielle humor og fede æstetik virkelig fangede mig.
Jeg tror, at det kan blive rigtig interessant.
– Og så er det rigtigt interessant, at andre end Thor kan løfte Mjølner.
Det så vi i Endgame, hvor Captain America blev værdig til at løfte hammeren, så det er spændende at køre videre med den idé, siger hun.
Den kommende film får titlen 'Thor: Love and Thunder' og får premiere i 2021.
3Dobbelt oscarmodtager skal spille vampyrMahershala Ali spillede blandt andet med i 'Green Book'.
(© Getty Images)Blade, der er halvt menneske og halvt vampyr, er tilbage.
Denne gang er det med Mahershala Ali i hovedrollen, og det mener Ida Rud er et spændende valg.
- Han er en forrygende oscarvindende skuespiller, som man måske har lagt mærke til i filmen 'Moonlight'.
I tredje sæson af 'True Detective' eller i 'Green Book'.
- Jeg husker de gamle Blade-film som lidt corny og overdrevne, så det bliver ret spændende at se, hvilken retning man vil gå i, når en så seriøs skuespiller som Mahershala Ali er med, lyder det fra Ida Rud.
4Første asiatiske superheltSimu Liu får hovedrollen i Marvels første asiatiske superheltefilm.
(© Getty Images)Filmen 'Shang-Chi and the Legend of the Ten Rings' bliver den første Marvel-film med en asiatisk superhelt i hovedrollen.
Det bliver Simu Liu, der får hovedrollen, men også Awkwafina, der blandt andet skal spille med i ’Den lille havfrue’, medvirker.
- Alene titlen lyder som meget Bruce Lee, så jeg håber virkelig, at vi kommer til at se masser af asiatisk konfu og kampsport.
Der er ingen tvivl om, at denne film vil tiltrække et kæmpe-publikum i Asien, og jeg tror også, at den vil kunne få rigtig mange i biografen her i Vesten, siger Ida Rud.
5Scarlett Johansson tilbage som Black WidowScarlett Johansson spiller Natasha Romanoff, når hun tager tilbage til Rusland i 'Black Widow'.
(© Getty Images)Selvom hun døde i 'Avengers: Endgame' så står den på endnu mere Black Widow i 2020.
Her kommer vi nemlig tilbage til Rusland med Natasha Romanoff, som Black Widow også hedder.
- Der er udsigt til en konflikt mellem Natasha Romanoff og Yelena Belova, og så vil vi også møde The Red Guardian, der er Ruslands svar på Captain America.
Jeg kan ikke forestille mig andet end, at det bliver spændende, siger Ida Rud.
6Superhelteserie om parforhold?
Teyonah Parris og Paul Bettany spiller superhelteparret i 'WandaVision'.
(© Getty Images)'WandaVision', der får premiere i 2021, vil handle om figurerne Scarlet Witch og Vision, som også er kærester.
Handlingen vil finde sted efter 'Endgame', hvor man vil se Monica Rambeau fra Captain Marvel som voksen, og hvor Vision er vækket til live igen efter sin død i 'Endgames'.
På rollelisten er blandt andre Teyonah Parris, Elizabeth Olsen og Paul Bettany.
- Jeg håber, at 'WandaVision' bliver en lidt mere socialrealistisk komedieserie om superhelte i parforhold.
Det kunne blive sjovt at følge, men vi må vente til 2021 for at se, siger Ida Rud.
FacebookTwitterKopier linkEmner:Angelina Jolie (skuespiller)|Natalie Portman (skuespiller)|Teater|Rusland|Guardian




https://www.dr.dk/nyheder/indland/laeger-dropper-dyr-medicin-til-udvalgte-syge-vi-faar-et-forskelligt-sundhedsvaesen

Medicin for milliarderSe temaIndlandLæger dropper dyr medicin til udvalgte syge: ‘Vi får et forskelligt sundhedsvæsenRegneark får større magt på hospitalerne, hvor dyr medicin skal kunne betale sig.
Af Kåre Kildall Rysgaard, Jens Holm, Signe Kammersgaard Müller og Signe Heiredal (grafik)22.
juli 2019 kl.
18.
25Bemærk: artiklen er mere end 30 dage gammelLæs opÉn enkelt afdeling på Rigshospitalet brugte sidste år 422 mio.
kr.
på medicin til kræftbehandling, men klinikchefen på Hæmatologisk Klinik mener ikke, at alle millionerne bruges fornuftigt.
Derfor indførte ledelsen på klinikken, der er blandt afdelinger med de absolut højeste medicinudgifter, i marts selv en ny instruks.
Lægerne skal fremover tage stilling til, hvad det koster at behandle patienter hver måned med dyr medicin.
Udgifterne bliver fulgt tæt i et regneark, og lægestaben får hver tredje måned at vide, hvor mange penge der bliver brugt på hvert enkelt af de dyre midler.
- Jeg kan ikke stå i spidsen for en klinik med et medicinbudget på 422 millioner kroner, som vi ikke ved bruges rigtigt.
Når der ikke er data og evidens, der viser, at medicin virker, så kan vi godt i nogle tilfælde tillade os at sige nej, siger Lars Kjeldsen, klinikchef på Hæmatologisk Klinik.
Det nytter ikke noget at lade være med at prioritere og ukritisk give for mange patienter dyr medicin, mener Lars Kjeldsen.
Udgifterne buldrer af stedI hele landet er udgifterne til sygehusmedicin steget med 3,6 milliarder kroner på ti år, viser en opgørelse fra Danske Regioner, som DR har fået aktindsigt i.
Flere gange har hospitaler måttet fyre medarbejdere, fordi medicinen blev dyrere end forventet.
Det gælder også for Hæmatologisk Klinik på Rigshospitalet, der har sparet mindst fem millioner kroner i løbet af fem år på grund af dyrere medicin.
Læs også:Dyre piller koster hospitaler milliarder ekstra: 'Når det er kortsigtede sparerunder, skærer man på personale'Bekymringen for fyringer er en af årsagerne til, at den nye instruks er indført.
Hver gang afdelingen overskrider sit medicinbudget, skal klinikken selv betale mindst fem procent af ekstraregningen.
Samtidig skal Rigshospitalet finde 15 procent af udgiften, mens regionen dækker resten.
De seneste fem år har Hæmatologisk Klinik på Rigshospitalet skulle spare mindst fem millioner kroner på grund af en ekstra stor medicinregning.
I marts måned skærpede ledelsen, hvordan den dyre medicin skal bruges.
Hæmatologisk Klinik gør flere ting for at bremse udgifterne til medicin.
Sådan bremser klinik brug af dyr medicinLæger skal holde igen med at bruge dyr medicin, når det ikke er videnskabeligt dokumenteret, at den virker, eller effekten er for begrænset.
Sådan er meningen med nye retningslinjer på Hæmatologisk Klinik på Rigshospitalet, der behandler blodsygdomme som for eksempel blodkræft.
Lægerne skal overveje at sige nej til dyr medicin, hvis:Patienter har fået mange tilbagefald, og der for eksempel ikke er dokumentation for, at medicinen virker på patienter, når de bliver syge for fjerde, femte og sjette gang.
Patienten er ældre og har måske flere sygdomme.
Her er tanken, at ældre patienter kan dø af alderdom eller andre sygdomme indenfor nogle få år.
Skal de så have livsforlængende medicin til 50.
000-100.
000 kr per måned?
Lægerne tager en individuel vurdering af hver patient.
Det er altså ikke sådan, at for eksempel pensionister automatisk får nej til dyr medicin.
På et møde en gang om ugen vurderer et råd af læger brugen af den dyre medicin, og der siges langt oftere ja end nej.
Får patienten ikke den dyreste medicin, får de tilbudt anden behandling.
Klinikken følger retningslinjerne fra det landsdækkende medicinråd.
Kilde: Klinikchef Lars Kjeldsen og instruks til lægerI Danmark kan læger udskrive medicin off-label.
Det betyder, at det ikke er videnskabeligt bevist, at medicinen virker i netop den situation.
Det kan være, fordi medicinen ikke er testet på lige den gruppe patienter eller på det stadie af sygdommen.
Den praksis er strammet i afdelingen, så læger får sværere ved at udskrive dyr medicin uden dokumenteret virkning - også selvom læger oplever, at medicinen virker godt.
- Alle læger kan huske nogle patienter, som havde gavn af medicin, selvom der ikke er data, der understøtter, at medicinen virker.
Men kan vi tillade os at behandle tyve patienter, hvis det måske kun virker for tre, og udgiften er meget stor, spørger Lars Kjeldsen, som gør opmærksom på, at der jo også er bivirkningen ved medicin.
Alderen er i spilHver mandag mødes et internt råd på klinikken og tager på 30 minutter stilling til, hvilke patienter, der skal have den dyreste medicin, og om effekten står mål med prisen.
Læger skal mundtligt fremlægge overfor klinikchefen og det øvrige råd en estimeret månedspris for, hvad patientens behandling koster, og hvad de anbefaler.
Syv gange i instruksen nævnes, at lægerne skal kigge på patientens alder.
Det skyldes, at det ikke altid er veldokumenteret, at medicinen virker på for eksempel personer over 80 år, siger klinikchefen, men også, at de ældste patienter risikerer at dø af andre sygdomme og alderdom, inden for få år alligevel.
- Skal man hele tiden give den dyreste og bedste medicin til patienter i alle aldre, eller kan vi sige, her har vi et andet godt tilbud til dig, siger Lars Kjeldsen og forklarer, at demente og de ældste patienter ofte også har god gavn af en anden behandling i stedet for de dyreste lægemidler, eller måske slet ikke skal have en behandling.
Lægerne vurderer patienter individuelt, så det er ikke sådan, at for eksempel 70-årige automatisk får nej til dyr medicin, forsikrer klinikchefen.
De fleste patienter har indtil videre fået godkendt den dyre behandling, men mindst ti patienter har fået nej siden marts.
- Vi får et forskelligt sundhedsvæsen i landetAarhus Universitetshospital skærer også ned på dyr medicin, hvis der ikke er beviser for, at den virker på en given sygdom.
Alene i år forventer Region Midtjylland at spare 10 millioner kroner på kræftmedicin, der udskrives off-label.
- Det er et serviceeftersyn, hvor vi ser på, om vi har behandlinger, der er sat i verden, uden at vi er sikre på, at det giver værdi for patienterne, forklarer Jørgen Schøler Kristensen, der er lægefaglig direktør ved Aarhus Universitetshospital.
Læs også:Torben er uhelbredeligt syg: ’Jeg vil ikke undvære medicinen - men prisen er absurd’Region Nordjylland har i juni også strammet op på, hvornår dyr, ny medicin bruges, der ikke er godkendt til standardbehandling.
Der er en vejledende grænse om at sige nej til eksperimentel behandling, der koster over 250.
000 kroner per behandling.
Hvis læger ønsker at bruge dyr medicin off-label, skal lægerne forklare, hvilke studier der viser, at medicinen faktisk virker og have en godkendelse.
Kritik af lokale instrukserDer kan dog være gode grunde til at behandle patienter med medicin, som ikke er godkendt netop til det, patienten fejler, mener Dansk Myelomatose Forening, der repræsenterer patienter med knoglemarvskræft.
- I virkeligheden kan det være lægens desperate forsøg på at hjælpe en patient, som bare bliver dårligere og dårligere, siger Søren Dybdahl, formand for foreningen.
Han kritiserer, at klinikken på Rigshospitalet skeler til patientens alder, når det drejer sig om dyr medicin.
- Rigshospitalet har jo indført aldersdiskrimination.
Det er vi ikke glade for, siger han.
Men kan det ikke være fornuftigt at vurdere, om en person over 80 år får glæde af den dyre medicin?
- Det kan der sagtens være ræson i.
Men jeg kan bare ikke forstå, hvorfor ledelsen på Rigshospitalet skal fastsætte selvstændige kriterier for brug af medicin.
Hvorfor skal fem regioner lave deres helt egne regler?
, spørger Søren Dybdahl.
Dansk Sygeplejeråd mener også, det ville være bedst, hvis Medicinrådet nationalt bestemte, hvem der præcis skulle have dyr medicin.
Ellers bliver behandlingen forskellig i Danmark.
- Vi får et forskelligt sundhedsvæsen i landet afhængig af, hvilke læger der er på de enkelte afdelinger, mener formand for Dansk Sygeplejeråd, Grete Christensen.
Også Danske Regioner kritiserer Rigshospitalets lokale instruks.
- Det er ikke en lokal opgave at lave den slags prioriteringer.
Det bør foregå på nationalt plan.
Det er ikke en farbar vej, fordi vi risikerer, at vi får en uens behandling af patienterne, mener Ulla Asmann, 1.
næstformand hos Danske Regioner.
Hun mener, at det nationale Medicinråd skal stå for prioriteringen.
Hos Region Hovedstaden vil formanden for Sundhedsudvalget, Christoffer Buster Reinhardt (K), tage sagen op efter sommerferieperioden.
- Ambitionen er jo, at der ikke opstår uforklarlige geografiske forskelligheder på tværs af regionerne i behandlingen af vores patienter, oplyser han i et skriftligt svar til DR.
'Der er behov for at prioritere lokalt'Klinikchefen for Hæmatologisk Klinik forsvarer dog beslutningen om en lokal instruks, og forsikrer om, at Medicinrådets anbefalinger altid bliver fulgt.
- Hvis politikere mener, at vi skal behandle med alle de nye, ofte dyre, lægemidler, så vil vi gerne det.
Det siger sig selv.
Men over tid udhuler vi vores personale, fordi der ikke bliver tilført ressourcer til stigende udgifter til medicin.
Det bedste er, at vi skal være ansvarlige, siger Lars Kjeldsen.
Han forklarer også, at der er behov for at prioritere lokalt, fordi der mangler nationale retningslinjer for nogle af de sygdomme, som klinikken behandler.
Samtidig er der heller ingen nationale retningslinjer for, hvilken medicin patienter skal have, hvis de har haft mange tilbagefald, og der ikke er videnskabeligt belæg for, at medicinen virker.
Dyr medicin betyder besparelser•På Rigshospitalet skal den enkelte afdeling selv finde en del af pengene til ny medicin.
For eksempel betaler Hæmatologisk Klinik selv fem procent, hvis de bruger flere penge på medicin end budgettet.
Rigshospitalet dækker derefter 15 procent af ekstraregningen, mens regionen dækker resten.
•Får regionen eller Rigshospitalet en større samlet medicinregning end forudset, skal de finde pengene.
De kan derefter bede afdelingerne - som for eksempel Hæmatologisk Klinik - om at spare endnu mere.
•Hæmatologisk Klinik er særlig påvirket af medicinpriser, fordi afdelingens behandlinger kræver meget medicin.
Sidste år kostede afdelingen omkring 420 millioner kroner.
FacebookTwitterKopier linkEmner:Christoffer Buster Reinhardt (politiker)|Medicin|Patienter|Jylland|Region Hovedstaden




https://www.dr.dk/nyheder/udland/mange-civile-draebt-i-luftangreb-mod-marked-i-syrien

Krigen i SyrienSe temaUdlandMange civile dræbt i luftangreb mod marked i SyrienSyrisk opposition beskylder russiske krigsfly for at have bombet et grøntmarked.
Medlemmer af den syriske redningstjeneste De Hvide Hjelme bærer en såret dreng ud af ruinerne efter et luftangreb.
22.
juli 2019 kl.
17.
35Bemærk: artiklen er mere end 30 dage gammelLæs opMange civile menes at være blevet dræbt i en række luftangreb i det nordvestlige Syrien i dag.
Nyhedsbureauet Reuters rapporterer, at dødstallet er 32, mens franske AFP skriver, at det er flere end 40.
De fleste af ofrene blev dræbt på en travl markedsplads i byen Maaret al-Numan i Idlib-provinsen.
Det var russiske fly, der stod bag luftangrebet, oplyser Det Syriske Observatorium for Menneskerettigheder (SOHR) til nyhedsbureauet AFP.
En fotograf fra AFP fortæller, at mænd gennemvædet af blod blev båret væk fra stedet af redningsarbejdere og indbyggere, der bragte madrasser i stedet for bårer.
Over 100 andre er såret i luftangrebet mod markedspladsen.
Seks andre blev dræbt i angreb, der ramte den nærliggende by Sarqib.
Det var regeringsstyrker, der stod bag dette angreb, siger SOHR, der overvåger situationen i Syrien via et netværk af kilder og aktivister i landet.
Civile hjælper en mand, der blev fundet i ruinerne efter dagens luftangreb på en by i Idlib-provinsen.
Flere end 40 frygtes at være omkommet.
 Et medlem af det syriske civilforsvar kendt som De Hvide Hjelme ligger på en af de maskiner, der bliver brugt til at grave sårede og døde ud af ruinerne.
 En af de gader i Idlib-provinsen, som blev bombet i dag.
Rusland beskyldes for at stå bag, men afviser at have udført bombetogter i området.
 De Hvide Hjelme bruger store gravemaskiner til at fjerne murbrokker i forsøget på at finde overlevende i ruinerne.
1 / 4Civile hjælper en mand, der blev fundet i ruinerne efter dagens luftangreb på en by i Idlib-provinsen.
Flere end 40 frygtes at være omkommet.
1 / 4Et medlem af det syriske civilforsvar kendt som De Hvide Hjelme ligger på en af de maskiner, der bliver brugt til at grave sårede og døde ud af ruinerne.
2 / 4En af de gader i Idlib-provinsen, som blev bombet i dag.
Rusland beskyldes for at stå bag, men afviser at have udført bombetogter i området.
3 / 4De Hvide Hjelme bruger store gravemaskiner til at fjerne murbrokker i forsøget på at finde overlevende i ruinerne.
4 / 4"Modbydelige massakrer"Syriske oppositionsaktivister i Maaret al-Numan siger ligeledes, at det var russiske krigsfly, der stod bag det blodige angreb mod markedspladsen.
- Det er en af de mest modbydelige massakrer udført af russiske krigsfly, siger en af aktivisterne, Hadi Abdallah, i et videoopkald fra stedet, skriver nyhedsbureauet AP.
Men det russiske forsvarsministerium afviser, at de russiske fly "foretog missioner i det område af Syrien".
Der var ikke umiddelbart nogen kommentar fra den syriske regering.
De syriske regeringsstyrker har, med opbakning fra russiske kampfly, bombet Idlib-regionen siden april.
Det er militante islamister, der har kontrollen her.
Idlib-regionen skulle ellers være beskyttet af en international våbenhvileaftale.
Men siden april er mindst 650 civile blevet dræbt i angreb, der også har tvunget over 20 sundhedsklinikker og hospitaler til at lukke.
/ritzau/DR NyhederFacebookTwitterKopier linkEmner:Syrien|Rusland|Krige og væbnede konflikter|Luftvåben|Det Syriske Observatorium for Menneskerettigheder




https://www.dr.dk/sporten/fodbold/europaleague/haard-modstand-til-danske-klubber-i-europa-league

Europa LeagueHård modstand til danske klubber i Europa LeagueGlasgow Rangers, Torino og Braga kan blive modstandere for tre danske klubber i kvalifikationen til Europa League.
FC Midtjyllands Ayo Simon Okosun kan forvente at møde det skotske storhold Glasgow Rangers i kvalifikationen til Europa League.
22.
juli 2019 kl.
14.
22 | opdateret 23.
juli 2019 kl.
07.
42Bemærk: artiklen er mere end 30 dage gammelLæs opFC Midtjylland får skotsk eller luxembourgsk modstand, når holdet træder ind i tredje runde af Europa League-kvalifikationen.
Det står klart efter en lodtrækning i Det Europæiske Fodboldforbunds (Uefa) hovedkvarter i schweiziske Nyon mandag.
Her blev det bestemt, at FCM skal møde vinderen af to opgør mellem Rangers FC, der har Liverpool-legenden Steven Gerrard som manager, og Progres Niederkorn.
- Hvis det bliver Rangers FC, kommer vi op imod en kæmpe traditionsklub, men det skal selvfølgelig nævnes, at de to klubber har mødt hinanden før, og dengang vandt Progres Niedercorn altså samlet, siger FCM-træner Kenneth Andersen til klubbens hjemmeside.
Læs også:CL-lodtrækning: FCK kan møde serbisk storholdHan glæder sig over, at der ikke venter en logistisk udfordring med eksempelvis en hård og lang tur til Ukraine, men med de sportslige briller på kunne lodtrækningen have været bedre, erkender han.
- Vi vil jo meget gerne lykkes med vores europæiske ambitioner, men står vi over for Rangers FC, betragter jeg ikke os som favoritter, siger Kenneth Andersen.
Ved samme lodtrækning blev det også klarlagt, hvem Esbjerg og Brøndby skal møde i tredje kvalifikationsrunde, hvis de danske klubber slår henholdsvis hviderussiske Shakhtyor Soligorsk og polske Lechia Gdansk.
Vestjyderne kan få enten italiensk eller ungarsk modstand i form af Torino eller Debrecen, mens Brøndby potentielt skal op imod portugisiske Braga.
Læs også:Kraul vurderer: Sådan er de danske holds chancer for at nå europæisk gruppespilDen tidligere FC Midtjylland-cheftræner Jess Thorup og Gent var også en del af mandagens lodtrækning.
Belgierne, der er med i Europa League-kvalifikationen, fordi ligarivalerne fra Mechelen er blevet udelukket af Uefa på grund af en sag om matchfixing, skal i første omgang møde rumænske Viitorul.
Lykkes det at besejre dem, venter cypriotiske Larnaca eller bulgarske Levski Sofia for Thorup og co.
Danskerklubben Malmö FF skal møde hollandske Utrecht, der har David Jensen og Simon Makienok på lønningslisten, eller Zrinskij fra Bosnien-Hercegovina, hvis svenskerne besejrer slovenske Domzale.
De første kampe i tredje kvalifikationsrunde bliver spillet 8.
august med returkampe 15.
august.
Inden da skal både Esbjerg og Brøndby som sagt i aktion i anden kvalifikationsrunde.
De danske hold spiller første kamp mod deres respektive modstandere på torsdag med returkamp 1.
august.
/ritzau/FacebookTwitterKopier linkEmner:FC Midtjylland|Simon Makienok (fodboldspiller)|Europa League|Fodbold|Bosnien-Hercegovina




https://www.dr.dk/nyheder/indland/eu-agentur-advarer-farligt-gummi-i-fodboldbaner-skal-begraenses

IndlandEU-agentur advarer: Farligt gummi i fodboldbaner skal begrænsesGummigranulat i kunstige fodboldbaner kan være kræftfremkaldende, advarer EU-agentur.
EU's kemikalieagentur vil begrænse skadelige stoffer i kunstgræsbaner til sport samt legepladser.
Af Mads Korsager Nielsen22.
juli 2019 kl.
14.
55Bemærk: artiklen er mere end 30 dage gammelLæs opEt forslag fra det europæiske kemikalieagentur (ECHA) vil begrænse mængden af gummigranulat i kunstgræsbaner og på legepladser.
Det skriver EU-agenturet i en risikovurdering, der udkom i juni.
Forslaget kan få praktisk betydning for danske idrætsforeninger og fodboldklubber, der benytter de 358 kunstgræsbaner, der findes rundt omkring i Danmark.
Vurdering fra EU's kemikalieagenturKemikalieagenturet ECHA anbefaler i en risikovurdering, at gummi-granulat ikke må sælges som underlag til sportsanlæg eller legepladser, hvis det indeholder mere end 20 milligram PAH (Aromatiske kulbrinter) per kilo.
Restriktionerne bør træde i kraft 12 måneder efter, at de er blevet vedtaget.
Læs også:Øremærket barsel, plastic-forbud og nye copyright-regler: Ti beslutninger fra Europa-Parlamentet, som påvirker din hverdag- For at beskytte spillende børn eller sportspersoner af enhver alder mod de helbredsrisici, der er forbundet med materialet, er det risikoudvalgets vurdering, at materiale til syntetiske baner, sportsanlæg eller legepladser skal indeholde så lave koncentrationer som muligt af de otte typer aromatiske kulbrinter, skriver EU’s kemikalieagentur.
Kan være kræftfremkaldendeAromatiske kulbrinter, der også kaldes polyaromatiske hydrocarboner (PAH), er en fælles betegnelse for kemiske forbindelser i eksempelvis udstødningsgas, olie eller sodpartikler.
I kunstgræsbaner findes store mængder af gummigranulat, der er beregnet til at gøre underlaget blødere.
Gummigranulatet stammer som oftest fra udtjente bildæk, der er blevet behandlet.
Men granulat-gummiet kan udsende otte specifikke typer af aromatiske kulbrinte, der efter nærmere studier mistænkes for at være kræftfremkaldende.
Det er de otte typer af aromatiske kulbrinte, hvor agenturet anbefaler, at EU indfører grænseværdier.
Baner skal testesHvis det bliver gennemført, vil forslaget betyde, at ejerne af de 358 danske kunstgræsbaner skal teste underlaget af gummigranulat.
Viser det sig, at underlaget ikke opfylder de nye grænseværdier på under 20 mg PAH per kilo gummigranulat, kan det betyde, at underlaget skal udskiftes.
Ifølge en rapport fra Miljøstyrelsen koster det mellem 3,9 og 5,6 millioner kroner at anlægge en ny kunstgræsbane.
Der er dog et stykke vej endnu, før forslaget fra kemikalieagenturet kan blive til virkelighed.
Efter yderligere analysearbejde vil forslaget blive forelagt Europa-Kommissionen, der laver et udkast til nye regler.
Dernæst skal forslaget igennem en udvalgsprocedure, hvor både Europa-Parlamentet og medlemsstaterne deltager.
Bliver forslaget vedtaget, vil det ifølge ECHA træde i kraft efter 12 måneder - dog tidligst i 2021.
FacebookTwitterKopier linkEmner:Europa-Kommissionen|Europa-Parlamentet|EU|Idrætsfaciliteter|Sundhedsskadelige stoffer




https://www.dr.dk/nyheder/udland/forsvundet-fransk-ubad-fundet-i-middelhavet-efter-51-ar

UdlandForsvundet fransk ubåd fundet i Middelhavet efter 51 årEt amerikansk skib har lokaliseret en fransk ubåd i Middelhavet.
Ubåden har været forsvundet siden 1968.
Et arkivbillede viser den franske ubåd "Minerve", der har været forsvundet siden 1968.
22.
juli 2019 kl.
14.
06Bemærk: artiklen er mere end 30 dage gammelLæs opEt privat eftersøgningsskib har lokaliseret en fransk ubåd, der forsvandt uden spor i den vestlige del af Middelhavet for 51 år siden.
Det oplyser den franske forsvarsminister, Florence Parly, mandag i en meddelelse på det sociale medie Twitter.
- Det er en succes, en lettelse og en teknologisk sejr, skriver ministeren.
- Jeg tænker på de familier, der har ventet på dette øjeblik i så lang tid.
Båden forsvandt 17.
januar 1968 nær havnen ved den sydlige by Toulon i Frankrig, mens der var 52 sømænd om bord.
Trods utallige forsøg på at finde ubåden er det ikke lykkedes før nu.
Pårørende pressede påI begyndelsen af 2019 annoncerede Parly, at man ville iværksætte en ny eftersøgning med den nyeste teknologi og skibe.
Det skete, efter at pårørende til de forsvundne sømænd pressede på for at finde ubåden.
Efterforskerne har kortlagt tidevandet og strømmen i havet og genanalyseret oplysningerne fra det tidspunkt, hvor ubåden forsvandt.
Det var et skib, der tilhørte det amerikanske firma Ocean Infinity, der fandt ubåden 45 kilometer fra Toulon på 2370 meters dybde.
Det oplyser en officer fra den franske flåde til AFP, der er bekendt med hans navn, men som ikke bringer det.
Det amerikanske skib "Seabed Constructor" ankom til området i Middelhavet sidste tirsdag, fortæller officeren.
Grunden til, at ubåden forsvandt, er aldrig blevet klarlagt.
Det håber myndighederne, vil ske nu, efter at ubåden er dukket op igen.
Eksperter har spekuleret i flere mulige årsager - at ubåden kan være stødt sammen med en anden båd, eller at et missil eller en torpedo er eksploderet.
/ritzau/AFPFacebookTwitterKopier linkEmner:Flåde|Frankrig|Twitter




https://www.dr.dk/sporten/fodbold/championsleague/cl-lodtraekning-fck-kan-moede-serbisk-storhold

Champions LeagueCL-lodtrækning: FCK kan møde serbisk storholdHvis FCK slår The New Saints i CL-kvalifikationens anden runde, venter enten Røde Stjerne eller HJK Helsinki.
Jonas Wind og co.
har i første omgang blikket rettet mod New Saints fra Wales, men vinder FCK disse opgør, venter enten Røde Stjerne eller HJK Helsinki - hvor førstnævnte er favorit til at gå videre.
22.
juli 2019 kl.
12.
50 | opdateret 22.
juli 2019 kl.
13.
00Bemærk: artiklen er mere end 30 dage gammelLæs opFC København får serbisk eller finsk modstand, hvis de forsvarende danske mestre slår The New Saints fra Wales ud i Champions League-kvalifikationens anden runde.
I en lodtrækning mandag i Det Europæiske Fodboldforbunds (Uefa) hovedkvarter i schweiziske Nyon blev det afgjort, at FCK kan komme op imod vinderne af opgøret mellem Røde Stjerne Beograd eller HJK Helsinki.
Dermed undgår FCK, der var seedet i lodtrækningen, det højest rangerede hold, af dem der var useedet, græske Paok.
Dem skal Kasper Dolberg, Lasse Schöne og resten af Ajax-mandskabet derimod møde.
Hvis FCK ryger ud til The New Saints, venter enten islandske Valur Reykjavik eller bulgarske Ludogorets i tredje kvalifikationsrunde til Europa League-gruppespillet.
Røde Stjernes meritterHar vundet 31 nationale mesterskaberHar vundet 24 nationale pokaltitlerVinder af Champions League i 1991 efter straffesparkskonkurrence mod MarseilleVandt efterfølgende Intercontinental Cup-finalen med 3-0 over den sydamerikanske mester Colo-Colo fra ChileNåede finalen i Europa League (UEFA Cup) i 1979Røde Stjerne kvalificerede sig sidste sæson til Champions League-gruppespillet.
Her endte holdet i en svær gruppe med Paris Saint-Germain, de senere vindere fra Liverpool og Napoli.
Det endte da også med en fjerdeplads for serberne.
FCK kan se frem til at spille i lidt af en heksekedel, hvis både det danske hold og Røde Stjerne vinder deres respektive opgør i anden kvalifikationsrunde.
Serberne er således kendt for at have en meget passioneret gruppe af fans, der ofte forstår at skabe voldsom stemning på tilskuerpladserne.
Klubben vandt Champions League tilbage i 1991, da turnering var kendt som Europa Cup'en for mesterhold.
Det var det sidste år med rene knockoutkampe, idet gruppespillet og det nye navn, Champions League, blev indført sæsonen efter.
Læs også:FCK indleder CL-kvalifikation mod walisereMan skal tilbage til 2014-15-sæsonen for at finde HJK Helsinkis sidste deltagelse i et europæisk gruppespil.
Her var finnerne i Europa League-gruppespillet, hvor FCK, Club Brugge og Torino var modstanderne.
De to kampe mellem HJK og FCK endte med en sejr til hver.
FC København spiller den første af to kampe mod The New Saints tirsdag klokken 20 på udebane.
Der er returkamp i Parken onsdag 31.
juli.
Går FCK videre, skal københavnerne vinde over enten Røde Stjerne eller HJK Helsinki samt klare sig igennem yderligere en kvalifikationsrunde, før billetten til Champions League-gruppespillet er i hus.
FCK's første eventuelle kamp mod enten Røde Stjerne eller HJK Helsinki bliver spillet 6.
eller 7.
august med returkamp 13.
august.
/ritzau/FacebookTwitterKopier linkEmner:FC København|Kasper Dolberg (fodboldspiller)|Lasse Schöne (fodboldspiller)|Helsinki|Fodbold




https://www.dr.dk/nyheder/kultur/film/fans-jubler-stjerneskuespiller-vender-tilbage-til-ikonisk-serie-efter-25-aar

Film og serierFans jubler: Stjerneskuespiller vender tilbage til ikonisk serie efter 25 årStar Trek-fans er flyvende efter nyheden om fortsættelse, og den første trailer får stor ros.
Patrick Stewart er klar til endnu en gang at træde ind i rollen som Kaptajn Jean-Luc Picard, når 'Star Trek: Picard' får premiere til næste år.
(© CBS All Access)Af Christian Mejdahl22.
juli 2019 kl.
14.
14Bemærk: artiklen er mere end 30 dage gammelLæs op- Engage!
Sådan lyder den ikoniske replik fra den legendariske skuespiller Patrick Stewart, der i rollen som Kaptajn Jean-Luc Picard stod i spidsen for det berømte Star Trek-univers i 80'erne og 90'erne.
Og nu vender den 79-årige skuespiller tilbage til sin gamle rolle, når den amerikanske tv-station CBS og streaming-tjenesten Amazon Prime har premiere på en ny Star Trek-serie i 2020.
Seriens første trailer er netop blevet offentliggjort, og Patrick Stewart delte den også selv på sin profil på Twitter.
Serien får navnet 'Star Trek: Picard' og vil have Patrick Stewarts rolle som omdrejningspunkt.
Og fans af Star Trek-universet kan nærmest ikke styre deres begejstring i kølvandet på den nye trailer.
- Jeg har tårer I øjnene!
Det her gør mig så glad!
- Jeg kan ikke vente med at se den.
Det bliver episk.
Tak for at vende tilbage til skærmen som Picard!
- Det her er grund nok til at være spændt i de kommende seks måneder!
Sådan lyder nogle af kommentarerne på Twitter, og ifølge Troels Møller, der er dedikeret Star Trek-fan og redaktør på Troldspejlet, er det da også en stor begivenhed, at der nu kommer en ny Star Trek-serie.
- Det er gigantisk!
Jeg er altid nervøs, når de genopliver heltene fra min barndom.
Men de har fået Patrick Stewart med ombord,og de rammer den rigtige stemning og moderniserer den visuelle side, så jeg er rigtig godt tilfreds, lyder det fra Troels Møller.
Sådan så besætningen ud, i 'Star Trek: The Next Generation', der kørte over skærmen fra 1987 til 1994.
(© CBS)Fans i krigStar Trek-universet begyndte med tv-serien 'Star Trek', der blev sendt fra 1966 til 1969.
Her var det Kaptajn James T.
Kirk spillet af William Shatner, der stod i spidsen for besætningen ombord på rumskibet USS Enterprise.
Foruden en række film og en animeret serie kom i 1987 så 'Star Trek: The Next Generation', der var en reel opfølger til den originale serie.
Det var her Patrick Stewart blev kendt som Kaptajn Jean-Luc Picard.
De to serier skabte grobund for to lejre af Star Trek-fans, der enten bekendte sig til Kaptajn Kirk eller Kaptajn Picard.
- Men det, synes jeg, er noget pjat, siger Troels Møller og fortsætter:- Der skal være kærlighed nok til begge serier.
De er i øvrigt vidt forskellige.
I den originale serie er Kaptajn Kirk denne her lidt James Bond-agtige type, der jagter damer, joker og charmerer sig frem.
Alle kvinderne var i miniskirts og meget nedringede.
Sådan var det dengang, siger Troels Møller.
- I den efterfølgende serie, 'The Next Generation', var der ikke meget glimt i øjet.
De skyder en lige pil så at sige.
Der er intet pjat eller nedringede kvinder i miniskirt.
I 'The Next Generation' var Picard fredens mand, og han sloges yderst sjældent.
Det handlede meget mere om den politiske snak, siger Troels Møller.
William Shatner spillede rollen som den karismatiske Kaptajn James T.
Kirk i den originale serie, der blev sendt fra 1966 til 1969.
(© CBS)En tiltrængt opdateringDa 'Star Trek' så dagens lys for mere end 50 år siden var serien et nybrud i et udbud af serier, der ikke bestod af nævneværdigt mange science fiction-eventyr.
- Hvis der endelig var noget sci-fi på tv, så var det ikke specielt godt.
Men det lavede 'Star Trek' om på.
Effekterne var gode, og det samme var historierne.
Og så var de enormt gode til at caste kaptajnerne, som skulle drive de her serier, forklarer Troels Møller.
Han mener også, at Star Trek-universet har fået en tiltrængt opdatering gennem de seneste ti år med tre storslåede Hollywood-film fra henholdsvis 2009, 2013 og 2016, som nu bliver videreført med den kommende serie.
- Hvis jeg prøver at sætte de gamle serier på for min kone eller børn, så synes de jo, at det er gabende kedeligt.
Men hvis jeg sætter de nye film på, som den dygtige instruktør J.
J.
Abrams står bag, så er det en helt anden snak.
Det hele er blevet moderniseret, og det har fået en nerve, som universet har haft rigtig godt af.
Fra 2009 og frem til 2016 er der kommet tre store Star Trek-film ud af Hollywood, hvor det er skuespilleren Chris Pine, der har rollen som Kaptajn James T.
Kirk.
(© Paramount Pictures)FacebookTwitterKopier linkEmner:Twitter|CBS Corporation|Amazon.
com




https://www.dr.dk/nyheder/indland/kraeftsyge-boern-faar-perler-som-beloenning

IndlandKræftsyge børn får perler som belønningDanske kræftafdelinger giver perler for at opmuntre unge patienter.
- Når jeg bliver ældre, kan jeg se tilbage på, hvad jeg har været igennem, fortæller den 11-årige lymfekræftpatient Jeppe om sin perlekæde.
Af Kasper Duncan Gram og Reportage: Marie-Ane Buus Simonsen og Janus Jacobsen (foto)22.
juli 2019 kl.
13.
53 | opdateret 24.
juli 2019 kl.
09.
53Bemærk: artiklen er mere end 30 dage gammelLæs opSelv om det sker på en trist baggrund, er der skabt en samlerdille på kræftafdelingerne herhjemme.
Her får børnene nemlig en ny perle, når de for eksempel får bedøvelse eller kemobehandling.
- Det er et slags emblem for, at jeg har klaret det.
En medalje, siger 11-årige Jeppe Frillerhøj, der stolt fremviser sin meterlange perlekæde.
- Det flytter fokus fra, at man har været inde og få cellegift i kroppen, fortæller hans mor, Anne-Kirstine Frillerhøj.
Børnecancerfonden har indført konceptet i Danmark og finansierer perlekæder til børnene på de fire danske kræftafdelinger.
FacebookTwitterKopier linkEmner:Kræft|Børnecancerfonden|Hospitaler




https://www.dr.dk/nyheder/viden/teknologi/indisk-raket-er-paa-vej-til-maanen

TeknologiIndisk raket er på vej til MånenIndien har med succes sendt sin anden månemission afsted.
Af Søren Bjørn-Hansen22.
juli 2019 kl.
13.
17 | opdateret 22.
juli 2019 kl.
13.
18Bemærk: artiklen er mere end 30 dage gammelLæs opEn helt ny månemission er for kort tid siden opsendt af Indien, da sonden Chandrayaan-2 blev sendt afsted fra rumhavnen Sriharikota på landets østkyst.
Opsendelsen blev oprindeligt udskudt nogle dage efter opdagelsen af en fejl, men den blev rettet og rakettens last - en avanceret robotsonde - er nu i kredsløb om Jorden og snart undervejs mod Månen.
Månesonde skal lede efter vandChandrayaan-2 er Indiens anden månesonde.
Den første Chandrayaan, kredsede om Månen fra 2008 til 2009.
Den nye sonde skal teste Indiens evne til at lande på Månen med succes.
Det er nemlig meget sværere end på fx Mars, da der ikke er nogen atmosfære som faldskærme kan benytte.
Landingen skal testes af det indisk udviklede landingsmodul Vikram (Som betyder mod red.
), som er udrustet med en række avancerede instrumenter - og fem 800 Newton raketmotorer.
Om bord er også robotbilen Pragyan (Som betyder visdom red.
) der skal udføre kemiske analyser af Månens overflade.
I kredsløb skal Chandrayaan-2 undersøge Månen med en avanceret radar - der forventes at finde vandis under overfladen.
Chandrayaan-2 er opsendt med en indisk udviklet GSLV Mk III raket, der første gang var i brug 2014.
Raketten er en mediumstørrelse løfteraket, som er 43 meter høj.
Du kan se hele opsendelsen med optakt her.
Kompliceret mission skal lande på MånenDen 1,2 milliarder kroner dyre månemission skal efter planen placere en sonde tæt ved Månens sydpol, hvor den skal lede efter vand.
Det er første gang, vi mennesker besøger Månens sydpol.
1,2 milliarder kroner lyder måske dyrt, men det er faktisk ekstremt billigt for en så avanceret og ambitiøs mission.
Missionen er den mest komplicerede, som det indiske rumagentur ISRO har kastet sig ud i indtil videre.
Til september, når rumskibet er ankommet til Månen, bliver et landingsmodul sendt ned til overfladen.
Efter en forhåbentlig succesfuld landing kører en soldrevet robotbil afsted.
Det mest kritiske punkt er landingen, som fejlede for blandt andet Israel tidligere i år.
Vil opmuntre Indiens ungdomIndiens premiereminister Narendra Modi skriver på Twitter, at opsendelsen vil "opmuntre ungdommen til at søge mod forskning, innovation og videnskab af høj kvalitet.
"- Takket være Chandrayaan vil Indiens måneprogram få et gevaldigt boost.
Vores eksisterende viden om Månen bliver forhøjet betydeligt, skriver han.
Oprindeligt var opsendelsen timet til 50-års jubilæet for opsendelsen af Apollo 11.
Men en fejl i en heliumflaske ombord var skyld i, at opsendelsen blev udskudt, og raketten blev tømt for brændstof.
Løste problemetTil New York Times udtaler det indiske rumagenturs talsmand Vivek Singh, at problemet blev løst tilfredsstillende.
- Vi løste problemet med lavt tryk, og stemningen er perfekt, siger han til avisen.
- Ved rummissioner kan du ikke nøjes med 99 procent tillid.
Du bliver nødt til at have 100 procents tillid.
Hvis missionen med succes lander på Månen, bliver Indien den fjerde nation efter USA, Rusland og Kina - til at lande på Månen.
En succes vil have stor betydning for det relativt unge indiske rumprogram, der konkurrerer med private aktører som SpaceX om at levere højkvalitetesopsendeler til lav pris.
FacebookTwitterKopier linkEmner:Indien|Narendra Modi (politiker)|Videnskab|New York Times|Twitter




https://www.dr.dk/nyheder/politik/rode-partier-er-klar-til-droppe-togbane-til-billund

PolitikRøde partier er klar til at droppe togbane til BillundEn togbane mellem Billund og Vejle vil føre bilister ad omveje og give samfundsøkonomisk underskud.
Den nye S-regering skal tage stilling til, om der skal opføres en jernbane fra Vejle til Billund.
(Arkivfoto) 22.
juli 2019 kl.
10.
37Bemærk: artiklen er mere end 30 dage gammelLæs opHvis det økonomisk set er en dårlig idé at bygge en ny togbane mellem Billund og Vejle, og skinnerne samtidig vil betyde længere køreture for bilisterne i området, bør man overveje at sløjfe projektet.
Sådan lyder det fra Radikale og SF, der er med i forliget om Togfonden, hvor en jernbane til Billund er et af elementerne.
- Vi synes, at banen er en dårlig idé.
Den bliver dyrere end forventet, og de trafikale effekter er ringere, siger R-transportordfører Andreas Steenberg.
- Vi mangler desuden nogle penge i Togfonden, fordi den er finansieret med olieindtægter, og oliepriserne er lavere end forventet, siger han.
Læs også:Eksperter kritiserer ny Billund-bane: Giv hellere pengene vækIfølge Berlingske viser et notat fra Banedanmark, at banen vil føre bilister ad omveje, fordi flere veje bliver lukket på grund af byggeriet.
Desuden vil projektets værdi for samfundet være et underskud på mellem 1,3 og 1,8 milliarder kroner.
SF respekterer forliget om Togfonden, men er klar til at forhandle om togbanen til Billund.
- Hvis det er en dårlig investering, og pengene ikke er godt brugt på at nå vores mål om at få flere over i den kollektive trafik, så er vi åbne for at se på det, siger Lisbeth Bech Poulsen, fungerende politisk ordfører.
Læs også:Ny regering vil sætte Togfonden på sporet igenEnhedslisten mener derimod, at man skal holde fast i planen, også selv om der skulle være en negativ effekt rent samfundsøkonomisk.
- Danmarks næststørste lufthavn ligger i Billund, og vi synes, at det er rigtig fornuftigt at have en togbane, så alle uden bil kan komme til og fra den, siger transportordfører Henning Hyllested.
- Hvis vi altid lader os lede af samfundsmæssige beregninger, var der en masse investeringer i kollektiv trafik, som aldrig var blevet til noget.
Vi synes, at det er fornuftigt med mere togtrafik i Danmark, siger han.
Transportminister Benny Engelbrecht (S) har endnu ikke meldt ud, hvad der skal ske med togbanen til Billund.
Han skriver i en mail til Berlingske, at han vil have klima, natur og miljø på radaren, når han efter sommerferien indkalder partierne i Folketinget til forhandlinger om infrastruktur.
- Jeg foretrækker ikke tog frem for biler, cykler frem for tog eller biler frem for cykler, siger han i en kommentar til avisen.
/ritzau/FacebookTwitterKopier linkEmner:Benny Engelbrecht (politiker)|Henning Hyllested (politiker)|Socialdemokraterne|Billund|Trafikpolitik




https://www.dr.dk/nyheder/vejret/sidste-dag-med-ustadigt-vejr-i-morgen-kommer-varmen

VejretSidste dag med ustadigt vejr: I morgen kommer varmenDagen i dag er våd og grå, men fra i morgen og ugen ud får vi rigtig strandvejr, lyder det fra vejrvært.
I morgen stiger det for alvor i graderne, og det bliver rigtig strandvejr, lyder det fra DR's vejrvært.
Af Diana Bengtsen22.
juli 2019 kl.
15.
15Bemærk: artiklen er mere end 30 dage gammelLæs opSelvom mange måske sender onde blikke op mod dagens regnskyer, så hilser både landmænd og haveejere formentlig regnen velkommen.
For selvom julivejret ikke har bestået af bragende solskin, så har tørkeindekset i gennemsnit ligget på omtrent 9,2 ud af 10.
Hvad er tørkeindekset?
Tørkeindekset bygger på en vandbalancemodel, der hver dag estimerer mængden af vand i det jordvandmagasin, som planterne har til rådighed.
Indekset går fra 0-10, hvor 0 er ingen risiko for tørke, mens 10 er høj risiko for tørke.
Kilde: DMII dag ligger tørkeindekset på 8,6:- Dagens regn vil kun ændre noget på den korte bane enkelte steder i landet.
For allerede onsdag slår varmen igennem, og de høje temperaturer vil sammen med masser af sol øge fordampningen, så tørkeindekset igen vil stige, fortæller DR's vejrvært Christian Cherry, der lige nu er i det regnfulde Søndervig sammen med Sommervejret.
Ifølge vejrværten får vi nok allerhøjest 4-5 mm regn i landsgennemsnit – og mange steder vil opleve mindre:- Selvom vi har regn, så er det fortsat tørt derude.
Der er stadig steder, man skal være opmærksom, hvis man gør brug af åben ild, siger Christian Cherry.
Særligt i dele af Sjælland skal man være ekstra påpasselig ved brug af åben ild.
(© dmi)Den vestlige del af Jylland får mest nedbørSelvom hele landet kan forvente af få regn i dag, så viser vejrprognosen, at det vil regne mest i Jylland.
- Der kommer mest nedbør til vest- og midtjyderne.
Fronten starter og passerer ind over den vestlige del af Jylland, hvor den så stille og roligt regner af – og så bliver der ikke så meget regn til øerne.
Det ser endda ud til, at bornholmerne først får regn en gang i aften, siger Christian Cherry.
Det våde vejr skyldes, at vi har et lavtryk, der ligger over Skotland, som bevæger sig mod nord og forbi Danmark.
Klokken 14 var regnen ikke for alvor nået til hverken Fyn eller Sjælland.
(© dmi)Varmepumpe på vejDet grå og våde vejr slutter imidlertid allerede i morgen, da en meteorologisk varmepumpe på vej henover Europa når Danmark.
- Allerede i morgen regner vi med, at sommeren for alvor kommer tilbage, da mange formentlig vil opleve over 25 grader, siger Christian Cherry.
Samtidig er det slut med det ustadige vejr.
I hvert fald for en tid, fortæller DR's vejrvært:- Fra i morgen får vi mere stabilt og tørt vejr, der holder i hvert fald til weekend, siger han.
FacebookTwitterKopier linkEmner:Vejret|Jylland|Skotland|Søndervig




https://www.dr.dk/nyheder/udland/storsejr-til-ukrainsk-praesidentparti-vi-vil-ikke-forraade-ukrainerne

UdlandStorsejr til ukrainsk præsidentparti: Vi vil ikke forråde ukrainerneVolodymyr Zelenskijs parti, 'Folkets Tjener', står til at vinde absolut flertal i det ukrainske parlament.
Den ukrainske præsident, Volodymyr Zelenskij, og partiet 'Folkets Tjener' står til storsejr efter søndagens parlamentsvalg.
Af Louise Brodthagen Jensen22.
juli 2019 kl.
09.
17Bemærk: artiklen er mere end 30 dage gammelLæs opMed knap halvdelen af stemmerne talt op tyder det efterhånden på en massiv sejr til præsident Volodymyr Zelenskijs parti, 'Folkets Tjener', ved det ukrainske parlamentsvalg.
Og allerede i aftes var optimismen til at spore hos præsidenten, der selv blev valgt i april.
- Det er ikke bare en enorm tillidserklæring, det er også et kæmpe-ansvar, særligt for mig og mine folk, lød det fra Volodymyr Zelenskij kort efter valgstederne lukkede i aftes.
'Folkets Tjener' står ifølge de seneste meningsmålinger til at vinde 44 procent af stemmerne, men her er alene tale om fordelingen af stemmer på kandidater for de opstillede partier.
For de 450 pladser i Radaen - det ukrainske parlament - bliver fordelt således, at halvdelen tilfalder partikandidater, halvdelen fordeles på landets enkeltmandskredse.
I øjeblikket er der dog kun tale om i alt 424 pladser som følge af Ruslands annektering af Krim samt krigen i det østlige Ukraine.
Derfor er der i øjeblikket 199 enkeltmandskredse rundt om i landet, og også her har 'Folkets Tjener' taget teten.
Ifølge landets valgkommission står partiet til at vinde 120 af de 199 kredse, og det kan i sidste ende betyde, at partiet får absolut flertal i parlamentet og dermed ikke skal søge andre partiers støtte.
Sjatoslav Vakartjuk, leder af partiet Stemme er en af Ukraines store rockstjerner.
Hans parti står foreløbig til lidt over 6 procent af stemmerne ved parlamentsvalget.
Zelenskij har ellers vist interesse for at danne koalition med det nystiftede parti 'Stemme', der er ledet af Ukraines største rockstjerne, Sjatoslav Vakartjuk.
Til kamp mod korruptionMed sandsynlig kontrol af parlamentet er vejen altså banet for, at præsidenten kan få gennemført nogle af de valgløfter, der sikrede ham støtten ved præsidentvalget i april.
Ved sin tale i aftes lagde præsidenten vægt på, at hovedprioriteten stadig er at bekæmpe det store problemer med korruption.
- Det er det, han har kritiseret den gamle garde for ikke at håndtere - og måske endda for at være en af, så det er afgjort her, han skal sætte ind.
Han skal effektivisere staten på alle niveauer, så landet ikke har et gigantisk pengespild, og så skal han have folk ind, der kan sætte gang i landets økonomi, forklarer DR's Ukraine - og Ruslandskorrespondent, Matilde Kimer.
Som led i sit opgør mod det etablerede politiske system har Volodymyr Zelenskij også allerede signaleret, at han gerne ser en teknokratisk regering - og gerne ledet af en 'professionel økonom'.
Men selvom en kommende regering bliver valgt ind på reformer og nytænkning, kan det være svært at se, om de mange løfter kan indfries, lyder det fra Matilde Kimer.
- Der er bundet en enorm forventning op på, at de nyvalgte politikere er anderledes end de tidligere, og at de vil være i stand til at sparke nogle hidtil lukkede døre ind, siger hun og fortsætter:- Men jeg tror, at lige meget hvor godt de klarer sig, vil det blive svært at leve op til de næsten euforiske forventninger til, at de kan udvikle mirakler nærmest fra de træder ind ad døren til parlamentet.
Ifølge korrespondenten har udsigten til, at Zelenskijs parti nu kan få fuld kontrol med parlamentet, fået ikke bare kritikere, men også politiske observatører til at løfte et øjenbryn.
- Der er en vis bekymring om, hvorvidt en sådan voldsom magtkoncentration nu også er sund for et lidt umodent demokrati, siger hun.
FacebookTwitterKopier linkEmner:Ukraine|Valg og folkeafstemninger|Rusland




https://www.dr.dk/nyheder/regionale/hovedstadsomraadet/ferie-ifoert-ridebukser-og-ridehjelm-ridelejre-melder-om-alt

KøbenhavnFerie iført ridebukser og ridehjelm: Ridelejre melder om alt booket'Jeg lærer så meget af at være sammen med hestene,' siger 12-årige Tea Pejtersen.
Tea Pejtersen på 12 år bruger sin sommerferie med heste.
Af Kamilla Mærsk22.
juli 2019 kl.
08.
02Bemærk: artiklen er mere end 30 dage gammelLæs opFoden i stigbøjlen, benet henover hesteryggen og galop derudad.
I stedet for at ligge på en solseng ved poolen tilbringer mange børn, unge og voksne deres sommerferie siddende på hesteryg på ridelejre.
En af de mange hestepiger, som bruger sin sommerferie i stalden, er 12-årige Tea Pejtersen fra Amager i København.
- Jeg synes bare, at det er virkelig sjovt.
Jeg elsker at være sammen med hestene.
De er mit yndlingsdyr, siger hun.
I hovedstadsområdet melder flere ridelejre i en rundringning foretaget af DR om fuldt booket i år, og flere steder er ridelejrene så efterspurgte, at der er oprettet ekstra hold.
Blandt andet på Søborggaard Hestecenter i Nordsjælland.
- Vi har venteliste allerede fra marts.
Faktisk vil de første gerne skrive sig op til vores næste ridelejr sommeren inden, siger ejer Sally Schlichting, og hun tror især, det handler om, at pigerne kan udleve en drøm i uge.
- For mange piger er det en stor drøm at få sin egen pony, og det kan de så komme og prøve i en hel uge på ridelejr, siger hun.
Hestepigerne på Amager Voksenridelejr er på tur i skoven.
Hestepigerne på Amager Voksenridelejr er på tur i skoven.
Ridelejr på Søborggard Hestecenter i Nordsjælland.
Hestepigerne på Amager Voksenridelejr er på tur i skoven.
1 / 4Hestepigerne på Amager Voksenridelejr er på tur i skoven.
1 / 4Hestepigerne på Amager Voksenridelejr er på tur i skoven.
2 / 4Ridelejr på Søborggard Hestecenter i Nordsjælland.
3 / 4Hestepigerne på Amager Voksenridelejr er på tur i skoven.
4 / 4Også på Amager Voksenridetur har de oplevet en stigende interesse fra især hesteglade piger.
Og ejer Kari Anne Petersen er sikker på, at pigerne får mere ud af lejren end blot et par rideture.
- De lærer en hel del om sig selv, og de lærer at klare sig selv.
Jeg tror ikke, det er sundt at blive vartet op af mor og far hele tiden, siger hun og fremhæver det tætte fællesskab, der er mellem pigerne og hestene i lejren.
Selvom mange af vennerne derhjemme er draget sydpå på ferie, er ridelejren klar førsteprioritet for Tea Pejtersen.
- Jeg lærer så meget af at være sammen med hestene, og så har jeg også fået rigtig mange nye venner på ridelejren, siger hun.
Læs også:Ridesport i krise: Rideklub giver kæpheste til babyer for at lokke nye medlemmer tilDansk Rideforbund: Ridelejrene er vores nervebaneHos Dansk Rideforbund glæder man sig over den voksende interesse for ridelejre.
En uge på ridelejr er nemlig ikke kun hygge, siger Morten Rodwitt, der er generalsekretær i Dansk Rideforbund.
- Ridelejrene har stor betydning for rekrutteringen af nye medlemmer, og de er også særdeles vigtige for fastholdelsen af vores nuværende.
Og ridelejrene om sommeren er en af nervebanerne i rygraden i ridesport i Danmark, siger han.
FacebookTwitterKopier linkEmner:Fritidsaktiviteter|Dansk Ride Forbund|Region Hovedstaden|Amager|København




https://www.dr.dk/nyheder/regionale/sjaelland/werners-kolonihave-blev-oedelagt-af-oversvoemmelser-nu-skal-en-klimasoe

SjællandWerners kolonihave blev ødelagt af oversvømmelser: Nu skal en klimasø redde hans frugttræerKlimasøer skal gøre en forskel for udsatte bolig- og haveejere.
Den nye klimasø ved Nykøbing Falster skal efter planen stå færdig til oktober.
Af Johanna Maj Varming og Julie Würtz22.
juli 2019 kl.
14.
11Bemærk: artiklen er mere end 30 dage gammelLæs opUdsigten til mere regn og frygt for oversvømmelser har sat gravemaskinerne i arbejde flere steder i landet.
I Guldborgsund Kommune er man blandt andet ved at grave ud til en klimasø, der skal forhindre fremtidige oversvømmelser i boligområder.
Søen skal aflaste pumperne i Nykøbing Falster og forhindre, at Falsters største vandløb, Tingsted Å, går over sine bredder.
Magnus Engkær viser, hvordan vandet fra Tingsted Å i fremtiden vil ledes over i den nye klimasø.
- Vandstanden kan variere fra 15 centimeter til over en meter, men nu tager vi 24.
000 kubikmeter vand, som vi parkerer i klimasøen og ikke nede i Nykøbing Falster by, fortæller Magnus Engkær, vandløbsbiolog i Guldborgsund Kommune.
Udover at forhindre store mængder vand i haver og kældre har projektet også det formål at skabe værdi for borgerne i området.
- Klimasøen skal aflaste Tingsted Å, men samtidig skal den overskydende jord bruges til at lave bakker til en cykelbane, siger Magnus Engkær.
Klimasøen skal efter planen stå klar til oktober, så den kan aflaste Tingsted Å, når efterårets skybrud og kraftige regnskyl rammer Danmark.
Det er hårdt.
Jeg har faktisk lidt svært ved at snakke om det.
Det kommer for tæt på.
Werner Madsen, haveejerWerners kolonihave blev oversvømmetI 2011 blev flere kolonihaver i haveforeningen Åhaverne ved Tingsted Å oversvømmet.
Formanden for kolonihaveforeningen, Werner Madsen, måtte dengang se resultatet af sine mange timers havearbejde drukne, da kolonihaven stod i 30-40 centimeter vand.
- Det er hårdt.
Jeg har faktisk lidt svært ved at snakke om det.
Det kommer for tæt på.
Man skal tænke på de mange timer, man har lagt i haven for at nyde forskellige træer og frugter.
Alt er ødelagt, og man skal begynde forfra.
Inde i haveskuret på grunden kan man se afmærkningen af, hvor langt oppe vandet stod.
Vandet dræbte alt liv i haven.
Efter oversvømmelserne i 2011 oprettede kommunen to pumpestationer i området.
Haveforeningen betalte den ene pumpe, mens kommunen betalte for den anden.
Werner Madsen viser, hvor højt vandet stod tilbage i 2011.
 DR Sjælland) - Det her var et valnøddetræ, som jeg var utrolig glad for, men det blev nedlagt af vandet, lyder det frustreret fra Werner Madsen.
 DR Sjælland)1 / 2Werner Madsen viser, hvor højt vandet stod tilbage i 2011.
 DR Sjælland)1 / 2- Det her var et valnøddetræ, som jeg var utrolig glad for, men det blev nedlagt af vandet, lyder det frustreret fra Werner Madsen.
 DR Sjælland)2 / 2Men det var ikke nok til at holde vandet væk fra åen.
I 2016 måtte kolonihaveejerne atter se flere af haverne blive oversvømmet.
- 2016 gav en ekstrem mængde vand.
Haveforeningen pumpede 722.
000 liter vand væk på 29 timer, men det kunne systemet ikke klare, siger Werner Madsen.
Den nye klimasø i Nykøbing Falster skal hjælpe haveforeningen mod voldsomme regnskyl, og Werner Madsen tror også, at søen vil gøre en forskel.
Dog ikke nok til helt at forhindre fremtidige oversvømmelser.
- Jeg tror, at den kan gøre en forskel, og den vil nok hjælpe afvandingen i tilfælde af meget vand, men jeg er i tvivl om, om den kan klare en ordentlig omgang vand, siger han.
Magnus Engkær vil heller ikke love, at den nye klimasø kan forhindre fremtidige oversvømmelser.
- Det er svært at sige.
Der er stor variation i regnvejret, som vi får, men vi håber, at denne sø kan redde en stor del af det.
Gode erfaringer i NæstvedNæstved Kommune etablerede fra 2016 til 2017 to klimasøer, som både skulle forhindre oversvømmelser ved store regnmængder, og at Ellebækken tørrede ud.
Indtil videre har man gode erfaringer med klimasøerne, fortæller Søren Madsen, der er projektleder og geograf i Næstved Kommune.
- Foreløbigt ser det rigtig godt ud.
Der er kommet mere vand i vandløbene om sommeren, og vi har set, at søen har stuvet vand op, når der var kommet rigtig meget vand, siger Søren Madsen.
Men klimasikringerne skal have et større fremtidsperspektiv, understreger Tobias Johan Sørensen, der er klimaanalytiker i den grønne tænketank Concito.
- Over de næste 10, 30 og 100 år vil hændelserne blive mere voldsomme.
Der vil falde mere regn og havvandet vil stige.
Derfor er det vigtigt, at man kigger mange år ud i fremtiden, når man etablerer nye projekter, siger han.
Læs også:Skybrud: 3 løsninger til en våd fremtidFacebookTwitterKopier linkEmner:Oversvømmelser|Havebrug|Guldborgsund Kommune|Næstved Kommune|Nykøbing Falster




https://www.dr.dk/nyheder/udland/hvor-var-politiet-maskerede-maend-angriber-hongkong-demonstranter

Protester i HongkongSe temaUdland'Hvor var politiet?
': Maskerede mænd angriber Hongkong-demonstranter 45 mennesker er på hospitalet, efter ukendte voldsmænd stormede en togstation med køller.
To hvidklædte mænd med metalrør taler med urobetjente efter episoden i metroen.
Af Oliver Fruergaard og Kasper Duncan Gram (video)22.
juli 2019 kl.
11.
19 | opdateret 22.
juli 2019 kl.
14.
46Bemærk: artiklen er mere end 30 dage gammelLæs opEn gruppe maskerede mænd bevæbnet med køller stormede i går en togstation i Hongkong og angreb passagerer.
45 mennesker blev såret og en enkelt er i kritisk tilstand, skriver The Guardian.
Flere af ofrene var demonstranter på vej tilbage fra nye, store protester mod Kina og Hongkongs regeringsleder Carrie Lam.
I dag falder kritikken over Hongkongs politi, der ifølge flere fra byens politiske opposition først ankom en time efter, at angrebet brød ud.
Da politiet var fremme ved togstationen, var det overstået, skriver The Guardian.
- Hongkong har en af verdens højeste politi-til-indbygger ratio, skriver en pro-demokratisk parlamentariker, Ray Chan, på Twitter.
- Hvor var politiet?
En anden parlamentariker fra oppositionspartiet Democratic Party, der er blandt de tilskadekomne, antyder, at de maskerede mænd har forbindelse til organiseret kriminalitet, nærmere bestemt organisationen Triaderne.
Det er hans parti ved at undersøge nærmere, lyder det.
- Tillader Hongkong nu Triaderne at gøre, hvad de vil og angribe mennesker på gaden med våben?
, spurgte parlamentarikeren Lam Cheuk-ting, ifølge The Guardian.
En video optaget inde fra en togvogn, hvor angrebet blandt andet fandt sted, viser passagerer skrige og græde, mens de forsøger at skærme sig selv med paraplyer.
De angribende mænd brugte metal- og trækøller samt stokke og koste til at slå ubevæbnede mennesker.
En journalist, Gwyneth Ho, blev angrebet, da hun var ved at livestreame til et lokalt nyhedsmedie.
Hun er i øjebliket på hospitalet.
En indbygger i Hongkong har delt video af Gwyneth Ho's overfald på Twitter.
Politiet har endnu ikke foretaget anholdelser, skriver BBC.
I dag rykkede de ud i et område nær togstationen, hvor flere mænd i hvidt havde samlet sig, men de havde ikke anholdt nogen, da de ikke havde set våben og 'ikke var sikre på, hvem der var involveret', siger en talsperson fra det lokale politi ifølge BBC.
- Selvom de er klædt i hvidt, betyder det ikke, at de er involveret.
Vi vil håndtere hver sag rimeligt uanset politisk ståsted, tilføjer han.
I følge BBC efterforsker det lokale politi fortsat sagen.
I mellemtiden er et billede dukket op, der viser to betjente tale med bevæbnede mænd klædt i hvidt.
Billedet er taget efter angrebet mod demonstranter på togstationen søndag.
Overfaldsmændenes motiv er endnu ukendt.
Overfaldene fandt sted i Yuen Long-distriktet, som er et af de fjerneste områder i Hongkong længst fra byens centrum.
I en officiel udmelding fordømmer Hongkongs regering angrebet.
Demonstrationer tager til i intensitet430.
000 demonstranter var ifølge en arrangør dukket op til søndagens demonstration mod Hongkongs regering.
Ifølge politiets vurderinger var der 138.
000.
Demonstrationerne har nu stået på i syv uger og markerer en af de største politiske kriser i byens nyere historie.
Der blev skudt med både tåregas og gummikugler fra politiet under søndages demonstrationer mod regeringen i Hongkong.
 21-07-2019  .
21-07-2019  .
21-07-2019 1 / 4Der blev skudt med både tåregas og gummikugler fra politiet under søndages demonstrationer mod regeringen i Hongkong.
1 / 421-07-2019 2 / 4.
21-07-2019 3 / 4.
21-07-2019 4 / 4De begyndte, da byens regeringsleder, Carrie Lam, fremlagde et kontroversielt lovforslag, der ville gøre det muligt at udlevere kriminelle borgere til retsforfølgelse i Kina.
Hongkongs semiselvstændige statusHongkong var en britisk koloni i mere end 150 år, før den blev givet tilbage til det kinesiske styre i 1997.
Det skete under aftale om, at byen skulle forblive semiautonom fra resten af Kina under en "et land, to systemer"-formel.
Det betød, at Hongkong stadig kunne nyde godt af en høj grad af autonomi, blandt andet ved at bevare sit eget retssystem og grænser, ligesom ytrings- og forsamlingsfriheden blev bevaret.
Der er dog en tidsbegrænsning på friheden, for i 2047 skal Hongkong tilbage under kinesisk styre.
Det bekymrer mange indbyggere i Hongkong: De ser deres system som mere frit, og de anser ikke sig selv for at være kinesere, men derimod hongkongere.
Kilde: BBCSiden har de udvidet sig til at handle om generelle demokratiske rettigheder i Hongkong, der som tidligere britisk koloni er delvist uafhængigt fra resten af Kina.
Et af demonstranternes ultimative krav er, at Carrie Lam forlader sin stilling som regeringsleder.
Hun er delvist udpeget og støttet af den kinesiske regering i Beijing.
Demonstrationerne begyndte relativt fredeligt, men eskalerede hurtigt i intensitet og førte flere gange til sammenstød mellem demonstranter og politi.
Hongkongs regering og politistyrke er ved flere lejligheder blevet kritiseret af lokale politikere og demonstranter såvel som flere landes regeringer for at bruge overdreven vold mod demonstranterne.
Politiet har rutinemæssigt forsøgt at lukke demonstrationerne i Hongkong med tåregas og gummikugler.
Demonstranterne har gennem de seneste uger blandt andet brudt ind i regeringsbygninger og malet graffiti med politiske budskaber.
Flere tusinder har demonstreret mod Hongkongs regering.
Ved nogle lejligheder vurderes det, at over en million har været på gaden.
Under søndagens demonstrationer var omkring 4.
000 betjente sendt på gaden og stødte endnu engang voldeligt sammen med demonstranterne, skriver BBC.
Lørdag i Hongkong samledes en anden slags demonstranter: Dem, der støtter byens politi.
Ifølge lokale medier deltog lokale og immigranter samt besøgende fra fastlandet Kina.
De var, ligesom søndagens overfaldsmænd, klædt i hvidt, skriver nyhedsmediet AP.
Opdateret med endnu en video af angrebet.
FacebookTwitterKopier linkEmner:Hong Kong|Kina|BBC|Twitter|Vold




https://www.dr.dk/nyheder/indland/torben-er-uhelbredeligt-syg-jeg-vil-ikke-undvaere-medicinen-men-prisen-er-absurd

Medicin for milliarderSe temaIndlandTorben er uhelbredeligt syg: ’Jeg vil ikke undvære medicinen - men prisen er absurd’Sygehusenes udgifter til medicin eksploderer.
Men samtidig får kræftpatienter som Torben bedre behandling.
Af Signe Kammersgaard Müller, Kåre Kildall Rysgaard, Jens Holm og Signe Heiredal (grafik)22.
juli 2019 kl.
11.
06 | opdateret 22.
juli 2019 kl.
12.
42Læs op- '95 procent af din nyre er kræft'.
Så kontant var beskeden fra lægen til 51-årige Torben Poder Svendsen efter en scanning i starten af 2017.
Han havde gennem længere tid haft nogle mærkelige smerter i den ene side af maven, og hans praktiserende læge sendte ham derfor videre til en scanning på Horsens Sygehus, selv om blodprøver ikke viste tegn på noget mistænkeligt.
Da resultatet af scanningen forelå, gik der blot tre dage, før han blev opereret, og den syge nyre blev fjernet.
Dermed burde han have været kureret.
- Kirurgen sagde noget i retning af, at nu skulle vi bare fjerne det lort, og så kunne jeg betragte mig selv som rask, husker Torben Poder Svendsen.
- Og det stoler man jo på.
Så det tog jeg sådan oppe fra og ned.
Det var først senere, at det viste sig ikke at holde stik.
Medicinudgifter stikker afI dag er Torben Poder Svendsen erklæret uhelbredeligt syg.
Kræften fra den syge nyre, som ellers er fjernet, har spredt sig.
Han har pletter på både lungehinder, lever og den anden nyre - og han er blevet opereret flere gange.
Den behandling, jeg får, koster jo en formue.
Det er næsten absurd, men den vil jeg da nødig undvære.
Torben Poder Svendsen- Man kan behandle på alle mulige måder, bremse det i perioder, fjerne noget af det og få det til næsten at forsvinde.
Men en kur eller raskmelding – det skal jeg ikke regne med, konstaterer han.
Selv om lægerne aldrig kan gøre ham rask, kan de stadig forlænge hans liv.
Men behandlingerne har en pris – og den pris vokser i størrelse og hastighed, hvor hospitalernes budgetter ikke kan følge med.
For hver eneste krone, der blev brugt på medicin på danske hospitaler i 2017, gik 56 ører til kræft- og gigtmedicin.
Samlet løb beløbet dermed op i 6,2 milliarder kroner, når prisen er renset for inflation, og det er næsten dobbelt så meget som i 2007, viser tal fra Medstat under Sundhedsdatastyrelsen.
Så meget fylder kræft- og gigtmedicin:Sideløbende med de stigende udgifter til medicin er behandlingsmulighederne også blevet bedre, fortæller Lotte Engell-Nørregaard, der er formand for Dansk Selskab for Klinisk Onkologi.
Det er et medicinsk speciale, som beskæftiger sig med undersøgelse og behandling af kræftsygdomme.
- Vi er blevet bedre til at livsforlænge i forhold til at holde sygdommen i ave.
Vi ser for eksempel patienter, som har en uhelbredelig sygdom, men som stadig lever efter fem år, og det er nyt, siger hun.
At overlevelsen for kræftpatienter er blevet bedre, viser rapporten Kræftoverlevelse i Danmark fra Sundhedsdatastyrelsen også.
Derfor stiger udgifterne til kræftmedicinDer kommer flere patienter.
Det skyldes dels, at vi bliver ældre, og derfor bliver flere ramt af kræft.
Men samtidig er diagnosticeringen også blevet bedre, så vi er blevet bedre til at opdage kræft.
Der kommer flere nye behandlinger og flere behandlinger til samme type kræft.
Dermed kan man behandle i længere tid.
Man er blevet bedre til at behandle livsforlængende og kan dermed holde sygdommen i ave i længere tid.
Priserne på ny kræftmedicin er løbende steget kraftigt, viser en analyse fra Amgros, der køber medicin ind for sygehusene.
Med til billedet hører dog også, at patenter på ældre kræftmedicin løbende udløber, og så bliver den medicin billigere.
Kilder: Lotte Engell-Nørregård, formand for Dansk Selskab for Onkologi, Kræftens Bekæmpelse og Amgros.
'Hvis man giver op, har man tabt'For Torben Poder Svendsen betyder stemplet som uhelbredeligt syg også, at han er begyndt at tænke over, hvor længe han kan overleve:- Specielt fordi jeg har mindre børn, vil jeg gøre hvad som helst for at overleve så længe som muligt.
Men det er ikke sådan, at jeg hele tiden tænker over, om det lige bliver et, to eller fem år.
Det er der alligevel heller ikke nogen, der ved.
Ikke engang lægerne.
Derfor har han det også bedst med at forsøge at fortsætte sit liv, som det var før sygdommen.
- Hvis man først sætter sig ned og giver op på grund af lidt dårlige fremtidsudsigter, så har man jo allerede tabt, siger Torben Poder Svendsen.
Vi vil få en situation, hvor medicin sluger alle ekstrabevillinger til sundhedsvæsenet.
Det er en uholdbar situation, og det kan vi ikke leve med.
Jes Søgaard, sundhedsøkonom ved Syddansk UniversitetHan har for eksempel ikke været sygemeldt fra sit job bortset fra perioderne med operationer.
For så skal såret jo lige have lov til at vokse sammen, som han siger.
Indtil videre har han fået to forskellige medicinske behandlinger, der skal holde kræften nede.
Først med en type piller, som forsøger at forhindre cellerne i kroppen i at dele sig.
Dermed kan kræftcellerne heller ikke sprede sig.
Behandlingen var effektiv til at starte med, men havde også nogle hårde bivirkninger.
Blandt andet mistede han smagssansen næsten 100 procent, ligesom også hår- og hudfarve forsvandt.
Og efter et halvt års tid begyndte kræftsymptomerne at dukke op igen hos Torben Poder Svendsen.
Han fik væske omkring lungerne, fordi lungehinderne var generede, og måtte have det drænet ud ad flere omgange, ligesom også en knude ved ribbenene krævede strålebehandling.
Held i uheld undervejsHerefter blev pillerne i slutningen af 2018 skiftet ud med immunterapi.
En relativt ny kræftbehandling, der i korte træk forsøger at sparke gang i patientens eget immunforsvar, så det genkender og angriber kræftceller.
Samtidig svækkes kræftcellernes evne til at forsvare sig.
For Torben Poder Svendsen har behandlingen virket langt bedre, end han selv turde håbe på.
Faktisk så godt, at han lige nu slet ikke bliver behandlet.
Ved en form for held i uheld blev han efter at være blevet behandlet intravenøst hver fjerde uge ad tre omgange ramt af en hård bivirkning i form af en tarmbetændelse.
Derfor måtte immunterapien sættes på pause, mens betændelsen blev slået ned med binyrebarkhormon.
- Det positive var så, at da jeg kom til den næste scanning for at komme i gang med behandlingen igen, så viste det sig, at immunterapien havde virket så godt, at selv i den periode, hvor jeg ikke havde fået behandlingen, der var mit immunsystem fortsat med at nedkæmpe kræften, fortæller Torben Poder Svendsen.
- Lægerne var ret overraskede, og resultatet var så positivt, at vi besluttede at sætte behandlingen på pause indtil videre.
En uholdbar situationDet er ikke kun for Torben Poder Svendsen, at behandlingen med immunterapi har vist gode resultater.
Den er generelt effektiv - men den er også meget dyr.
Fra 2018 til 2019 kostede det i gennemsnit 56.
000 kroner om måneden at behandle én patient med de mest brugte typer immunterapi, har Kræftens Bekæmpelse beregnet.
Prisen på ny kræftmedicin er generelt steget kraftigt, viser en analyse fra Amgros, der køber ind for sygehusene og har set på introduktionsprisen for ny kræftmedicin.
Med til billedet hører dog også, at patenter på ældre kræftmedicin løbende udløber, og så bliver den medicin billigere.
Men pilen peger stadig i en forkert retning, mener sundhedsøkonom Jes Søgaard fra Syddansk Universitet.
- Vi vil få en situation, hvor medicin sluger alle merbevillinger til sundhedsvæsenet.
Det er en uholdbar situation, og det kan vi ikke leve med, siger han.
Læs også:Personale og pleje under pres: Hospitaler kæmper med stigende medicinudgifter i milliardklassenTorben Poder Svendsen kan også sagtens få øje på dilemmaet:- Den behandling jeg får, koster jo en formue.
Det er næsten absurd, men den vil jeg da nødig undvære.
På den anden side ved jeg jo også godt, at vi ikke har en uudtømmelig kilde af penge, så vi bare kan fortsætte i det uendelige.
I dag er Torben Poder Svendsens behandling fortsat sat på pause.
I slutningen af juli skal han igen til scanning på Skejby Sygehus for at se, hvordan det står til.
Men indtil videre er han ved godt mod.
- Der er jo ikke nogen, der vil sige nej tak til at leve 30-40 år mere.
Det skal jeg nok bare ikke regne med.
Men allerede nu er der gået to og et halvt år, siden den første operation, og selv om jeg ikke er kureret, så kan det næsten føles sådan nogle gange, siger han.
FacebookTwitterKopier link




https://www.dr.dk/sporten/cykling/tourdefrance/video-se-franskmaendenes-gule-cykelhaab-vise-foerste-svaghedstegn-under

Tour de FranceVIDEO Se franskmændenes gule cykelhåb vise første svaghedstegn under Touren Gult giver vinger, men på 15.
etape så man for alvor Alaphilippe under pres ved dette års Tour de France.
Julian Alaphilippes bliver for alvor presset på 15.
etape af Tour de France.
Af Rikke Smed Iversen22.
juli 2019 kl.
07.
58Bemærk: artiklen er mere end 30 dage gammelLæs opHan har braget derudad i de første to uger af Tour de France, men indehaveren af den gule trøje, Julian Alaphilippe, viste på 15.
etape for første gang svaghedstegn og tabte tid til flere af de øvrige klassementshåb.
Men den guletrøje forbliver dog alligevel på Alaphilippes krop indtil videre.
I videoen kan du se, da Alaphilippe blev presset på den sidste bjergstigning.
FacebookTwitterKopier linkEmner:Julian Alaphilippe (cykelrytter)|Frankrig|Cykelsport




https://www.dr.dk/sporten/cykling/tourdefrance/britisk-storholds-monopol-i-touren-truet

Tour de FranceBritisk storholds monopol i Touren truetTeam Ineos skal forholde sig til mange trusler i den sidste uge af Tour de France.
Geraint Thomas og co.
fra Team Ineos har haft svært ved at kontrollere feltet i dette års udgave af Tour de France.
22.
juli 2019 kl.
10.
23 | opdateret 22.
juli 2019 kl.
13.
56Bemærk: artiklen er mere end 30 dage gammelLæs opUnder det tidligere navn, Team Sky, har det britiske cykelhold Team Ineos siddet tungt på Tour de France og har vundet seks ud af de seneste syv udgaver af det franske etapeløb.
Men sjældent har holdet været under så heftig beskydning som i år, hvor Ineos går ind i Tourens tredje uge med bevidstheden om, at der er trusler alle vegne.
- Der er flere klatrere, der kører virkelig hurtigt i år, siger sportsdirektør Nicolas Portal.
- På Tourmalet (lørdag, red.
) sad der en stor gruppe i front med to kilometer igen, men så begyndte folk at falde fra.
- Se på en fyr som David Gaudu (FDJ, red.
), der bare trækker, trækker, trækker.
Se på Jumbo-Visma, der har en del ryttere, som er virkelig dygtige i bjergene, konstaterer Portal.
Læs også:Astana-sportsdirektør om podiesnak: 'En top-fem placering til Fuglsang er nok mere realistisk'Selv har Ineos både Geraint Thomas og Egan Bernal helt med fremme i klassementet og har således to heste at spille på.
Og selv om de begge tabte tid til formstærke Thibaut Pinot på søndagens etape, fik de samtidig hakket noget af førende Julian Alaphilippes forspring.
Nu er der kun 2 minutter og 14 sekunder mellem Alaphilippe og nummer seks, Emanuel Buchmann.
- Tidligere handlede det kun om Julian Alaphilippe.
Nu er det alle rytterne, der sidder fremme, som kan spille en rolle.
- Pinot er offensiv, og det skal han være, hvis han skal på podiet.
Og måske er han også begyndt at tænke på at vinde Touren, siger Nicolas Portal.
Læs også:Thomas har Tour-turboen klar: Varsler angreb i Alperne efter Alaphilippes tidstabGeraint Thomas har to dage i træk set Pinot køre væk uden at kunne svare igen.
Klassementet efter 15.
etape af Tour de FranceJulian AlaphilippeGeraint Thomas +1'35''Steven Kruijswijk +1'47''Thibaut Pinot +1'50''Egan Bernal +2'02''Emanuel Buchmann +2'14''Mikel Landa Meana +4'54''Alejandro Valverde +5'00''Jakob Fuglsang +5'27''Rigoberto Uran +5'33''Men sidste års Tour-vinder forventer, at Pinot i lighed med tidligere viser sig uholdbar i det lange løb.
- Pinot kommer sikkert til at få en dag, hvor han ikke kører så godt.
Eller lad os nu se.
Hvorfor ikke?
, lyder det fra waliseren.
Rytteren i førertrøjen, Julian Alaphilippe, vil gøre alt for at forsvare den gule trøje, men ved, at han ikke får meget hjælp.
Den franske klassikerrytter går ind i Tour de Frances tredje uge med den gule trøje og et forspring på halvandet minut, og rivalerne får stadig færre etaper til at vinde den tabte tid tilbage.
Læs også:VIDEO Se franskmændenes gule cykelhåb vise første svaghedstegn under TourenMen Alaphilippe har et alvorligt handicap i forhold til folk som Geraint Thomas og Steven Kruijswijk: Hans Quick-Step-kolleger er ikke i stand til at yde meget hjælp i bjergene, og det har en naturlig forklaring.
Det var nemlig slet ikke meningen, at han skulle have den gule trøje så langt inde i løbet.
- Vi har ikke holdet til at vinde Touren, og det vidste vi, før vi startede, siger Julian Alaphilippe på hviledagen i Nimes.
- Vores ledere var Elia Viviani, der er sprinter, og Enric Mas, som skulle køre for klassementet.
Men det er hans første Tour, og det er ikke let.
- Min egen opgave var at lave noget i begyndelsen af Touren.
Man kan ikke have fem hjælpere til hver leder.
Det er også dette holds særkende.
Vi har ikke kun en leder, vi har flere.
- Vi har vundet tre etaper, og jeg har kørt i gult i ti etaper.
Vi nyder virkelig det hele, siger Julian Alaphilippe.
Har ændret strategiEfter hviledagen venter først en flad etape og derefter en kuperet, der ser ud til at være skræddersyet til udbrydere uden chance i klassementet.
Torsdag, fredag og lørdag bliver det alvor med tre barske alpeetaper, der vil afgøre løbet.
Spørgsmålet er, om den 27-årige franskmand kan overgå sig selv igen og holde snor i sine konkurrenter i bjergene.
- Jeg ved ikke, om det er realistisk, for det spørger jeg ikke mig selv om.
Jeg skal bare gøre, hvad jeg har gjort i de sidste to uger.
Tage det dag for dag.
- Det er en stor ære at køre i gult, så vi har ændret vores plan, og vi forsvarer trøjen.
Jeg går ikke længere i udbrud.
Jeg kører, som én, der fører Tour de France, siger Julian Alaphilippe.
/ritzau/Se referat af søndagens etape her:FacebookTwitterKopier linkEmner:Egan Bernal (cykelrytter)|Geraint Thomas (cykelrytter)|Cykelsport|Quick-Step Team|Frankrig




https://www.dr.dk/sporten/svoemning/dansk-nedtur-fortsaetter-ved-vm-i-svoemning

SvømningDansk nedtur fortsætter ved VM i svømningMie Ø.
Nielsen og Matilde Schrøder missede semifinalerne ved langbane-VM.
Ni danskere gik ikke videre.
Den danske nedtur fortsætter ved VM på langbane Mie Ø.
Nielsen (i sort) var ikke hurtig nok i sit indledende heat ved langbane-VM.
(Foto: Patrick B.
Kraemer © Scanpix)22.
juli 2019 kl.
07.
44 | opdateret 22.
juli 2019 kl.
17.
01Bemærk: artiklen er mere end 30 dage gammelLæs opMie Ø.
Nielsen går ikke videre til semifinalen i 100 meter rygcrawl ved VM på langbane i Sydkorea.
Danskerens tid på 1 minut og 0,99 sekunder rakte kun til en 19.
-plads ud af de 65 svømmere, der stillede til start ved de indledende heats i nat.
Kun de 16 bedste gik videre til semifinalen, og her var den dårligste tid 0,33 sekunder hurtigere end Mie Ø.
Nielsens tid.
Den tidligere verdensrekordholder canadiske Kylie Masse svømmede i hurtigste tid på 58,91 sekunder.
Den forsvarende verdensmester i 100 meter rygcrawl, hollandske Kira Toussaint, svømmede sig videre i 12.
-hurtigste tid.
Mie Ø.
Nielsens tid var et godt stykke fra sin bedste tid på 58,73 sekunder, der også er nordisk rekord på distancen.
Den satte hun ved EM i London i 2016, hvor hun vandt guld.
Læs også:Svømme-VM skal give union svar efter turbulent forårMatilde Schrøder klarede sig hellere ikke videre i sin disciplin natten til mandag.
Hun formåede kun at svømme i 29.
-bedste tid ved de indledende heats i 100 meter brystsvømning.
Dermed fortsætter den danske nedtur ved VM på langbane.
Ingen af de syv danskere, der var i bassinet natten til søndag, kvalificerede sig til semifinaler eller finaler i disciplinerne.
Landstræner Stefan Hansen medgiver, at den danske VM-start halter.
- Det danske hold lider lidt mere rent resultatmæssigt, men vi arbejder selvfølgelig på at få vendt det til noget positivt, lyder det fra landstræneren.
Langbane-VM bliver afholdt på Nambu University Municipal Aquatics Center i den sydkoreanske by Gwangju.
/ritzau/FacebookTwitterKopier linkEmner:Svømmesport|Sydkorea|Mie Ø.
Nielsen (svømmer)|Dansk Svømmeunion|Holland




https://www.dr.dk/nyheder/udland/japansk-mordbrand-ofre-blev-overmandet-af-rog

UdlandJapansk mordbrand: Ofre blev overmandet af røgRøg fra påsat brand bredte sig så hurtigt i animationsstudie i Kyoto, at ofre ikke kunne nå at åbne tagdør.
Den spiralformede trappe i et animationsstudie i Kyoto virkede som en skorsten for røgen under et brandattentat i den japanske by torsdag.
22.
juli 2019 kl.
07.
57Bemærk: artiklen er mere end 30 dage gammelLæs opRøg fra brændende benzin bredte sig så hurtigt i et japansk animationsstudie, at de personer, som forsøgte at flygte op på bygningens tag, blev kvalt, inden de var i stand til at åbne døren ud til den friske luft.
Det oplyser et japansk medie mandag om det brandattentat mod animationsfirmaet Kyoto Animation, som torsdag kostede 34 mennesker livet.
Hændelsen rangerer som et af de værste massedrab i Japan i årtier.
Læs også:33 omkommet: Brand kan være Japans værste massedrab i 18 årEn mand tømte en dunk benzin ved indgangen til bygningen, antændte væsken og råbte "dø".
19 af dødsofrene blev fundet liggende ovenpå hinanden på en trappe mellem tredje sal og en dør ud til taget.
Kort efter torsdagens brand var der meldinger om, at døren til taget ikke kunne åbnes indefra.
Men det afviser politiet, beretter den nationale tv-station NHK mandag.
Efterforskningen har fastslået, at døren kunne åbnes fra trappesiden, men røg fra den brændende benzin bredte sig så hurtigt, at personerne ikke nåede at slippe ud på bygningens flade tag.
Læs også:Japansk filmstudie er ramt af formodet påsat brandBrandkyndige siger ifølge NHK, at den spiralformede trappe virkede som en skorsten for røgen, der bredte sig til bygningens tre etager.
- Jeg hørte folk diskutere på første etage.
Og i løbet af 15 sekunder vældede sort røg op fra trappen, siger en af de overlevende til NHK.
En 41-årig mand mistænkes for at stå bag mordbranden.
Politiet i Kyoto oplyste lørdag, at han vil blive anholdt efter endt hospitalsbehandling for forbrændinger.
/ritzau/ReutersFacebookTwitterKopier linkEmner:Japan|Brande|Mord|Ulykker




https://www.dr.dk/nyheder/indland/hospitaler-bruger-milliarder-ekstra-paa-medicin-prisen-presser-personale-og-plejen

Medicin for milliarderSe temaIndlandHospitaler bruger milliarder ekstra på medicin: Prisen presser personale og plejenBehandlinger med ny, dyr medicin kan i sidste ende gå ud over personalet selv.
Af Kåre Kildall Rysgaard, Jens Holm, Signe Kammersgaard Müller og Signe Heiredal (grafik)22.
juli 2019 kl.
06.
30Bemærk: artiklen er mere end 30 dage gammelLæs opDet kan være en bittersød nyhed på landets hospitaler, når der kommer ny medicin mod kræft og andre alvorlige sygdomme.
For medicinen har sin pris og kan betyde fyringer.
Nye tal fra Danske Regioner og Danmarks Statistik, der er renset for inflation, viser, at hospitalerne sidste år brugte 9,2 milliarder kroner på medicin - hvilket er 3,6 milliarder mere end for ti år siden.
Samtidig viser tallene, at hospitalerne i dag bruger hver niende krone til medicin, mens det var hver fjortende krone i 2007.
Rigshospitalets Hæmatologiske Klinik er et af de steder, som direkte mærker, at ny medicin koster medarbejdere.
De seneste fem år har klinikken skulle spare mindst fem millioner kroner på grund af en ekstra stor medicinregning, fortæller Lars Kjeldsen, der er klinikchef på afdelingen, som behandler blodsygdomme.
- Det er benhårdt, at man skal af med personale, fordi vi dækker et område, der bruger dyr medicin.
Penge til medicin er med til at udhule resten af det budget, der er til hospitalerne, siger han.
Flere hospitaler i Danmark har de seneste år haft sparerunder for at finde penge til nye piller og sprøjter, fortæller Jes Søgaard, der er sundhedsøkonom på Syddansk Universitet:- Når det er kortsigtede sparerunder, skærer man på personale, fordi det er en meget stor del af omkostningerne.
Der er ikke så mange andre valgmuligheder, siger han.
Sidste år fyrede Region Sjælland for eksempel knap 200 personer, mens Region Syddanmark sparede 200 millioner i 2016.
Begge gange var en del af begrundelsen større udgifter til medicin.
Skal pengene først findes på den længere bane, skærer hospitalerne typisk ned i antallet af senge eller kapaciteten.
Det betyder til gengæld, at lægerne skal prioritere hårdere, hvor hurtigt patienter kan sendes hjem, forklarer Jes Søgaard.
Hver niende krone på hospitalerne går til medicinGår ud over personale og patienterHæmatologisk Klinik på Rigshospitalet har skåret ned, så patienterne mærker det mindst muligt.
For eksempel er et sengeafsnit lukket, og i stedet bliver flere patienter behandlet hjemme i stedet for at være indlagt.
Når der er færre senge, betyder det også, at patienterne generelt er mere syge, før de bliver indlagt, fortæller klinikchef Lars Kjeldsen.
Af og til er der dog ikke senge nok til patienterne, som må indlægges på andre hospitaler i hovedstaden i stedet for nær eksperterne på Rigshospitalet, forklarer han.
Dyrere medicin giver direkte besparelserPå Rigshospitalet skal den enkelte afdeling selv finde en del af pengene til ny medicin.
For eksempel betaler Hæmatologisk Klinik selv fem procent, hvis de bruger flere penge på medicin end budgettet.
Rigshospitalet dækker derefter 15 procent af ekstraregningen, mens regionen dækker resten.
Får regionen eller Rigshospitalet en større samlet medicinregning end forudset, skal de finde pengene.
De kan derefter bede afdelingerne - som for eksempel Hæmatologisk Klinik - om at spare endnu mere.
Hæmatologisk Klinik er særlig påvirket af medicinpriser, fordi afdelingens behandlinger kræver meget medicin.
Sidste år kostede afdelingen omkring 420 millioner kroner.
Blandt de ansatte oplever sygeplejerske og tillidsmand Jeanette Holder, at arbejdspresset på Hæmatologisk Klinik er blevet højere, i takt med de er blevet færre.
Efter fyraften er nogle sygeplejersker bekymrede over, om de har husket medicin, skrevet i patientjournalen eller talt med de pårørende, fortæller hun.
I travle perioder har tillidsmanden set kolleger gå ned med stress, og der har løbende været opsigelser fra afdelingen.
Resultatet er, at der er færre rutinerede sygeplejersker til at dække vagtplanen.
Det betyder, at de tilbageværende sygeplejersker må tage flere vagter på skæve tidspunkter og i weekenden:- I perioder med mange tunge patienter, oplever jeg, at flere af mine kollegaer reagerer med frustration og vrede, og enkelte bryder sammen, siger Jeanette Holder, der ligesom Dansk Sygepleråd mener, at sygeplejersker er pressede på mange hospitaler.
Læs også:Nye sygeplejersker bukker under for stress det første årProblemet med stressede ansatte findes mange steder i sundhedsvæsenet, fortæller Jes Søgaard.
Årsagerne drejer sig ikke alene om stigende medicinudgifter, men besparelserne i den forbindelse gør ikke situationen bedre:- De ansatte skal løbe hurtigere og klare flere opgaver.
En del af personalet er enormt arbejdspresset og har ikke hver dag tid til en frokostpause.
De føler, at de svigter patienterne for ofte, og det giver udbrændthed, siger han.
Flere forklaringer på større udgifterDer er især to forklaringer på, at sygehusene bruger flere penge på medicin end tidligere, forklarer Jes Søgaard.
For det første kommer der flere patienter og ældre, som har behov for medicin.
Og for det andet er medicinen blevet bedre og dyrere.
Det gælder især kræftmedicinen og biologiske lægemidler.
Så hurtigt stiger udgifterne til medicinFor eksempel kostede det under 20.
000 kroner om måneden at behandle en kræftpatient med de nyeste typer medicin i år 2000.
I 2016 var prisen for at behandle en patient med den nye medicin mellem 55.
000-110.
000 kroner om måneden.
Det viser en analyse fra regionernes indkøbscentral Amgros.
Dansk Sygepleråd mener, at hospitalerne har prioriteret skævt i forbindelse med besparelserne.
- Hvis man har råd til at betale medicin i dyre domme, så skal vi også have råd til pleje.
Det er lige nu som om, at det med plejen, det kan man godt undvære, siger Grete Christensen, formand fra Dansk Sygeplejeråd.
Både Lægeforeningen, Dansk Sygeplejeråd og Danske Regioner mener dog, at sundhedsvæsenet savner penge fra Christiansborg for at løse opgaverne.
Dyr medicin, avancerede behandlinger og flere ældre mennesker med kronisk sygdom presser ifølge dem hospitalerne.
Danske Regioner efterlyser derfor to milliarder kroner mere om året.
En halv milliard skyldes, at sygehusmedicin bliver dyrere år for år, mens resten blandt andet skyldes flere ældre og behov for nye behandlinger.
- Hvis udviklingen fortsætter, betyder det, at hospitalerne fyrer medarbejdere og ikke kan følge med, når der kommer flere patienter, siger formand for Danske Regioner, Stephanie Lose.
DR har gennem flere dage forsøgt at få en kommentar fra sundhedsminister Magnus Heunicke (S), men ministeriet har svaret, at det ikke er muligt for ham at stille op til interview.
Socialdemokraternes sundhedsordfører Rasmus Horn Langhoff kan heller ikke deltage på grund af sommerferie.
Socialdemokraternes fungerende politsike ordfører, Flemming Møller Mortensen, siger til DR:- Der har været en underfinansiering af sundhedsvæsnet de seneste år.
Det har vi sagt, at der skal rådes bod på.
Det vil vi kigge på både i forhold til økonomiaftalen med regionerne til næste år og i vores finanslovsforhandlinger.
FacebookTwitterKopier linkEmner:Magnus Heunicke (politiker)|Medicin|Rasmus Horn Langhoff (politiker)|Socialdemokraterne|Rigshospitalet




https://www.dr.dk/musik/laura-paa-21-sigter-mod-stjernerne-jeg-goer-kun-ting-hvis-jeg-kan-vaere-den-bedste

KARRIEREKANONENSe temaMusikLaura på 21 sigter mod stjernerne: 'Jeg gør kun ting, hvis jeg kan være den bedste'Kvinden bag kunstnernavnet Angående Mig har fuld fart på efter vellykket festivalkoncert.
Af Nanna Mejer Sørensen22.
juli 2019 kl.
10.
21Læs opHun kommer fra en lille by, Gistrup, uden for Aalborg.
Nu sidder hun på en cafébænk i København, hvor hun har boet i halvandet år, med en guitartaske på ryggen og tænder en cigaret.
Det er gået stærkt på det sidste, og Laura Lilholt Andersen prøver at følge med, så godt hun kan.
Kort efter udgivelsen af hendes single 'Nordvestlys' tidligere på året blev hun udvalgt til talentudviklingsforløbet og konkurrencen KarriereKanonen, hvor hun er gået videre til finalen.
Lyt til nyeste single fra Angående Mig, 'Nordvestlys feat.
AG', mens du læser videre:Angående Mig - Nordvestlys feat.
AGHun har modtaget stor ros for sine koncerter, musikbranchen står på spring efter hende, hun er kommet ind på Det Jyske Musikkonservatoriums sangskriverlinje, og så er hun gået fra at være ene singer/songwriter på scenen til at have fuldt band på.
- Det har været virkelig overvældende og underligt, at folk synes, det, jeg laver, er nice.
Til at starte med var det jo bare noget, jeg lavede for mig selv.
Jeg har skullet bruge lang tid på at forstå, at det åbenbart er fedt, det, jeg laver, fortæller Laura Lilholt Andersen, som står bag kunstnernavnet Angående Mig.
Angående MigKunstneralias for 21-årige sanger, sangskriver og guitarist Laura Lilholt Andersen fra Aalborg.
Finalist i talentudviklingsforløbet og konkurrencen KarriereKanonen.
Består udover Laura Lilholt Andersen af guitarist Niels Eske Juul Andersen, trommeslager Christian Holm og keyboardspiller Vincent Hirslund Bøtker.
Har eksisteret siden 2017.
Har spillet og spiller på blandt andet Nibe Festival, Smukfest og Uhørt Festival over sommeren.
- Men det har givet mig et kæmpe selvtillidsboost og blod på tanden efter at gøre noget ved det for alvor.
Men selvom den positive respons har givet den 21-årige sangskriver ekstra point på selvtillidskontoen, så har den også gjort hende mere forvirret.
For hvad skal næste skridt være?
Og hvordan er det lige, musikken skal ende med at lyde?
Det, Laura Lilholt Andersens sange foreløbig har til fælles, er ærlig, dansksproget lyrik og hendes karakteristiske, hæse vokal.
Ellers spænder de musikalsk bredt, og hun er inspireret af navne så vidt forskellige som Allan Olsen, L.
O.
C.
og Bo Evers; en finurlig blanding af dansksproget singer-songwritere og hårdtslående hiphop.
Det vigtigste for hende er at vide, hvem hun er som kunstner, og hvad det er, hun gerne vil sige.
Angående Mig blev valgt som en af årets 12 deltagere til talentudviklingsforløbet og konkurrencen KarriereKanonen ud af et felt på i alt 1.
706 kunstnere.
Efter koncerten på Spot Festival blev de udvalgt som en af otte finalister.
- Det kan være svært at finde en balancen mellem det, folk vil høre, og hvad man selv vil lave.
Det er den, jeg er ved at finde nu.
Jeg skifter retning, som jeg skifter underbukser!
Men så længe man ved, hvad man vil med det, man laver, så tror jeg, det kan eksekveres på mange måder, siger hun med et grin.
Nogle gange skal nogen sige, at de synes, det, man laver, er noget lort, så man kan mærke, om man selv tror på det eller ej.
Laura Lilholt Andersen- Men nogle gange skal nogen sige, at de synes, det, man laver, er noget lort, så man kan mærke, om man selv tror på det eller ej.
Så er de valg, man tager, meget mere bevidste, fordi man vælger at gå til venstre, selvom alle andre sagde, man burde gå til højre.
Alt eller ingentingDet lå ikke i kortene fra start, at Laura Lilholt Andersen skulle være musiker.
Da hun var yngre, spillede hun meget fodbold og var rigtig god til det.
Det var det, hun brugte al sin tid på, fra hun var fem år, og til hun stoppede på den idrætsefterskole, hun gik på.
Men så kom hun i puberteten.
- Jeg kom pludselig i en alder, hvor min fysik ikke hang sammen.
Min krop voksede bare for hurtigt til, at jeg kunne følge med, og så var jeg pludselig ikke længere den bedste på holdet.
Og egoistiske Laura vil altid gerne være den bedste.
Det var alt eller ingenting, fortæller hun.
Og således kastede hun sig i stedet over livet som gymnasieelev med alt, hvad det indebar af fest og alkohol, som ikke gik så godt i spænd med at være seriøs sportsudøver.
- Det bedste, der er sket indtil videre, er vores showcase på Spot Festival i maj.
Det var så vildt, at der var nogen, der sang med på mine sange.
Det har jeg aldrig prøvet før.
Førhen var det altid damer over 50 år, der kom hen og sagde, det var fedt.
Nu er det, som om jeg har fået min egen generation med i lidt højere grad, fortæller Laura Lilholt Andersen.
 Det er umiddelbart ikke Angående Mig, man skal gå til koncert med, hvis man er ude efter en fest.
- Jeg tror egentlig ikke, det er en rar oplevelse at høre os live.
Det er ikke festkoncerter, vi spiller.
Jeg ligner en, der er ved at tude hele tiden, når jeg synger.
Det er jeg ikke, men jeg føler det bare så meget.
Jeg tror, det er ret intenst at være vidne til.
Det er i hvert fald rigtig intenst at spille, siger hun om deres koncerter.
 - Jeg startede ud med at spille koncerter alene, men nu, hvor jeg har et band, er der plads til, at jeg kan hoppe rundt, som jeg vil.
Der er en passage i en af sangene, hvor bandet går amok, og jeg skriger ind i en autotune-mikrofon.
Jeg føler, jeg er ved at få en hjerneblødning, hver gang jeg er færdig med en koncert, fordi jeg har råbt i et minut straight.
1 / 3- Det bedste, der er sket indtil videre, er vores showcase på Spot Festival i maj.
Det var så vildt, at der var nogen, der sang med på mine sange.
Det har jeg aldrig prøvet før.
Førhen var det altid damer over 50 år, der kom hen og sagde, det var fedt.
Nu er det, som om jeg har fået min egen generation med i lidt højere grad, fortæller Laura Lilholt Andersen.
1 / 3Det er umiddelbart ikke Angående Mig, man skal gå til koncert med, hvis man er ude efter en fest.
- Jeg tror egentlig ikke, det er en rar oplevelse at høre os live.
Det er ikke festkoncerter, vi spiller.
Jeg ligner en, der er ved at tude hele tiden, når jeg synger.
Det er jeg ikke, men jeg føler det bare så meget.
Jeg tror, det er ret intenst at være vidne til.
Det er i hvert fald rigtig intenst at spille, siger hun om deres koncerter.
2 / 3- Jeg startede ud med at spille koncerter alene, men nu, hvor jeg har et band, er der plads til, at jeg kan hoppe rundt, som jeg vil.
Der er en passage i en af sangene, hvor bandet går amok, og jeg skriger ind i en autotune-mikrofon.
Jeg føler, jeg er ved at få en hjerneblødning, hver gang jeg er færdig med en koncert, fordi jeg har råbt i et minut straight.
3 / 3Men Laura Lilholt Andersen, som altid har elsket det danske sprog, gik til gengæld for alvor i gang med at skrive tekster og digte, som hun altid havde gjort - og pludselig fik teksterne karakter af sangskrivning.
KarriereKanonen 2019KarriereKanonen er et talentudviklingsforløb og en konkurrence for nye musikalske talenter.
KarriereKanonen er et samarbejde mellem DR, Smukfest og Bandakademiet.
Hvert år udvælges 12 navne med et særligt talent, som har uploadet musik til dr.
dk/kanon.
I år uploadede 1.
706 kunstnere 4.
432 sange, som juryen har valgt ud fra.
De otte finalister blev udvalgt på Spot Festival i Aarhus i maj, og de tre endelige vindere er blevet udvalgt efter deltagernes finalekoncerter på Smukfest i Skanderborg 6.
og 7.
august.
Læs mere på dr.
dk/kanon.
Selvom hun er rigeligt tilfreds med der, hvor hun er nu, savner hun alligevel én ting ved fodbolden - som hun delvist har taget med sig videre:- Jeg er konkurrencemenneske.
Når man scorede et mål og alle råbte ens navn… Det var det, der drev mig.
Jeg gør kun ting, hvis jeg kan være den bedste, og det er jo egentlig en forfærdelig holdning at have til tingene, men sådan er jeg bare.
- Det er også en kæmpe gave, for man kæmper meget mere.
Jeg tror klart, den tilgang har hjulpet mig.
Jeg er bange for, det ender med, at vi ikke kan sige noget til hinanden, uden at det ender galt.
Laura Lilholt AndersenGræder til sine egne sangeIfølge Laura Lilholt Andersen er det vigtigt, at man som musiker og kunstner har noget at sige og bidrage med.
Og det mener hun bestemt også, at hun selv har.
Ifølge hende er der nemlig mange polerede kvindelige artister i musiklandskabet, og hun synes selv, hun skiller sig ud og står i kontrast til dem ved at fremstå mere uperfekt og ærlig.
- Jeg vil også bare gerne ud med min musik, fordi det er sådan noget, jeg selv gerne vil lytte til.
Jeg græder tit til min egen musik, fordi jeg synes, det er så smukt, siger hun med et glimt i øjet.
Lyt til sangen 'Fuld af Fejl' fra 2018, mens du læser videre:Angående Mig - Fuld af fejlI øjeblikket er det især køn og politisk korrekthed, der ligger hende på sinde, og som hendes sange handler om.
- Jeg er sådan en, der ofte taler, før jeg tænker, og det får mig tit ud i problemer i den her tid.
Jeg er lidt træt af politisk korrekthed, for jeg er bange for, det ender med, at vi ikke kan sige noget til hinanden, uden at det ender galt, fortæller hun og fortsætter:- Mange af mine sange handler netop om at være uperfekt på alle mulige måder.
Som menneske og i den politiske debat.
Vi har alle sammen dumme tanker, som vi sikkert ikke burde sige højt.
Men jeg har brug for, at nogen råber noget 'forkert' højt, så vi kan blive mindet om, at vi alle bare er mennesker.
Angående Mig med sit band, der består af (fra venstre:) Vincent Hirslund Bøtker, der spiller keys, guitarist Niels Eske Juul Andersen og trommeslager Christian Holm.
Af netop den grund prøver Laura Lilholt Andersen selv at bryde med den korrekthed, hun mener præger nutiden, i sine sange.
Sange, som skal blive til en ep i løbet af efteråret – og som man kan høre live på blandt andet Smukfest og Uhørt Festival i august.
- Jeg tror, mange kan relatere til det, jeg skriver om, og måske endda kan finde det helt befriende at høre musikken.
Men jeg laver det først og fremmest for mig selv – for at forstå mig selv og mit eget hoved.
Og for at sige til mig selv, at det er okay, jeg er, som jeg er.
FacebookTwitterKopier linkEmner:Liam O'Connor (musiker)|Pop og rock|København|Smukfest|Det Jyske Musikkonservatorium




https://www.dr.dk/nyheder/udland/brasiliens-praesident-kritiserer-rapport-om-rydning-af-regnskov

UdlandBrasiliens præsident kritiserer rapport om rydning af regnskovBolsonaro mener, at det internationale samfund har en "psykotisk" trang til at beskytte regnskoven i Amazonas.
Jair Bolsonaros regering er flere gange blevet kritiseret af miljøgrupper.
22.
juli 2019 kl.
06.
17Bemærk: artiklen er mere end 30 dage gammelLæs opDen brasilianske præsident, Jair Bolsonaro, kritiserer natten til mandag dansk tid en rapport om den stigende skovrydning i Brasilien.
Bolsonaro retter skarp kritik mod det statslige institut, Inpe, som fører tilsyn med skovrydning i regnskoven i Amazonas, og siger, at instituttets seneste rapport skader Brasiliens omdømme.
Han mener, at rapporten er et udtryk for en international "miljømæssig psykose" over beskyttelsen af Amazonas.
Rapporten viser, at mere end 1000 kvadratkilometer skov blev ryddet i løbet af det første halvår af 2019.
Det er en stigning på 68 procent sammenlignet med den samme periode sidste år.
Miljøgrupper kritiserer regeringBolsonaro siger, at Inpe bør koordinere udgivelsen af rapporter med embedsmænd i præsidentens administration, som støtter hans løse tilgang til regulering af skovrydning.
- Bare at offentliggøre dem (rapporterne, red.
), som det er blevet gjort, efterlader Brasilien i en kompliceret situation, siger Bolsonaro.
Hans regering er flere gange blevet kritiseret af miljøgrupper.
Derudover har både Norge og Tyskland luftet muligheden for at nedlægge fonden Amazonas Fund, som blev etableret i 2008 for at indsamle penge, som skulle hjælpe Brasilien med at bekæmpe skovrydning i Amazonas.
For få dage siden betvivlede Bolsonaro desuden Inpes troværdighed.
Han sagde, at instituttets arbejde "tjente nogle ngo'er" frem for Brasilien.
Formanden for Inpe, Ricard Galvano, har afvist præsidentens anklager.
- Jeg har aldrig haft en relation til en ngo.
Jeg har aldrig modtaget penge udefra.
Jeg har aldrig fået andet end min løn som offentlig ansat, sagde han.
Da Bolsonaro kom til magten ved årsskiftet, blev ansvaret for Amazonas flyttet væk fra miljøagenturet og over til landbrugsministeriet, hvor landbrugslobbyen har stor indflydelse.
Læs også:Brasiliens nye præsident åbner for mere landbrug i regnskovenBolsonaro har konsekvent sagt, at han ønsker bedre muligheder for at udvikle Amazonas, der er hjem for omkring 20 millioner brasilianere.
Præsidenten har desuden planer om at få omlagt større naturområder til landbrug og minedrift.
I miljøorganisationen Greenpeaces brasilianske afdeling har kaldt Bolsonaro-regeringen "miljøfjendtlig".
/ritzau/APFacebookTwitterKopier linkEmner:Brasilien|Jair Bolsonaro (politiker)|Sydamerika|Skovbrug|Ministeriet for Fødevarer, Landbrug og Fiskeri




https://www.dr.dk/nyheder/indland/hver-tredje-ma-ikke-baere-shorts-pa-jobbet

IndlandHver tredje må ikke bære shorts på jobbetMange må ikke have shorts på, når de er på arbejde.
Og det må virksomheden godt bestemme, siger ekspert.
31 procent af 1083 adspurgte svarer i undersøgelsen, at der fra arbejdsgiverens side er særlige regler i forhold til netop shorts22.
juli 2019 kl.
05.
52Bemærk: artiklen er mere end 30 dage gammelLæs opDanskerne kan ifølge meteorologerne se frem til uhørt varmt vejr i den kommende uge, og for mange kalder solskin og høje temperaturer på lettere beklædning - også i arbejdstiden.
Men en undersøgelse foretaget af Analyse Danmark viser, at næsten hver tredje ikke må bære den sommerlige beklædningsgenstand, når de er på arbejde.
Det skriver Fagbladet 3F.
31 procent af 1083 adspurgte svarer i undersøgelsen, at der fra arbejdsgiverens side er særlige regler i forhold til netop shorts.
Shorts som en del af arbejdsuniformen blev blandt andet diskuteret i flere omgange under sidste års hedebølge.
Læs også:Er du også mødt op i shorts?
Chefen må bestemme garderobenMen hvad er det med de shorts, der er så upassende?
Så upassende at nogle arbejdspladser vælger at indføre et forbud, som det blandt andet skete på Jyllands-Posten sidste sommer.
Nyt at mænd tøj er til debatIfølge lektor ved Designskolen Kolding Else Skjold er undersøgelsen et udtryk for, hvad det er for et arbejdsmiljø vi har i Danmark – nemlig et meget uformelt et af slagsen.
Der er dog stadig rigtig mange erhverv, hvor det simpelthen ikke ville gå at troppe op i shorts såsom advokater eller folk i banken.
Hun fortæller, at det er nyt, at det er mændenes valg af tøj, der debatteres offentligt.
- Kvinders tøj bliver altid diskuteret, uanset om det så er statsministeren.
Det har vi ikke tidligere gjort med mænd, så det er en ny tendens med, at vi diskuterer mænds krop og tøj, siger Else Skjold.
Hun påpeger, at man i vesten har været vant til, at mænd bærer neutralt tøj på jobbet, men at der også er sket ryk på det område gennem tiden, hvor shorts måske kan blive det næste.
- For mange virker det meget underligt, hvis en direktør modtager en i shorts, men hvis man kigger tilbage, så var det helt utænkeligt for en direktør at have cowboybukser på i 1969, og der er vi et helt andet sted i dag, siger Else Skjold.
- Der er designet helt utroligt mange pæne mandeshorts.
Det her handler ikke om designet, men det handler om, at det skal være acceptabelt, at mænd kan vise bare ben og optræde formelt i shorts, siger hun.
Arbejdsgiveren bestemmer dresscodeJuraprofessor Ole Hasselbach har oplevet utallige sager om påklædning på arbejdspladsen gennem tiden.
Han forklarer, at det er arbejdsgiverens ret at bestemme, hvad dresscoden på en arbejdsplads skal være.
Men, siger juraprofessoren, der skal være en saglig begrundelse for at forbyde bestemte beklædningsgenstande.
- En saglig begrundelse kan være, at det drejer sig om hensynet til virksomheden.
Det betyder noget for dens image, at kunderne ikke opfatter medarbejderne som noget, der ligner en lazaron, siger Ole Hasselbach.
/ritzau/FacebookTwitterKopier linkEmner:Ole Hasselbach (professor)|Tøj|Arbejdspladser|Analyse Danmark|Designskolen Kolding




https://www.dr.dk/nyheder/udland/efter-laekage-puerto-ricos-guvernor-genopstiller-ikke

UdlandEfter lækage: Puerto Ricos guvernør genopstiller ikkePuerto Ricos guvernør, Ricardo Rossello, stiller ikke op til genvalg efter læk af diskriminerende beskeder.
Demonstranter har de seneste dage protesteret mod Puerto Ricos guvernør, Ricardo Rossello.
)22.
juli 2019 kl.
06.
11Bemærk: artiklen er mere end 30 dage gammelLæs opPuerto Ricos guvernør, Ricardo Rossello, stiller ikke op til genvalg.
Det siger han på sin Facebook-side søndag, skriver nyhedsbureauet Reuters.
Rossello meddeler også, at han vil trække sig tilbage som leder af sit nystiftede parti, New Progressive Party.
Men han trækker sig ikke som leder af Puerto Rico endnu.
- På trods af alt, hvad der er sket, anerkender jeg, at det ikke er nok at undskylde.
Kun mit arbejde vil hjælpe til med at genetablere tiltroen til mig.
- Derfor annoncerer jeg, at jeg ikke stiller op ved næste valg, siger Rossello i videoen ifølge nyhedsbureauet AP.
Demonstranter kræver afgangFlere end 100.
000 demonstranter har de seneste dage protesteret mod Rossello og krævet, at han gik af.
Det er sket, efter at lækkede onlinebeskeder viste, at han og hans rådgivere diskriminerede kvinder og gjorde grin med vælgere, herunder ofre for orkanen María, der kostede over 3.
000 personer livet i 2017.
Læs også:Knap 3000 døde i Puerto Rico efter orkanen MariaDerfor er flere af demonstranterne utilfredse med, at han ikke valgte at trække sig helt som guvernør.
- Han trækker tingene i langdrag.
Vi havde håbet på, at han ville trække sig.
Nu forlænger han folkets smerte, siger en af demonstranterne Emmarie Morales til AP.
Hun fortæller, at protesterne derfor vil fortsætte.
- Han har givet os endnu mere styrke til at protestere.
Vi kommer ikke til at sidde på vores flade og glo Netflix, siger hun.
889 sider med chatbeskeder mellem Rossello og 11 tætte allierede, som alle er mænd, blev i juli lækket.
Det fik hundredtusinder af Puerto Ricos borgere til at demonstrere ude foran Rossellos embedshjem i det, der har været den største demonstration i 15 år.
Dengang protesterede befolkningen mod, at den amerikanske flåde afholdt bombetræning på den puertoricanske ø Vieques.
/ritzau/FacebookTwitterKopier linkEmner:Facebook|Netflix|Demonstrationer|Puerto Rico




https://www.dr.dk/nyheder/udland/skovbrande-i-portugal-30-personer-er-kommet-til-skade

UdlandSkovbrande i Portugal: 30 personer er kommet til skade1800 brandfolk kæmper mod flammerne i det centrale Portugal, hvor to skovbrande fortsat ikke er under kontrol.
Portugisiske brandfolk kæmper mod to skovbrande, der hærger i det centrale Portugal.
22.
juli 2019 kl.
06.
03 | opdateret 22.
juli 2019 kl.
07.
47Bemærk: artiklen er mere end 30 dage gammelLæs op30 personer er kommet til skade i to skovbrande, der hærger i det centrale Portugal.
En person er i kritisk tilstand og er indlagt med første- og andengradsforbrændinger.
Det oplyser de lokale myndigheder sent søndag aften dansk tid, skriver nyhedsbureauet Reuters.
Tre skovbrande brød ud lørdag eftermiddag i distriktet Castelo Branco, som ligger 225 kilometer nordøst for hovedstaden, Lissabon.
Brandvæsnet formodede, at brandene ville være under kontrol søndag morgen.
Men natten til mandag brænder to af skovbrandene fortsat ukontrolleret, da hårde vinde har gjort brandslukningen svær.
Flammerne har spredt sig til det nærliggende distrikt Santarem og truer talrige landsbyer i kommunerne Vila de Rei og Macao.
Myndighederne har evakueret flere landsbyer som en sikkerhedsforanstaltning.
De lokale forsøger også at slukke dele af skovbrandene, som fortsat ikke er under kontrol i Portugal.
 Også her i Macao i det centrale Portugal.
Der er over 1.
800 brandmænd på arbejde for at få branden under kontrol.
 30 personer skal angiveligt være kommet til skade.
 I 2017 døde mere end 100 mennesker i en voldsom skovbrand i samme område.
1 / 4De lokale forsøger også at slukke dele af skovbrandene, som fortsat ikke er under kontrol i Portugal.
1 / 4Også her i Macao i det centrale Portugal.
Der er over 1.
800 brandmænd på arbejde for at få branden under kontrol.
2 / 430 personer skal angiveligt være kommet til skade.
3 / 4I 2017 døde mere end 100 mennesker i en voldsom skovbrand i samme område.
4 / 41800 brandfolk kæmper mod flammerne, oplyser brandmyndighederne ifølge nyhedsbureauet AP.
Ifølge en fotograf fra Reuters, som befinder sig i Vila de Rei, er der dog få brandfolk at se på stedet, mens brandene fortsat spreder sig.
Flere lokale beboere har derfor taget brandslukningen i egen hånd.
De forsøger at holde flammerne i skak med spande og vandslanger for at beskytte deres hjem.
Flere huse er blevet beskadiget af brandene, men myndighederne oplyser ikke et specifikt antal.
Brandene vækker ubehagelige minder om de ødelæggende skovbrande, der i juni 2017 dræbte 64 personer og kvæstede flere end 250 i det centrale Portugal.
Det er den værste brandulykke i moderne portugisisk historie.
- Brandene er ude af kontrol, der er ikke nok brandfolk på stedet, og befolkningen er i fare, siger borgmesteren i Macao, Vasco Estrela, til den portugisiske tv-station TSF.
- Vi havde aldrig troet, at vi skulle gennemleve dette igen, siger han med henvisning til brandene i 2017.
16 fly og 354 brandbiler er sat ind for at få brandene under kontrol.
Brandvæsnet bliver assisteret af 20 soldater og fire bulldozere, som militæret har indsat.
Brandmyndighederne håber på, at brandene er underkontrol mandag morgen.
Men temperaturerne ventes at stige mandag og nå 38 grader i Macao og 35 grader i Vila de Rei, hvilken kan besværliggøre slukningsarbejdet.
/ritzau/FacebookTwitterKopier linkEmner:Brande|Skove|Portugal|Redningsvirksomhed|Kina




https://www.dr.dk/nyheder/udland/mexicos-dystre-drabsstatistik-slar-rekord

UdlandMexicos dystre drabsstatistik slår rekordDe første seks måneder af 2019 har været de mest drabelige i Mexicos historie, viser ny opgørelse.
22.
juli 2019 kl.
01.
34Bemærk: artiklen er mere end 30 dage gammelLæs opAntallet af mord i Mexico i årets første seks måneder slår rekord.
Ifølge officielle tal fra de mexicanske myndigheder blev 14.
603 mennesker dræbt mellem januar og juni.
Det er en stigning i forhold til samme periode sidste år, hvor 13.
985 blev dræbt i det latinamerikanske land.
Der er dermed tale om det drabeligste halvår nogensinde.
Med stigningen er 2019 samtidig godt på vej til at blive det drabeligste år nogensinde i Mexico, hvor regeringen og militæret i årevis har ført en aggressiv kampagne mod landets mange berygtede narkokarteller.
I 2018 blev den nuværende rekord sat med hele 29.
111 dræbte.
/ritzau/ReutersFacebookTwitterKopier link




https://www.dr.dk/nyheder/viden/teknologi/nasas-plan-maanen-skal-vaere-verdens-foerste-rum-tankstation

Første stop: MånenSe temaTeknologiNasas plan: Månen skal være verdens første rum-tankstationAllerede nu arbejdes der på, at Månen fra 2024 bliver pitstop for missioner længere ud i rummet.
Orion-rumfartøj skal sende mennesker til Månen - og længere væk på sigt.
Den 2.
juli i år lykkedes Nasa med en sikkerhedstest af fartøjet.
Af Jeppe Kyhne Knudsen22.
juli 2019 kl.
06.
38Bemærk: artiklen er mere end 30 dage gammelLæs opForestil dig et rumskib, der skal på en lang rejse væk fra Jorden - måske til planeten Mars.
Efter det har forladt Jordens atmosfære, stryger det mod en lille rumstation i kredsløb om Månen.
Her gør skibet holdt og får fyldt tankene med brændstof, ilt og vand, inden det sætter kursen mod fjernere egne af vores solsystem.
© NasaArtemis-programmetDe nye månemissioner har fået navnet Artemis.
I græsk mytologi var Artemis tvillingesøster til Apollo, som de gamle månemissioner (fra 1967 - 1972) var opkaldt efter.
Artemis 1Den første mission i Artemis-programmet går efter planen i gang i juli 2020, hvor et mennesketomt rumskib vil blive testfløjet rundt om Månen og tilbage.
Artemis 2Fire astronauter skal i 2023 sendes på en tur rundt om Månen - og det bliver altså den første bemandede mission i programmet.
Artemis 3I 2024 letter endnu et bemandet rumskib.
Men denne gang lander astronauterne på Månens sydpol, hvor de bliver nogen tid, inden de vender tilbage til Jorden.
Artemis 4-6Missionerne her er kun foreslået - og er altså ikke helt planlagte endnu.
Forslaget fra Nasa går på, at missionerne sendes afsted til Månen mellem 2025 og 2027.
Her vil astronauterne begynde de første forsøg med at høste ressourcer og få installeret atomkraft på basen deroppe.
Selvom den lille rumstation ikke har en 7eleven med et stort velassorteret udvalg af snacks og drikkevarer, så har den til gengæld ilt og vand, der er tappet fra Månen.
Det har robotter på Månens overflade nemlig udvundet af den is, der findes i kraterne på polerne, hvorefter et lille rumfartøj har fragtet det op til rumstationen.
Det lyder som science ficition, men faktisk er det lige præcis det, som Nasa har planer om at gøre i løbet af 2020’erne i deres Artemis-program, forklarer Michael Linden-Vørnle, der er astrofysiker på Institut for Rumforskning og Rumteknologi på DTU.
- I første omgang bygger NASA en rumstation i kredsløb om Månen, som de kalder for ‘Lunar Gateway’.
Allerede i 2022 sender de det første modul (første del af rumstationen, red.
) op, siger han.
Det handler om $Når Nasa i dag sender en astronaut op til ‘Den Internationale Rumstation’ ISS, koster det dem 75 millioner dollars per mand.
Og skal et menneske længere væk - til Månen eller Mars - bliver beløbet meget større.
For når vi skal sende mennesker på længere rejser ud i rummet, kræver det, at masser af mad, vand, ilt og brændstof fragtes med rumskibet ud af Jordens tyngdefelt.
Det forklarer John Leif Jørgensen, der er Michaels kollega og professor på Institut for Rumforskning og Rumteknologi på DTU.
- Jo mere vægt vi fylder på en raket, desto dyrere bliver det at sende den fra Jorden og ud i rummet, siger han.
Og her er det så, at Månen kommer ind i billedet.
I de senere år er det blevet bekræftet, at der findes store mængder is i kraterne på Månens poler.
Den is kan smeltes til vand eller spaltes til ilt og brint, der er perfekt som raketbrændstof.
Tyngdekraften på Månen er samtidig en sjettedel af, hvad den er på Jorden, så det er langt billigere at fragte brændstof fra Månens overflade op til et rumskib i kredsløb, end at fragte det fra Jorden.
Prisen på at komme i kredsløb falderPrisen for at løfte fragt i kredsløb om Jorden har varieret betydeligt gennem årene.
Og lige nu falder den drastisk.
(Priserne herunder er reguleret til 2018 niveau og omhandler LEO - low earth orbit).
Generelt er større raketter dog billigere end små raketter.
Saturn V-raketten, der sendte astronauter til Månen i 1960'erne, kostede omkring 5200 dollars per kgRumfærgen kostede over 61.
000 dollars per kg.
En Delta IV-raket koster 17.
400 dollars per kg.
En Atlas V koster 20.
200 dollars per kg.
Den genanvendelige SpaceX-raket Falcon 9 koster 2700 dollars per kg.
SpaceX's nyeste raket Falcon Heavy koster kun 1400 dollars per kg.
Udover prisen er pålidelighed dog en vigtig faktor.
Derfor bruges Atlas V meget af amerikanerne - simpelthen fordi den anses for at være sikrest.
Kilder: DTU Space, NASA, ULA og Harry W.
Jones, NASA Ames Research Center: "The recent large reduction in space launch cost"Det kan dog først ske, når infrastrukturen på Månen er opbygget, understreger Michael Linden-Vørnle.
- Nogen mener, at det er langt dyrere at bygge hele det her setup på Månen, end blot at opsende en tonstung og dyr raket fra Jorden til Mars.
Og det er det måske også, men i længden vil en tankstation på Månen gøre rumrejser billigere, siger han.
Nye fodtrin i månestøvetNår ‘Lunar Gateway’-rumstationen er sikkert i kredsløb om Månen, går næste etape i Artemis-missionerne i gang.
Etape to er at sende den første kvinde til Månen, og at lade astronauterne blive et helt månedøgn.
Og et månedøgn er lang tid, forklarer John Leif Jørgensen.
- Hvis ikke de opholder sig på Månen i længere tid, end da vi var der sidst, er der ikke noget nyt eller imponerende over missionen.
Derfor vil de amerikanske astronauter højst sandsynligt opholde sig et helt månedøgn deroppe.
Og det varer altså næsten en måned, forklarer han.
I 2024 skal mennesker igen gå på Månen.
(© Nasa)På Månen er der lyst i 14 dage, hvorefter natten falder på og mørket varer i 14 dage.
Om dagen er der stegende varmt deroppe, fordi Solen bager uhindret direkte ned på overfladen - Månen har nemlig ingen atmosfære.
Om natten, hvor Solen ikke er fremme, er der til gengæld iskoldt, fordi der ikke er nogen atmosfære til at holde på varmen.
Astronauterne skal dermed bevise, at de kan klare disse ekstreme forhold, fortæller John Leif Jørgensen.
- Med en temperatur på over 100 grader om dagen og hele 200 minusgrader om natten er det ikke nemt at opholde sig på overfladen.
Og så skal man passe på strålingen og meteoritter, der banker ned i overfladen.
Så det er lidt af en præstation at være der i længere tid, siger han og fortsætter:Ideen er, at rumstationen i kredsløb om Månen bruges som første stop på rejsen til Mars.
Michael Linden-Vørnle- Det kræver, at man får bygget en base, der kan beskytte mod de her ekstreme forhold.
Og det er den virkelige udfordring i denne del af Artemis-projektet.
Første stop: MånenI 2028 regner Nasa med at have etableret en permanent, menneskelig tilstedeværelse på Månen.
Herfra er planen, at den amerikanske rumfartsorganisation vil begynde at forberede de første bemandede missioner til Mars, forklarer Michael Linden-Vørnle.
- Ideen er, at rumstationen i kredsløb om Månen bruges som første stop på rejsen til Mars.
Og her vil det være oplagt at fylde tanken med brændstof, vand og ilt.
Men hvornår man helt konkret regner med at have en produktion af de her ‘fornødenheder’ på Månen, er der vist ikke sat en tidsfrist for, siger han.
Ifølge ham er det heller ikke besluttet endnu, om brændstoffet skal fragtes op til rumstationen - eller om astronauterne selv skal ned og hente det.
Støv i motorenBrint er ikke det eneste brændstof, man kan høste på Månen.
Også månens støv - kaldet regolit - kan bruges til at flyve et rumskib.
De fleste rumsonder har i dag en ion-motor, som de bruger, når de er fri af Jordens tyngdefelt.
Sådan en motor fungerer ved, at man ioniserer et materiale - typisk støv - og blæser det bagud.
Månestøvet kunne også være en ressource, som man kan høste på Månen i fremtiden.
Kilde: John Leif Jørgensen, DTU- Der er meget, der endnu er usikkert.
Nasa har heller ikke valgt, hvordan selve basen på Månen skal se ud endnu.
En række virksomheder arbejder lige nu på deres bud, siger han.
Næste stop: MarsIndtil videre har vi mennesker ikke befundet os på en anden planet (eller måne) i længere tid end tre dage.
Derfor er der masser af erfaring at hente ved at bo længere tid på Månen, forklarer John Leif Jørgensen.
- Vi ved meget lidt om, hvordan det påvirker os at bo på en anden planet.
Desuden kan vi få en masse vigtig viden om at bygge et habitat op, og om at rejse mellem en rumstation i kredsløb og en base på overfladen, siger han.
Med andre ord: Tankstationen på Månen bliver en træningslejr for det virkelige mål - en base på Mars engang i 2030’erne.
FacebookTwitterKopier linkEmner:Den Internationale Rumstation|NASA|7-Eleven|Detailhandel|Olie- og gasselskaber




https://www.dr.dk/nyheder/udland/trump-de-fire-kvindelige-demokrater-bor-undskylde

UdlandTrump: De fire kvindelige demokrater bør undskyldeUSA's præsident mener, at fire kvindelige, demokratiske kongresmedlemmer skal sige undskyld til USA.
De fire demokratiske kongresmedlemmer bliver af Donald Trump kaldt "The Squad".
22.
juli 2019 kl.
05.
48Bemærk: artiklen er mere end 30 dage gammelLæs opUSA's præsident, Donald Trump, kræver en undskyldning fra de fire kvindelige, demokratiske kongresmedlemmer, som han de seneste uger har kritiseret.
- Jeg tror ikke på, at de fire kvindelige kongresmedlemmer er i stand til at elske vores land.
De burde sige undskyld til USA og Israel for de forfærdelige og hadefulde ting, de har sagt, skriver Trump på Twitter.
- De ødelægger Det Demokratiske Parti, men de er svage og usikre personer, der aldrig vil kunne ødelægge vores mægtige nation, skriver han.
Trump skabte polemik i amerikansk politik forrige weekend, da han skrev, at de fire kongresmedlemmer skulle tage hjem til deres oprindelseslande.
Tre af dem, Alexandria Ocasio-Cortez fra New York, Ayanna Pressley fra Massachusetts og Rashida Tlaib fra Michigan, er født i USA, mens Ilhan Omar er født i Somalia, men er siden hen blevet statsborger i USA.
De fire har fået tilnavnet "the squad" (holdet) af Trump og har alle været meget kritiske over for den amerikanske præsident.
Samtidig har Omar og Tlaib kritiseret Israels regering, ledet af premierminister Benjamin Netanyahu, der er en god ven af Trump.
- Du har ledt Israel med et engagement for værdierne demokrati, frihed og lige rettigheder, som begge vores lande værner om, skriver Trump om Israels premierminister på Twitter.
Til et vælgermøde i den amerikanske stat North Carolina onsdag kritiserede Trump igen Omar.
Det fik flere af Trump-tilhængerne til at råbe i kor: "Send hende tilbage", med reference til at de mener, at Omar skal sendes tilbage til Somalia.
Læs også:Trump tager afstand fra tilråb mod muslimsk kongresmedlemI et interview efter vælgermødet beklagede Trump tilråbene og sagde, at han forsøgte at stoppe dem.
De efterfølgende tv-billeder fra vælgermødet viser dog, at Trump i stilhed lod tilhængerne råbe i 13 sekunder, før han forsatte sin tale.
Trump er blevet irettesat af Repræsentanternes Hus for sine "racistiske" udtalelser.
/ritzau/FacebookTwitterKopier linkEmner:Benjamin Netanyahu (politiker)|Donald Trump (politiker)|USA|Twitter|Valg og folkeafstemninger




