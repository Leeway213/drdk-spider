https://www.dr.dk/nyheder/udland/usa-smider-tyrkiet-ud-af-samarbejde-om-f-35-fly

UdlandUSA smider Tyrkiet ud af samarbejde om F-35-flyKontant reaktion fra Det Hvide Hus oven på tyrkisk våbenaftale med Rusland.
Et foto fra det tyrkiske forsvarsministerium viser her dele af det russiske S-400-system, der bliver leveret til Tyrkiet.
Af Thea Deleuran Müller17.
juli 2019 kl.
22.
30Bemærk: artiklen er mere end 30 dage gammelLæs opTyrkiet kan ikke længere være med i F35-kampflyprogrammet, efter de har købt et luftforsvarssystem af Rusland.
Beskeden kommer her til aften i en udtalelse fra Det Hvide Hus.
Det kan næppe komme bag på Tyrkiet, at USA nu reagerer, da landet allerede har fået kritik for sit nylige indkøb fra både USA og NATO, som Tyrkiet også selv er en del af.
Tyrkiet har ellers være med til at lave nogle af delene til de nye F35 fly, men USA kan ikke få købet af S-400 til at hænge sammen med, at de også skulle være med til at producere nyt militært udstyr, lyder det i udtalelsen:- Desværre gør Tyrkiets beslutning om køb af det russiske luftforsvarssystem S-400 det umuligt fortsat at være i samarbejdet om F35.
Danmark har også købt F-35-kampfly, som skal erstatte de F-16-fly, Danmark har i dag.
De første har ramt dansk jord.
Her ses et på Flyvestation Skrydstrup i maj i år.
 Naboerne til Flyvestation Skrydstrup fik muligheden for at opleve forskellen på lydtrykket mellem et F-16 og et F-35-fly under en demonstrationsflyvning i Sønderjylland i maj.
 De nye F-35-kampfly har nemlig en større motor end de F-16-fly, der normalt flyver, hvilket også gør, at de larmer mere.
1 / 3Danmark har også købt F-35-kampfly, som skal erstatte de F-16-fly, Danmark har i dag.
De første har ramt dansk jord.
Her ses et på Flyvestation Skrydstrup i maj i år.
1 / 3Naboerne til Flyvestation Skrydstrup fik muligheden for at opleve forskellen på lydtrykket mellem et F-16 og et F-35-fly under en demonstrationsflyvning i Sønderjylland i maj.
2 / 3De nye F-35-kampfly har nemlig en større motor end de F-16-fly, der normalt flyver, hvilket også gør, at de larmer mere.
3 / 3Det understreges også, at USA ifølge Det Hvide Hus har forsøgt at levere og imødekomme Tyrkiets behov for forsvar fra luften, og at Tyrkiet i stedet har haft mulighed for at købe et luftforsvarssystem fra USA.
Læs også:Ekspert: Afgørende handikap for USA, at Tyrkiet køber missilforsvar af Rusland'Tyrkiet underminerer NATO-alliancen'Både Tyrkiet og USA er NATO-allierede, men ifølge Det Hvide Hus undermininerer Tyrkiet den fælles NATO-front, der skal bevæge sig væk fra russsiske systemer, ved at erhverve sig et russisk luftforsvarssystem.
USA har også truet med sanktioner mod landet, hvis de gennemførte købet fra Rusland, men det er der ikke nogen meldinger om i udtalelsen her til aften.
Det bliver også understreget fra Det Hvide Hus, at det militære forhold mellem de to lande fortsat er stærkt, og at samarbejdet imellem dem vil fortsætte, Dog har USA det nu in mente, at Tyrkiet er i besiddelse af det russiske luftforsvarssystem S-400, lyder det.
Forskellige dele af luftforsvarssystemet er i de seneste dage blevet leveret til luftbasen Murted udenfor Ankara i Tyrkiet, oplyste det tyrkiske forsvarsministerium i sidste uge.
Tyrkiet har ellers planer om at købe 100 F35 fly selv.
Det nye S-400 "Triumf" jord-til-luft missilsystem har en rækkevidde på 400 kilometer.
Her fotograferet nær Kaliningrad i Rusland i marts 2019.
FacebookTwitterKopier linkEmner:NATO|Tyrkiet|USA|Militær|Luftvåben




https://www.dr.dk/nyheder/udland/italiensk-politi-og-fbi-slaar-til-mod-mafia-familier-19-personer-anholdt

UdlandItaliensk politi og FBI slår til mod mafia-familier: 19 personer anholdtKoordineret operation afslører tætte forbindelser mellem USA og den sicilianske mafia.
Thomas Gambino er ifølge det amerikanske forbundspoliti et højtstående medlem af Gambino-familien, der har base i New York.
I dag blev han anholdt i Palermo.
Af Louise Brodthagen Jensen17.
juli 2019 kl.
22.
15Bemærk: artiklen er mere end 30 dage gammelLæs opPolitiet har døbt det 'Den nye forbindelse'.
For selvom der ved første øjekast kan synes langt mellem Sicilien og byen New York i USA, er der ifølge italiensk politi og det amerikanske forbundspoliti ganske tætte forbindelser mellem den ret velorganiserede kriminalitet, der finder sted begge steder.
I dag er 19 personer så blevet anholdt som led i operation 'Den nye forbindelse', som har stillet skarpt på den berygtede sicilianske kriminelle organisation Cosa Nostra.
Mere end 200 betjente alt i alt deltog i dagens razzia, hvori 18 af personerne blev anholdt på Sicilien, mens en enkelt blev anholdt i USA, hvor forbundspolitiet gennemførte razziaer i både New Jersey, Staten Island og Philadelphia.
Alt sammen som led i efterforskningen af Inzerillo-familien, der holder til i den sicilianske by Palermo, og dennes forbindelser til den New York-baserede Gambino-familie.
Borgmester i Torretta, Salvatore Gambino, var blandt de anholdte i dagens operation, som fandt sted både i USA og på Sicilien.
Blandt de anholdte er Thomas Gambino, der af FBI bliver betragtet som et højtstående medlem i Gambino-organisationen, Francesco og Tommaso Inzerillo, der er henholdsvis bror og fætter til Totuccio Inzerillo, en mafiaboss der blev dræbt af Riina-familien i den mafiakrig, som udspillede sig i 80’erne.
Også Salvatore Gambino, der er borgmester i Torretta, en mindre by udenfor Palermo, er anholdt, angiveligt fordi han ifølge efterforskerne står til rådighed for mafia-klanen, skriver avisen Il Messaggero.
Forsøg på at genopbygge territoriumIfølge politiet har Inzerillo-familien forsøgt at genetablere sig, efter lederen af en rivaliserende familie, Salvatore "Toto" Riina, døde under sit fængselsophold i 2017.
Efter den berygtede mafia-boss Toto Riina døde i 2017 har en rivaliserende familie ifølge italiensk politiet forsøgt at genvinde kontrol over områder ved Palermo.
Riina indledte i 80'erne en krig mod Inzerillo-familien og tvang den ud af Palermo-forstaden Passo di Rigano, hvorefter flere af familiens medlemmer flygtede til USA.
Inzerillo-familien vendte langsomt tilbage til Sicilien ved årtusindskiftet, og ifølge italiensk politi har familien med Riinas død set muligheden for med assistance fra New York igen at få kontrol over sit sit gamle territorium.
- Dem, som Riina ønskede døde, var i færd med at skabe et særligt forhold mellem Palermo og New York, siger den italienske anklager Roberto Tartaglia ifølge The Local.
De var taberne, der flygtede, så de ikke ville blive dræbt under Riina.
Og de er fortsat taberne.
Renato Cortese, politichef i PalermoNoget, historieprofessor Salvatore Lupo ved Palermo Universitet anser for ganske sandsynligt.
- Riina gjorde det klart, at hvis de nogensinde kom tilbage, ville hans mænd slå dem ihjel.
Vi har haft nogle spændinger de seneste år, eftersom der stadig er mafia-medlemmer i Palermo, der er loyale mod Corleonesi (klanen, der var under ledelse af Riina, red.
) og ikke vil have, at Inzerillo-familien kom tilbage, siger han ifølge The Guardian og fortsætter:- Derfor er det godt, at politiet har anholdt dem, før de begyndte at slå folk ihjel.
Vi vil ikke længere have lig her i Palermo.
TaberneDe anholdte, som politiet har kaldt 'de undslupne', bliver tiltalt for en række forskellige forhold, blandt andet medlemsskab af mafiaen, grov pengeafpresning, svindel og 'unfair konkurrence'.
- De var taberne, der flygtede, så de ikke ville blive dræbt under Riina.
Og de er fortsat taberne, siger politichef i Palermo, Renato Cortese, ifølge The Local.
FacebookTwitterKopier linkEmner:Palermo|USA|Kriminalitet|Politi|Cosa Nostra




https://www.dr.dk/nyheder/udland/fem-aar-efter-fly-tragedie-lyder-klar-opfordring-til-rusland-stop-benaegtelser-loegne

UdlandFem år efter fly-tragedie lyder klar opfordring til Rusland: Stop benægtelser, løgne og bedragBåde efterladte til ofrene for MH17-tragedien og EU beder Rusland om at anerkende ansvar for nedskydningen.
Af Louise Brodthagen Jensen17.
juli 2019 kl.
21.
32Bemærk: artiklen er mere end 30 dage gammelLæs opSorgen er ikke lige så frisk, men dog stadig lige så dyb.
Fem år er der gået siden en række familier fik den besked, alle frygter: Deres kære var blevet revet fra dem.
Der var sat brutalt punktum for deres liv, da passagerflyet fra Malaysia Airways MH17 på vejen fra Amsterdam til Kuala Lumpur blev skudt ned over det østlige Ukraine.
- Den pludselige og voldelige død, vores kære fik, gennemstrømmer vores liv.
Vi er ikke de samme mennesker længere, står der blandt andet i brevet.
Femårs-dagen for tragedien er blevet markeret ved forskellige mindehøjtideligheder, blandt andet i den hollandske by Hilwersum, hvor der blev holdt et minuts stilhed.
Og selvom det hollandskledede efterforskningshold (JIT) stadig er i fuld gang med at opklare, hvad der skete, og hvem der står bag tragedien, har de efterladte i dag rettet skarpt fokus mod Rusland.
Hvad skete der med MH17?
298 personer omkom, da Malaysia Airlines-flyet MH17 den 17.
juli 2014 blev skudt ned over det østlige Ukraine.
Malaysia Airlines-flyet var på vej fra Amsterdam til Kuala Lumpur, da det forsvandt fra radaren.
Alle ombord blev dræbt, da flyet styrtede ned.
De omkomne kom fra ti forskellige lande.
193 var hollændere.
Passagerflyet blev skudt ned over en af de ikke-regeringskontrollerede konflikt-zoner.
Et hollandskledet efterforskningshold bestående af efterforskere fra Holland, Ukraine, Malaysia, Belgien og Australien har siden fastslået, at det var et russisk Buk-missilsystem, der blev anvendt til at skyde flyet ned med, og at missilet stammer fra den russiske 53.
anti-luftskyts brigade.
Missilsystemet skal angiveligt være blevet fragtet frem og tilbage over grænsen mellem Ukraine og Rusland.
I et åbent brev trykt i det uafhængige russiske medie Novaja Gazeta, lyder en direkte opfordring til den russiske regering om at påtage sig ansvaret.
- Den pludselige og voldelige død, vores kære fik, gennemstrømer vores liv.
Vi er nogle andre mennesker i dag, står der blandt andet i brevet, der er gengivet både på engelsk og russisk.
Familierne fremsætter i brevet tre krav til den russiske regering:- Et fuldbyrdet samarbejde med efterforskningsholdet, som det er blevet lovet jævnfør en resolution i FN's Sikkerhedsråd (hvoraf det fremgår, at alle stater samarbejder for at fastlæge ansvaret for ulykken) men som foreløbig er fejlet - At regeringen tager del af ansvaret for nedskydningen af MH17 - Stop de uvederhæftige benægtelser, løgne og bedragI brevet understreges det, at man først sent blev klar over, at der er foregået en statskontrolleret indsats fra russisk side for at sprede falske påstande og forklaringer om, hvad der skete med MH17.
- Den russiske regering har gjort, hvad den kunne for at skjule sandheden eller endnu værre fremført den ide, at der slet ikke findes nogen egentlig sandhed.
Brevet er underskrevet af i alt ti familier, der taler på vegne af 16 af ofrene for tragedien, der kostede i alt 298 personer livet.
Opråb fra EUBrevet kan minde lidt om et ekko af den udtalelse, EU's udenrigschef i går sendte ud, hvor der også lyder en klar opfordring til Rusland om at bidrage til den efterforskning, og hvor der samtidig bliver udtrykt tillid til den forestående retssag mod de fire mænd, der er tiltalt i sagen.
For en måned siden meddelte den hollandske statsanklager, at tre russere og en ukrainer er tiltalt for at have taget del i transporten og anvendelsen af det missilsystem, der menes at være blevet brugt ved nedskydningen af MH17.
Retssagen mod de fire mænd forventes at begynde i 2020, og der er udstedt en international arrestordre på dem.
Samtidig meddelte viceleder i den ukrainske sikkerhedstjeneste SBU, der også bidrager til den fælles efterforskningsenhed JIT, Vitalij Majakov, at en anden af de mænd, der har været involveret i transporten af Buk-missilsystemet, nu er identificeret, anholdt og tilbageholdt i Ukraine.
Ifølge det ukrainske nyhedsbureau Unian, mener SBU, at 150 personer har taget del i at transportere missilsystemet frem og tilbage mellem Rusland og Donbas i den østlige del af Ukraine.
Rusland har gentagne gange nægtet al kendskab til flystyrtet og har i stedet udpeget blandt andet Ukraine og det amerikanske efterretningsvæsen som dem, der stod bag.
Samtidig nægter Rusland at udlevere personer til retsforfølgelse.
FacebookTwitterKopier linkEmner:Rusland|EU|Ukraine|Forenede Nationer|Kriminalitet




https://www.dr.dk/nyheder/kultur/anklager-om-overgreb-mod-kevin-spacey-bliver-droppet

KulturAnklager om overgreb mod Kevin Spacey bliver droppetDen Oscar-vindende skuespiller var anklaget for at have seksuelt forulempet en ung mand.
Kevin Spaceys karriere var på sit højeste med hovedrollen i Netflix-serien House of Cards, da en anden overgrebssag satte punktum for succesen.
17.
juli 2019 kl.
22.
52Bemærk: artiklen er mere end 30 dage gammelLæs opAnklagemyndigheden i Massachusetts frafalder tiltalen mod skuespiller Kevin Spacey i sag om et seksuelt overgreb.
Det skriver nyhedsbureauet Reuters.
Den Oscar-vindende skuespiller var ellers anklaget for at have seksuelt forulempet en 18-årig mand på en bar i 2016.
Beskeden om den droppede sag kommer, under to uger efter at den 18-årige mand selv valgte at trække sagsanlægget tilbage.
Det gjorde han ved en domstol i Nantucket, hvor han underskrev en erklæring om, at han gjorde det af egen fri vilje.
Manden begrundede ikke sin beslutning.
Overgrebene skulle være sket på en bar på øen Nantucket, hvor den 18-årige ved navn William Little arbejdede.
Da han anmeldte den prisbelønnede skuespiller sagde han, at han optog episoden på en mobiltelefon.
Billeder blev vækSpacey var af Little beskyldt for at have forulempet den unge mand ved at have berørt hans kønsorganer.
Inden sagsanlægget blev trukket tilbage af Little, sagde hans advokater, at de afslørende optagelser var blevet væk.
Billedmaterialet var noget af det, som Kevin Spaceys advokater havde bedt om at se, inden en retssag om det påståede overgreb kunne gå i gang.
Andre beskyldningerSidste år blev han beskyldt for at have krænket unge mænd og mindreårige drenge seksuelt tilbage i 1992.
Desuden har Storbritanniens prestigefulde teater The Old Vic tidligere meldt ud, at det har modtaget 20 klager over Spacey om "upassende opførsel".
De 20 klager omhandler episoder, der skulle være fundet sted, mens han besad en ledende stilling på teatret.
Spacey, som er 59 år, risikerede flere års fængsel, hvis han var blevet fundet skyldig i sagen, der allerede har været ødelæggende for hans karriere.
/ritzau/FacebookTwitterKopier linkEmner:Kevin Spacey (skuespiller)|Teater|Seksualitet|Anklagemyndigheden|Storbritannien




https://www.dr.dk/sporten/formel1/nye-regler-1970erne-skal-goere-formel-1-spaendende-igen

Formel1Nye regler: 1970'erne skal gøre Formel 1 spændende igenArrangørerne af Formel 1 vil genindføre en kraftfuld aerodynamisk teknik, som racerbilerne brugte i 70'erne.
Formel 1 skal være mere spændende med en omfattende regelændring.
17.
juli 2019 kl.
21.
36Bemærk: artiklen er mere end 30 dage gammelLæs opFormel 1 har onsdag offentliggjort deres udkast til en omfattende pakke af regelændringer, der skal gøre motorsportens kongeklasse langt mere spændende for kørere og tilskuere fra år 2021.
Redningsplanken er 70'erne, oplyser det internationale motorsportsforbund, FIA, på sin hjemmeside.
Det altoverskyggende mål for arrangørerne af verdens hurtigste motorsportsklasse er at få langt flere overhalinger og tæt ræs, når de røde lamper går ud over startlinjen.
Nye regler lig med flere overhalingerMen som det er i dag, mister bilerne omkring 50 procent af sit aerodynamiske greb, hvis bilen er inden for to billængder af den forankørende.
Det gør det selvsagt svært at komme tæt på bilen foran, og dermed bliver det også svært at overhale.
Men med de nye regler, vil bilerne komme ned på et tab af det såkaldte downforce på mellem 5-10 procent, når bilener ligger tæt, fortæller Nicholas Tombazis, der er teknisk chef for klassen af formelbiler hos FIA.
- Så vi har (med det nye design, red.
) en massiv reduktion i påvirkningen af downforce, når man ligger bagved en bil, udtaler Nicholas Tombazis pressemeddelelsen.
Nøglen til at miste langt mindre aerodynamisk greb er den såkaldte "ground effect", som holdet Lotus revolutionerede Formel 1 med i slutningen af 70'erne.
Kevin Magnussen og resten af feltet kan se frem til mere action og flere overhalinger med de nye regler.
"Ground effect" går basalt ud på, at bilens aerodynamiske greb dannes under bilen i form af et undertryk, der suger bilen til vejen.
Som bilerne er konstrueret i dag, skabes det aerodynamiske greb i stedet oven på bilen, der trykker den ned i asfalten.
Blandt andet ved hjælp af ekstremt avancerede for- og bagvinger.
Problemet er imidlertid, at det skaber en masse turbulent luft bag bilerne, og derfor kan bagvedkørende biler skabe langt mindre downforce.
Det tekniske reglement er stadig ikke færdigt, da de forskellige konstruktører i Formel 1 fortsat har mulighed for at præge dem.
/ritzau/FacebookTwitterKopier link




https://www.dr.dk/nyheder/indland/nye-tal-anmeldelser-flere-sager-om-voldtaegt-faerre-om-indbrud

IndlandNye tal for anmeldelser: Flere sager om voldtægt, færre om indbrud Anmeldte volds- og seksualforbrydelser stiger, mens antallet af anmeldelser om indbrud og tyverier falder.
Få et et overblik her.
Flere danskere anmelder vold- og voldtægtsforbrydelser, mens anmeldelser omkring tyveri, indbrud og røverier er faldende, viser nye tal fra Danmarks Statistik.
Af Lars Lindevall17.
juli 2019 kl.
20.
41Bemærk: artiklen er mere end 30 dage gammelLæs opPolitiet modtager et stigende antal anmeldelser, der drejer sig om personfarlig kriminalitet som vold og voldtægter, mens den anmeldte berigelseskriminalitet som indbrud, tyveri og røveri falder.
Det viser nye tal fra Danmarks Statistik.
Det er dog ikke sikkert, at man kan sætte lighedstegn mellem flere anmeldelser og flere forbrydelser.
Udviklingen kan skyldes en øget tilbøjelighed til at anmelde - eksempelvis seksualforbrydelser - og dermed er der måske flere sager, der kommer frem i lyset idag.
Det forklarer lektor Linda Kjær Minke, som er kriminolog på Syddansk Universitet.
- Men det kræver flere opgørelsesmetoder, før vi kan sige det med sikkerhed, siger lektor Linda Kjær Minke, der er kriminolog på Syddansk Universitet.
Nedenfor kan du får et overblik, hvordan antallet af anmeldte forbrydelser har udviklet sig i Danmark siden 2010.
Seksualforbrydelser(ARKIV, MODELFOTO) Antallet af anmeldte seksualforbrydelser er steget markant, viser tallene fra Danmarks Statistik.
I andet kvartal 2010 modtog politiet 500 anmeldelser omkring seksualforbrydelser.
Det tal er steget til 1.
389 i andet kvartal 2019.
Det svarer til en stigning på 177 procent.
Kigger man specifikt på voldtægts-anmeldelser har der været en stigning på 224 procent fra 79 sager i andet kvartal 2010 til 256 anmeldelser i samme periode 2019.
VoldsforbrydelserOgså inden for voldsforbrydelser er der sket en betydelig stigning i anmeldelser set over den seneste årrække.
I andet kvartal i år modtog politiet i alt 6.
722 anmeldelser omkring voldsforbrydelser, mens tallet var 4.
325 i 2010.
Det er en stigning på 55 procent.
Anmeldte trusler er steget med 61 procent fra 891 sager i andet kvartal i 2010 til 1.
438 anmeldelser i samme periode i år.
IndbrudPolitiet modtager langt færre anmeldelser om indbrud sammenlignet med tidligere.
Der er således sket et fald på 51 procent fra 25.
176 anmeldelser i andet kvartal 2010 til 12.
269 sager i samme kvartal 2019.
Kigger man specifikt på indbrud i beboelser, er faldet på 45 procent fra 11.
646 anmeldelser i andet kvartal 2010 til 6.
328 i samme kvartal i år.
Tyveri- CARSTEN LINGREN HAR SKREVET BOGEN "SOS VED TYVERI TAB".
NORDFOTO/Keld Navntoft 1999 Inden for kategorien af tyverier som eksempelvis butikstyverier, lomme- og tasketyverier, har antallet af anmeldelser været nedadgående.
I alt var der 46.
586 anmeldelser omkring tyveri i andet kvartal 2010, mens tallet er 24.
947 i andet kvartal i år.
Det er et fald på 46 procent.
Det største fald i kategorien har været inden for tyveri/brugstyveri af køretøj, hvor antallet af anmeldelser er faldet med 61 procent fra 4.
507 sager i andet kvartal 2010 til 1.
717 anmeldelser i andet kvartal 2019.
RøveriDer er også sket et væsentligt fald i antallet af anmeldte røverier i perioden.
I denne kategori er faldet fra 767 sager i andet kvartal 2010 til 387 i samme kvartal i 2019.
Det svarer til et fald i antallet af anmeldelser på 49 procent.
HærværkPolitiet har modtaget færre anmeldelser, der drejer sig om hærværk, hvis man sammenligner andet kvartal 2010 med samme periode i 2019.
Hærværksanmeldelser er faldet fra 8.
732 sager til 5.
297 sager - et fald på 39 procent.
FacebookTwitterKopier linkEmner:Kriminalitet|Tyverier|Sædelighedsforbrydelser|Danmarks Statistik|Syddansk Universitet




https://www.dr.dk/nyheder/indland/google-forhindrer-billethajen-viagogo-i-koebe-sig-til-topplaceringer

IndlandGoogle forhindrer billethajen Viagogo i at købe sig til topplaceringerBillettjenesten Viagogo har flere gange solgt ugyldige billetter.
Michael Bublé holder koncert i Royal Arena den 26.
oktober.
Hos Ticketmaster koster billigste billet 595 kroner, mens samme billet koster 995 kroner hos Viagogo.
Af Daniel Myrup Pedersen17.
juli 2019 kl.
19.
21Bemærk: artiklen er mere end 30 dage gammelLæs opMed flere dårlige sager på CV'et vælger Google nu at suspendere billetformidlingstjenesten Viagogo fra deres annoncørbetalte topplaceringer.
Det bekræfter Google overfor DR Nyheder.
- Vi tager de nødvendige forholdsregler, når vi opdager at en annoncør bryder lokal lovgivning, og derfor har vi suspenderet Viagogo som annoncør.
Google- Når folk benytter vores platform til at købe billetter, vil vi sikre os, at de får en oplevelse, som de kan stole på.
Vi tager de nødvendige forholdsregler, når vi opdager, at en annoncør bryder lokal lovgivning, og derfor har vi suspenderet Viagogo som annoncør, oplyser Google til DR.
'De er svindlere'Forbrugerrådet Tænk har længe advaret mod at bruge uautoriserede billetudbydere, men særligt Viagogo skal man passe på med:- Viagogo er efter vores opfattelse helt klart svindlere, som vi råder forbrugerne til at holde sig fra, da der er en stor risiko for, at det går galt, siger seniorjurist, Martha Nør Kjeldsen og fortsætter:- Vi opfordrer politiet til at efterforske de sager, hvor forbrugere anmelder billetfusk, så vi kan få stoppet aktører som Viagogo.
Har man købt en billet via en uautoriseret billetudbyder, som viser sig at være falsk, kan det være en kamp at få sine penge tilbage.
- Dukker din billet aldrig op, kan du lave en indsigelse mod betalingen i banken og få dine penge igen.
Det kræver dog, at du har betalt for billetten med dit betalingskort eller MobilePay, og at du kan overbevise banken om, at du er blevet snydt, siger Martha Nør Kjeldsen.
Kan stadig findes på GoogleGoogle er blevet mødt af meget pres fra særligt britiske musikorganisationer, fodboldorganisationer og parlamentarikere, hvilket menes at have spillet en rolle i deres beslutning, skriver The Guardian.
Du stresses til købHvis du søger efter billetter, vil Viagogo ofte ligge øverst på Google.
Derfor tror køberen, at det er den officielle billetudbyder.
På siden skriver de, at der kun er få billetter tilbage.
De skriver også, at dine billetter er reserveret i få minutter og andre venter i kø.
Alt sammen for at stresse dig til køb.
Den pris du først får oplyst stiger med diverse tillæg.
Den endelige pris ses først i det øjeblik, købet sker.
Når den reelle pris går op for dig, er købet gennemført.
Men en hurtig søgning på Google efter billetter til en kommende Michael Bublé koncert i Royal Arena viser, at Viagogo stadig dukker op på første side.
De får blot en lavere placering, da Viagogo ikke længere kan betale sig til en topplacering.
Hos Viagogo koster den billigste billet til Michael Bublés koncert den 26.
oktober 995 kroner, mens den samme billet hos Ticketmaster koster 595 kroner.
Danmark har særlig lovgivningPolitiet efterforsker sjældent sager, hvor en forbruger er blevet snydt til at betale overpris for en billet.
Det er til trods for, at det er direkte ulovligt i Danmark.
Årsagen er, at handlen oftest finder sted mellem en dansk forbruger og en udenlandsk udbyder.
Og det er ikke ulovligt at sælge en billet til overpris i for eksempel Tjekkiet.
Den danske lovgivning stammer ifølge Tænk fra en gammel socialdemokratisk tankegang, der sagde at kultur skulle være for masserne, og derfor blev det gjort ulovligt at sælge billetter til overpris, hvilket forhindrede at kun de rige kunne få kulturtilbud.
I april stemte Europa-Parlamentet for en lov, der skal forbyde robotter at købe billetter, så snart de bliver tilgængelige på en hjemmeside.
En rapport viser, at op mod 40 procent af al internettrafik vedrørende billethandel er robotter, skriver musikmediet IQ.
Flere danske billetaktører forsøgte at gøre salg af billetter til overpris ulovligt på europæisk plan, men uden held, fortæller Martha Nør Kjeldsen fra forbrugerrådet Tænk.
'Vi skulle købe så mange vi kunne'Viagogo har base i Schweiz, og blev allerede for to år siden gået i sømmene af DRs forbrugerprogram Kontant.
Det er helt lovligt, at være formidler mellem en sælger og køber af en billet, men Kontant kunne dengang afsløre, at de ansatte var langt mere involveret:- Alle ansatte på Viagogo blev opfordret til at gå online, så snart billetter til populære events blev sat til salg – fx på Ticketmaster – og købe så mange de kunne, fortalte en tidligere ansat hos Viagogo til Kontant.
FacebookTwitterKopier linkEmner:Viagogo|Ticketmaster|Forbrug|Teknologi|Schweiz




https://www.dr.dk/nyheder/udland/who-kalder-ebola-udbrud-i-dr-congo-international-sundhedskrise

UdlandWHO kalder ebola-udbrud i DR Congo for international sundhedskriseVirusset ebola har nu spredt sig til millionbyen Goma i DR Congo.
Congolesiske sygeplejersker samler information om patienter og udsteder vacciner ved Himbi sundhedscenter i Goma, DR Congo.
Af Daniel Myrup Pedersen17.
juli 2019 kl.
21.
08Bemærk: artiklen er mere end 30 dage gammelLæs opVerdenssundhedsorganisationen (WHO) kalder nu udbruddet af ebola-virusset i DR Congo for en international sundhedskrise.
Det vil sige, at den nu har samme status som ebola-udbruddet, der ramte Vestafrika 2014 til 2015, hvor 11.
000 mennesker mistede livet.
- Tiden er inde til, at verdenssamfundet vågner op og fordobler vores indsats.
Det er nødvendigt, at vi arbejder sammen i solidaritet med DR Congo, så vi kan få en ende på dette udbrud og opbygget et bedre sundhedssystem, siger WHO's generalsekretær, Tedros Adhanom.
Årsagen, til de nu erklærer det for en international krise, er, at en præst blev smittet med virusset og har taget den med sig til millionbyen Goma.
Han havde været ud i nogle smitteramte landsbyer og forsøgt at hjælpe smittede, hvor han derved har rørt deres pande, skriver New York Times.
Hvad er en international sundhedskrise?
På engelsk kaldes det 'public health emergency of international concern'Definitionen af den situation er, "en ekstraordinær begivenhed som menes at ses som en sundhedsrisiko for andre nationer, hvor en sygdom spredes over grænser og kan kræve en internationalt koordineret indsats.
"Situationen skal derfor:Være seriøs, spontan, usædvanlig eller uventetIndeholde implikationer for andre nationers sundhedsniveauPotentielt kræve det internationale samfunds øjeblikkelige responsKilde: WHOGoma ligger lige op til grænsen af Rwanda og har derudover en større international lufthavn.
Over 1.
600 dødeDette udbrud af ebola begyndte i Den Demokratiske Republik Congo i august sidste år.
Siden da er over 2.
500 mennesker blevet smittet og over 1.
660 er døde af den livstruende infektionsvirus.
I området, hvor udbruddet først blev opdaget, foregår der lige nu en væbnet konflikt mellem flere militante grupperinger, der har gjort det meget svært for nødhjælpsorganisationer at komme frem med mandskab og medicin, fortæller FN's særlige udsendte, David Gressly.
WHO har været for langsommeEfter udbruddet af ebola-virusset i Vestafrika i 2014-2015, hvor over 28.
000 mennesker blev smittet, så mener flere eksperter i global sundhed, at WHO har været for fodslæbende i forhold til at deklarere det nuværende udbrud som en international sundhedskrise, skriver New York Times.
WHO har ved tre lejligheder afvist at kalde det en international sundhedskrise.
Når et udbrud bliver erklæret for international sundhedskrise er der større opmærksomhed på problemet, og det kan være med til at øge støtten til bekæmpelsen af sygdomsudbruddet.
Verdenssundhedsorganisationen har fra februar til juli modtaget 325 millioner kroner, men det er cirka halvdelen af, hvad der er behov for.
Udsendte, der har besøgt området fortæller, at de mangler værktøj og forsyninger.
De mangler blandt andet de dragter, som lægerne skal have på for at undgå at blive smittet selv.
FacebookTwitterKopier linkEmner:WHO|Den Demokratiske Republik Congo|Sygdomme og lidelser|New York Times|Afrika




https://www.dr.dk/nyheder/indland/ofre-traeder-ud-af-moerket-flere-sager-om-seksualforbrydelser

IndlandOfre træder ud af mørket: Flere sager om seksualforbrydelserØget fokus på overgreb i samfundsdebatten er med til at knække tavsheden.
Antallet af anmeldelser er kun toppen af isbjerget.
De fleste seksualforbrydelser bliver aldrig anmeldt.
Af Oliver Batchelor17.
juli 2019 kl.
19.
41Bemærk: artiklen er mere end 30 dage gammelLæs opMens det samlede antal anmeldelser for straffelovsforbrydelser faldt med seks procent i andet kvartal - gik det den stik modsatte vej med seksualforbrydelser.
Ifølge nye sæsonkorrigerede tal fra Danmarks Statistik er antallet af anmeldelser for voldtægt, blodskam, befamling og andre overgreb steget fra 1196 i andet kvartal i fjor til 1389 i år.
- Forklaringen kan meget vel være, at der er sket en øget tilbøjelighed til at anmelde seksualforbrydelser, mens mængden af kriminalitet på området er den samme som tidligere.
Men det kræver flere opgørelsesmetoder, før vi kan sige det med sikkerhed, siger lektor Linda Kjær Minke, der er kriminolog på Syddansk Universitet.
Læs også:Cecilie blev bortført og udsat for seksuelt overgreb som syv-årig: 'Den lugt, der var i bilen, husker jeg stadig'#MeToo er med til at nedbryde tabuDet vil kræve befolkningsundersøgelser, offerundersøgelser og statistikker for de endelige afgørelser i sager om seksualforbrydelser at nå frem til et grundlag, der kan konkluderes sikkert ud fra, siger Linda Kjær Minke.
Til gengæld er der næppe tvivl om, at er sket et brud med tabuiseringen af seksualforbrydelser gennem de senere år - ikke mindst i forbindelse med #MeToo-bevægelsen, vurderer hun.
- Med en øget anmeldelsestilbøjelighed er mørketallet formentlig blevet mindre i takt med, at ofrene i højere reagerer efter at have været udsat for overgreb.
Læs også:Første svensker dømt for uagtsom voldtægtDR Nyheder har dykket ned i tallene fra Danmarks Statistik og set nærmere på anmeldelsestallene for de enkelte kommuner - og her er forskellene store.
I andet kvartal af i år havde Skive Kommune i det midtjyske højeste antal med 18,4 anmeldelser for seksualforbrydelser per 10.
000 indbyggere.
I den anden ende af statistikken var der der ingen anmeldelser i økommunerne Ærø og Fanø i perioden.
Behandlingscenter modtager flere ofreTallene fra Danmarks Statistik flugter med en stigende tendens til at modtage flere klienter på Center for Voldtægtsofre på Aarhus Universitetshospital.
Her blev der modtaget 248 klienter i 2017 og 281 sidste år - både akutte henvendelser og personer, der har ventet længere med at opsøge hjælp efter et overgreb.
- Om der begås flere overgreb, det ved vi ikke, siger ledende psykolog Birgitte Hvidberg Bertelsen.
- Der har været rigtig meget fokus på overgreb i de seneste år.
Og mange oplysningskampagner.
Vi oplever, at det har skabt en holdningsændring og er medvirkende til, at flere opsøger hjælp efter seksuelle overgreb.
Centret behandler klienterne for de følgevirkninger, som kan være forbundet med overgrebene, men ikke alle ofre anmelder overgrebet.
- Det er ikke et krav for at få hjælp hos os, at man har foretaget en politianmeldelse.
Det forholder vi os neutralt til, siger Birgitte Hvidberg Bertelsen.
Hun har erfaring med en lang række grunde til, at ofre undlader at opsøge hjælp eller at gå til politiet.
- En kendt traumereaktion er at undgå ubehag som følge af overgreb.
En anden grund kan være relationen til den, der har begået overgrebet, at man ikke ønsker at anmelde én, man kender.
Måske mangler man viden om, hvad et overgreb er, eller er usikker på, om det, som er sket, kan blive kategoriseret som en voldtægt, siger hun.
FacebookTwitterKopier linkEmner:Sædelighedsforbrydelser|Danmarks Statistik|Kriminalitet|Aarhus Universitetshospital|Jylland




https://www.dr.dk/nyheder/udland/her-vil-el-chapo-faa-svaert-ved-flygte-topsikret-faengsel-huser-de-mest-berygtede

UdlandHer vil 'El Chapo' få svært ved at flygte: Topsikret fængsel huser de mest berygtede kriminelle Den mexicanske narkobaron, der er idømt fængsel på livstid, er to gange tidligere undsluppet fra et fængsel.
Ifølge nyhedsbureauet Reuters er der stor sandsynlighed for, at Joaquín 'El Chapo' Guzmán Loera skal afsone sin livstidsstraf i det topsikrede fængsel ADX Florence.
Af Lars Lindevall17.
juli 2019 kl.
22.
07Bemærk: artiklen er mere end 30 dage gammelLæs opDen mexicanske mafiaboss og narkobaron Joaquín 'El Chapo' Guzmán Loera skal sidde resten af livet bag tremmer.
Hvis det da ikke lykkes ham at undslippe fra et fængsel for tredje gang.
Guzmán, der er kendt skyldig i narkokriminalitet og hvidvask af penge, er blevet idømt livstidsstraf og yderligere 30 års fængsel ved retten i New York-bydelen Brooklyn i USA.
Det er endnu ikke fastlagt, hvor den mexicanske narko-gangster skal afsone sin straf, men der er størst sandsynlighed for, at det bliver det topsikrede fængsel 'U.
S.
Penitentiary, Administrative Maximum Facility’ - også kaldet ADX Florence - i delstaten Colorado, skriver Reuters.
Hvem er El Chapo?
Joaquin Archivaldo Guzman Loeras fødselsdag kendes ikke med sikkerhed.
Det menes dog, at han er født enten 25.
december 1954 eller 4.
april 1957 i Sinaloa, Mexico.
Han bærer tilnavnet 'El Chapo' (Den Lille) på grund af sin højde på 1,68 meter og er leder af Sinaloa-narkokartellet.
Han er tidligere dømt for narkosmugling, drab og hvidvaskning af penge.
Han blev første gang anholdt i 1993 i Guatemala og idømt 20 års fængsel i Mexico for narkosmugling.
Han blev næste gang pågrebet i 2014.
Han er to gange flygtet fra fængsler - første gang i 2001 i en vogn med vasketøj og anden gang i 2015 gennem en 1,5 kilometer lang gravet tunnel.
I løbet af sine seks måneder på flugt i 2015 og 2016 mødte han Hollywood-stjernen Sean Penn, som interviewede narkobossen på vegne af magasinet Rolling Stone.
Fængslet er et af de mest sikre i USA, og det er endnu ikke lykkedes nogen af flygte fra fængslet, siden det blev åbnet i 1994.
- Det (fængslet, red.
) er meget godt designet til dets formål, til at holde de mest farlige forbrydere i det føderale fængselssystem, udtaler Martin Horn, der er professor ved John Jay College of Criminal Justice i New York, til Reuters.
Læs også:Endelig dom til 'El Chapo': Narkobaron ryger bag tremmer resten af livetGravede sig friTo gange er Joaquín 'El Chapo' Guzmán Loera flygtet fra fængsler.
Den første gang i 2001 i en vogn med vasketøj og den anden gang i 2015 gennem en 1,5 kilometer lang gravet tunnel.
Hvis narkobaronen får permanent ophold i fængslet 'ADX Florence' bliver det dog langt sværere for ham at slippe ud.
Fængslet, der bliver kaldt 'Alcatraz of the Rockies', er placeret omkring 185 kilometer syd for Denver, er “bogstaveligt talt bygget ind i en bjergside, som er en robust sikkerhedsmæssig infrastruktur,” siger professor Martin Horn.
En dommer i delstaten New York har idømt Joaquin "El Chapo" Guzman livstidsstraf.
Berygtede kriminelleDer er omkring 376 indsatte i fængslet, heriblandt mange berygtede kriminelle:Blandt de indsatte, som 'El Chapo' kan se frem til at få selskab af, hvis han skal afsone sin straf i ADX Florence, er Theodore Kaczynski - også kendt som 'Unabomberen', der er dømt for at have sendt brevbomber til flere universiteter og flyselskaber fra slutningen af 1970’erne og frem til begyndelse naf 1990’erne.
Det terrordømte al-Qaeda-medlem Zacarias Moussaoui, der er idømt fængsel på livstid for deltagelse i terroraktionen 11.
september 2001 i USA, er også indsat i fængsel, og 'El Chapo' kan også komme til at dele adresse med Terry Nichols, hjernen bag Oklahoma-City-bombningen i 1995, der kostede 168 mennesker livet.
De indsatte i fængslet er typisk begrænset til at opholde sig i deres celler 23 timer i døgnet, skriver Reuters.
De kan ikke bevæge sig rundt uden at blive eskorteret.
'Umenneskelig behandling'Før den endelige dom faldt, tog Guzmán selv ordet og fortalte via en tolk, hvordan han er blevet udsat for "brutal og umenneskelig" behandling under sit 30 måneder lange fængselsophold, som han ifølge nyhedsbureauet Reuters beskrev som "psykologisk, følelsesmæssig og mental tortur 24 timer i døgnet".
Derudover hævdede Guzmán, at sagen mod ham har været uretfærdig.
- Min sag har været farvet, og jeg er blevet nægtet en retfærdig retssag, mens hele verden har kigget med.
Da jeg blev udleveret til USA, forventede jeg en retfærdig retssag, men det stik modsatte er sket, sagde Guzmán ifølge nyhedsbureauet.
'El Chapo' er kendt skyldig i at have transporteret tons af kokain, heroin og andre stoffer ind i USA som leder af narko-kartellet Sinaloa i Mexico.
Siden begyndelsen af 2017 har han siddet i isolation det meste af døgnet i Metropolitan-fængslet på den nedre del af Manhattan i New York.
FacebookTwitterKopier linkEmner:al-Qaeda|New York|USA|Kriminalitet|Narkokriminalitet




https://www.dr.dk/sporten/cykling/tourdefrance/cort-kaldte-sit-eget-hold-uorganiseret-fuglsang-anerkender-kritikken

Tour de FranceCort kaldte sit eget hold uorganiseret: Fuglsang anerkender kritikken Jakob Fuglsang kan godt følge Magnus Corts opfattelse af, at Astana-holdet kan virke som en rodebutik.
Især i forhold til de andre tophold.
Magnus Cort mener, at Astana er for uorganiseret - også omkring rytternes roller.
17.
juli 2019 kl.
19.
46Bemærk: artiklen er mere end 30 dage gammelLæs opRytternes roller på Astana har været uklare, og holdet er generelt for uorganiseret.
Sådan lød kritikken fra en af holdets danske ryttere, Magnus Cort, over for både TV2 og podcasten "Veloropa" før 11.
etape af Tour de France.
Og holdkaptajn Jakob Fuglsang kan godt følge sin landsmand noget af vejen.
- Til tider kan det da godt være lidt uorganiseret.
For ham er det helt sikkert en anden kultur, end han har været vant til.
Hvis du kigger på et hold som Ineos, virker vores hold nok som en rodebutik i forhold til.
- Der er forskellig mentalitet, og det er ikke kun vores hold.
Det tror jeg, du finder mange steder, siger Jakob Fuglsang.
Kritikken kommer, efter at Fuglsang tabte mere end halvandet minut på mandagens flade etape.
Her var han ikke beskyttet af sit hold, da feltet brækkede over i sidevinden.
Jakob Fuglsang anerkender, at der er en anden tilgang til tingene hos Astana.
Fuglsang selv har det blandet med kulturen på det kasakhiske hold.
- Det kan selvfølgelig være lidt irriterende, og på andre tidspunkter er det rart nok, at det hele ikke skal være kæft, trit og retning og alt for stringent.
- Jeg har jo været her i syv år, så jeg må jo finde mig meget godt til rette med det.
- Vi skal helt sikkert samle tropperne her i Touren, men jeg tror ikke, det bliver nødvendigt at skrue bissen på.
Jeg tror, det er nok at tale pænt om tingene, siger Jakob Fuglsang.
Astanas danske sportsdirektør, Lars Michaelsen, rutter ikke med ordene, da han bliver foreholdt Corts kritik.
- Der er i hvert fald en kulturforskel.
Så tror jeg ikke, jeg skal sige mere, siger Lars Michaelsen.
Hvor ligger du selv på den kulturskala?
- Jeg er jo skandinav, siger Lars Michaelsen.
/ritzau/FacebookTwitterKopier linkEmner:Jakob Fuglsang (cykelrytter)|Magnus Cort (cykelrytter)|TV 2 (tv-kanal)|Cykelsport|Frankrig




https://www.dr.dk/mitliv/mikkel-dyrker-sin-hobby-i-ferien-hellere-fryse-roeven-af-paa-island-end-svede-loes-paa-ibiza

#travelaloneSe temaMit LivMikkel dyrker sin hobby i ferien: Hellere fryse røven af på Island end svede løs på Ibiza- Vi joker med, at min kæreste er andenprioritet i forhold til mine foto-ferier.
Af Palle Herløv, Lærke Kromann (grafik) og Mikkel Beiter (foto)17.
juli 2019 kl.
19.
14Læs opHvor rejser du hen, når du holder ferie?
Op eller ned?
Øst eller vest?
Rundt i Danmark?
Ind på sofaen?
- Nordpå, lyder svaret, hvis man spørger 31-årige Mikkel Beiter fra København.
- Op til kulden og de allermest barske vejrforhold med sne, minusgrader og vind med orkanstyrke ind i ansigtet.
Jeg elsker det!
#travelaloneHvis vennerne, kæresten eller familien ikke kan komme med på ferie, så kan du rejse alene - selvom det måske er grænseoverskridende.
Vi har mødt fem personer, der på hver sin måde rejser på egen hånd.
Tag med dem på tur ud af deres comfortzone.
Du kan blandt andet møde Rune, der har blaffet sig gennem verden, og Elisabeth, der har rejst i fem år.
Mikkel holder sjældent ferie som mange af os andre, så det er ikke solcreme, strandhåndklæde og badeshorts, der optager pladsen i hans kuffert.
Den er i stedet proppet med kameraobjektiver, memorycards, stativer, varmt tøj og praktiske sko eller vandrestøvler, så han kan komme omkring i naturen og holde varmen, når han sidder stille.
Nogle gange i flere timer.
Mikkel er selvlært fotograf med en meget stor kærlighed til de nordiske landes nærmest eventyrlige landskaber med oplevelser som nordlys, vandfald og snedækkede bjerge, og derfor bruger han sine ferier på at rejse rundt og fotografere i netop de områder.
På den måde dyrker han sin hobby, når han holder ferie, og han har ikke noget imod at sidde længe og vente på det helt rigtige øjeblik, hvor motivet i søgeren står særligt skarpt eller med det helt rigtige lysfald på en klippeside eller et vandfald.
- Jeg har indimellem stået i flere timer og bare ventet i mørket, for det handler meget om timing og held, når man fotograferer i naturen.
Hvis det er koldt, hiver jeg min termoflaske frem og drikker lidt varmt kakao, og så nyder jeg bare stilheden, imens jeg venter.
Det er rart at sidde dér og filosofere over livet uden at have travlt.
Det er den ferieform, der passer mig bedst, siger Mikkel Beiter.
Nogle gange tænker han over, hvad han laver lige i øjeblikket, eller også kredser tankerne om jobbet, familien, fremtiden eller kæresten derhjemme, som accepterer Mikkels prioritering.
- Vi joker lidt med, at hun er andenprioritet, og selv om det er sagt i sjov, er der noget alvor i det.
Mine fotoferier er noget, jeg gør for min egen skyld, og jeg har svært ved at forestille mig, at det ikke bliver ved med at være sådan, siger Mikkel Beiter.
Han forventer dog, at han bliver nødt til at drosle ned, den dag han får et barn og får andre prioriteter.
- Det bedste er, når der nærmest er fuldstændig tanketomhed i mit hoved uden forstyrrelser fra den digitale verden.
Når jeg bare kan sidde og kigge på naturen omkring mig, som når man er på jagt og venter på at få et dyr på sigtekornet.
Det er en helt anden verden, jeg befinder mig i i de øjeblikke.
Det er ret unikt.
Mikkel holder seks ugers ferie om året, og de fem af dem bruger han på at rejse ud for at fotografere.
Turene går som regel til Island, Færøerne og især ø-gruppen Lofoten i det nordlige Norge, hvor Mikkel har skudt nogle af sine allerbedste billeder gennem tiden.
Flere af dem er prisbelønnede og anerkendte i internationale konkurrencer.
Lofoten er blevet et sted, der betyder noget særligt for ham, for det var der, hans interesse for at tage billeder accelererede under hans første tur derop.
Det var i marts 2016, og han var på herretur med sin far og sin lillebror.
Mikkel havde taget et kamera, nogle forskellige filtre til det og et lille trebenet stativ med for at prøve det af.
Han var stadig på amatørstadiet med et kamera mellem hænderne, men han gik all-in med en ’trial and error’-tilgang til det.
Som forberedelse til turen havde han læst op på det fototekniske med blandt andet langtidseksponering, hvor kameraet bruger ekstra meget tid på at indfange motivet uden brug af kunstigt lys, og han havde sat sig grundigt ind i, hvor han skulle finde de bedste lokationer.
- Jeg kom hjem og valgte at sende nogle af mine billeder fra Lofoten ind til en konkurrence, hvor ét af dem opnåede en flot placering.
Jeg tænkte wow!
Det bekræftede mig i, at jeg har nogle evner på det område her, som jeg kan udnytte, siger Mikkel Beiter.
I dag har han mere end 90.
000 følgere på Instagram, hvor han stort set hver dag poster et nyt billede og en beskrivelse af stedet, som flere tusinde ’liker’ og mange kommenterer på.
Mikkel drømmer om, at han en dag kan leve af at fotografere.
Han har allerede holdt workshops og guidet folk rundt i Lofoten, men det er svært at leve kun af det.
- Indtil videre glæder jeg mig over, at jeg som selvlært har opnået den succes, jeg har.
Jeg ser mig selv som en kunstner, der skaber noget, andre har glæde af at se på.
Det havde jeg aldrig forestillet mig skulle ske.
Jeg har aldrig været god til at tegne, spille musik eller andet kreativt.
Her har jeg bare fundet en niche, hvor jeg virkelig kan noget specielt.
Det er en stor sejr for mig.
I perioder bruger han så meget tid på sine billeder, at det føles som et ekstra fuldtidsjob ved siden af arbejdet som it-konsulent i en større dansk virksomhed.
Stillesiddende arbejde bag en computerskærm, kantineordning og kaffeautomat lige om hjørnet.
En gigantisk kontrast til den vilde natur.
Langt fra all-inclusive og poolMikkel står altid tidligt op og går sent i seng, når han er på ’fotoferie’.
Det er meget langt fra den typiske all inclusive-charterferie, hvor man måske står op klokken ni og dalrer ned til en lækker morgenmadsbuffet eller op til købmanden efter friske baguettes og en liter appelsinjuice.
På det tidspunkt af dagen har Mikkel allerede været i gang i flere timer et eller andet sted ude i det fri.
Man ser ikke nordlys eller den perfekte solopgang op ad formiddagen.
- Det er ikke fordi, jeg ikke kan finde ud af at ligge på en strand eller ved poolen og lave ingenting, men jeg får det skidt, hvis det står på for længe.
Jeg vil gerne vide, at jeg til enhver tid kan sætte mig ind i en bil og køre afsted.
Sådan slapper jeg bedst af i min ferie.
Uanset hvad jeg laver, er jeg jo væk fra jobbet, og jeg kobler af fra hverdagen på min egen måde, siger Mikkel Beiter.
Hvis der går for lang tid mellem hans ture, kan han mærke det i kroppen.
Sulten vokser indeni ham, og den skal stilles.
Det handler både om at komme væk fra de vante omgivelser og om at indhente nyt materiale til Instagram-profilen.
- Jeg har et behov for at dele mine billeder, for det giver et selvtillidsboost, når de bliver modtaget med god respons.
Det er tilfredsstillende.
Mikkel er vokset op i Værløse - ligesom Nik & Jay, påpeger han - og her er det begrænset, hvor meget natur der er at komme efter.
Danmark er i det hele taget et sted, han har svært ved at finde inspiration, selv om han lige har været en tur på Lolland for at fotografere valmuer.
- Danmark er ikke ligefrem storslået på det punkt.
Landskabernes udseende er meget sæsonbetonede, her er fladt, og man finder det samme de fleste steder.
Jeg kan lide de vilde landskaber med bjerge og sne, som jeg finder længere nordpå, siger Mikkel Beiter.
Han har prøvet at sidde i en vind, der blæste af orkanstyrke, mens han kæmpede for at holde sit kamera stille i de sekunder, det tog om at suge billedet ind.
Det er hårdt arbejde og ikke altid helt risikofrit, men man må ofre sig for kunsten.
Det samme må Mikkels kæreste gennem knap fem år.
Heldigvis accepterer hun, at han dyrker sin hobby så meget, at de fleste af hans ferier er uden hende og i stedet i selskab med blandt andre Kai fra Tyskland og Roy fra Norge, som Mikkel har mødt gennem Instagram.
- Jeg har fundet ud af, at jeg virkelig elsker at rejse.
Så snart jeg sætter fødderne i lufthavnen, mærker jeg spændingen vokse i min krop.
At jeg så kan kombinere det med min store passion for at fotografere og for naturen, er jo for vildt.
Derfor er det heller ikke afgørende for mig, om jeg kommer hjem med fem eller 100 gode billeder.
Uanset hvad kommer jeg hjem med en masse gode oplevelser.
Det er det, det hele handler om.
Mikkel er lige kommet hjem fra Island, hvor han rejste rundt sammen med en tysker, og han har allerede booket en tur igen til februar, hvor han vender tilbage til Lofoten.
I mellemtiden skal han ti dage til Portugal sammen med kæresten.
- Det var hendes idé, men jeg sagde ja, for jeg har aldrig været der.
Så begyndte jeg at undersøge stedet nærmere, og jeg kan se, at Portugal er et flot land med en natur, der er værd at fotografere.
Jeg plejer gerne at tage lidt ud for mig selv tidligt om morgenen eller sent om aftenen, selv om det er en kærestetur.
Det skal der være plads til, og det er der heldigvis, siger Mikkel Beiter.
FacebookTwitterKopier linkEmner:Norge|Instagram|Island|Vejret|Fritidsaktiviteter




https://www.dr.dk/sporten/tennis/tennistalentet-holger-rune-gaar-i-staa-og-ryger-ud-af-senior-turnering

TennisTennistalentet Holger Rune går i stå og ryger ud af senior-turneringDaniel Masur var for stor en mundfuld for tenniskometen Holger Rune i hollandsk Challenger-turnering.
Holger Rune røg ud efter tre sæt i den hollandske turnering.
17.
juli 2019 kl.
17.
19Bemærk: artiklen er mere end 30 dage gammelLæs opAnden runde blev endestationen for det danske tennistalent Holger Rune i ATP Challenger-turneringen i hollandske Amersfoort.
Tyske Daniel Masur sendte 16-årige Rune, der var med på et wildcard, hjem med et nederlag i tre sæt på 6-3, 4-6, 1-6.
Danskeren kom ellers godt fra start mod Daniel Masur, der ligger nummer 231 på verdensranglisten og er seedet som nummer 11 i turneringen, og brød tyskerens serv i kampens første parti.
Det blev også 2-0, inden Masur kom i gang og både reducerede, udlignede og bragte sig foran ved at vinde tre partier i træk.
Men Holger Rune svarede tilbage og vandt på imponerende vis sættet ved at tage de efterfølgende fire partier.
Holger Rune må rejse hjem efter anden runde.
Andet sæt bølgede knap så meget frem og tilbage.
Masur lagde ud med at komme foran 2-0 og formåede at holde sin føring hele sættet.
Rune havde to breakbolde ved 2-3, men missede muligheden for at udligne.
I tredje og afgørende sæt havde danskeren tilsyneladende ikke så meget tilbage at skyde med.
Rune lagde ganske vist ud med at holde sin serv, men tabte efterfølgende seks partier i træk og dermed også kampen.
Tidligere på året vandt Rune juniorturneringen ved French Open.
Det er hans plan at flytte fokus over på seniorturneringerne fremover.
Rune har blot to yderligere juniorturneringer i kalenderen i år - US Open og sæsonfinalen.
Han har tidligere spillet seniorturneringer, der ligesom den i Holland giver point til ATP-verdensranglisten.
Her ligger danskeren aktuelt nummer 601.
/ritzau/FacebookTwitterKopier linkEmner:Tennis|Holland|USA




https://www.dr.dk/sporten/cykling/tour-dansker-elsker-have-ondt-man-skal-vaere-lidt-bims-i-hovedet-vaere-cykelrytter

CyklingTour-dansker elsker at have ondt: ’Man skal være lidt bims i hovedet for at være cykelrytter’Søren Kragh Andersen taler ud om livet som cykelrytter: - Det er virkeligt svært for mig at lave ingenting.
Få et indblik i Søren Kragh Andersens liv i DR-programmet 'Cykelstjerne på hjemmebane' Af Arnela Muminovic17.
juli 2019 kl.
20.
58Bemærk: artiklen er mere end 30 dage gammelLæs opHar du nogensinde undret dig over, hvordan de gør det?
Cykelrytterne.
Hvordan de kan motivere sig selv til at sætte sig på sadlen og smadre igennem på jernstangen dag ud og dag ind flere timer i træk - i al slags vejr?
Den undren forstår Tour de France-danskeren Søren Kragh Andersen egentlig meget godt.
Sunweb-rytteren anerkender nemlig selv, at man skal være skabt af et speciel stof, hvis man vælger at blive professionel cykelrytter.
Ifølge ham er det ikke et normalt liv.
Læs også:Nu kan Søren Kragh endelig køre for etapesejre i TourenDet er et liv, hvor man skal presse sig selv konstant for at gøre alting perfekt.
- Jeg står op alene hver gang for at motivere mig selv til at slå mig selv ihjel på cyklen fem-seks timer hver dag.
Mange af os cykelryttere er lidt bims i hovedet.
Det skal man være, ellers kan du ikke gøre det her.
- Vi har det kun godt, hvis vi har en følelse af, at vores ben er fuldstændig færdige.
Det er jo en sygdom.
Vi har det ikke godt med tre dages hvile, for så fortjener vi måske ikke den næste kop kaffe.
Vi arbejder sindssygt hårdt for det, siger Søren Kragh Andersen i DR-programmet ’Cykelstjerne på hjemmebane’.
Men det er ikke noget, som den 24-årige rytter beklager sig over.
Han trives godt i den livsstil.
Faktisk har han mere svært ved at lære at slappe af i sit hjem i Luxembourg, når han har fri.
- Jeg er blevet bedre til det, efter jeg er flyttet til Luxembourg, hvor jeg føler mig godt tilpas.
Men jeg skal stadig lære det.
I går havde jeg faktisk en hviledag i mit program, men i stedet for at lave ingenting, valgte jeg at løbe en længere tur.
- Og nu sidder jeg her og har ondt i benene.
Det er virkeligt svært for mig at lave ingenting, siger han.
Hvis du vil lære mere om Søren Krag Andersen, der i øjeblikket kører Tour de France for Team Sunweb, kan du se et 14 minutter langt portræt af danskeren i programmet ’Cykelstjerne på hjemmebane’.
Du kan se afsnittet på DRTV ved at klikke HER:FacebookTwitterKopier linkEmner:Søren Kragh Andersen (cykelrytter)|Team Sunweb|Cykelsport|Frankrig|Luxembourg




https://www.dr.dk/nyheder/indland/facebook-vil-lave-en-ny-valuta-med-navnet-libra-forbrugerraadet-taenk-er-skeptisk

IndlandFacebook vil lave en ny valuta med navnet 'Libra': Forbrugerrådet Tænk er skeptisk'Libra' skal være en global valuta og en finansiel infrastruktur, siger Facebook selv.
Facebook præsenterede 'Libra' i juni i år.
Af Thea Deleuran Müller og Jakob Lyders Tarpgaard17.
juli 2019 kl.
18.
45Bemærk: artiklen er mere end 30 dage gammelLæs opDet er længe siden, at valuta kun var sedler og mønter, og nu kommer der måske endnu en spiller på banen.
Det verdensomspændende sociale medie Facebook lancerede for et par uger siden, at de nu vil lave en valuta, som mediet kalder for 'Libra'.
Men den idé har mødt hård modstand fra amerikanske politikere, der i går havde Facebook til høring i senatet, som er Kongressens ene kammer.
Hvis 'Libra' bliver en realitet, vil det svare til, at milliarder af mennesker kan gå rundt med den samme valuta, og at du kan overføre penge til alle i verden.
Præcis som du kan i dag med med for eksempel MobilePay - blot uden en bank som mellemstation.
Facebook selv siger, at 'Libra' skal være 'en global valuta og en finansiel infrastruktur', som bliver bygget af det sociale medie og ved hjælp af en ny udgave af den krypterede teknologi, som også bruges af bitcoin-valutaen.
© ScanpixBitcoin og kryptovalutaBitcoin er et online betalingssystem og er en digital valuta.
Bitcoin som betalingsmiddel accepteres meget få steder, men er de seneste år blevet meget populær som investeringsobjekt.
I modsætning til traditionelle valutaer er bitcoin hverken reguleret eller underlagt beskyttelsesregler i forhold til lovgivningen på området.
Ligeledes går betaling med bitcoin uden om etablerede banksystemer.
Kryptovalutaer en betegnelse for nogle af de digitale valutaer, der findes på markedet.
Bitcoin er den mest kendte kryptovaluta.
På baggrund af Facebooks tidligere sager om datalækager og misinformation tvivler de amerikanske kongresmedlemmer på, at firmaet evner at håndtere en ny, international og digital møntfod.
'Betalingsdata er noget af det mest følsomme'Herhjemme på dansk jord er vicedirektøren fra Forbrugerrådet Tænk, Vagn Jelsøe, også skeptisk, og han er især nervøs for de betalingsdata, som Facebook vil få adgang til, hvis 'Libra' bliver en realitet.
- De bedyrer selv, at de vil lave vandtætte skotter mellem det her og deres øvrige system, men hele Facebooks univers er bygget op om at tjene penge på data, siger Vagn Jelsøe og uddyber:- Betalingsdata er noget af det mest følsomme, vi overhovedet har.
Hvis du ved, hvad folk køber, så ved du rigtig meget om dem.
Det første, jeg tænker, når jeg hører ordet Facebook, er handel med mine data, og det gør mig selvfølgelig bekymretVagn Jelsøe, vicedirektør, Forbrugerrådet TænkDet er uvist, præcis hvordan 'Libra' ender med at være skruet sammen, hvis det kommer fra idé-plan til virkeligheden.
Der er også nogle regler, der skal overholdes, når der arbejdes med pengeoverførsler og valuta, forklarer Simon Ousager, der underviser i det, der kaldes blockchainteknologi.
- Facebooks forretningsmodel er jo at sælge reklamer og måden at sørge for, at de reklamer er mere værd, er ved at vide mere om brugerne, siger han og uddyber:- Vi ved stadig ikke helt, hvordan Facebook vil adskille Facebook-platformen fra 'Libra'-platformen, men desto mere de ved om Facebook-brugere, desto mere værdifuld bliver den her reklameplads.
Ifølge eksperten får betalingsløsninger som Mobilepay, straksbetaling eller kreditkort faktisk meget sparsom data om de enkelte køb.
- Betalingsindløserne ved nødvendigvis ikke, hvad du køber, men hvis du bygger et system som bitcoin, vil der være en masse offentlig tilgængelig data om de her transaktioner, og det vil være nemmere at finde ud af, hvad pengene er blevet brugt på, siger Simon Ousager.
Og det er lige præcis det, der bekymrer vicedirektøren i Forbrugerrådet Tænk, for ifølge ham er data i dag lig med magt.
- Det første, jeg tænker, når jeg hører ordet Facebook, er handel med mine data, og det gør mig selvfølgelig bekymret.
Ligemeget hvad Facebook siger.
Organisation bag 'Libra' placeres i SchweizValutaen vil ifølge Facebook blive styret af det, Facebook kalder 'The Libra Association', som består af en række firmaer som eksempelvis Mastercard, Uber og Visa.
Målet er, at Facebook vil nå de 1,7 millarder mennesker verden over, der ikke har adgang til en bankkonto, skriver The Guardian.
Facebooks forretningsmodel er jo at sælge reklamer og måden at sørge for, at de reklamer er mere værd, er ved at vide mere om brugerneSimon Ousager, underviser i blockchainteknologi og selvstændig konsulentFacebook siger, at de selv vil trække sig fra 'The Libra Association', når det er blevet lanceret i 2020, og at 'The Libra Associoation' bliver en non profit-organisation med base i Schweiz.
Lige præcis placeringen af den her organisation får heller ikke klapsalver hos forbrugerrådet Tænk.
- I den traditionelle banksektor har vi en meget stram regulering, og det er ikke særlig betryggende, når vi hører, at 'Libra' bliver underlagt det schweiske banktilsyn.
De er ikke berømt for stram kontrol, siger vicedirektør Vagn Jelsøe.
Interessant, hvis 'Libra' bliver en realitetI dag er du også godt beskyttet, hvis du betaler med eksempelvis kort, forklarer Vagn Jelsøe.
- Hvis Facebook ikke kan etablere et tilsvarende system, må vi råde folk til at holde sig til kort fortsat, når de handler på nettet.
Men det kan gå hen og blive ret interessant, hvis 'Libra' bliver en realitet, siger ekspert Simon Ousager:- Det man skal tænke på, at vi i Danmark har både Mobilepay, straksoverførsler, Apple Pay.
Det er der ikke så mange andre lande, der har.
Når du så skal til at overføre penge over landegrænser, begynder de systemer, vi har, at være forholdsvis langsomme og ineffektive.
Facebook har planer om at lancere 'Libra' i 2020, men der er stadig en del ting, der skal falde på plads, før det bliver en realitet.
- Det er jo et fremtidsmonster det her, og Facebook siger rigtig mange ting om, hvordan det vil blive.
Foreløbig kan vi bare have nogle opmærksomhedspunkter og så håbe, at der bliver taget høje for dem, men bekymret må man være, konstaterer vicedirektør i Forbrugerrådet Tænk Vagn Jelsøe.
Kilder: CNN, The Guardian, New York Times.
FacebookTwitterKopier linkEmner:Facebook|Forbrugerrådet|Betalingsmidler|Schweiz|Vagn Jelsøe (erhvervsleder)




https://www.dr.dk/sporten/cykling/tourdefrance/etapen-paa-1-min-australsk-centimetersejr-paa-den-sidste-flade-etape

Tour de FranceETAPEN PÅ 1 MIN Australsk centimetersejr på den sidste flade etape før bjergeneCaleb Ewan hentede sin første etapesejr i årets Tour de France efter en meget tæt massespurt.
17.
juli 2019 kl.
17.
19 | opdateret 17.
juli 2019 kl.
18.
50Bemærk: artiklen er mere end 30 dage gammelLæs opDer var australsk jubel i Tour de France onsdag, da australske Caleb Ewan kunne sætte kryds ud for etapevinder i Tour de France.
For første gang i karrieren lykkedes det for Lotto Soudal-rytteren at vinde i det store franske etapeløb, hvor han debuterer i år.
Det skete, da den 25-årige sprinter i en usædvanlig tæt afslutning besejrede Dylan Groenewegen med Elia Viviani lidt efter, da massespurten i Toulouse blev en realitet.
I den samlede stilling var der ingen ændringer, og Julian Alaphilippe er stadig i den gule førertrøje med 1 minut og 12 sekunder ned til Geraint Thomas, der er fire sekunder foran holdkammeraten Egan Bernal.
Caleb Ewans blå bogFemte gang blev lykkens gang for sprinteren Caleb Ewan i dette års Tour de France.
Efter tre tredjepladser og en andenplads var den 25-årige Lotto Soudal-rytter onsdag først over stregen i en massespurt, da 11.
etape af det franske cykelløb sluttede i Toulouse.
Her kan du lære australieren bedre at kende:* Navn: Caleb Ewan.
* Født: 11.
juli 1994 (25 år).
* Nationalitet: Australier.
* Hold: Lotto Soudal.
* Udvalgte meritter:- Etapesejr i Tour de France (2019).
- Tre etapesejre i Giro d'Italia (2017 og 2019).
- Etapesejr i Vuelta a España (2015).
- Syv etapesejre i Tour Down Under (2016, 2017 og 2018).
- Sejr i Cyclassics Hamburg (2016).
Kilde: procyclingstats.
com.
/ritzau/Astana-kaptajn Jakob Fuglsang var med feltet hjem, og han er efter tidstabet på 10.
etape stadig 3 minutter og 22 sekunder efter den gule trøje.
Fuglsang er samlet nummer 16.
Rytterne skulle på cyklerne igen efter hviledagen tirsdag, og det skete med en relativt flad etape fra Albi til Toulouse.
167 kilometer skulle tilbagelægges inden den forventede massespurt, og fire ryttere brugte dagen til at stege i et udbrud, der med 60 kilometer igen havde omkring to minutter til feltet.
Det var Lilian Calmejane (Direct Energie), Stéphane Rossetto og Anthony Perez fra Cofidis samt Aimé De Gendt (Wanty).
Tilstedeværelsen i udbruddet betød, at Rossetto blev den rytter i feltet, der har siddet flest kilometer i udbrud i årets udgave af løbet.
De fire lykkeriddere blev dog holdt i kort snor, og feltet kørte udbruddet ind mod slutningen.
Her forsøgte De Gendt sig med et sidste forsøg i et kontraangreb, inden han måtte give op, og den forventede massespurt blev en realitet.
Cycling - Tour de France - The 167-km Stage 11 from Albi to Toulouse - July 17, 2019 - Total Direct Energie rider Niki Terpstra of the Netherlands receives medical attention after a crash.
REUTERS/Christian Hartmann Niki Terpstra udgik efter et styrt.
Forinden opstod der dramatik, da et styrt hev blandt andre Nairo Quintana og Richie Porte i asfalten.
Værst gik det dog ud over Niki Terpstra fra Direct Energie.
Hollænderen slog sig så meget, at han måtte udgå, mens Quintana og Porte kom op til feltet igen.
Med Terpstras skæbne blev det dermed et Tour-farvel for denne gang for den 35-årige profil, der tidligere i karrieren har vundet monumenterne Flandern Rundt og Paris-Roubaix.
Torsdag venter en bjergetape fra Toulouse til Bagnères-de-Bigorre, hvor rytterne skal tilbagelægge 209,5 kilometer.
/ritzau/FacebookTwitterKopier linkEmner:Caleb Ewan (cykelrytter)|Cykelsport|Dylan Groenewegen (cykelrytter)|Frankrig|Astana Pro Team




https://www.dr.dk/nyheder/udland/14-millioner-vil-storme-tophemmelig-amerikansk-militaerbase-derfor-er-area-51-saa

Udland1,4 millioner vil storme tophemmelig amerikansk militærbase: Derfor er Area 51 så mystiskEn begivenhed på Facebook har endnu engang fået mange til at spørge, hvad der egentlig foregår på Area 51.
© ScanpixAf Kevin Ahrens, Helgi Ólafsson og Grafik: Morten Fogde Christensen17.
juli 2019 kl.
17.
15Læs opI den golde ørken i den amerikanske stat Nevada, finder man ikke meget liv - lige udover gamblerparadiset Las Vegas.
Men et sted derude ligger stedet, som de fleste amerikanere kender til.
Og så alligevel ikke helt.
Den tophemmelige militærbase Area 51 har i flere årtier været et af de helt store mysterier.
Area 51 er igen og igen blevet koblet sammen med fremmede fartøjer, rumskibe og ligefrem aliens.
Men hvorfor er det egentlig sådan?
Og hvad foregår der helt derude i Mars-landskabet?
Det har Kim Møller Hansen brugt mange timer på at undersøge.
Han er UFO-ekspert og formand for Skandinavisk UFO-Information.
- Man oprettede basen i 1955, og gennem alle de år har man udviklet mange nye flytyper og våbensystemer.
I og med, at det der foregår på basen, er superhemmeligt, og at man udvikler nye våben, som man ikke vil have at kineserne og russerne får kendskab til, så er man nødt til at holde folk væk, siger Kim Møller Hansen, der til daglig er redaktionschef hos Gyldendal.
1,4 millioner nysgerrige vil kigge indOg lige præcis det med at holde folk væk, er blevet aktuelt inden for de seneste par dage på grund af en begivenhed på Facebook, der hedder 'Storm Area 51, de kan ikke stoppe os alle'.
Initiativtageren til begivenheden er en Facebook-side, som laver humoristiske indslag; memes.
I beskrivelsen kræver arrangørerne, at de vil se de aliens, som de mener militær-basen gemmer på.
Og på nuværende tidspunkt har flere end 1,4 millioner brugere trykket "deltager".
Det fik mandag luftvåbnet til at reagere.
- Area 51 er et træningsanlæg for det amerikanske luftvåben, og vi fraråder enhver person at forsøge at komme ind på det område, hvor vi træner bevæbnede amerikanske styrker.
Det amerikanske luftvåben er altid klar til at beskytte USA og dets faciliteter, sagde talskvinde for luftvåbnet Laura McAndrews.
Indslag om byen Roswell, hvor en UFO ifølge myten styrtede ned i 1947.
Vraget skulle efterfølgende være flyttet til Area 51.
Artiklen fortsætter under videoen.
Bøde eller skudsalverOg når luftvåbnet siger, at de er klar til at beskytte dets faciliteter, så mener de det, fortæller Kim Møller Hansen.
- Det tætteste man kan komme på basen er 42 kilometer.
Der kører vagter rundt og patruljerer.
Hvis man kommer for tæt på, får man en bøde, og hvis ikke man kan forstå det og kommer tættere på, så kan man risikere at blive skudt.
Byen Amargosa Valley i Nevada er blevet base for mange alien-interesserede turister.
(Arkiv)  The Area 51 Alien Center.
1 / 2Byen Amargosa Valley i Nevada er blevet base for mange alien-interesserede turister.
(Arkiv) 1 / 2The Area 51 Alien Center.
2 / 2Og det er ikke kun de lidt for nysgerrige sjæle, der får besked på at holde sig væk.
Når danske F16-piloter skal trænes på Nellis Air Force Base, der også ligger i den sydlige del af Nevada, får de at vide under øvelserne, at det eneste sted, de ikke må flyve, det er over Area 51, siger Kim Møller Hansen.
- Det er selvfølgelig med til at øge mystikken.
Når man ikke må komme tættere på eller flyve over, så er det jo nok fordi, der foregår noget hemmeligt, og det gør der helt sikkert også.
Men jeg er overbevist om, at det intet har med aliens eller rumskibe at gøre.
Det hele begyndte med en lystløgnerDen primære grund til, at Area 51 i dag stadig er omgærdet af mystik, skal findes for flere årtier siden.
Her fandt en fyr ved navn Bob Lazar vej til amerikanernes tv-skærme.
- I 1980'erne kom han med en fantastisk historie om, at han havde arbejdet på Area 51, eller på en base lige ved siden af, som hedder S4.
Der havde han været med til at udvikle et nyt, jordisk fartøj, men på grundlag af ikke jordisk teknologi, fortæller Kim Møller Hansen og fortsætter.
- Han påstod, at man på Area 51 havde et nedstyrtet rumskib, og det skabte fornyet interesse om Area 51.
Kim Møller Hansen har skrevet flere bøger om UFO'er.
(© PRIVATFOTO)Ifølge UFO-eksperten var der ikke den store interesse for militærbasen, inden Bob Lazar troppede frem på skærmen med sin fantastisk historie.
Men lige pludselig opstod der en myte om, at det måske slet ikke er våben, man udvikler, men et sted hvor man prøver at aflure aliens og deres hemmeligheder.
- Han er egentlig blevet afsløret i bare at være en mand med en stor fantasi, men det gør sådan set ikke noget.
For hvis man gerne vil søge sandheden, som de mener, er, at myndighederne skjuler aliens og fremmede rumskibe, så får man opfyldt det ønske gennem hans historie, siger Kim Møller Hansen.
Selvom han har en mildest talt stor interesse for UFO'er, kommer vi dog ikke til at se Kim Møller Hansen storme mod militærbasen 20.
september, som begivenheden er sat til.
- Jeg ville falde død om, inden jeg var nået ret langt.
Og den tro eller det håb har jeg nok mistet for mange år siden – at vi rent faktisk får besøg ude fra.
FacebookTwitterKopier linkEmner:Facebook|USA|United States Air Force|Nevada|Luftvåben




https://www.dr.dk/nyheder/indland/ferie-i-danmark-hver-anden-vil-have-oplevelser-i-naturen

IndlandFerie i Danmark: Hver anden vil have oplevelser i naturenHvis ferien skal holdes herhjemme, efterspørger mange danskere oplevelser i naturen samt udendørsaktiviteter, viser undersøgelse.
Der var mange familier ved Silkeborg Kanocenter som lejede kanoer og kajakker i dag, så de kunne tage sig en sejltur på Silkeborgsøerne.
Af Diana Bengtsen17.
juli 2019 kl.
17.
04Bemærk: artiklen er mere end 30 dage gammelLæs opI de disse uger tager mange familier ned til sol og strand i syden.
Men der er også dem, som bliver hjemme og holder ferie i det danske sommerland.
For dem, som holder ferien hjemme, er det særligt oplevelser i naturen, som står højt på ønskelisten.
Men mange efterspørger også attraktioner og museer, udendørsaktiviteter og kultur- og kunstoplevelser.
Det viser en spørgeskemaundersøgelse, som Epinion har lavet for Silkeborg Kommune.
Om undersøgelsenUndersøgelsen er gennemført af Epinion på vegne af Silkeborg Kommune.
Den er baseret på 1.
054 besvarelser og er statistisk repræsentativ.
Dog med undtagelse af borgere fra Silkeborg Kommune, som ikke indgår ikke i undersøgelsen.
Besvarelserne er blevet indsamlet som webinterviews fra den 23.
november til 5.
december 2017.
Undersøgelsen blev offentliggjort i januar 2018.
Her svarer hver anden, at de i meget høj eller høj grad går efter oplevelser i naturen, når de tager på ferie i Danmark.
Det gælder også for familien Holmegaard Pryds, som Sommervejret talte med tidligere i dag.
- Det er vigtigt for os, at der er aktiviteter, når vi holder ferie.
Der skal gerne ske lidt, siger Malene Pryds, der sammen med sin mand og tre børn er taget til Silkeborg fra Videbæk for at sejle i kano og kajak.
Til dagligt bor familien i Svendborg.
Artiklen fortsætter under grafikken.
Familien Holmegaard Pryds har aktivt valgt at holde ferie hjemme i Danmark, da de ikke gider at bruge tid på at køre alt for langt i bil.
Til gengæld er det så også vigtigt, at ferien adskiller sig en smule fra hverdagen, forklarer Malene Pryds.
- Vi kan godt lide at være ude omkring havet, se noget kultur, bade og være aktive.
Der er også et par stykker her i familien, som kører mountainbike, siger hun.
Sommervejret på besøg i Danmarks outdoor hovedstadI denne uge besøger Sommervejret Silkeborg Kommune, som i 2017 vedtog, at friluftslivet skulle skal være en hjørnesten i Silkeborg Kommunes identitet.
Derfor udarbejdede kommunen en friluftsstrategi for 2017-2022, der går målrettet efter, at Silkeborg skal være kendt som Danmarks outdoor hovedstad.
Hvor meget outdoor er der i Silkeborg?
Silkeborg er med 51 store søer og i omegnen af 1.
000 småsøer, moser og vandhuller den mest sørige kommune i landet.
Hele 26% af Silkeborg Kommune er skov, og det gør Silkeborg til den kommune i landet med mest skov.
Samtidig har Silkeborg Danmarks største skov.
Kilde: Outmore.
dkMen da kommunen i slutningen af første år i førnævnte undersøgelse fik Epinion til at spørger, hvor mange som vidste, at Silkeborg var Danmarks outdoor hovedstad, så havde brandet endnu ikke sat sig fast i folks bevidsthed.
Det var nemlig kun to procent, der vidste, at Silkeborg var Danmarks outdoor hovedstad.
Der er ikke offentliggjort en ny måling siden da.
Så hvorvidt kendskabet til kommunens brand er steget, det vides ikke.
Men for familien Holmegaard Pryds har brandet ikke nogen betydning.
De havde nemlig allerede en idé om, at Silkeborg tilbød forskellige udendørsaktiviteter:- Men jeg vidste så godt, at Silkeborg var outdoor hovedstad, fordi jeg har set nogle reklamer, og jeg har googlet lidt, inden vi tog herop, så vi vidste præcis, hvad der var i nærheden, siger Malene Pryds.
Familien Holmegaard Pryds var blot én af mange familier, der i dag var nede ved Silkeborg Kanocenter for at tage sig en kanotur i det gode vejr.
Fra morgenstuden og hele eftermiddagen har der konstant været unge, ældre og børnefamilier som har sejlet ud for at opleve Silkeborgs natur.
(© DR vejret) Flere havde pakket op til at tilbringe hele dagen ude på Silkeborgsøerne.
(© DR vejret) I Silkeborg koster en kanotur koster 125 kroner i timen - eller 400 kroner for en helt dag.
(© DR vejret) Her sejler familien Holmegaard Pryds afsted (© DR vejret)1 / 4Fra morgenstuden og hele eftermiddagen har der konstant været unge, ældre og børnefamilier som har sejlet ud for at opleve Silkeborgs natur.
(© DR vejret)1 / 4Flere havde pakket op til at tilbringe hele dagen ude på Silkeborgsøerne.
(© DR vejret)2 / 4I Silkeborg koster en kanotur koster 125 kroner i timen - eller 400 kroner for en helt dag.
(© DR vejret)3 / 4Her sejler familien Holmegaard Pryds afsted (© DR vejret)4 / 4Se mere i Sommervejret i aften kl.
18.
55 på DR1, hvor vejrvært Louise Gade har Søren Slott fra Silkeborg Kajakklub på besøg i vores udendørs vejrstudie for at snakke om at sejle i kajak på Silkeborgsøerne.
FacebookTwitterKopier linkEmner:Silkeborg|Silkeborg Kommune|DR1|Vejret|Kano og kajak




https://www.dr.dk/nyheder/udland/overblik-hvor-serioes-er-den-nye-kommissionsformands-klimaplan

UdlandOVERBLIK: Hvor seriøs er den nye kommissionsformands klimaplan?
Det er et skridt i den rigtige retning, men der skal mere til, lyder det fra forskere.
Den nyvalgte formand for EU-Kommissionen, Ursula von der Leyen, har fremlagt sit program for klimaet, hvor hun blandt andet vil reducere CO2-udslippet med 50 procent inden 2030.
Af Sarah Munk Jørgensen (video)17.
juli 2019 kl.
16.
51Bemærk: artiklen er mere end 30 dage gammelLæs op- Europa skal være det første klimaneutrale kontinent i verden.
Sådan står der i første linje i det program, som den nye formand for EU-Kommissionen, Ursula von der Leyen, i går fremlagde dele af i Europa-Parlamentet i Strasbourg.
Målet om at gøre Europa klimaneutralt henviser til, at udledningen og optagelsen af CO2 skal gå i nul i 2050.
Men inden da vil von der Leyen reducere CO2-udslippet med 50 procent – gerne 55 procent – inden 2030.
Læs også:Klima, ligestilling og mindsteløn: Her er Ursula von der Leyens 6 mærkesagerDerudover vil hun tilføre midler, der skal omfordele ressourcer, som gør det muligt at få alle lande med i arbejdet mod at reducere CO2-udslippet i Europa.
Det er blandt andet et land som Polen, som mangler økonomisk støtte, hvis landet skal bekæmpe klimaforandringer.
- Vi deler alle den samme ambition, men nogle lande kræver en mere tilpasset støtte end andre, for at vi kan nå vores mål, siger von der Leyen.
For at imødekomme de mål, vil hun i sine første 100 dage i embedet fremsætte en ”Europæisk Grøn Aftale”.
Desuden skal der frigøres 1.
000 milliarder euro til netop klimaindsatser og bæredygtighed i løbet af det næste årti.
Der sker ved at omdanne dele af Den Europæiske Investeringsbank til en klimabank.
Men de her tiltag er altså ikke helt nok, lyder det fra Sebastian Mernild, der er forsker i klimaforandringer samt hovedforfatter til den næste FN-klimarapport, der kommer i 2021.
- Det, at EU gerne vil være klimaneutrale i 2050 lyder fint.
EU’s plan er det første skridt på vejen, men den er ikke så ambitiøs, som den kunne være, siger han.
Danmark bedre end EU?
Mere vedvarende energi i større dele af Europa kan være et lille skridt på vejen mod at nå det europæiske klimamål i 2030.
I kølvandet på Folketingsvalget den 5.
juni i år blev venstrefløjspartierne enige om, at vi i Danmark skal reducere vores CO2-udslip med 70 procent i 2030 – set i forhold til, hvor meget vi udledte tilbage i 1990.
Siden 1990 har Danmark været blandt de mest fremtrædende lande, når det gælder klimadagsordenen.
Og det bliver igen tydeligt set i forhold til de nye fælles europæiske klimambitioner, som de formuleres af den kommende formand for EU-Kommissionen.
70 procent er alligevel en noget højere ambition end 50 til 55 procent.
Læs også:Vestager efter valg af ny formand: 'Ok, at Timmermans skal gå ind ad døren før mig'Det kommer nemlig til at betyde, at Danmark vil påvirke EU’s klimaretning, mere end EU kommer til at påvirke Danmark.
- Men det er klart, at vi ikke kan løse opgaven alene.
Det her er en global opgave, et globalt anliggende, og derfor er det vigtigt, at vi får EU med i spil, siger Sebastian Mernild og fortsætter:- Derfor skal Danmark være foregangsland og skoleeksemplet på, hvordan man også bør gøre i EU-regi.
Kan EU nu leve op til Paris-aftalen?
Det var en glædens dag for klimaet, da Paris-aftalen blev underskrevet under en klimakonference i Paris tilbage i 2015.
På billedet ses blandt andet FN's daværende generalsekretær, Ban Ki-moon samt den tidligere franske præsident, Francois Hollande.
I december 2015 underskrev 195 af verdens lande, der var samlet i Paris, en ambitiøs plan for klimaets fremtid.
Sidenhen har tre lande - heriblandt USA - dog trukket sig fra aftalen.
Paris-aftalen i korte trækDen gennemsnitlige globale temperaturstigning skal holdes under to grader - målet er, at temperaturen ikke må stige mere end 1,5 grader.
Landenes egne klimaplaner skal opdateres og opjusteres hvert femte år.
De rige lande skal hjælpe de fattige lande med lån og penge til at finansiere omstilling til grøn energi.
Deltagerlandene mødes hvert femte år for at opdatere klimamålene.
195 lande underskrev aftalen i december 2015.
Sidenhen har Nicaragua, Syrien og USA trukket sig.
Aftalen forpligter landene på, at den gennemsnitlige globale temperaturstigning holdes ”godt under” to grader.
Målet er, at temperaturen ikke må stige med mere end 1,5 grader.
Landenes egne klimaplaner skal desuden opdateres og opjusteres hvert femte år, og de rige lande skal hjælpe de fattige med lån og penge til at finansiere omstilling til grøn energi.
Men hvis man vil imødekomme de 1,5 grader, som Paris-aftalen indebærer, så skal vi op og reducere vores CO2-udslip med omkring 70 procent, fortæller Sebastian Mernild.
Læs også:Splittet EU-Parlament blåstempler Ursula von der Leyen som ny kommissionsformand- Desuden bliver man nødt til at få Polen og Ungarn med.
Man bliver nødt til at få dem i spil og reducere deres CO2-udslip markant mere, end det sker i dag.
Derfor er det også vigtigt, at von der Leyen vil afsætte 1.
000 milliarder euro i en klimabank, der kan bruges til at investere samt sætte fokus på, at omstillingen bliver rimelig for alle medlemslande, siger Jørgen Skovmose Madsen, der er EU-chef i Dansk Energi.
- Det betyder, at især Polen, hvor man har rigtig mange arbejdere i kulindustrien, skal kompenseres og have hjælp af EU.
Så der kommer til at gå penge den vej over.
Og det er et skridt i den rigtige retning, siger han.
Er de nye klimamål i EU mere ambitiøse end de gamle?
Plenarsalen i Europa-Parlamentet i Strasbourg, hvor medlemmerne blandt andet stemmer om nye klimatiltag.
EU har forpligtet sig på at nedbringe CO2-udledningen med mindst 40 procent under det niveau, det var i 1990 – og det skal ske senest i 2030.
Så at den nye kommissionsformand opjusterer målet i 2030 samt ønsker klimaneutralitet i 2050 er kun godt, siger Jørgen Skovmose Madsen.
- Begge forslag er faktisk noget, som man ikke har kunnet nå til enighed om i Ministerrådet endnu, så det vidner om, at hun tager den grønne dagsorden seriøst.
Det vil dog kræve nye teknologier, som vi formentlig ikke kender til i dag for at nå målet om klimaneutralitet i 2050.
Mere realistisk er 2030-målet, vurderer Jørgen Skovmose Madsen og refererer til, at Kommissionen selv har regnet ud, at de tiltag, man har i dag, vil føre til omkring en 46 procent CO2-reduktion i 2030.
FacebookTwitterKopier linkEmner:EU|Europa-Kommissionen|Klimaændringer|Luftforurening|Polen




https://www.dr.dk/nyheder/regionale/midtvest/se-videoen-lille-vestjysk-stork-fik-ring-paa-benet

Midt- og VestjyllandSe videoen: Lille vestjysk stork fik ring på benetFor første gang i over 50 år er der ynglende storke i Vestjylland.
Af Jesper Ibfelt og Maiken Friis Lange17.
juli 2019 kl.
14.
53Bemærk: artiklen er mere end 30 dage gammelLæs opEn stor kranlift, to tv-hold og tilskuere.
Det var noget af et tilløbsstykke, da en storkeunge fra Bækmarksbro i dag skulle ringmærkes.
- Det er stort i hvert fald.
Det så ud til, at den havde det godt, siger Louise Fjeldgren, der bor på gården i Vestjylland, hvor storkeparret har slået rede, og hvor den fire til fem uger gamle stork ligger.
Der var kun plads til fire i kranen, så Louise Fjeldgren måtte spændt vente nede på jorden, imens storkeungen blev ringmærket.
Hun fik alligevel et lille glimt af den.
- Det gav et gisp i mig, da den blev løftet op.
Nu har vi fulgt den så længe fra haven og stuen med kikkert, men at se den, det var stort, siger hun.
Storkeungen spillede død, da Hans Skov skulle ringmærke den.
Storkepar er en sjældenhed i Vestjylland, fordi de ofte befinder sig tættere på den tyske bestand, fortæller formanden for storkegruppen i Dansk Ornitologisk Forening Hans Skov.
- Det er stort, fordi vi troede ikke, at de ville komme tilbage til Vestjylland igen.
Vi troede, at nu var det slut, siger han.
Læs også:For første gang i over 50 år: Nyt storkepar har slået sig ned i VestjyllandKan følge storkens færdenHans Skov stod for ringmærkningen, der foregik uden problemer.
Storkeunger spiller døde, når de bliver bange, og derfor var det nemt at sætte ringen fast om benet.
Nummeret på ringen giver mulighed for at følge storken i fremtiden.
- Så kan vi finde ud af, hvor den trækker hen, hvis den bliver set et sted.
Og når den om tre til fire år vender tilbage for at yngle, vil man kunne aflæse ringen og finde ud af, om det sker i Danmark eller i Tyskland, siger Hans Skov.
Siden 1981 er næsten alle danske storke blevet ringmærket, så der er overblik over, hvor mange storke, der kommer tilbage, når de er kønsmodne, oplyser Hans Skov.
FacebookTwitterKopier linkEmner:Fugle|Jylland|Dansk Ornitologisk Forening|Tyskland




https://www.dr.dk/nyheder/udland/endelig-dom-til-el-chapo-narkobaron-ryger-bag-tremmer-resten-af-livet

UdlandEndelig dom til 'El Chapo': Narkobaron ryger bag tremmer resten af livetDen mexicanske narkokartel-leder Joaquin Guzmán Loera er blevet idømt livtidsstraf og yderligere 30 års fængsel.
En dommer i delstaten New York har efterkommet anklagerens ønske og idømt Joaquin "El Chapo" Guzman livstidsstraf.
Af Louise Brodthagen Jensen17.
juli 2019 kl.
16.
18Bemærk: artiklen er mere end 30 dage gammelLæs opJoaquín Guzmán Loera skal tilbringe resten af sine dage bag tremmer.
Den mexicanske narkobaron, der er kendt som El Chapo, er som forventet blevet tildelt en livstidsstraf ved retten i New York-bydelen Brooklyn i USA.
Læg dertil yderligere 30 års fængsel for våbenanvendelse.
Men før den endelige dom faldt, tog Guzman selv ordet og fortalte via en tolk, hvordan han er blevet udsat for "brutal og umenneskelig" behandling under sit 30 måneder lange fængselsophold, som han ifølge nyhedsbureauet Reuters beskrev som "psykologisk, følelsesmæssig og mental tortur 24 timer i døgnet".
Hvem er El Chapo?
Joaquin Archivaldo Guzman Loeras fødselsdag kendes ikke med sikkerhed.
Det menes dog, at han er født enten 25.
december 1954 eller 4.
april 1957 i Sinaloa, Mexico.
Han bærer tilnavnet 'El Chapo' (Den Lille) på grund af sin højde på 1,68 meter og er leder af Sinaloa-narkokartellet.
Han er tidligere dømt for narkosmugling, drab og hvidvaskning af penge.
Han blev første gang anholdt i 1993 i Guatemala og idømt 20 års fængsel i Mexico for narkosmugling.
Han blev næste gang pågrebet i 2014.
Han er to gange flygtet fra fængsler - første gang i 2001 i en vogn med vasketøj og anden gang i 2015 gennem en 1,5 kilometer lang gravet tunnel.
I løbet af sine seks måneder på flugt i 2015 og 2016 mødte han Hollywood-stjernen Sean Penn, som interviewede narkobossen på vegne af magasinet Rolling Stone.
Derudover hævdede Guzman, at hans retssag ikke forløbet, som den burde.
- Min sag har været farvet, og jeg er blevet nægtet en retfærdig retssag, mens hele verden har kigget med.
Da jeg blev udleveret til USA, forventede jeg en retfærdig retssag, men det stik modsatte er sket, lød det fra Guzman ifølge nyhedsbureauet.
- USA er ikke bedre end noget andet korrupt land i verden.
Dommer Brian Cogan beordrede også, at der fra Guzman blev konfiskeret 12,6 milliarder dollars, rundt regnet 84 milliarder kroner som kompensation for det, han måtte have tjent på narkodistribution i USA.
Joaquín Guzmán Loera blev i februar efter en tre måneder lang retssag kendt skyldig i alle ti punkter i anklageskriftet, der blandt andet omhandler narkosmugling og hans rolle i det berygtede mexicanske Sinaloa-narkokartel.
Den føderale anklager i New York har derfor heller ikke været i tvivl og anmodet om, at Guzmán skulle straffes med livstid samt yderligere 30 års fængsel for brug af våben.
Anholdt og stukket af flere gangeGuzmán er blevet anholdt og efterfølgende undsluppet flere gange, men siden tredje anholdelse i 2016, hvorefter han i begyndelsen af 2017 blev udleveret til USA, er sikkerhedsopbuddet omkring ham taget til.
Han har siden siddet i isolation det meste af døgnet i Metropolitan-fængslet på den nedre del af Manhattan i New York City i delstaten New York.
For at garantere sikkerheden omkring Guzmán under retssagen har tungt bevæbnede betjente vogtet ham, og transporten til retten er foregået under massiv politieskorte med motorkøretøjer og helikoptere, ligesom broen mellem Manhattan og Brooklyn har været lukket af.
Han forventes nu at blive overført til det særligt sikrede fængsel Florence i byen af samme navn i delstaten Colorado, hvor blandt andre Dzhokhar Tsarnaev, der blev idømt dødsstraf for bombeangrebet ved Boston Maraton i 2013, og Ted Kaczinsky, kendt som "the Unabomber", sidder.
Ingen har nogensinde flygtet fra fængslet, der ligger omkring 185 kilometer syd for Denver, siden det åbnede i 1994.
FacebookTwitterKopier linkEmner:New York|USA|Kriminalitet|Retsvæsen|Narkokriminalitet




https://www.dr.dk/nyheder/penge/danskerne-vender-brevet-ryggen-og-det-koster-postnord-dyrt

PengeDanskerne vender brevet ryggen, og det koster Postnord dyrtI løbet af ti år er brevmængden i Danmark faldet med over 70 procent.
I 2018 blev der sendt 265 millioner breve i Danmark.
I sverige sendte de hele 1.
864 millioner breve.
Af Michelle Hald17.
juli 2019 kl.
16.
50Bemærk: artiklen er mere end 30 dage gammelLæs opPostnord er kommet med regnskab.
Og endnu en gang var det med røde tal på bundlinjen i den danske del af forretning.
På trods af tilpasninger og flere store fyringsrunder, kan Postnord i Danmark stadig ikke tjene penge.
Danskerne sender simpelthen alt for få breve.
På bare ti år er mængden af breve i Danmark faldet med 73 procent.
I 2009 sendte danskerne således 985 millioner breve.
I 2018 var det kun 265 millioner breve, som danskerne afleverede i Postnords postkasser.
Og Peter Kjær Jensen, der er administrerende direktør i Postnord Danmark, giver da også faldet i breve skylden for Postnords underskud i Danmark.
- Det område, der trækker regnskabet ned, er brevene.
Det er svært at holde økonomi i brevene, fordi vi har mange forpligtelser, som koster penge.
Vi har tabt 85 procent af de breve, der historisk har været.
Hvis man skal være realistisk, er det ikke noget, vi kan holde økonomi i samlet set, siger han.
Han forventer ikke, at Postnord kommer til at tjene penge i Danmark i år.
Men målet er at lave et overskud i 2020.
Svenskerne sender flere breveModsat Danmark kan den svenske del af forretningen godt tjene penge.
Her blev det til et overskud på 528 millioner svenske kroner i første halvdel af 2019.
Selvom svenskerne også sender færre og færre breve, sender de nemlig langt flere breve end danskerne.
I 2018 sendte svenskerne over 1.
464 millioner breve.
Altså mere end fem gang så mange breve som danskerne.
En af grundene til, at danskere sender langt færre breve end svenskerne, er, at danskerne benytter sig mere af digital post.
I Danmark sendes alt post fra det offentlige som udgangspunkt elektronisk.
I Sverige kan borgerne i langt højere grad selv bestemme.
Mens mængden af breve falder i både Danmark og Sverige, sendes der flere pakker.
I 2009 håndterede Postnord 97 millioner pakker.
I 2018 var det tal næsten fordoblet til 171 millioner pakker.
Hvor mange pakker, der bliver sendt i henholdsvis Danmark og Sverige, vil Postnord ikke oplyse af hensyn til konkurrencen.
FacebookTwitterKopier linkEmner:PostNord|Sverige|Postselskaber|Peter Kjær Jensen (erhvervsleder)




https://www.dr.dk/nyheder/regionale/nordjylland/ikke-nok-droppe-flyet-feriegaester-stiller-klimakrav-til-hoteller

Greta Thunberg Se temaNordjyllandIkke nok at droppe flyet: Feriegæster stiller klimakrav til hoteller herhjemmeFeriebranchen skal være grøn for at tiltrække fremtidens turister.
Hos Skallerup Seaside Resort forsøger man også at handle råvarer lokalt for at minimere CO2-belastningen, fortæller direktør Jørgen Høll.
Af Rasmus Jungersen og Frederik Holst17.
juli 2019 kl.
15.
30Bemærk: artiklen er mere end 30 dage gammelLæs opNår gæsterne på Skallerup Seaside Resort i Nordjylland springer på hovedet i feriecenterets badeland, tænker de måske ikke over, at vandet er opvarmet energivenligt.
Eller også gør de.
Klima og miljø er nemlig blevet en faktor, når danskerne skal holde ferie.
Og selvom mange sparer tonsvis af CO2 ved ikke at flyve til udlandet, er det ikke nok for alle.
Det mærker man hos Skallerup Seaside Resort.
Særligt efter de nyligt overståede valg til Europa-Parlamentet og Folketinget, hvor klimaet spillede en stor rolle.
- Der er en efterspørgsel blandt den danske befolkning, og det vil vi selvfølgelig gerne forsøge at efterleve, så vores gæster kan se, at vi også er aktive på det område, fortæller direktør i Skallerup Seaside Resort Jørgen Høll.
I fyret på Skallerup Seaside Resort har man siden 2016 brugt flis fra lokale pilmarker.
Resortet har været CO2-neutral siden 2009.
Fyret, der blandt andet opvarmer vandet i badelandet, brugte tidligere brændsel importeret fra Letland.
Men i dag fyres der med flis fra lokale pilmarker.
Flisen er et affaldsprodukt fra produktion af blandt andet læhegn.
Derudover er husene på feriecenterets store område opvarmet med jordvarmeanlæg.
Og tænder du for bruseren, er vandet opvarmet med hjælp af solvarme.
Også pizzabakkerne i feriecenterets pizzeria er bionedbrydelige.
Jeg er helt sikker på, at der i fremtiden bliver større og større krav til aktører inden for feriebranchen (.
.
.
)Jørgen Høll, direktør, Skallerup Seaside ResortDrop plastik på værelserneHos Dansk Kyst- og Naturturisme mærker direktør Jens Hausted, at virksomheder, der henvender sig til turister, efterspørger grønne løsninger.
- Der er et øget pres fra gæsterne for den slags løsninger, og at gæsterne ved, at det sted, de besøger, reelt har en grøn profil og nogle bæredygtige løsninger, siger han.
På hoteller og overnatningssteder kan det for eksempel betyde, at der skal være mulighed for at sortere affald, og at værelserne ikke skal være proppet med små plastikbeholdere til shampoo og sæbe, som bare smides ud, når gæsternes ophold er forbi.
Og det er fremtiden, hvis man vil tiltrække turister, mener direktør Jørgen Høll.
- Jeg er helt sikker på, at der i fremtiden bliver større og større krav til aktører inden for feriebranchen om, at man er mere bevidst omkring det, der påvirker klimaet.
Specielt blandt de yngre generationer er der større krav til os, siger han.
FacebookTwitterKopier linkEmner:Europa-Parlamentet|Hotelbranchen|Turisme|VisitDenmark|Jylland




https://www.dr.dk/nyheder/regionale/fyn/sommerens-vejr-lokker-festerne-udenfor-politiet-har-travlt-med-larm-og

FynSommerens vejr lokker festerne udenfor: Politiet har travlt med larm og hærværkFlere kommuner og Fyns Politi opfordrer forældre til at snakke med deres unge.
De populære mødesteder om sommeren kalder politiet for "hotspots", og dem aflægger betjentene et visit på deres patrulje.
Arkivfoto.
Af Cindie Madsen og Trine Søgaard Rødkær17.
juli 2019 kl.
16.
45Bemærk: artiklen er mere end 30 dage gammelLæs opSommerferien er godt i gang, og mange teenagere og unge bruger fritiden sammen, hvor de får et par øl og fester til den lyse morgen ude i det gode vejr.
Men indimellem kan det være til gene for andre borgere.
For festerne kan involvere både vild knallertkørsel, for høj musik og affald, der ikke har ramt skraldespanden.
Andre gange kan festlighederne ende ud i hærværk.
Det mærker man hos Fyns Politi, der oplever en stigning i antallet af anmeldelser.
I Kerteminde har man oplevet hærværk.
- Vi har flere gange oplevet, at de har taget vores brandslukker og tømt den.
Og de materialer, vi havde liggende i båden som flag og diesel, har de smidt i havnen.
Det er rigtig irriterende, siger John Eriksen, der er lokalformand for De Unges Idræt i Munkebo.
Båden bruger foreningen til at sejle rundt med blandt andet skoler og institutioner.
Når foreningen ikke selv bruger båden, står båden til rådighed for andre, og derfor må de unge gerne bruge den til at sidde og hygge sig i.
John Eriksen låner gerne båden ud til unge mennesker, hvis de kan opføre sig ordentligt.
Men det går nogle gange over gevind, og det ærgrer John Eriksen.
- Alle de udgifter, vi skal bruge på udstyr, er jo penge, som kunne være brugt på børnene, siger han.
Et fælles ansvarHos Fyns Politi oplever man, at når solen står højt på himlen, og de unge har fri fra skole, bliver der blandt andet skruet godt op for musikken.
Det fortæller Per Franch, der er politikommissær og leder for forebyggelsesafdelingen hos Fyns Politi.
Vi kan ikke forbyde de unge at feste, men vi kan godt lære dem at tage hensyn.
Per Franch, politikommissær- Efter de her kraftige højtalere er kommet, ser vi en klar tendens til, at der kommer flere anmeldelser om musik til gene, og der er sket en forøgelse siden sidste år.
Men det er faktisk hele paletten, vi hører om.
Så det er også unge, der i forbindelse med fester laver hærværk.
Sidste år blev der anmeldt 45 tilfælde af høj musik i Assens Kommune.
Det var en stigning fra året før, hvor der i 2017 var 16 anmeldelser.
Sidste år oplevede Assens Kommune problemer med unge, der holdt vilde fester på blandt andet skolerne.
Derfor appellerede kommunen forældrene om at komme på banen og tage en snak med deres teenagere om, hvordan man opfører sig i det offentlige rum.
Det fortæller Pia Adriansen, der er SSP-konsulent i Assens Kommune.
SSPSSP står for Skole, Socialforvaltning og Politi og er et samarbejde mellem de tre instanser, som har fokus på forebyggelse af kriminalitet.
- Vi vil gerne have, at forældre føler et fælles ansvar om at passe på vores børn og unge.
Også når de bevæger sig ud.
Forældrene kun tage en snak med dem om, hvordan man opfører sig.
De kunne give dem en skraldepose med og gøre det klart, at der ikke må spilles på de her store højtalere efter klokken 22.
00, siger hun.
En opfordring til forældre er en god idé, mener politikommissær Per Franch.
- Forældre skal have dialog med deres børn om at tage mere hensyn til de omkringboende, da vi skal være her alle sammen.
Vi kan ikke forbyde de unge at feste, men vi kan godt lære dem at tage hensyn, siger han.
Opfordring ser ud til at virkeHos foreningen De Unges Idræt i Kerteminde gav de for nyligt også en opfordring til forældrene om en snak med deres børn, og siden har de ikke oplevet hærværk i båden.
Det samme er tilfældet i Assens Kommune, fortæller SSP-konsulent Pia Adriansen.
- I år har vi haft en par henvendelser omkring knallertkørsel, høj musik og affald, der ikke er samlet op.
Men vi oplever det her år som mere mildt end tyngden af ting, der var sidste år, siger hun.
Læs også:Kommune sender bøn til forældre: Kom på banen og tag ansvar for jeres børns fulde-festerDer bliver også holdt et skrapt øje med de unges fester fra politiets side, fortæller politikommissær Per Franch.
- Vi har specifikke indsatser rundt omkring, som vi kalder hotspots.
Det er foretrukne steder for de unge, og dem lægger vi ind i vores patruljemønster, så vi kan holde ekstra øje.
Vi vil dog altid være afhængige af, at borgerne anmelder det, hvis de oplever noget, siger han.
FacebookTwitterKopier linkEmner:Assens Kommune|Fyns Politi|Fyn|Kerteminde|Politi




https://www.dr.dk/nyheder/indland/dobbeltdrab-svensker-udleveres-til-danmark

IndlandDobbeltdrab: Svensker udleveres til DanmarkTre svenskere er anholdt for dobbeltdrab i Herlev.
I morgen fremstilles den første i grundlovsforhør.
To mænd blev dræbt i en byge af skud i Sennepshaven i Herlev den 25.
juni.
Fire personer er nu fængslet.
17.
juli 2019 kl.
13.
53Bemærk: artiklen er mere end 30 dage gammelLæs opEn mand, der er mistænkt i forbindelse med et dobbeltdrab i Herlev 25.
juni, bliver i morgen eftermiddag fremstillet i grundlovsforhør ved Retten i Glostrup.
Manden bliver udleveret, efter at han mandag sammen med to andre blev anholdt af politiet i Sverige.
Pressetalsmand Claus Buhr fra Københavns Vestegns Politi bekræfter, at der er tale om en af de anholdte fra Sverige.
De tre blev anholdt nær Stockholm, efter at Københavns Vestegns Politi havde identificeret tre mistænkte og underrettet politiet i Sverige.
- Vi har et rigtig godt samarbejde med svensk politi, hvilket blandt andet anholdelserne er et udtryk for, lød det fra politiinspektør Flemming Madsen efter anholdelserne.
De tre er mistænkt for at have del i en skudepisode, som fandt sted i Sennepshaven i Herlev.
Her mistede to mænd livet i en byge af skud.
Læs også:Sverige anholder tre teenagere i forbindelse med dobbeltdrabet i HerlevOfrene var svenske, og svenske aviser fortalte i dagene efter, at der var en forbindelse til banden Shottaz i Stockholm-forstaden Rinkeby.
29.
juni blev en 21-årig mand varetægtsfængslet i sagen.
Han blev anholdt aftenen forinden under en politiaktion i Bispehaven i Aarhus.
Ved retsmødet fik offentligheden intet at vide om sigtelsens indhold.
Af hensyn til politiets videre efterforskning af sagen blev retsmødet nemlig holdt for såkaldt dobbeltlukkede døre.
Fire personer er fængslet, men politiinspektør Flemming Madsen har tidligere sagt, at der kan være flere gerningsmænd på fri fod.
/ritzau/FacebookTwitterKopier linkEmner:Københavns Vestegns Politi|Kriminalitet|Sverige|Herlev|Politi




https://www.dr.dk/nyheder/udland/usa-hylder-maanelandingen-sender-5000-raketter-i-luften

UdlandUSA hylder månelandingen: Sender 5.
000 raketter i luftenFlere steder i USA bliver 50-året for månelandingen i 1969 markeret.
Af Henrik Fallesen17.
juli 2019 kl.
13.
52Bemærk: artiklen er mere end 30 dage gammelLæs opI denne uge er det 50 år siden, at amerikaneren Neil Armstrong som det første menneske satte sine ben på månen efter fire dages rumrejse i Apollo 11.
Det bliver markeret flere steder i USA, ikke mindst i Huntsville, Alabama, som har kastet sig ud i et rekordforsøg.
5.
000 raketter blev i går sendt i luften på samme tid, og nu håber U.
S.
Space and Rocket Center, at det rækker til en plads i Guinness Rekordbog.
Omkring 2.
000 tilskuere var mødt op for at overvære showet.
Se raketopsendelsen øverst i videoen, hvor du også kan se Neil Armstrongs rumdragt og en hyldest til månelandingen på Washington-monumentet.
FacebookTwitterKopier linkEmner:USA|Apollo Rejser|Guinness Rekordbog




https://www.dr.dk/nyheder/udland/politi-har-vogtet-hvert-eneste-af-hans-skridt-i-aar-nu-faar-flugtkongen-el-chapo-sin

UdlandPoliti har vogtet hvert eneste af hans skridt i to år: Nu får flugtkongen El Chapo sin domDen berygtede narkobaron ventes at blive idømt en livstidsdom.
Joaquin Guzman bærer tilnavnet 'El Chapo'.
Det betyder 'Den Lille', og henviser til hans højde.
Han er 1,68 meter høj.
Af Signe Mai Vilsbøll17.
juli 2019 kl.
14.
08Bemærk: artiklen er mere end 30 dage gammelLæs opDen forventede dom lyder på livstid, og i dag bliver det endeligt afgjort, om den berygtede 62-årige narkobaron Joaquin Guzman fra Mexico skal sidde bag tremmer til sin død.
Det er retten i bydelen Brooklyn i den amerikanske storby New York, der skal tage stilling til spørgsmålet om strafudmåling.
Hvem er El Chapo?
Joaquin Archivaldo Guzman Loeras fødselsdag kendes ikke med sikkerhed.
Det menes dog, at han er født enten 25.
december 1954 eller 4.
april 1957 i Sinaloa, Mexico.
Han bærer tilnavnet 'El Chapo' (Den Lille) på grund af sin højde på 1,68 meter og er leder af Sinaloa-narkokartellet.
Han er tidligere dømt for narkosmugling, drab og hvidvaskning af penge.
Han blev første gang anholdt i 1993 i Guatemala og idømt 20 års fængsel i Mexico for narkosmugling.
Han blev næste gang pågrebet i 2014.
Han er to gange flygtet fra fængsler - første gang i 2001 i en vogn med vasketøj og anden gang i 2015 gennem en 1,5 kilometer lang gravet tunnel.
I løbet af sine seks måneder på flugt i 2015 og 2016 mødte han Hollywood-stjernen Sean Penn, som interviewede narkobossen på vegne af magasinet Rolling Stone.
Manden, de kalder El Chapo (den lille, red.
), er en af de helt centrale figurer i den mexicanske narkokrig, der har hærget landet siden 2006.
I 2016 blev El Chapo anholdt i Mexico, i 2017 blev han udleveret til USA, og i februar i år blev han ovenpå en tre måneder lang retssag med opsigtsvækkende detaljer om uhyggelige drab, politisk bestikkelse og storstilet smugling, kendt skyldig i narkokriminalitet og hvidvask af penge.
50 vidner fra narkomiljøetRetssagen begyndte sidste i midten af november, og mere end 50 familiemedlemmer, forretningsforbindelser og undersåtter vidnede i løbet af tre måneder mod El Chapo.
Under retsmøder har narkodistributører i USA, en søn af El Chapos mangeårige partner og afløser som leder af kartellet, colombianske kokainproducenter, smuglere, lejemordere, bogholdere og elskerinder fortalt, om Sinaloa-kartellets dagligdag.
DR rejste tidligere på året ind i det område af Mexico, hvor El Chapos berygtede Sinaloa-kartel regerer.
Det var herfra, han i årtier kontrollerede narkosmuglingen til USA og resten af verden.
Se mere i videoen herunder.
Blandt andet har et vidne fra kartellet fortalt, hvordan mexicanske medarbejdere har pakket kokain ned i tusindvis af jalapeño-dåser, mens en anden har forklaret, at El Chapo i nogle tilfælde selv fungerede som lejemorder.
Han har efter sigende kidnappet, tæsket og skudt en af sine ansatte, som arbejdede for et andet kartel.
Og manden blev efterfølgende begravet levende, har det lydt.
Milliarder af dollars, tonsvis af kokainNarkobaronens Sinaloa-kartel har vist sig at have tjent milliarder af dollars på at distribuere tonsvis af kokain, heroin, amfetamin og marihuana til USA.
Stort set alle fra kartellet sidder fængslet i USA, og mange af dem har med al sandsynlighed håbet på at bidrage til sagen mod deres tidligere chef for skaffe sig selv en kortere fængselsstraf.
El Chapos bjerghus i Sinaloa, Mexico En af kartellets faste lejemordere fortalte i blodige detaljer under de sidste uger af retssagen om, hvordan El Chapo fik ham og andre sikkerhedsfolk til at torturere to medlemmer af et rivaliserende kartel.
Desuden er det kommet frem, at en rival også blev holdt fanget i dagevis i et hønsehus ved et af El Chapos gemmesteder.
Han blev ifølge lejemorderen banket og tortureret så voldsomt med et strygejern, at hans trøje brændte fast på kroppen.
Berømt og berygtetMens El Chapo er berygtet for sin kriminalitet over hele verden, bliver han af nogle opfattet som en helgen, og i Mexico flyver figurer, juletræspynt, t-shirts og legetøj med billeder af narkobaronen ned fra hylderne.
Mest af alt er narkobaronen kendt for narkokriminaliteten, der ifølge mediet Forbes har gjort ham til en af verdens rigeste mennesker.
Efter at det flere gange er lykkedes ham at flygte fra topsikrede mexicanske fængsler, kendes han dog i dag også som udbryderkonge.
I det nordvestlige Mexico, hvor El Chapo kommer fra, bliver skulpturer, t-shirts og andet merchandise revet ned fra hylderne, som var han en helgen.
Det har ifølge hans forsvarer hun underbygget mytegørelsen af ham.
Forsvareren sagde under retssagerne i november endda, at USA har brugt myten om ham til at skygge for, at indsatsen mod narkotikasmugling har slået fejl.
El Chapo flygtede efter sigende ved at gemme sig i en vogn med vasketøj første gang.
Da han i 2014 blev pågrebet igen og fængslet, gik der kun et år, før narkobaronen, trods videoovervågning, havde held med at flygte gennem en 1,5 kilometer lang tunnel gravet direkte op i cellen.
Bombehunde, finskytter og politieskorteRetssagen mod udbryderkongen, der specialiserede sig i at grave tunneller sidst i 1980erne, hvor colombianske kokainproducenter begyndte at sende deres varer gennem Mexico, har været en kæmpe sikkerhedsudfordring.
Fra myndighedernes side har det krævet måneders intens planlægning, der kan forhindre, at El Chapo ikke forsvinder igen.
Tungt bevæbnede betjente har vogtet over ham, han er blevet fulgt til retten af politieskorte gennem Manhattan i New York, og ifølge The New York Times har sikkerhedsopbruddet også været omfattet af fast patruljering med bombehunde nær hans celle.
På vej mod retten har myndigheder flere steder set sig nødsaget til at placere finskytter, mens helikoptere også har været taget i brug for at følge konvojen, der flere gange har lukket byens ikoniske bro, Brooklyn Bridge.
El Chapo bliver fulgt til retten af politieskorte gennem Manhattan i New York for at forhindre en flugt.
Et sidste ordSiden 2016, hvor de mexicanske myndigheder pågreb El Chapo igen og udleverede ham til USA, har han siddet i isolation i et topsikret fængsel på det sydlige Manhattan.
I november, da retssagen begyndte, besluttede dommeren i sagen, Brian Cogan, at de 12 nævninges identitet skulle holdes hemmelig for offentligheden.
Det samme gjaldt desuden for dem, der skulle vidne mod El Chapo, fordi han ifølge anklagemyndigheden er kendt for at myrde personer, der går i vejen for ham.
El Chapo blev den 12.
februar kendt skyldig i samtlige ti anklagepunkter.
Når han i dag står i retten kan det blive sidste gang, at offentligheden - og også nogle af hans familiemedlemmer - ser ham.
Næsten sikkert er det, at El Chapo får en livstidsdom, og i amerikanske medier går spørgsmålet i dag ikke på mulige strafscenarier men nærmere på, hvad hans sidste ord vil være.
Og om han overhovedet vil slutte retsforløbet af med at sige noget som helst.
FacebookTwitterKopier linkEmner:USA|Kriminalitet|Mexico|Narkokriminalitet|Anklagemyndigheden




https://www.dr.dk/sporten/badminton/godkendt-dag-i-asien-blichfeldt-og-antonsen-videre-i-indonesia-open

BadmintonGodkendt dag i Asien: Blichfeldt og Antonsen videre i Indonesia OpenBåde Mia Blichfeldt og Anders Antonsen er klar til anden runde i Indonesia Open.
Mia Blichfeldt er videre til anden runde i Indonesia Open efter en tæt kamp.
Af Anne Hedegaard Petersen og /ritzau/17.
juli 2019 kl.
14.
23Bemærk: artiklen er mere end 30 dage gammelLæs opTo danske badmintonspillere fik onsdag en god start på Super 1000-turneringen Indonesia Open.
Mia Blichfeldt vandt først på dagen i tre tætte sæt over Yip Pui Yin fra Hongkong med cifrene 19-21, 21-15, 21-17 og er dermed videre til anden runde, hvor femteseedede Pusarla Sindhu fra Indien venter.
Læs også:Skadet Viktor Axelsen er ude på ubestemt tidAnders Antonsen avancerede også med en sejr over Sitthikom Thammasin fra Thailand med cifrene 21-16, 21-15.
Aarhusianeren skal i anden runde møde den kinesiske stjerne Shi Yuqi, der er seedet som nummer to.
Mia Blichfeldt vandt i sidste måned guld ved European Games.
Drama i Blichfeldts kampMia Blichfeldt fik en fin indledning på kampen og var foran i første sæt.
Men halvvejs i sættet fik Yip overtaget og spillede sig på 20-16.
Nede med fire sætbolde vandt danskeren dog de næste tre point, men tabte sættet med 19-21.
Danskere i Indonesia OpenAnders AntonsenRasmus GemkeHans-Kristian VittinghusLine KjærsfeldtMia BlichfeldtSara Thygesen/Maiken FruergaardI andet sæt var overtaget dansk, og blandt andet ved at vinde ti bolde i træk bragte Blichfeldt sig foran med 13-3 og senere med 17-7.
Læs også:Sprudlende Blichfeldt vinder Danmarks tredje guldmedaljeEn lidt skidt afslutning fra danskeren og fem point i træk til kineseren bragte dog spænding tilbage i sættet ved 19-15, men derfra lukkede Blichfeldt sættet, som hun vandt 21-15.
Tredje sæt blev en tæt affære, hvor de to spillere skiftedes til at føre.
Først mod slutningen af sætte fik Blichfeldt skabt hul, da hun vandt fem bolde i træk og gik fra 15-16 til 20-16.
Det hul fik Yip aldrig lukket, og så tog danskeren sættet med 21-17 og sikrede sig en plads videre i turneringen.
Anders Antonsen spillede sig videre til 2.
runde efter en sikker sejr over thailænderen Sitthikom Thammasin.
Antonsen med bissen påAnders Antonsen og Sitthikom Thammasin fulgtes ad i det meste af første sæt, inden danskeren skruede bissen på mod slutningen og trak fra.
I andet sæt fik Antonsen en god start, men foran 8-4 begyndte thailænderen at hale ind.
Det stod lige på ved 9-9, hvorefter de to spillere fulgtes ad frem til 15-15.
Herfra tog Antonsen sejren med seks point i træk.
Læs også:VIDEO European Games blev afsluttet med ceremoniIndonesia Open er en af de største turneringer på World Touren.
Her rangerer den på samme niveau som All England og China Open som en såkaldt Super 1000-turnering.
Kun sæsonfinalen rangerer højere.
Foruden Blichfeldt og Antonsen er også Hans-Kristian Vittinghus videre til anden runde, da han vandt sin første kamp tirsdag.
FacebookTwitterKopier linkEmner:Hans-Kristian Vittinghus (badmintonspiller)|Badminton|Hong Kong|Indien|Anders Antonsen (badmintonspiller)




https://www.dr.dk/nyheder/vejret/sommervarmen-er-blevet-vaek-2019-har-indtil-nu-vaeret-fattig-paa-sommer

VejretSommervarmen er blevet væk: 2019 har indtil nu været fattig på sommerDer har endnu ikke været megen sommervarme i år, i hvert fald ikke hvis man sammenligner med de seneste ti år.
Selvom juni måned var ganske pæn og havde 11 sommerdøgn, så har vi endnu til gode at nå over 25 grader her i juli.
Af Diana Bengtsen17.
juli 2019 kl.
11.
55Bemærk: artiklen er mere end 30 dage gammelLæs opMens sommeren sidste år var rekordvarm, så har dette års sommer indtil videre ikke vist sig fra sin allerbedste side.
Foreløbigt har der kun været 11 såkaldte sommerdøgn, hvor temperaturen bare ét sted i landet er kommet over 25 grader i løbet af et døgn.
Til sammenligning havde vi 74 af den slags i 2018.
Det viser en opgørelse, som DMI har lavet.
Men da året endnu ikke er omme, så er der stor sandsynlighed for, at det billede ændrer sig, siger Louise Gade, DR's vejrvært.
- Vi vil den kommende tid få hentet varm luft fra kontinentet, og allerede i næste uge regner vi med, at temperaturen sniger sig op over 25 grader mange steder, måske endda 30 grader lokalt, siger hun og fortsætter:- Så selvom det danske vejr generelt er meget omskifteligt og præget af tilfældigheder, så kommer vi nok til at få en bedre sommer, eller i hvert fald flere sommerdøgn, end vi havde i 2017, som er den 'dårligste' sommer, vi har haft de seneste ti år.
Artiklen fortsætter under grafikken.
Normal mængde nedbør og solskinSelvom den danske sommer endnu ikke har været overdænget med varme, så er sommeren heller ikke exceptionelt dårligt i år.
Hvis man kigger på mængden af nedbør og antallet af solskinstimer i år og sammenligner med de seneste ti år, så ligger 2019 indtil videre pænt på niveau med de øvrige somre:Det er derfor heller ikke underligt, hvis man oplever dette års sommervejr som ganske normalt, forklarer DR's vejrvært:- Problemet er, at mange har sommeren 2018 frisk i erindringen.
Den var ekstremt varm og tør og derfor ikke særlig god at sammeligne med.
Den her sommer bliver formentlig ganske gennemsnitlig med både sol, regn og måske nogle enkelte tordenbyger, siger Louise Gade.
Selvom juli måned ikke har budt på nogle sommerdøgn endnu, så har DR's brugere alligevel nydt den danske sommer:          1 / 101 / 102 / 103 / 104 / 105 / 106 / 107 / 108 / 109 / 1010 / 10FacebookTwitterKopier linkEmner:Vejret|Danmarks Meteorologiske Institut




https://www.dr.dk/nyheder/udland/vestager-vil-undersoge-amazons-brug-af-forhandleres-data

UdlandVestager vil undersøge Amazons brug af forhandleres dataEU har indledt en undersøgelse af, om Amazon overtræder konkurrencereglerne.
EU-Kommissionen har holdt øje med Amazon, der selv både er detailhandler og vært for andre forhandlere.
17.
juli 2019 kl.
12.
04Bemærk: artiklen er mere end 30 dage gammelLæs opEU indleder formel undersøgelse af, hvorvidt handelsplatformen Amazons brug af data fra forhandlere på selskabets netsider, er konkurrenceforvridende, skriver Reuters.
Den danske EU-konkurrencekommissær, Margrethe Vestager, har haft Amazon i kikkerten siden sidste år og har lavet en indledende undersøgelse.
Kommissionen har holdt øje med Amazons dobbeltrolle, fordi selskabet både er detailhandler og vært for andre selskaber, der forhandler på hjemmesiden.
Ifølge avisen Finansiel Times kom mere end halvdelen af de varer, der blev solgt via Amazon i 2017, fra tredjepartsforhandlere.
I sin indledende undersøgelse har EU blandt andet sendt spørgeskemaer ud til forhandlerne, der bruger Amazon, skriver avisen.
/ritzau/FacebookTwitterKopier linkEmner:Margrethe Vestager (politiker)|Amazon.
com|EU




https://www.dr.dk/nyheder/kultur/drabsbillede-blev-delt-paa-instagram-saa-tog-brugerne-sagen-i-egen-haand

KulturDrabsbillede blev delt på Instagram: Så tog brugerne sagen i egen håndInstagrams håndtering af sagen er et udtryk for et større problem ved sociale medier, mener eksperter.
Bianca Devins blev 17 år.
(© Bianca Devins' familie)Af Kasper Madsbøll Christensen17.
juli 2019 kl.
14.
00Bemærk: artiklen er mere end 30 dage gammelLæs opInstagram er igen kommet under hård kritik for ikke at fjerne billeder af skadeligt indhold hurtigt nok.
I sidste uge rasede debatten, da den danske blogger Fie Laursen lagde et selvmordsbrev på Instagram.
Nu er det billederne af drabet på en 17-årig pige fra USA, der er omdrejningspunktet i en ny sag om Instagram og sociale mediers ansvar i forhold til det indhold, der postes.
14.
juli blev amerikanske Bianca Devins myrdet; angiveligt af en 21-årig mandlig bekendt.
Ifølge myndighederne delte manden efterfølgende et billede af den dræbte Devins på flere sociale medier - herunder Instagram.
Det skriver blandt andet BBC, The Guardian og The New York Times.
Ifølge mediet Mashable er billedet af Devins' lig efterfølgende lagt op, taget ned og lagt op igen af hundredvis af anonyme Instagram-brugere - mens det har taget flere timer, før billedtjenesten selv har gjort noget ved det.
Det bliver kritiseret Troels Runge, der er ph.
d.
i digital kommunikation:- Det er åbenlyst, at man er for langsomme og i for stor grad forlader sig på automatiseret genkendelse af voldeligt indhold, siger han.
Brugerne er vrede på InstagramEfter billedet af Bianca Devins' lig havde ligget online i flere timer uden at være blevet fjernet af Instagram, valgte flere af billedtjenestens brugere dog at tage sagen i egen hånd.
Flere private Instagram-konti har bedt billedtjenestens brugere om at lægge positive billeder op under hashtags associeret med Bianca Devins - der var en såkaldt e-girl, der skrev om videospil og emo-kultur på sociale medier - simpelthen i et forsøg på at fjerne opmærksomheden fra de billeder, der ligger online af Devins' lig.
Indtil videre kan man blandt andet finde billeder af en lyserød Playstation-controller eller en bamse under hashtags som #escty og #ripbianca.
Devins' følgere har også skabt nye konti i Devins' ære.
Én af de nye konti, kaldet bia.
nnccaa, er blevet skabt af en teenager, fordi: 'Instagram ikke gør det godt nok selv', skriver Mashable.
Jeg er vred over, at Instagram ikke har håndteret det her bedre.
Instagram-bruger i en besked til Mashable- Jeg er vred over, at Instagram ikke har håndteret det her bedre, skriver brugeren bag bia.
nnccaa-kontoen i en direkte besked til Mashable.
- Jeg ved godt, det er umuligt at fjerne hvert enkelt billede, men helt ærligt!
En 13-årig pige burde ikke være den eneste, der forsøger at fjerne de billeder, syge mennesker lægger op.
Rolling Stone skriver, at flere brugere har indrapporteret billeder af Devins' lig til Instagram, blot for at få et svar retur om, at det indrapporterede billede ikke er i strid med platformens politikker.
Instagrams talsperson Stephanie Otway skriver til Mashable i en e-mail, at man blokerer hashtags associeret med billedet af Devins' lig og desuden bruger såkaldt 'image hashing' i sagen.
Det vil sige, at man via teknologi forsøger at finde frem til og derefter slette billeder, der visuelt ligner billedet af Devins' lig.
Dr.
dk har - uden held - forsøgt at få en udtalelse fra Instagram.
'Der er noget, der ikke virker'Ph.
d.
i digital kommunikation Troels Runge mener, at Bianca Devins-sagen 'er udtryk for et større problem':- Hos virksomheder som Instagram hersker der en naiv tro på, at kunstig intelligens evner at fange alt det, der ikke skal være på sociale medier.
- Men du kan aldrig underkende den menneskelige komponent i forhold til at sikre, at det skadelige indhold bliver begrænset.
Det har måske været et konkret mandskabsproblem i dette her tilfælde; men det er også et udtryk for en forkert filosofi, hvor de sociale medier i al for høj grad forlader sig på kunstig intelligens.
I sidste uge fik Instagram også kritik her til lands, da brugerne på Instagram i hele to døgn kunne læse et selvmordsbrev på Fie Laursens Instagram-profil, inden det blev taget ned.
Efterfølgende er børne- og undervisningsminister Pernille Rosenkrantz Theil (S) gået ind i sagen, og både Livslinien og Børns Vilkår har rettet hård kritik af Instagram for at gøre for lidt for at fjerne skadeligt indhold.
Læs også:Minister efter Fie Laursens selvmordsbrev: Vi har solgt børn og unge til stanglakrids'Der er huller i sikkerheden'Troels Runges kritik af Instagram bliver bakket op af Jeppe Reiter Kjøgx, der er chef for sociale medier hos kommunikationsbureauet Geelmuyden Kiese.
Det er et kæmpe problem for Instagram, når de ikke lykkes med at fange de her ting.
Jeppe Reiter Kjøgx, chef for sociale medier, Geelmuyden Kiese- Sagen vidner om, at der er noget, der ikke virker - og slet ikke virker hurtigt nok.
Det er et kæmpe problem for Instagram, når de ikke lykkes med at fange de her ting.
Kjøgx understreger dog, at Facebook, der ejer Instagram, tager problematikken ekstremt seriøst.
- De dedikerer enormt mange ressourcer til området.
Men selv om de har i omegnen af 30.
000 personer ansat til at håndtere sikkerhed på platformene, og 15.
000 til at screene det indhold der bliver lagt op, for netop at undgå denne her slags sager, så sker det alligevel, siger han og uddyber:- Der er stadig huller i sikkerheden og algoritmerne, og det er et forretningskritisk problem for Facebook, som lovgiverne i de forskellige lande er efter dem omkring.
'Mildest talt mærkeligt'Troels Runge nævner i den forbindelse Australien, hvor der er blevet strammet op efter terrorangrebet i byen Christchurch i nabolandet New Zealand.
- I kølvandet på Christchurch-massakren er der kommet lovgivning i Australien, som er ekstremt hård for de her platforme, hvis de ikke gør noget for at begrænse skadeligt indhold.
Så der bliver gjort noget, selv om det formentlig ikke er særlig effektivt, siger Rune og pointerer samtidig det paradoksale i, at Instagram er anderledes effektive, når det drejer sig om billeder af nøgenhed:Det er mildest talt mærkeligt, at de er så lang tid om at reagere.
Troels Runge, ph.
d.
i digital kommunikation- Instagram er utroligt hurtige, når det drejer sig om nøgenhed og andet indhold, de finder anstødeligt.
De er til gengæld meget langsomme i andre sager - som for eksempel sagen om Bianca Devins.
Det er mildest talt mærkeligt, at de er så lang tid om at reagere.
Jeppe Reiter Kjøgx tror, en mulig løsning skal findes i, at man bliver ved med at 'allokere ressourcer til at udvikle sikkerheden' hos de store virksomheder, der driver sociale medier som Facebook og Instagram.
- De skal lave mere fintmaskede algoritmer og udvikle teknologien, men samtidig allokere flere menneskelige ressourcer.
Der skal nogle menneskelige øjne på tidligere i processen, for teknologien lykkes ikke med at løse opgaven i dag.
FacebookTwitterKopier linkEmner:Instagram|Pernille Rosenkrantz-Theil (politiker)|Socialdemokraterne|PR og kommunikationsbranchen|Australien




https://www.dr.dk/nyheder/indland/billetter-til-interrail-sendes-med-luftpost-det-giver-ikke-rigtig-nogen-mening

IndlandBilletter til interrail sendes med luftpost: 'Det giver ikke rigtig nogen mening'Tog- og pladsbilletter til rejser i nogle europæiske lande sendes stadig med posten.
Og fly kan også komme i spil.
49-årige Anette Lyngsø fik nogle af sine pladsbilletter til sin interrailtur sendt med luftpost fra Irland til Danmark.
Af Christina Nordvang Jensen17.
juli 2019 kl.
11.
41Bemærk: artiklen er mere end 30 dage gammelLæs opHvis du skal på interrail eller andre togture rundt i en Europa, bliver tog- og pladsbilletter fra nogle lande stadig sendt med posten på gammeldags vis.
Det skyldes, at man er nødsaget til at printe billetterne på noget særligt papir, så de lande, der, modsat Danmark, ikke er langt fremme digitalt, kan tjekke deres ægthed.
Det oplevede Anette Lyngsø, da hun skulle planlægge den interrailtur, hun er på nu med sine to teenagesønner.
Nogle billetter blev sendt digitalt gennem DSB, hvis rejserne gik til lande som Tyskland og Østrig, mens hun måtte vente på, at de andre kom med posten.
- Det har vist sig at være en besværlig proces med at booke, og det er ærgerligt.
Det gør det svært at vælge den klimavenlige rejse, siger hun og uddyber, at det undrer hende, at det skal være så besværligt, når man med fly er et par klik væk fra en rejse og får billetten på mail.
Anette Lyngsø er med sine drenge Lukas Lyngsø Thomassen på 13 år (mf) og Daniel Lyngsø Thomassen på 15 år (th.
) på interrail rundt i Europa.
Her foran Barcelonas triumfbue.
Fysisk pladsbillet sendt med flyBilletterne bliver ikke kun sendt med posten internt i Danmark fra DSB's kontor.
Bestiller man sin rejse gennem Interrail.
eu kommer billetterne med posten og bliver nogle gange fløjet til kunderne i de europæiske lande.
Anette Lyngsø troede næsten, det var en joke, da hun fik et brev fløjet fra Irland til Danmark med hendes pladsbilletter til togture mellem Paris og Barcelona og Barcelona og Torino.
- Det skulle være en nem og mere klimavenlig tur.
Når man så får pladsbilletter til et tog, der er kommet med et fly fra Irland, giver det ikke rigtig nogen mening, siger hun.
En af Anette Lyngsø's pladsbilletter, der blev fløjet fra Irland til Danmark og endte i hendes postkasse.
Debatten om bedre togrejser rundt i Europa blev igen aktuel, da Sverige torsdag i sidste uge offentliggjorde, at man har afsat 50 millioner svenske kroner til at undersøge muligheden for at genindføre daglige nattog til europæiske storbyer.
Derudover vil landet undersøge, om man kan effektivisere bookingsystemet.
Fra dansk side har transportminister Benny Engelbrecht (S) meldt ud, at han er villig til at drøfte mulighederne med den svenske regering.
DSB håber på flere samarbejderHos DSB kan man godt forstå frustrationen over, at man i nogle lande ikke er så langt fremme med digitaliseringen.
- I Danmark er vi nået meget langt med elektroniske billetter, men der er desværre stadig nogle lande, hvor det ikke fungerer på samme måde.
Det er selvfølgelig ærgerligt for kundeoplevelsen, at der er et gammeldags system, siger underdirektør i DSB Kommerciel Aske Wieth-Knudsen og fortsætter:- Det er klart, at jo mere tilgængelig en vare er desto bedre.
Så selvfølgelig har det en stor betydning, om det er nemt at købe og modtage en billet.
Ellers giver mange op.
Derfor er det vigtigt, at vi arbejder på at gøre det så nemt som muligt at rejse i Europa.
Ifølge Aske Wieth Knudsen arbejder DSB på at få moderniseret systemet i andre lande, men slår fast, at det er svært fra dansk side alene at diktere, hvad andre lande skal gøre.
Han er dog optimistisk omkring samarbejdet, og mener, at der allerede næste år vil være flere aftaler på plads, der vil gøre det nemmere for kunderne at booke deres togrejse og modtage billetter digitalt i stedet for med posten.
- Jeg mener, at der er godt skred i tingene.
Vi har allerede gode samarbejder med Tyskland, Østrig og Holland, men vi mangler at koble flere lande på.
Vi vil gerne udvide til Frankrig, Italien og resten af Sverige.
Vi har god tiltro til, at det lykkedes indenfor en overskuelig fremtid.
Vi håber, at være klar til næste højsæson, siger underdirektør Aske Wieth Knudsen.
DR Nyheder har forsøgt at få en kommentar fra Interrail.
eu, men de er endnu ikke vendt tilbage.
FacebookTwitterKopier linkEmner:Benny Engelbrecht (politiker)|Socialdemokraterne|Togtrafik|Barcelona|Irland




https://www.dr.dk/nyheder/penge/fc-roskilde-saelger-havorn-efter-okonomisk-nedtur

PengeFC Roskilde sælger havørn efter økonomisk nedturKlubben FC Roskilde, der i foråret blev reddet fra konkurs, har solgt sin ørn.
(Arkivfoto) En havvørn har kostet fodboldklubben dyrt.
17.
juli 2019 kl.
11.
48Bemærk: artiklen er mere end 30 dage gammelLæs opI foråret var fodboldklubben FC Roskilde, der spiller i 1.
division, tæt på at gå konkurs.
En ny ejer er trådt til og har som noget af det første solgt klubbens ørn.
Havørnen Sigr var købt til at flyve rundt om stadion før kamp.
Men det var dyrt, og klubbens nye ejer, Carsten Salomonsson, har solgt den, siger han til sn.
dk.
- Det var noget af det første, jeg gjorde.
Fem gange havde den været hernede, og den kostede 8500 kroner om måneden.
- Hver eneste måned skulle jeg sende 8500 kroner afsted til Nordjylland, for at den kunne sidde deroppe og spise pindsvin, så den fik ondt i maven og ikke kunne komme herned.
Tabte hele egenkapital- Det var simpelthen det dummeste.
Jeg prøvede at sælge den til Københavns Zoo, men de har masser af ørne, og sådan var det alle steder.
Jeg endte med at få den solgt for 5.
000 kroner - og den havde kostet 65.
000 fra ny, siger han til Dagbladet Roskilde.
I 2018 tabte klubben hele sin egenkapital, da den gav et underskud på 6,3 millioner kroner.
Det var hovedsagelig et resultat af, at personaleomkostninger til spillere og ansatte lød på 13,7 millioner kroner - mere end hele omsætningen på 13,2 millioner kroner.
Ved udgangen af 2018 var klubbens kontantbeholdningen på 25.
394 kroner.
/ritzau/FacebookTwitterKopier linkEmner:FC Roskilde|Dagbladet Roskilde|Virksomhedsøkonomi|Økonomi|Jylland




https://www.dr.dk/nyheder/kultur/ai-weiwei-faar-erstatning-bilreklame

KulturAi Weiwei får erstatning for bilreklameKunstneren Ai Weiwei skal have 1,75 millioner kroner i erstatning for brug af hans kunstværk i en dansk VW-reklame.
Ai Weiweis installation bestod af mere end 3.
500 redningsveste fra flygtninge, der er kommet i land på den græske ø Lesbos.
Vestene dækkede bygningens vinduer.
17.
juli 2019 kl.
13.
11Bemærk: artiklen er mere end 30 dage gammelLæs opDen kinesiske kunstner Ai Weiwei skal have en erstatning på 1,75 millioner kroner af Skandinavisk Motor Co.
Selskabet har uretmæssigt brugt Weiweis kunstværk i en VW-bilreklame, har Retten i Glostrup slået fast.
Ai Weiwei er tilkendt et vederlag på 1,5 millioner kroner samt en godtgørelse for ikke-økonomisk skade på 250.
000 kroner.
Weiwei havde sagsøgt den danske importør af Volkswagen og krævet to millioner kroner i erstatning.
Han mente, at Skandinavisk Motor Co.
A/S forbrød sig mod ophavsretten og markedsføringsloven, da selskabet fotograferede en ny Polo foran en kunstinstallation i 2017.
- Anvendelsen medførte en vis risiko for udvanding af Ai Weiweis 'brand' og havde karakter af en snyltning på Ai Weiweis gode navn og rygte, lyder det i de tre dommeres afgørelse.
- Anvendelsen udgjorde derfor en utilbørlig udnyttelse af kunstværket i markedsføringsøjemed, står der i dommen.
Læs også:Ai Weiwei kræver millionerstatning af dansk bilforhandlerAi Weiwei stod bag kunstværket, der prydede facaden på Kunsthal Charlottenborg i København.
Her var kunsthallens vinduer barrikaderet af 3.
500 redningsveste opsamlet fra flygtninge, der kom i land på Lesbos i 2015 og 2016 i forbindelse med flygtningekrisen.
Ai Weiwei, der er en samfundskritisk kunstner, ville med kunstværket sætte fokus på den humanitære flygtningekrise.
/ritzau/FacebookTwitterKopier linkEmner:Ai Weiwei (billedkunstner)|Skandinavisk Motor Co.
|Volkswagen|Billedkunst|København




https://www.dr.dk/nyheder/regionale/trekanten/smidt-ud-af-venstre-naegte-stemme-tvunget-haandtryk-nu-anker-han

TrekantområdetSmidt ud af Venstre for at nægte at stemme for tvunget håndtryk: Nu anker han beslutningen'Det er for at se, hvad man må og ikke må i Venstre,' siger Lars Hansen.
Lars Hansen var indtil for en måned siden medlem af byrådet i Billund Kommune for Venstre.
Nu er han løsgænger.
Af Rasmus Dyrberg Hansen17.
juli 2019 kl.
17.
32Bemærk: artiklen er mere end 30 dage gammelLæs opFor knap en måned siden blev Billund Kommunes byråd et Venstre-medlem fattigere.
Det skete, fordi daværende Venstre-mand Lars Hansen blev smidt ud af partiet – blandt andet for at nægte at stemme for en lov om tvunget håndtryk i forbindelse med grundlovsceremonier i kommunen.
Lars Hansen kaldte det for ’symbolpolitik af værste skuffe’, og partiets kommuneforening i Billund kvitterede med en eksklusion, da udmeldingen var den berømte dråbe, der fik bægeret til at flyde over, lød det.
Læs også:Byrådsmedlem smidt ud af Venstre: Nægtede at stemme for tvunget håndtrykNu har Lars Hansen så besluttet sig for at anke sin eksklusion fra partiet, og dermed skal hans sag tages op til kommuneforeningens næste generalforsamling til foråret.
- Det er for at få ordentlig klarhed over, hvad man må og ikke må i Venstre.
Jeg vil se, om det er de menige medlemmer i Venstres mening, at der ikke skal være plads til at holde på sin ret og stå ved sin ret, når man har gjort klar, hvad man stemmer, siger Lars Hansen.
Han fortæller, at selv hvis han får medhold i sin anke, er det ikke givet, at han skal være medlem af Venstre igen.
- Om jeg skal være medlem af Venstre igen er en snak, vi må tage, når det er afgjort på generalforsamlingen.
Som udgangspunkt er det bare for at få en klarhed over, hvad man må og ikke må i Venstre, siger han.
Oplever du opbakning fra Venstres medlemmer af byrådet i Billund?
- Nej, det gør jeg ikke.
Der er tavshed.
Ikke færdig med politikUagtet om det bliver som løsgænger eller i Venstre, siger Lars Hansen, at han ikke er færdig med at lave politik for borgerne i Billund.
Men den seneste måneds polemik ville han gerne have været foruden.
- Det er ikke sådan, at jeg har gået med hænderne over hovedet, men jeg bliver glad, når jeg har fået positive tilkendegivelser, og det er der sindssygt mange, der har givet, siger Lars Hansen.
Næstformand i Venstre Kristian Jensen vil i første omgang ikke gå ind i sagen.
Arkivfoto.
Partitoppen har ingen kommentarerVenstres næstformand og hovedbestyrelsesmedlem Kristian Jensen har ingen kommentarer til Lars Hansens sag.
Han siger, at det er de lokale vælgerforeninger, der træffer beslutninger om eksklusioner, og at han kun vil gå ind i sagen, hvis den bliver anket hele vejen op til hovedbestyrelsen i partiet.
I første omgang er sagen altså anket til kommuneforeningen, hvor den bliver behandlet til foråret.
Indtil behandlingen står Lars Hansens eksklusion af partiet ved magt, og han er derfor i øjeblikket medlem af byrådet i Billund Kommune som løsgænger.
FacebookTwitterKopier linkEmner:Venstre|Billund Kommune|Billund|Lars Hansen (erhvervsleder)|Kristian Jensen (politiker)




https://www.dr.dk/nyheder/indland/lys-fra-mobilen-reddede-forulykket-sejler-i-ringkobing-fjord

IndlandLys fra mobilen reddede forulykket sejler i Ringkøbing FjordHelikopterpilot opfordrer sejlere til at have en vandtæt mobil og hente en alarm-app.
Tid er den afgørende faktor i redningsaktioner, fortæller helikopterpiloten LEN til Forsvarets hjemmesiden (Arkivfoto) 17.
juli 2019 kl.
09.
25Bemærk: artiklen er mere end 30 dage gammelLæs opHavde det ikke været for lyset på hans vandtætte mobiltelefon, var en 20-årig sejler efter alt at dømme ikke blevet reddet, efter at hans jolle kæntrede i Ringkøbing Fjord i mandags.
Det fortæller den helikopterpilot, som var med til at redde den unge tyske mand til Forsvarets hjemmeside.
- Vi flyver i bestemte søgemønstre, og på vej østover får vi ved 23.
20-tiden øje på sejleren, der ligger i vandet og blinker med lyset på sin mobil, fortæller helikopterpiloten med navnet LEN.
- På det tidspunkt er han så kold, at hans kropssignatur ikke dukker op på vores termiske kameraer.
Den eneste grund til, at vi finder ham, er, at han ligger og lyser med telefonen, fortæller piloten.
Udstyr skal være i ordenDen 20-årige var sejlet ud i en jolle omkring klokken 14, og hans forældre meldte ham savnet, da han ikke var kommet hjem klokken 19.
Hos Forsvaret opfordrer helikopterpiloten LEN sejlere til at have udstyret i orden.
Hvis nu ulykken skulle være ude, kan det være afgørende for, om redningsfolkene kan finde den forulykkede.
Han opfordrer til, at man henter appen "SejlSikkert Alarm", som er udgivet af Søsportens Sikkerhedsråd.
- Det er let og enkelt at sende et alarmsignal, og vores mulighed for at starte eftersøgningen det rigtige sted øges markant.
Tid er den afgørende faktor i redningsoperationer som den her, lyder det fra LEN.
/ritzau/FacebookTwitterKopier linkEmner:Ulykker|Ringkøbing|Søsportens Sikkerhedsråd




https://www.dr.dk/sporten/cykling/tourdefrance/dagens-etape-moerkoev-og-asgreen-skal-i-arbejdstoejet-paa-halv-hviledag

Tour de FranceDAGENS ETAPE Mørkøv og Asgreen skal i arbejdstøjet på halv hviledag11.
etape er på papiret en af de letteste i årets Tour de France.
Hvis ikke vejret spiller med musklerne, bliver det hele afgjort i en sprint.
Michael Mørkøv kan se frem til endnu en dag, hvor han skal trække udbrydere tilbage til feltet  Af Johan Haarløv17.
juli 2019 kl.
09.
14Bemærk: artiklen er mere end 30 dage gammelLæs opRytterne får en blød etape at komme i gang på efter hviledagen.
Strabadserne er ganske enkelt til at overse på 11.
etape.
Ruten går fra Albi til Toulouse, og den eneste reelle udfordring er en kategori 3-stigning.
Men den ligger så tidligt på etapen, at den ikke bliver afgørende for udfaldet, og ser man bort fra stigningen er etapen nærmest helt flad.
Det er guf for sprinterholdene.
Michael Mørkøv og Kasper Asgreen skal i arbejdstøjet, mens stort set alle andre i feltet kan tage sig en halv hviledag i sadlen.
De to danske Deceuninck-Quick Step-ryttere kommer med al sandsynlighed til at skulle trække en gruppe udbrydere hjem fra nogle af de hold, der endnu ikke har været ude og få tv-tid på næsen.
For eksempel nogle af de mindre franske hold, en Wanty- og en Total Direct Energi-rytter kunne være gode bud.
Men med mindre vejret spiller med musklerne og driller med sidevind, som man så på 10.
etape, vil udbryderne blive hentet i sikker afstand fra målstregen i Toulouse.
Læs også:VIDEO Her går det galt for Fuglsang på katastrofeetape: 'Vi sad ikke rigtigt'Mørkøv og Asgreens italienske holdkammerat Elia Viviani er en af favoritterne, sammen med Jumbo-rytterne Wout van Aert og Dylan Groenewegen.
FacebookTwitterKopier link




https://www.dr.dk/nyheder/penge/mindre-underskud-men-postnord-taber-stadig-millioner-i-danmark

Postnord-sagenSe temaPengeMindre underskud, men Postnord taber stadig millioner i DanmarkPostnord i Danmark gav i første halvdel af i år 64 millioner svenske kroner i underskud.
Det er den faldende mængde breve, der stadig presser Postnord i Danmark.
Af Michelle Hald17.
juli 2019 kl.
11.
08 | opdateret 17.
juli 2019 kl.
12.
57Bemærk: artiklen er mere end 30 dage gammelLæs opPostnord i Danmark kom ud af første halvdel af 2019 med et underskud på 64 millioner svenske kroner.
Det er væsentligt bedre end første halvdel af 2018, hvor Postnord i Danmark lavede et underskud på 295 millioner.
- Vi har trukket mange omkostninger ud og omlagt produktionen.
Vores fokus på omkostninger er vi nu ved at være igennem.
Nu handler det om at vinde e-handelsmarkedet, siger Peter Kjær Jensen, der er administrerende direktør i Postnord Danmark.
Men den danske del af forretningen trækker stadig Postnord ned.
Samlet kom Postnord ud af første halvdel af i år med et overskud på 92 millioner svenske kroner.
Det er et bedre resultat end første halvår af 2018, hvor Postnords samlede resultat gav et underskud på hele 975 millioner kroner.
Det positive resultat for hele Postnord skyldes hovedsageligt, at der tjenes penge i den svenske del af forretningen.
Postnord i Sverige lavede et overskud på 528 millioner svenske kroner i første halvdel af 2019.
Det er væsentligt bedre end samme periode i 2018, hvor den svenske forretning gav et overskud på 360 millioner kroner.
Når Postnord har en langt bedre forretning i Sverige end i Danmark, skyldes det i høj grad brevene.
Danmark er det sted i verden, hvor det går hurtigst ned ad bakke for antallet af breve.
- Det område, der trækker regnskabet ned, er brevene.
Det er svært at holde økonomi i brevene, fordi vi har mange forpligtelser, som koster penge.
Vi har tabt 85 procent af de breve, der historisk har været.
Hvis man skal være realistisk, er det ikke noget, vi kan holde økonomi i samlet set, siger Peter Kjær Jensen.
Postnord efterlyser derfor hjælp fra både de danske og svenske politikere.
- I fremtiden vil det være en udfordring at skulle kompensere for faldet alene med interne aktiviteter.
Det er nødvendigt at opdatere den nuværende postlovgivning i Danmark og Sverige, og det vil kræve bred politisk vilje at sikre en økonomisk bæredygtig brevtjeneste på sigt, skriver Postnord i en pressemeddelelse.
Hvad det mere præcist er for nogle ændringer af postloven, Postnord ønsker, vil virksomheden ikke sætte ord på nu.
Det skal forhandles med transportministeren efter sommerferien.
1.
januar 2020 skal en ny postlov nemlig træde i kraft.
Postnords udfordringerDet er ikke kun den faldende mængde breve som udfordrer Postnord.
Her er tre sager som volder logistikvirksomheden problemer:•Mangler topchef.
9.
april i år fyrede Postnords bestyrelse den daværende administrerende direktør Håkan Ericsson.
Annemarie Gardshol, der hidtil havde været direktør for Postnord i Sverige, blev konstitueret administrerende direktør.
Det er hun stadig.
Ud sammen med Håkan Ericsson røg også den daværende finansidirektør Gunilla Berg.
Lena Larsson blev i april konstitueret finansdirektør og er det stadig.
•EU undersøger ulovlig statsstøtte.
I juni fortalte EU-Kommisionen, at den har indledt en undersøgelse af, om Danmark og Sverige har givet Postnord ulovlig statsstøtte.
Sagen drejer sig om i alt tre udbetalinger, som EU-Kommisionen er bekymret for, ikke er gennemført på markedsvilkår.
•Slagsmål med konkurrenter.
DTL, Danske Vognmænd, meldte i 2018 Postnord til Konkurrencestyrelsen, fordi DTL mener, at Postnord driver unfair konkurrence med statsmidler i ryggen.
DTL mener, at Postnords datterselskab Postnord Logistics konkurrerer med de private fragtmænd på stykgodsmarkedet med statsmidler.
Opdateret kl.
12:57 med citater fra Peter Kjær Jensen, administrerende direktør i Post Nord Danmark.
FacebookTwitterKopier linkEmner:Håkan Ericsson (erhvervsleder)|PostNord|Sverige|EU|Erhverv




https://www.dr.dk/nyheder/regionale/sjaelland/plejehjem-saetter-kloeerne-i-krabbekoed-forhadt-krabbe-ryger-paa

SjællandPlejehjem sætter kløerne i krabbekød: Forhadt krabbe ryger på spisebordetI Sakskøbing på Lolland ryger strandkrabberne i kogegryderne for at bruge skaldyret som en ressource.
Nu er strandkrabben kommet på middagsbordet på Stokkemarke Plejecenter.
(© Stokkemarke Plejecenter/Colourbox)Af Lis Vibeke Læsøe Olsen og Julie Würtz17.
juli 2019 kl.
10.
02 | opdateret 18.
juli 2019 kl.
11.
22Bemærk: artiklen er mere end 30 dage gammelLæs opIfølge organisationen ISSG har strandkrabben status som en invasiv art på verdensplan.
Dog har krabben ikke status som en invasiv art i Danmark.
Derfor har DR valgt at fjerne begrebet invasiv om krabberne i Danmark i artiklen.
En kraftig skaldyrssuppe bestående af strandkrabbe vil i denne uge blive serveret på flere plejecentre i Lolland Kommune.
Udover at suppen skal give ældre borgere en kalorierig og næringsfyldt kost, skal krabbesuppen også hjælpe med at reducere antallet af strandkrabben, der findes i hobetal ved flere af de danske kyster.
© ScanpixStrandkrabbeStrandkrabbens skjold bliver op til 7 cm bredt.
Den lægger op til 185.
000 æg en gang om året.
Det er den mest almindelige krabbe i Danmark, hvor den især kan findes i Nordsøen til Østersøen vest for Bornholm.
I flere lande har krabben en invasiv status.
Kilde: Danmarks Naturhistoriske Museum.
Strandkrabben er den mest almindelige krabbeart, man kan finde i de danske farvande, men den er også på listen over de 100 mest invasive arter i verden ifølge organisationen Invasive Species Specialist Groups.
Strandkrabben er hjemmehørende i Danmark og er derfor ikke invasiv, men opleves dog som en stor irritation for flere fiskere.
- Der er cirka 12 billioner krabber i de danske farvande.
Det svarer til at hele jordens befolkning kunne få 1.
600 styk hver – og det er bare, hvis man kigger på antallet af krabber i Danmark, fortæller Michael Grue, der ejer virksomheden Fejø Krabber.
En ressource frem for et skadedyrVirksomheden vil undersøge og udvikle muligheder for, hvordan man kan bruge krabben i fødevareproduktionen.
- Fiskerne ser krabberne som et skadedyr.
Jeg ser det som en ressource, fortæller Michael Grue.
Derfor er han gået sammen med Fælleskøkkenet i Sakskøbing, hvor de har brugt de seneste ti måneder på at udvikle den specielle krabbesuppe, som nu skal serveres på forskellige plejehjem i Lolland Kommune.
Omdrejningspunktet for samarbejdet er at producere nogle velsmagende retter, der giver næring til de småtspisende ældre.
I denne uge er der blevet produceret mange liter krabbesuppe, som skal serveres på blandt andet Stokkemarkeplejecenter i Lolland Kommune.
(© Fejø Krabber) Her har personalet i Fælleskøkkenet pillet kødet fra strandkrabberne, så det var klar til suppen.
(© Fejø Krabber) - Jeg har fået at vide af en fisker, at for hver gang de hiver 400 kilo ål op ad vandet, så følger der 500 kilo krabber med, fortæller Michael Grue om den forhadte krabbe.
(© Fejø Krabber)1 / 3I denne uge er der blevet produceret mange liter krabbesuppe, som skal serveres på blandt andet Stokkemarkeplejecenter i Lolland Kommune.
(© Fejø Krabber)1 / 3Her har personalet i Fælleskøkkenet pillet kødet fra strandkrabberne, så det var klar til suppen.
(© Fejø Krabber)2 / 3- Jeg har fået at vide af en fisker, at for hver gang de hiver 400 kilo ål op ad vandet, så følger der 500 kilo krabber med, fortæller Michael Grue om den forhadte krabbe.
(© Fejø Krabber)3 / 3- Fiskerne klagede over krabberne, og så tænkte vi, om vi ikke kunne få noget dejligt mad ud af dyrene, fortæller køkkenchefen i Fælleskøkkenet, Kirsten Skovsby.
Nu er den næste udfordring i samarbejdet mellem Fælleskøkkenet i Sakskøbing og Michael Grue, hvordan de skal opskalere krabbesuppen, så den kan produceres i større portioner.
- Lige nu er det et pionerarbejde.
Fagligt set kan det godt lade sig gøre, men så er det næste spørgsmål, hvordan vi får teknikken til at opskalere produktionen, når det gælder om at udvinde krabbekød, siger Kirsten Skovsby.
Vil udnytte hele krabbens potentialeUdover at tilberede en smagfuld suppe af krabberne er Michael Grue også i gang med et samarbejde med Københavns Universitet om, hvordan man kan udvinde og udnytte restprodukterne fra krabbeproduktionen.
For hver gang Michael Grue hiver et ton krabber op af vandet, følger der cirka 16 kilo fosfor og kvælstof med.
Michael Grue har været med til at udvikle en krabbebisque, som nu serveres på flere plejecentre i Lolland Kommune.
- At fjerne fosforet og kvælstoffet hjælper havet mod iltsvind, men nu er jeg sammen med Københavns Universitet med til at teste, hvad restproduktet af krabben kan bruges til, når det gælder rester og skal.
Det kan for eksempel bruges til gødning, siger Michael Grue, der håber, at krabbeproduktionen bliver en succes.
- Hvis det er en god forretning at kæmpe mod noget ondt, så er det jo en win-win-situation.
FacebookTwitterKopier linkEmner:Københavns Universitet|Dyr|Lolland|Lolland Kommune|Sakskøbing




https://www.dr.dk/nyheder/indland/ekspert-om-nattog-i-europa-den-laengere-rejse-kan-skabe-en-form-vaerditid

IndlandEkspert om nattog i Europa: 'Den længere rejse kan skabe en form for værditid'Togrejser kommer ikke til at dominere i forhold til flyrejser, siger Henrik Gudmundsson.
Togrejser skal markedsføres som en transportform, hvor den længere rejsetid er et plus i forhold til flyrejser, mener Henrik Gudmundsson fra tænketanken Concito.
Af Mark Lindved Norup17.
juli 2019 kl.
09.
26Bemærk: artiklen er mere end 30 dage gammelLæs opHvor mange vil egentlig være villige til at vælge toget frem for flyet, når nu rejsetiden er markant længere?
Rejsen på skinner er det klimavenlige alternativ til en tur op over skyerne, men på tid og pris vil flyet formentlig altid slå toget.
Derfor skal man heller ikke forestille sig, at man selv med nok så mange investeringer i en forbedret togtrafik igennem Europa får mange flere til at tage tog end fly, når rejsen går til en europæisk storby.
- Det er ikke det, der bliver afgørende for at få minimeret antallet af flyrejser og kommer til at redde klimaet, siger Henrik Gudmundsson, der er seniorkonsulent med fokus på transport i den grønne tænketank Concito.
Henrik Gudmundsson fra tænketanken Concito (© Concito)I Sverige har regeringen afsat 50 millioner svenske kroner til at undersøge muligheden for at genindføre daglige nattog til en række europæiske storbyer.
Værdi i længere rejsetidHenrik Gudmundsson er begejstret for det svenske initiativ, men at togtrafikken på sigt skulle blive en rejseform, der udkonkurrerer flyturisme, tvivler han på.
- Jeg glæder mig til at se resultatet af undersøgelsen, og jeg håber, at det viser sig, at der er et marked, men jeg er skeptisk over for, hvor stort det i virkeligheden er, og om det kan løbe rundt uden store statssubsidier, for det kræver, at der er nogen, der er villige til at investere i det, siger han.
Flyrejsen vil altid være tidsbesparende i forhold til toget, og derfor handler det om at gøre den længere rejsetid til et incitament i sig selv.
- Rejsen med tog kan skabe en form for værditid, som flytrafikken aldrig kan.
Ikke mindst fordi der følger en større frihed med den måde at rejse på, og man rejser fra bykerne til bykerne og ikke fra den ene kønsløse lufthavn til den anden.
Ankommer man med tog til Paris og stationen Gare du Nord, befinder man sig i den centrale del af den franske hovedstad.
- Togtrafikken kan ikke konkurrere på at gøre det hurtigst over længere distancer, og den bliver derfor heller ikke dominerende, men krydstogtsejladser er også populære, og hvis det kun handlede om at komme hurtigst frem, var det jo heller ikke tilfældet.
Toppen af flyturismenHenrik Gudmundsson peger som mange andre på, at koordinering og rejseplanlægning skal gøres langt mere enkelt, end det er i dag, hvor det kan være udfordring alene at få bestilt billetter til rejsen igennem Europa og en tur til Rom fra København kan tage over et døgn og kræve 12 skift undervejs.
Der er altså ikke udsigt til, at rejser med tog får lufthavnenes afgangshaller til at stå øde hen, men mindre kan også gøre det, mener Henrik Gudmundsson.
- Selvom det så bare skulle være få gange, at folk vælger toget frem for flyet, så er man også kommet langt, for det kan så tage toppen af flyturismen.
- Vi vil gerne have de grønnere alternativer, også selvom de ikke gør det endelige udslag for klimaet, siger han.
FacebookTwitterKopier linkEmner:Togtrafik|Trafik|København|Concito|Rom




https://www.dr.dk/nyheder/udland/vestager-efter-valg-af-ny-formand-ok-timmermans-skal-gaa-ind-ad-doeren-foer-mig

Kamp om EU-topposterSe temaUdlandVestager efter valg af ny formand: 'Ok, at Timmermans skal gå ind ad døren før mig'Hvor stor den danske politikers magt i kommissionen bliver, afhænger af arbejdsområdernes fordeling.
Selvom det på papiret ligner et nederlag, at Ursula von der Leyen ønsker Frans Timmermans som første næstformand for kommissionen, så er der primært tale om protokolorden, siger Margrethe VestagerAf Signe Mai Vilsbøll17.
juli 2019 kl.
09.
35Bemærk: artiklen er mere end 30 dage gammelLæs opMargrethe Vestager var kortvarigt i spil til posten som ny formand for EU-kommissionen, men så blev hun fejet af banen til fordel for tyske Ursula von der Leyen, der i går blev godkendt af Europa-Parlamentet.
Og selvom posten endte med at gå til en modkandidat, glæder den danske kommissær sig over, at det fra november - og for første gang - er en kvinde, der skal bestride den magtfulde post.
- Det er et fantastisk resultat, at vi nu har den første kvindelige formand (.
.
.
) Jeg tror, hun bliver anderledes end de tidligere formænd.
Mere tilstedeværende og mere direkte.
Og det tror jeg, vi kommer til at sætte pris på, lød det fra EU-kommissær Margrethe Vestager.
At den nye kommissionsformand har stort fokus på klima, er ifølge Vestager også et plus.
- De sidste 14 dage har vi arbejdet på, at hun skulle blive valgt, og jeg har gjort mit for at skubbe på, de steder, hvor det var nødvendigt, så vores gruppe i parlamentet også følte sig set.
Det er lykkedes, og det er jeg glad for.
Ambitiøse klimamålDa Ursula von der Leyen tirsdag morgen præsenterede sit politiske program fra talerstolen i Europa-Parlamentet i Strasbourg, startede hun sin eksamen ud med at tale om Europas fremtid på klimaområdet.
For den nye formand er det målet, at reduktionen af CO2 i 2030 skal ligge på mindst 50 procent.
Ikke nok, mente nogle parlamentarikere, blandt andre SF's medlem af Europa-Parlamentet, Kira Marie Peter-Hansen, som i går kaldte det uambitiøst at sætte barren lavere, end klimarådet anbefaler.
Margrethe Vestager maner dog til besindighed:- Det er en meget stærk forpligtelse, når det kommer til klimaforandringer.
Danmark ligger i den absolutte europæiske spids, når det kommer til klimamål.
Målene i det her politiske program gør det muligt at få hele Europa med, mener kommissæren.
To gange nederlag?
Om Margrethe Vestager bliver ansvarlig for klimaområdet i kommissionen, vides ikke, og Margrethe Vestager var tirsdag aften ikke klar til at fortælle, hvilke arbejdsopgaver hun drømmer om at få.
Margrethe Vestager er indstillet til at blive en af tyskerens to næstformænd sammen med hollænderen Frans Timmermans fra den socialdemokratiske gruppe.
Vestager er fra den liberale gruppe.
- Det er svært at vælge.
Der er mange store og vigtige områder i programmet.
Vi kommer nok tættere på det snart, men lige nu synes jeg, det er svært at vælge.
Vi har haft gode samtaler om samspillet med Frans Timmermans og de roller, der ligger til os, sagde hun.
Fordelingen af arbejdsområder i kommissionen har stor betydning for, hvilken magt Margrethe Vestager får, og selvom det på papiret ligner et nederlag, at Ursula von der Leyen ønsker Frans Timmermans som første næstformand for kommissionen, så er der primært tale om protokolorden, siger Margrethe Vestager:- Vi har talt om, at vi er på niveau som næstformænd, men to mennesker kan ikke gå gennem en dør på samme tid.
Hvis Timmermans skal gå før mig, er det bare helt i orden.
Krav om magtInden valget af kommissionsformand, blev Margrethe Vestager hyldet af medier, og også af statsledere.
Magasinet The Economist skrev, at medlemslandene ville have en chance for at ”genopbygge tilliden til EU i populistiske tider", hvis valget faldt på den danske kandidat.
Da det kom til stykket, var der dog hverken opbakning fra den franske præsident, Emmanuel Macron, eller tysklands kansler, Angela Merkel.
Og på trods af, at EU's liberale forud for godkendelsen af Ursula von der Leyen, mandag fremførte krav til den nu nyvalgte kommissionsformand om, at Vestager og Timmermans skal sidestilles, så er det Timmermans, der på møder i kommissionen bliver afløser i formandens fravær.
I et brev til gruppen (tidligere ALDE) Renew Europes leder, Dacian Ciolos, har Ursula von der Leyen imidlertid gjort det klart, at der ikke er tale om en direkte degradering af den liberale næstformand.
Det var i går medvirkende til, at en række parlamentariskere i gruppen sagde ja til borgerlige von der Leyen.
Før Margrethe Vestager formelt set kan kalde sig næstformand for kommissionen, skal hun i høring og godkendes af Europa-Parlamentet.
FacebookTwitterKopier linkEmner:Angela Merkel (politiker)|Emmanuel Macron (politiker)|Europa-Parlamentet|Tyskland|EU-forhold




https://www.dr.dk/sporten/oevrig/rindom-med-ambitioner-forud-vm-vil-kaempe-med-om-et-topresultat

Øvrig sportRindom med ambitioner forud for VM: ’Vil kæmpe med om et topresultat’Onsdag begynder VM i Laser Radial, og her er den danske europamester Anne-Marie Rindom på jagt efter medaljer.
Anne-Marie Rindom er med, når VM i Laser Radial afholdes den kommende uge.
Af Anne Hedegaard Petersen17.
juli 2019 kl.
13.
41Bemærk: artiklen er mere end 30 dage gammelLæs opMed et verdens- og europamesterskab og ikke mindst OL-bronze på cv’et har Anne-Marie Rindom gjort sit for at hive medaljer med ind ude fra vandet, og nu får hun mulighed for at vinde endnu en.
I den kommende uge afholdes VM i Laser Radial i Japan, og her vil Rindom kæmpe med om medaljerne, siger sportschef i Dansk Sejlunion, Thomas Jacobsen, i en pressemeddelelse.
Anne-Marie Rindoms resultater2015: VM-guld2016: OL-bronze, VM-bronze2017: EM-sølv2018: VM-bronze2019: EM-guldLæs også:Overlegen Rindom vinder EM-guld- Anne-Marie er rigtig godt sejlende.
Hun er selv typen, der går lidt stille med dørene, men der er ingen tvivl om, at hun er taget til VM for at kæmpe om et topresultat.
Ved det seneste VM, der blev afholdt i Aarhus sidste år, sejlede Rindom en bronzemedalje hjem til Danmark, og med den sikrede hun en dansk nationsplads til OL i 2020 i Tokyo.
VM bliver en OL-generalprøveSom ved alle andre mesterskaber kommer atleterne med et mål; en medalje, men faktisk kan Anne-Marie Rindom få endnu mere ud af verdensmesterskabet.
Arrangementet afholdes nemlig i Sakaiminato-City i Japan, og her er der cirka 800 kilometer Enoshima, hvor der skal sejles OL i 2020.
Sejlerne får en forsmag på OL-forholdene, og det er ser sportschefen frem til.
Anne-Marie Rindom på podiet med champagne og VM-bronze medalje i Laser Radial i 2018.
- Vi glæder os til at komme til Enoshima og prøve forholdene af.
Vi arbejder med at opbygge et setup, der er så genkendeligt som muligt, så sejlerne kan fokusere 100 procent på opgaven, når vi til næste år tager til Enoshima igen for at sejle OL, soger Thomas Jacobsen.
Udover Anne-Marie Rindom stiller Danmark til start ved VM med Anna Munch, som i maj fik en 13.
plads ved EM i Portugal.
Det afholdes fra 17.
til 24.
juli, og der er tilmeldt 111 sejlere fra 49 lande.
FacebookTwitterKopier linkEmner:Anne-Marie Rindom (sejler)|Japan|Dansk Sejlunion|Sejlsport|De Olympiske Lege




https://www.dr.dk/nyheder/penge/crazy-daisy-politianmeldt-lokker-unge-under-18-med-alkohol

PengeCrazy Daisy politianmeldt: Lokker unge under 18 med alkoholForbrugerombudsmanden slår ned på, at Crazy Daisy i Haderslev i annoncer om alkohol skriver 16+.
17.
juli 2019 kl.
10.
07 | opdateret 17.
juli 2019 kl.
13.
58Bemærk: artiklen er mere end 30 dage gammelLæs opDiskoteket Crazy Daisy i Haderslev er politianmeldt af Forbrugerombudsmanden, der mener, at diskoteket i sine reklamer har forsøgt at lokke personer under 18 år med reklamer for alkohol.
Forbrugerombudsmanden har meldt diskoteket for seks opslag på Facebook, hvor der er reklameret for et arrangement til personer 16+ med teksten:- Billetten fungerer også som drinksbillet til én forfriskning.
Vi står klar med helstegt pattegris, kolde fadøl og den bedste musik, der kan nydes under åben himmel.
- Er du lidt genert skal vi nok hjælpe digI et andet opslag skriver Crazy Daisy i Haderslev:- Hvis du har et studiekort fra enten HaKa, DBG, HTX eller EUC Syd (Forkortelser for uddannelsesinstitutioner i området, red.
), så kan du feste med hele natten som 16+.
.
.
- Hvis du stadig er lidt genert, så skal vi nok hjælpe dig på vej, og vi har sørget for en masse underholdning og skøre konkurrencer, som nok skal sørge for at du kommer tæt på det modsatte køn, samt et par skarpe tilbud i baren.
Opslagene er meldt til Forbrugerombudsmanden af foreningen Alkohol og Samfund, og opslagene blev slået på mellem august 2017 og juni 2018.
Foreningen mener - og her har Forbrugerombudsmanden givet dem ret - at opslagene overtræder forbuddet mod at markedsføre alkohol til personer under 18 år.
Forbrugerombudsmanden har derfor valgt at politianmelde diskoteket for brud på markedsføringsloven.
Hos Crazy Daisy i Haderslev ærgrer de sig over politianmeldelsen.
- Jeg er super ærgerlig.
Jeg er ærgerlig over, at man ikke går i dialog fra Alkohol og Samfunds side.
Kunne de bare have ringet og sagt, at de havde set, at vi for halvanden år siden havde gjort sådan og sådan, så havde jeg sagt: Hvor er det fedt, at der er fokus på den del, og det har vi rettet, siger indehaver Martin Karas Christiansen, der erkender, at de blev for sent opmærksomme på, at de ikke overholdt reglerne.
/DR Nyheder/FacebookTwitterKopier linkEmner:Forbrugerombudsmanden|Crazy Daisy|Haderslev|Forbrug|Caféer og barer




https://www.dr.dk/sporten/cykling/tourdefrance/fuglsang-er-ikke-faerdig-efter-fadaese-maalet-er-stadig-podiet

Tour de FranceFuglsang er ikke færdig efter fadæse: ’Målet er stadig podiet’Den danske Astana-kaptajn er ikke slået ud, efter han og resten af holdet fejlede på 10.
etape ved Tour de France.
Jakob Fuglsang har ikke givet op på sin drøm og mål ved årets Tour de France.
Af Arnela Muminovic og Peter Fiilsø Jensen17.
juli 2019 kl.
08.
11Bemærk: artiklen er mere end 30 dage gammelLæs opDa Jakob Fuglsang vågnede mandag morgen, vidste han godt, hvordan hviledagen ved Tour de France nogenlunde skulle foregå for hans vedkomne.
Det ville ikke blive den ønskede afslappende dag med et stort smil på læben foran det store danske pressekorps, hvor overskuddet ville være dominerende.
Nej, danskeren vidste godt, at det i stedet ville blive en dag, hvor han med lidt halvtunge skridt skulle trave fra det ene medie til det andet og forsøge at forklare, hvordan han og Astana kunne dumme sig så gevaldigt på 10.
etape, at det endte med at koste Jakob Fuglsang et minut og 40 sekunder i den samlede stilling.
- Det havde da klart været sjovere at snakke om noget positivt.
Men det er en del af gamet.
Jeg har prøvet det før, sagde Astana-holdkaptajnen som noget af det første, da han satte sig ned i stolen foran DR’s Tour de France-reporter for at overstå den sidste omgang kritiske spørgsmål om den meget omtalte etape.
Video: Her gik det galt for Fuglsang på 10.
etapeOg selvom Fuglsang havde været igennem de samme spørgsmål flere gange i løbet af dagen, så var han ikke for fin til at gentage dem igen på hviledagens interview-slutspurt.
Fadæsen på 10.
etape var ’noget lort’, som han kontant sagde det.
Men nu skulle Fuglsang selv og resten af holdet kigge fremad og lære af fejltrinnet.
Det var et wakeup-call.
For selvom der er medier og eksperter, der har dømt Fuglsang ude - både i forholdet til den samlede sejr og om at ende på podiet - så har han ikke selv givet op.
Hverken omkring sin drøm eller mål.
- Jeg drømmer stadigvæk om den samlede sejr, men jeg har hele tiden snakket om, at podiet er målet.
Og selv efter 10.
etape er målet det samme.
Det er for tidligt at rykke på det.
Vi har stadig bjergene foran os, siger han.
Ingen febrilske forsøg fra FuglsangPå trods af optimismen fra den 34-årige rytter, så er de kolde facts, at Fuglsang efter 10.
etape mistede dyrebare sekunder til klassement-rivalerne.
Danskeren indtager nu 16.
pladsen og har tre minutter og 22 sekunder op til den gule trøje, Julian Alaphilippe.
Men den kritiske situation betyder dog ikke, at vi kommer til at se en overaktiv Jakob Fuglsang de kommende dage, når feltet nærmer sig Pyrenæerne.
- Det gælder om at holde hovedet koldt og se, om distancen kan være med til at udmatte nogen af de andre.
Jeg skal ikke ud og lave hasarderede beslutninger og febrilske forsøg på at komme tættere på de andre i klassementet, siger han.
Jakob Fuglsang skal slå til på de rigtige tidspunkter.
I stedet håber og regner Fuglsang med, at han snart kan komme sig helt efter sit styrt på første etape.
Og derefter gælder det om at følge med favoritterne og vise sig frem, når chancen byder sig til.
- Det er hele tiden en afvejning i forhold til, hvornår det betaler sig at satse.
Forhåbentlig er jeg snart tilbage på fuld styrke, og er jeg det, kan jeg sidde helt med fremme.
Så kommer tidsgevinsterne af sig selv.
- Der skal nogle gode ben til og nogle positive svar på de første bjergetaper.
Der hvor jeg kan sige til mig selv; ’Okay, jeg har niveauet til at sætte de andre og gøre en forskel.
’ Det kan give mig en indikation af, at jeg kan udfordre de andre for alvor, siger Astana-danskeren.
Jakob Fuglsang må dog vente til på torsdag for at vise sig frem i Pyrenæerne.
Onsdagens etape fra Albi til Toulouse er nemlig en flad en af slagsen, som forventes at blive afgjort i et sprint.
FacebookTwitterKopier linkEmner:Jakob Fuglsang (cykelrytter)|Julian Alaphilippe (cykelrytter)|Frankrig|Astana Pro Team|Cykelsport




https://www.dr.dk/nyheder/viden/teknologi/digital-magi-den-nye-simba-ser-saa-bloed-ud-du-bare-maa-kramme-den

TeknologiDigital magi: Den nye Simba ser så blød ud, at du bare må kramme denGrafikerne er ved at få styr på dyr, men der er stadig lang vej før, at mennesker kan animeres realistisk.
I den nye film skal hvert eneste lille solstrejf falde perfekt på dyrene.
Lys og pels er nemlig to områder, der bare skal være i kassen, hvis biograf-gæsterne skal leve sig ind i, at dyrene er ægte.
(© © 2019 Disney Enterprises)Af Pernille Kjeldgaard Kristensen17.
juli 2019 kl.
08.
30Bemærk: artiklen er mere end 30 dage gammelLæs opMange har som børn oplevet den semi-traumatiske oplevelse, det er at se, når (spoiler alert) Scar skubber Mufasa ud over klippen i Løvernes konge.
Det er frygteligt.
Særligt når lille Simba løber over til sin far og ikke kan forstå, at han er død.
Og som om, at det ikke var slemt nok at se som tegnefilm i 90’erne, så kan vi nu også opleve det i “virkeligheden”.
De seneste år har Disney genindspillet deres største tegnefilms-klassikere.
Det er sket med almindelige skuespillere, men også animationsteknikken CGI (Computer generated imagery) er blevet flittigt brugt.
Det er netop den teknik, der har vækket Simba, Timon og Pumba til levende live i den nye udgave af Løvernes Konge, der har verdenspremiere i dag.
- Det kræver enorm computerkraft- og hukommelse, hvis man skal lave animation ligesom Disney, der ser så realistisk ud.
Sådan siger Christian Ballund, der er faglærer på Den Danske Filmskole, hvor han underviser i produktion og instruktion af animationsfilm.
Han har ikke set den nye udgave af Løvernes Konge endnu, men han har fulgt udviklingen af CGI og de film, der er udkommet, hvor animationsteknikken har været et bærende element.
- CGI-teknologien, der bruges i den nye Løvernes Konge, er ikke en ny teknologi.
Men i Løvernes Konge er der en stor opskalering af teknologien, siger han og fortsætter:- CGI, der ligner ægte dyr så meget, er et stort skridt, fordi man ikke tidligere har haft kraften og softwaren til at håndtere så store datamængder, som det kræver at animere sådan en film.
Skal ligne ægte optagelserDu kender helt sikkert allerede CGI fra masser af andre animationsfilm.
Det bruges i alt fra Pixars “tegnefilm” som Monsters, Inc.
til at vække de blå væsner til live i filmen Avatar.
- De fleste tegnefilm er jo animationsfilm, hvor der ofte bruges CGI.
Det er jo ikke så ofte i dag, at en film kun er tegnet i hånden, siger han.
Christian Ballunds tre eksempler på CGIs udvikling1.
Jurassic Park (1993)‘Jurassic park' var ikke den første spillefilm, der benyttede fotorealistiske CGI-elementer.
Men de computerskabte dinosaurer satte en tydelige retning for fremtidens visuelle effekter.
2.
Final Fantasy: The Spirits Within (2001)‘Final Fantasy: The Spirits Within’ fik ikke en god modtagelse, men den bestrider titlen som det første forsøg på en fotorealistisk CGI-spillefilm med computergenererede mennesker.
Filmens fotorealistiske kvaliteter fremstår forældede i nutidens lys, men da den kom ud, var det et klart statement: Karaktererne i en film behøver ikke at være af kød og blod.
3.
The Lord of the Rings Trilogien (2001-2003)Gollums “optræden” satte helt nye standarder for fotorealistiske karakterer på film.
Det var særligt på grund af performance capture, der er en teknik, hvor skuespillerens ansigtsmimik optages med 3D og herefter bruges til animation.
Så det var blandt andet skuespilleren Andrew Serkis’ fortjeneste, at karakteren blev så vellykket, da han spillede Gollum.
Særligt den varierede og præcise ansigtsmimik hos Gollum gjorde et uudsletteligt indtryk, og Andrew Serkis skabte sig en stor karriere inden for motion capture (optagelser af skuespilleren, der animeres efterfølgende, red.
).
Han forklarer, at det særlige ved Løvernes Konge og lignende film er detaljegraden, der er i figurerne.
- Det gør, at det nu kan se fotorealistisk ud, hvor det ligner, at det er et ægte fotografi.
Det kræver meget finesse i animationen, fordi vi jo lynhurtigt kan se, hvis noget skal forestille at være ægte - men ikke er det, siger han.
Hår og lys kan afsløre computeranimationHvis målet er, at animationen skal ligne virkelighed, så er det et ekstremt detaljeret stykke arbejde, der skal udføres.
I Løvernes Konge skal hvert eneste lille solstrejf falde perfekt, for at biograf-gæsterne kan leve sig ind i, at dyrene er ægte.
- Lyset skal reflekteres, som det ville gøre i virkeligheden.
Samtidig skal animatorerne være opmærksomme på, hvor lyskilderne ville komme fra i virkeligheden, så der også er skygge de rigtige steder.
Lyset er et vigtigt element for, at det ser ægte ud, siger Christian Ballund.
I Løvernes Konge er hår og pels også vigtigt, fordi hele castet består af dyr.
- Her skal der bruges meget komplekse computerprogrammer, der simulerer, hvordan forskellige typer hår vil bevæge sig, hvis for eksempel Simba løber rundt.
Man simulerer og genskaber millioner af hår, og det kræver meget arbejde.
(© (c) 2019 Disney Enterprises Inc.
)Men hvorfor er det lige nu, at teknologien er moden til en “ægte” Løvernes Konge?
- Udviklingen af CGI har krævet tre ting: Udvikling af software, udvikling af computerkraft og selvfølgelig erfaring, for man bliver jo bedre og bedre til at lave det.
Det er en udvikling, der har været igang i flere årtier, og det her er skam slet ikke slutningen, siger Christian Ballund.
Vi vil opleve fotorealistiske menneskerDet næste store skridt inden for fotorealistisk CGI er at animere mennesker, der ser ægte ud.
- Men det er altså rigtig, rigtig svært.
Særligt fordi vores hjerner er trænet til at aflæse menneskelige udtryk, bevægelser og mimik, siger Christian Ballund og fortsætter:- Når vi er vant til at se og aflæse menneskers ansigter, så vil vi straks reagere, hvis animationen af et menneske ikke er spot-on.
Når vi kommer så tæt på, at animerede mennesker ser ægte ud, kan vi blive irriterede eller forstyrrede af det, når det ikke er 100 procent fotorealistisk.
- Det kan give en mystisk følelse i kroppen, hvor det kan være lidt ubehageligt.
Det kaldes The Uncanny Valley.
Her er teorien, at det føles ubehageligt at se animerede mennesker, der ikke er helt fotorealistiske, fordi hjernen godt kan se, at der er noget, der ikke er helt normalt.
Men det er svært at sætte en finger på, hvad det er, siger Christian Ballund.
Hvad er The Uncanny Valley?
The Uncanny Valley er en teori, der beskriver følelsen af ubehag ved mødet med det mekaniske.
Begrebet blev første gang præsenteret i 1970.
Det opstår, hvis for eksempel en robot ligner et menneske, men så alligevel ikke helt.
Det samme gør sig gældende for animationer, der er meget menneskelignende.
Ifølge teorien får mange mennesker varme følelser for en robot, hvis den ligner et menneske.
For eksempel hvis den har en form for ansigt, bevæger sig som et menneske eller kan kommunikere med dig.
Men hvis teknologien ligner og opfører sig for meget som et menneske, kan det give den ubehagelige følelse.
Det kan ske, hvis en robot eller animation er meget menneskelignende.
Så lægger vi mærke til de træk, der er robotlignende eller ser forkerte ud.
Det kan skabe negative følelser, fordi vi bliver bevidste om, at robotten eller animationen ikke er ægte, selvom det bliver foregivet, at det er tilfældet.
Kilde: Det Etiske RådHan tror dog, at det nok skal lykkes en dag.
- Fotorealistiske mennesker i CGI skal nok komme.
Også hvor det ikke føles ubehageligt at se på.
Det er bare et spørgsmål om tid, teknik og penge, siger han.
Vi aflæser dyr anderledesNår du ser Løvernes Konge, så er dyrene også fotorealistiske.
Men risikoen er mindre for, at det giver dig en ubehagelig følelse indeni.
- Jeg tror, at det skyldes, at vi er ikke vant til at aflæse dyr på samme måde.
Og det utrænede øje ser måske heller ikke, om lyset nu også spiller rigtigt i pelsen, som det ville i virkeligheden, siger Christian Ballund og fortsætter:- Så det er måske sværere for hjernen at få øje på, hvad der er urealistisk ved dyrene.
Han forklarer, at dyrene jo også opfører sig anderledes, end dyr almindeligvis vil.
De taler og synger.
- Så det er en del af kontrakten her, at der også er fantasi inde over.
Det er klart for dig, når du ser den, at det her ikke er virkelighed, siger han.
FacebookTwitterKopier linkEmner:Den Danske Filmskole|Dyr|Teknologi




https://www.dr.dk/nyheder/indland/23-aarig-mand-erkender-trusler-mod-fck-spiller-i-aarhus-straffes-judas-svin

Indland23-årig mand erkender trusler mod FCK-spiller: 'I Aarhus straffes Judas-svin'Den 23-årige mand er blevet fængslet i foreløbig 14 dage.
Der blev sat ild til Jens Stages lejlighed i Aarhus natten til søndag.
(Foto: Presse-fotos.
dk © Scanpix)Af Emil Søndergård Ingvorsen17.
juli 2019 kl.
08.
53 | opdateret 17.
juli 2019 kl.
10.
30Bemærk: artiklen er mere end 30 dage gammelLæs opEn 23-årig mand erkender at have truet FCK-spilleren Jens Stage, der netop er skiftet fra AGF.
Det er netop kommet frem i et grundlovsforhør i Retten i Aarhus.
Han erkender ligeledes at have kastet en røgbombe ind i en lejlighed på Eckersbergsgade i Aarhus natten til søndag.
Men han nægter, at der er tale om ildspåsættelse efter en paragraf i straffeloven, der kan give op til livstid.
Paragraf 180Der er en rejst en sigtelse mod den 23-årige med en strafferamme på op til livstid:'Sætter nogen ild til egen eller fremmed ejendom under sådanne omstændigheder, at han indser, at andres liv derved udsættes for overhængende fare, eller det sker med forsæt til at volde omfattende ødelæggelse af fremmed ejendom eller til at befordre oprør, plyndring eller anden sådan forstyrrelse af samfundsordenen, straffes han med fængsel indtil på livstid', lyder det i straffelovens paragraf 180.
Kilde: RetsinformationEfter at sigtelsen var blevet læst op, blev grundlovsforhøret lukket for pressen.
Det skyldes, at politiet mener, at der stadig er en ukendt gerningsmand på fri fod.
Læs også:Mand anholdt og sigtet for at have sat ild til FCK-spillers lejlighedI sigtelsen, der blev læst op i retten, fremgik det, at den 23-årige mand havde skrevet trusler til Jens Stage på Facebook.
- I Aarhus straffes Judas-svin, lød en af truslerne ifølge politiet.
Den 23-årige mand er ud over truslerne sigtet for brandstiftelse og for at have forvoldt fare for andres liv eller førlighed.
Efter det lukkede retsmøde fortalte retten, at den 23-årige mand bliver fængslet i foreløbig 14 dage.
Den 23-åriges forsvarer, Peter Secher, oplyser efter retsmødet, at de ikke vil kære fængslingen til landsretten.
Ankom til retten i håndjernDet er politiets formodning, at han havde kastet brosten og tændt fyrværkeri ind i lejligheden, hvor der befandt sig to personer.
Ingen kom til skade under branden.
DR Nyheders journalist i retten fortæller, at den sigtede forholdt sig roligt under den indledende fase af grundlovsforhøret.
Den 23-årige ankom i håndjern til retten.
Han er karseklippet og har tatoveringer.
Sagens dommer har ligeledes nedlagt navneforbud, hvilket betyder, at pressen ikke må nævne hans navn eller fremkomme med andre oplysninger, der kan identificere ham.
Jens Stage - forrest i billedet - er blevet centrum i en trusselssag efter sit skifte fra AGF til FCK.
Jens Stage skiftede til FC København fra AGF tidligere 1.
juli, men politiet har indtil videre ikke ønsket at bekræfte, om skiftet havde noget at gøre med brandstiftelsen.
- Vi efterforsker bredt i den her sag.
Vi har ikke lagt os fast på hverken motiv, eller hvor gerningsmændene skulle komme fra.
Det prøver vi at rulle op gennem efterforskningen, sagde pressemedarbejder Jakob Christiansen fra Østjyllands Politi mandag.
FacebookTwitterKopier linkEmner:FC København|Kriminalitet|Aarhus|Retsvæsen|AGF




https://www.dr.dk/nyheder/udland/amerikansk-forsker-fundet-doed-i-nazibunker-paa-kreta-mand-indroemmer-drab-og

UdlandAmerikansk forsker fundet død i nazibunker på Kreta: Mand indrømmer drab og voldtægtIfølge græsk politi var mordet seksuelt motiveret.
Græsk politi fortalte under et pressemøde tirsdag på Kreta, at en 27-årig mand har indrømmet, at han stod bag mordet på den amerikanske forsker.
Af Kevin Ahrens17.
juli 2019 kl.
07.
44Bemærk: artiklen er mere end 30 dage gammelLæs opGræsk politi fik i går et gennembrud i sagen om den 59-årige amerikanske forsker Suzanne Eaton, der blev fundet dræbt på Kreta i sidste uge.
Ifølge dem har en lokal 27-årig mand indrømmet drabet, hvorfor de nu kalder sagen opklaret.
Det skriver flere internationale medier heriblandt CNN, BBC og Time Magazine.
Læs også:Savnet forsker er fundet dræbt i nazibunker på KretaSuzanne Eaton var ansat som molekylær biolog ved det anerkendte Max Planck Instituttet i Dresden i Tyskland.
Suzanne Eaton var en respekteret forsker, der var på Kreta til en konference for fjerde gang.
Hun havde været meldt savnet i over en uge, efter at hun ikke vendte tilbage fra en løbetur 2.
juli nær havnebyen Chania, hvor hun havde deltaget i en videnskabelig konference.
Liget af hende blev fundet dybt inde i en forladt bunker, der ligger i et uvejsomt terræn cirka ti kilometer fra det sted, hvor hun sidst var blevet set.
Bunkeren, der ligger i nogle underjordiske grotter, blev brugt af nazister under Anden Verdenskrig.
Kørt ned og voldtagetPå et pressemøde i går gav græsk politi flere detaljer om, hvordan drabet fandt sted.
Ifølge deres efterforskning blev Suzanne Eaton kvalt.
Hun havde også brækkede knogler flere steder på kroppen og i hovedet og skader på begge hænder.
Græsk politi fortæller, at den mistænkte har indrømmet, at han så Eaton gå mod et lokalt mindesmærke, og at han "motiveret af seksuel tilfredsstillelse kørte hende ned to gange".
Ifølge politiet har han fortalt, at han herefter tog den bevidstløse kvinde med i bagagerummet på sin bil, kørte hende ud til bunkeren, hvor han voldtog hende og efterlod hende.
Det var her, to lokale fandt hende flere dage senere, da de udforskede bunkeren.
Om hun blev dræbt i bilen eller bunkeren, ved politiet ikke.
På et pressemøde i går gav politiet på Kreta flere grufulde detaljer om drabet på Suzanne Eaton.
Hjulspor førte politiet hans vejDet var især bilens hjulspor ved gerningsstedet, der ledte politiet frem til den mistænkte.
- Under afhøringen gav den mistænkte for mange modstridende forklaringer, og grundet de mange beviser indrømmede han forbrydelsen, siger politimajor Constantinos Lagoudakis ifølge Time Magazine.
59-årige Suzanne Eaton efterlader sig en mand og to sønner.
FacebookTwitterKopier linkEmner:Kreta|Time Magazine|Mord|Videnskab|USA




https://www.dr.dk/nyheder/regionale/hovedstadsomraadet/sol-sommer-og-spiritus-hoejsaeson-spritkoersel

KøbenhavnSol, sommer og spiritus: Højsæson for spritkørselLangt fra alle får planlagt hjemturen, når de bliver budt på øl eller rosé i sommervarmen.
Politiet trækker især alkometret frem i sommermånederne.
Af Kamilla Mærsk17.
juli 2019 kl.
08.
03Bemærk: artiklen er mere end 30 dage gammelLæs opHvis du tager bilen til grillaften eller på festival med vennerne, risikerer du at blive stoppet af politiet og skulle puste i alkometeret.
For juni og juli er nemlig de to måneder på året, hvor flest bliver sigtet for spirituskørsel - og derfor er politiet massivt til stede på vejene.
Sidste år blev i alt 1.
163 sigtet for spirituskørsel i de to sommermåneder.
I år er tallet allerede oppe på 551 i juni måned, hvilket er 37 flere end sidste år.
Så mange blev sigtet for spritkørsel i juni og juli måned 2018 i landets politikredse:Nordjylland: 188Østjylland: 113Midt- og Vestjylland: 130Sydøstjylland: 102Syd- og Sønderjylland: 87Fyn: 98Sydsjælland og Lolland-Falster: 99Midt- og Vestsjælland: 80Nordsjælland: 97Københavns Vestegn: 55København: 99Bornholm: 15I alt: 1.
163Den primære grund til, at vi ikke lader bilen stå, selvom vi har drukket, er ifølge Liv Kofod Jensen, der er seniorprojektleder hos Rådet for Sikker Trafik, at vi ikke er gode nok til at planlægge.
- Når solen skinner, opstår der flere spontane stunder med øl og vin på bordet, hvor folk ikke har planlagt, hvordan de kommer hjem.
Og når man først har fået alkohol, så træffer man dårligere beslutninger og tager bilen hjem, siger hun.
Den konklusion bakkes op af Christian Bertelsen, der er politiassistent ved Rigspolitiets Nationale Færdselscenter.
Han påpeger i samme omgang, at de fleste tror, at det er i december, at flest kører bil med en for høj promille, men det er ikke tilfældet.
I december 2018 blev 522 personer sigtet for kørsel med en for høj promille, mens der i juli samme år blev sigtet 649 personer.
- December er den måned, hvor vi har julefrokoster, og hvor rigtig mange drikker en masse alkohol.
Men der er efterhånden kommet tradition for, at man lader bilen stå, fortæller Christian Bertelsen og forsætter:- Folk er blevet klar over, at man ikke skal drikke og køre bil i december, men det budskab er ikke overført til sommeren, forklarer han.
Det kunne have endt helt galtDen dårlige planlægning kan Mikkel Altmann Dirchsen genkende fra sidste år, hvor han var til Musik i Lejet med en kammerat og kom hjem med en sigtelse for spirituskørsel.
Han og vennen havde tænkt, at de kunne sove i bilen, som de var kørt afsted i.
Men efter en sjov aften indså de to venner, at bilen var for lille til, at man kunne sove to mand i den.
- Så sagde jeg lidt i sjov, fordi min kammerat skulle på arbejde dagen efter, om jeg ikke bare skulle køre os hjem, fortæller Mikkel Altmann Dirchsen.
Kammeraten stak Mikkel Altmann Dirchsen bilnøglen, og han startede bilen og kørte afsted uden at tænke sig om.
Men de to venner nåede ikke mere end 400-500 meter, før de blev stoppet af politiet under en spritkontrol på vej væk fra festivalen.
Mikkel Altmann Dirchsen havde en 1,57 i promille.
Han fik tre års ubetinget frakendelse af kørekortet og en bøde på 10.
500 kroner.
- Der skete heldigvis ikke noget, men det kunne have fået fatale konsekvenser, fortæller Mikkel Altmann Dirchsen og forsætter:- At det ”bare” er endt med en bøde og en frakendelse af kørekortet, det synes jeg et eller andet sted er billigt sluppet.
Det kunne have endt helt galt.
Jeg ville gerne have betalt det dobbelte, hvis det var, siger han.
FacebookTwitterKopier linkEmner:Færdselsforseelser|Kriminalitet|Rigspolitiet|Musik i Lejet|Tisvilde




https://www.dr.dk/nyheder/penge/stoerste-omlaegning-i-fire-aar-knap-100-milliarder-kroners-laan-til-en-procent-i-rente

BidragssatserSe temaPengeStørste omlægning i fire år: Knap 100 milliarder kroners lån til én procent i renteOtte ud af ti nye og omlagte lån er med fast rente, viser nye tal fra Finans Danmark.
Bankerne og realkreditinstitutterne oplever stor interesse på omlægning og optagelse af lån.
Den lave rente gør det ekstra attraktivt at sikre sig mod rentestigninger.
Af Oliver Batchelor17.
juli 2019 kl.
10.
33Bemærk: artiklen er mere end 30 dage gammelLæs opDanske boligejere kvitterer i stort omfang for den historisk lave rente og benytter chancen for at få sig et mere fremtidssikret realkreditlån.
I andet kvartal blev der udstedt lån for 123,5 milliarder kroner, heraf fastforrentede lån for næsten 100 milliarder kroner, viser nye tal fra interesseorganisationen Finans Danmark.
- Danskernes interesse for omlægning af realkreditlån er den højeste i fire år.
Sidst, vi så noget lignende, var i 2015, hvor det fastforrentede lån med rentekupon på to procent kom på banen.
Nu er det fast rente på én procent, danske boligejere får glæde af, udtaler direktør for Realkredit og Ejendomsfinansiering Peter Jayaswal i en pressemeddelelse.
Tallene taler sit eget tydelige sprog - vil man afdrage på sit lån koster det for boligejerne mellem 150 og 300 kroner om måneden per lånt million at vælge et fastforrentet lån frem for et med en variabel rente.
Læs også:Realkreditinstitutter skovler milliarder ind: Så meget er din bidragssats steget- Der er altså en lille merpris for at låse renten fast på det lave niveau i 30 år og dermed være sikret mod rentestigninger, siger Peter Jayaswal.
- Kommer der derimod yderligere rentefald, får boligejere med variabelt forrentede lån umiddelbart glæde af lavere renter, mens renten ikke ændrer sig for fastforrentede lån.
Medmindre man har mod på en ny konvertering.
Sommertravlhed på lånemarkedetBlandt de uvildige økonomer, der lever af at rådgive privatkunder, har det fastforrentede lån på en procent skabt en usædvanlig aktivitet midt i sommerferien.
- Det er det, vi har haft allermest travlt med i de seneste uger, fortæller direktør i Arvad Finanshus, Susanne Arvad.
Hun fortæller, at det først og fremmest er de kunder, der skal bruge et boliglån her og nu, som det fastforrentede et-procentslån er attraktivt for.
Ellers er det "ren matematik", om det kan det kan svare sig at konvertere fra et variabelt forrentet lån, hvor realkreditinstitutternes bidragssats er højere end ved fastforrentede lån.
Her bliver der set på det samlede billede i forhold til rente, etableringsomkostninger, bidragssats, kursfølsomhed og løbetid, fortæller Susanne Arvad.
- Det fastforrentede et-procentslån passer godt til alle dem, der gerne vil sove bedre om natten og kende ydelsen i de næste 20 til 30 år.
Men også alle dem, der forventer, at den lange rente inden for de næste 10 år vil stige til tre procent eller mere.
Tryghed og lavere bidragssatsUdover trygheden har det dog også været en god forretning for de af Susanne Arvads kunder, der har konverteret fra variable lån med en bidragssats på en procent til fastforrentede lån med eller uden afdrag.
- Kunderne har på bidragssatsen alene sparet 0,7 procent om året.
Det svarer til at spare 7.
000 kroner om året per lånt million.
Set over ti år sparer man dermed 70.
000 kroner, forklarer Susanne Arvad.
Næste frist for at opsige sit lån er allerede om to uger - 31.
juli.
Og derfor anbefaler Finans Danmark, at man kontakter sin bank eller sit realrekreditinstitut allerede nu, hvis man overveje at omlægge sit lån.
Den Europæiske Centralbank holder rentemøde 25.
juli, mens den amerikanske centralbank, Federal Reserve, kommer med en renteudmelding 31.
juli.
Begge dele vil få betydning for, om det fastforrentede etprocens-lån fortsat er tilgængeligt for boligejerne på længere sigt.
- Det bliver afgørende for renterne også i Danmark.
Men vi tror ikke på, at renterne stiger så hurtigt.
Og derfor forventer vi også, at der bliver en ekstra tur for boligejerne efter sommerferien, siger Susanne Arvad.
FacebookTwitterKopier linkEmner:Økonomi|Peter Jayaswal (økonom)|FinansDanmark|Den Europæiske Centralbank|USA




https://www.dr.dk/nyheder/indland/brandfolk-laerer-landmaend-undga-naturbrande

NaturbrandeSe temaIndlandBrandfolk lærer landmænd at undgå naturbrandeBrandfolk havde rekordtravlt sidste år med over 2.
000 naturbrande, og mange skyldtes landbrugsmaskinerEn del natur- og markbrande kan ifølge brandfolk undgås, hvis landmænd er påpasselige.
(Arkivfoto) 17.
juli 2019 kl.
06.
28Bemærk: artiklen er mere end 30 dage gammelLæs opSidste år rykkede danske brandfolk ud til 2.
000 naturbrande i juli og august, og ofte var store høstmaskiner og tørre marker årsagen.
Derfor har Danske Beredskaber, brancheforening for danske brandvæsener, og Landbrug & Fødevarer, landmændenes interesseorganisation, indgået et samarbejde.
- Det er en ekstrem situation, når man midt i den tørreste periode kører store, tunge maskiner ud på et helt tørt areal.
Så selv om man har gode intentioner om at undgå de her brande, så er det godt at have nogle gode råd ved hånden, siger Bjarne Nigaard, sekretariatschef i Danske Beredskaber.
App viser præcis lokationSamarbejdet skal ud over at udbrede gode råd til landmændene om, hvordan de undgår at starte brande i naturen, også give gode råd til, hvordan de skal gebærde sig, hvis det går galt.
- Man bør have vand tæt ved, og så anbefaler vi, at landmænd henter app'en "112" til deres telefoner, siger Bjarne Nigaard.
Via appen kan landmanden nemlig hurtigt kalde 1-1-2, men vigtigst af alt får brandvæsenet den eksakte lokation via gps.
- Når vi modtager et nødopkald fra en markbrand, så kan det være svært for den, der ringer, at forklare præcis, hvor han befinder sig, siger han.
/ritzau/FacebookTwitterKopier linkEmner:Landbrug|Brande|Redningsvirksomhed|Landbrug & Fødevarer




https://www.dr.dk/nyheder/udland/repraesentanternes-hus-fordommer-trumps-racistiske-kommentarer

UdlandRepræsentanternes Hus fordømmer Trumps 'racistiske kommentarer'En resolution, der fordømmer Trumps tweets mod fire kvindelige, demokratiske kongresmedlemmer, er vedtaget.
USA's præsident, Donald Trump, er blevet kraftigt kritiseret for sine tweets, der var rettet mod fire kvindelige, demokratiske kongresmedlemmer.
)17.
juli 2019 kl.
02.
32Bemærk: artiklen er mere end 30 dage gammelLæs opRepræsentanternes Hus i USA stemmer for at fordømme USA's præsident Donald Trumps Twitter-angreb mod en gruppe kongresmedlemmer.
Det skriver flere internationale nyhedsbureauer, herunder Reuters og AFP.
Med stemmerne 240 mod 187 er en resolution vedtaget natten til onsdag dansk tid.
Den fordømmer Trumps kontroversielle udtalelser mod fire kvindelige, demokratiske kongresmedlemmer.
Fire republikanere og en uafhængig stemte for resolutionen i Repræsentanternes Hus, hvor Demokraterne har flertal.
Fordømmer 'racistiske kommentarer'Teksten i resolutionen lyder:- Vi fordømmer kraftigt præsident Donald Trumps racistiske kommentarer, der har legitimeret og forøget frygten for og hadet mod nye amerikanere og farvede personer.
Fordømmelsen sker, efter at Trump søndag tweetede, at de fire kvindelige demokrater "skulle tage hjem og rette op på de fuldstændig ødelagte og kriminalitetsramte lande, de kom fra.
"De amerikanske medier mener, at der er tale om demokraterne Alexandria Ocasio-Cortez fra New York, Ilhan Omar fra Minnesota, Ayanna Pressley fra Massachusetts og Rashida Tlaib fra Michigan.
De fire kongresmedlemmer, som Trumps tweets angiveligt var rettet mod, holdt natten til tirsdag en pressekonference.
Fra venstre Rashida Tlaib fra Michigan, Ayanna Pressley fra Massachusetts, Ilhan Omar fra Minnesota og Alexandria Ocasio-Cortez fra New York.
Af de fire er kun Ilhan Omar født uden for USA.
Hun ankom til Minneapolis i 1997 som flygtning fra Somalia.
Siden tweetet er det væltet ind med kritik både fra demokrater og verdensledere, men også flere republikanere har taget afstand fra præsidentens udtalelser.
Trump ikke bekymretDonald Trump forsvarede selv sine tweets mandag og sagde, at de ikke var racistiske.
- Kritikken bekymrer mig ikke, da mange er enige med mig, lød det fra Trump ved et møde i Det Hvide Hus, hvor han blev spurgt ind til sagen af journalister.
Natten til tirsdag dansk tid svarede de fire kvinder igen på Trumps udfald på en fælles pressekonference.
Ocasio-Cortez mener, at Trump med sine tweets forsøger at distrahere vælgerne.
- Svage hjerner og ledere udfordrer vores loyalitet til vores land for at undgå at debattere politikken, sagde hun ifølge det amerikanske medie CNN.
Ilhan Omar var inde på det samme.
- Dette er agendaen for hvide nationalister.
Det er lige meget, om det sker i chatfora, på national tv eller som nu i Det Hvide Hus' have, sagde Ilhan Omar til pressekonferencen.
/ritzau/FacebookTwitterKopier linkEmner:Donald Trump (politiker)|USA|Repræsentanternes Hus|Twitter|Ligebehandling




https://www.dr.dk/nyheder/kultur/film/loevernes-konge-skuffer-anmelder-den-er-kedelig-og-fantasiforladt

FilmlandSe temaAf Ida RudFilm og serierLøvernes konge skuffer anmelder: 'Den er kedelig og fantasiforladt' Disney prøver igen-igen at give nyt liv og udtryk til en af deres store klassikere.
Denne gang uden held, siger anmelder.
Den nye 'Løvernes konge' minder meget om den første udgave.
Den er bare kedeligere, mener anmelder.
(© © 2019 Disney Enterprises)17.
juli 2019 kl.
05.
40Bemærk: artiklen er mere end 30 dage gammelLæs opAfrikas glødende savanne, den røde sol, der dirrende stiger op og kaster sine livgivende stråler over det søvnige dyreliv, mens den fantastiske sang 'The Circle of Life' gjalder løs.
De fleste af os kender og elsker åbningen til 'Løvernes konge', og om det er den tegnede original fra 1994 eller den nye computeranimerede fra i år, så kan det ikke undgå at give en masse frydefuld gåsehud.
Ida RudSommeren igennem skriver Ida Rud om de største filmpremierer og nye film herhjemme.
Ida Rud er uddannet journalist, tilrettelægger på 'Troldspejlet' og skriver om film hos blandt andet Filmmagasinet Ekko og Berlingske.
Allerede fra begyndelsen er det dog påfaldende, hvor identisk den nye film er med den gamle; helt ned til mindste detalje i et skud med bladbærende myrer i fokus langt oppe over utydeligt løbende zebraer, hvorefter der skiftes fokus, så de sort/hvid-stribede hovdyr står skarpt.
Og det er desværre ikke en god ting.
Flotte, men livløseDyrene er selvfølgelig fantastisk flotte.
Der er lagt mængder af tid og talent i at gøre løverne realistiske, men når de taler, er deres mimik helt nedtonet.
Det har tydeligvis været vigtigt for folkene bag, at dyrene forblev ægte og naturalistiske, nærmest som var det en dyredokumentar.
Men det er altså en skør prioritering, når der er tale om en film med talende og syngende dyr.
De danser dog ikke.
Desværre.
Selv om dyrene er flotte med pels, der bølger og glans i øjnene – som er betydeligt mindre end i den tegnede version – så virker de underligt livløse.
Særligt løverne.
Enhver katteven ved ellers, at kattedyr sagtens kan være udtryksfulde i krop og bevægelse, men her er de underligt hæmmede.
Den overordnede historie er den samme som for 25 år siden, og selv om der er småændringer hist og pist, er der ikke noget positivt at fremhæve.
Scar er stadig pænt bitter over, at han ikke længere er den næste i kø til kongetitlen, efter at hans bror Mufasa har fået sønnen Simba.
Så derfor lægger han dødsensfarlige rænker og involverer de uglesete og grådige hyæner.
Ida Rud er ikke vildt begejstret over den måde, løverne i filmen er lavet.
De virker livløse, mener hun.
(© © 2019 Disney Enterprises)Det lykkes som bekendt delvist, men Simba overlever takket være to småtbegavede hyæner og finder et grønt helle, hvor surikaten Timon og vortesvinet Pumba tager ham under deres magelige spasmager-vinger.
Svingende stemmesuccesLigesom med løverne er heller ikke vortesvinet særligt udtryksfuldt.
Alligevel er det en af de figurer, der fungerer bedst i den nye film, takket være Seth Rogen, der lægger stemme til Pumba.
Han er i besiddelse af Hollywoods måske hyggeligste latter, og hver en sætning sprudler af overskud og underfundighed.
Surikaten Timon, med sine livlige bevægelser og pudsige ryk, er fysisk ret sjov og levende på lærredet.
James Earl Jones med sin forrygende stemme er endnu engang noble Mufasa.
Chiwotel Ejiofor prøver at gøre Scar mere falsk og utilregnelig, men han er slet ikke uhyggelig og mangler den diabolske og drivende ondskab, som gjorde Jeremy Irons' løve til et ikon.
Tværtimod fremstår den nye Scar en smule uintelligent, og den skarpe sammenligning med ham og fortidens diktatorer er helt udeladt.
Et af den nye films problemer skyldes muligvis, at tegnerne med den gamle film blev inspireret af stemmeskuespillernes udseende og udtryk.
På den måde fik de ansigtsmimik, der passede til stemmens udtryk og personlighed, og Scar ligner jo lidt Jeremy Irons.
Kedelig og langtrukkenSom voksen-Simba er Donald Glover seriøs og velsyngende.
Beyonce lægger stemme til hans kæreste Nala, men hun kan ikke dy sig for at synge 'Can You Feel The Love Tonight' med absurd mange krummelurer, hvilket bliver voldsomt irriterende til den enkle kærlighedsballade.
Hele verden ved godt, du kan synge, Beyonce, slap nu af.
Der er nogle nye sange, blandt andet 'Spirit', som Beyonce også synger og har været med til at skrive, og den er virkelig kedelig.
Det er åbenbart et gennemgående træk for filmen: Den er kedelig.
Med knap to timer er der tilføjet 30 nye minutter i forhold til originalen, og det er kun med til at trække pinen ud.
Det er den erfarne instruktør Jon Favreau, der tidligere også har givet nyt live action-liv til Disneys 'The Jungle Book', som står bag 'Løvernes konge'.
Han har udtalt, at han er gået til opgaven, som hvis han skulle restaurere den gamle tegnefilm.
Men det fremstår mere som et fantasiforladt plagiat eller en paint by numbers-malebog end en hyldest.
FacebookTwitterKopier linkEmner:James Earl Jones (skuespiller)|Dyr|Afrika|Seth Rogen (filminstruktør)




