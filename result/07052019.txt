https://www.dr.dk/nyheder/udland/flere-elever-saret-under-skoleskyderi-i-usa

UdlandFlere elever såret under skoleskyderi i USAPolitiet har pågrebet to mistænkte efter et skoleskyderi i Denver i den amerikanske stat Colorado.
Poltiet er massivt tilstede ved skolen.
(© KMGH/KDVR)07.
maj 2019 kl.
23.
56Bemærk: artiklen er mere end 30 dage gammelLæs opMindst syv elever er blevet såret under et skoleskyderi nær Denver i staten Colorado i USA.
To mistænkte er pågrebet af politiet.
Det oplyser det lokale politi ifølge nyhedsbureauet AP.
Anmeldelsen om skyderiet blev modtaget tirsdag kort før klokken 14 lokal tid (klokken 19 dansk tid), oplyser politiet på Twitter.
Mindst syv elever er blevet bragt til behandling på et sygehus.
Der er endnu ingen officielle oplysninger om, at nogen har mistet livet i forbindelse med skyderiet.
Mens to mistænkte er blevet pågrebet, leder politiet efter yderligere én mulig mistænkt.
/ritzau/APFacebookTwitterKopier linkEmner:USA|Kriminalitet|Twitter|Mord|Uddannelse




https://www.dr.dk/nyheder/indland/politi-om-skud-i-koebenhavn-drabet-var-meget-maalrettet

IndlandPoliti om skud i København: 'Drabet var meget målrettet'Likvideringer i Danmark er meget sjældne, oplyser politiet.
En person er ramt, efter der er blevet affyret skud på Helgolandsgade på Vesterbro tidligere i dag.
Af Sandra Meersohn Meinecke07.
maj 2019 kl.
23.
01Bemærk: artiklen er mere end 30 dage gammelLæs opDet var et meget målrettet angreb, da en 39-årig mand tirsdag ved højlys dag blev skudt og dræbt nær Hovedbanegården i København.
Manden kom gående ned af Helgolandsgade på Vesterbro sammen med en kvinde, da en bil kører op på siden af dem.
- Her stiger en passager ud, løber over og afgiver skud mod afdøde.
Hvorefter han løber tilbage til bilen, kører fra stedet og er forsvundet, siger Brian Belling, vicepolitiinspektør i Københavns politi.
Læs også:Mand dræbt af skud ved højlys dag i KøbenhavnDet er meget sjældent, at der foregår likvideringer på den her måde i Danmark, understreger politiinspektøren, men fordi angrebet var så målrettet, arbejder politiet med en teori om, at afdøde var målet med skyderiet.
- Der er et ret stort efterforskningsarbejde i gang, hvor vi arbejder ud fra en tese om, at manden var målet i den her sag, men vi har ikke lagt os fast på et motiv, siger Brian Belling.
Han tilføjer, at der blev affyret mere end et skud, men det er endnu uklart hvor mange.
- Vi er ved at efterforske med video og andet, men går ikke ud med et signalement endnu, siger han.
Flere øjenvidner til skyderiet fortæller, at en sort Audi er blevet set køre fra stedet.
Kort efter episoden stoppede politiet al trafik til og fra Hovedbanegården, og har også i løbet af eftermiddagen haft en helikopter i luften.
Brændende Audi ved HolbækmotorvejenKort efter klokken 16 kunne Københavns Vestegns Politi fortælle, at man var rykket massivt ud til en brændende bil mellem Sengeløse og Holbækmotorvejen.
En mand var set løbe fra stedet, og vagtchefen ved Københavns Vestegns Politi fortæller til DR Nyheder, at politiet rykkede talstærkt ud, fordi man mente, at den brændende bil kunne have forbindelse til sagen fra Helgolandsgade.
Ifølge vagtchefen er der tale om en Audi - ligesom bilen øjenvidner så køre fra gerningsstedet på Vesterbro.
Der skete ikke nogen anholdelse, så manden, der var set løbe fra bilen, er fortsat på fri fod.
FacebookTwitterKopier linkEmner:København|Københavns Vestegns Politi|Audi|Politi|Sjælland




https://www.dr.dk/sporten/fodbold/championsleague/liverpool-leverer-miraklet-knuser-barcelona-4-0-i-cl

Champions LeagueLiverpool leverer miraklet: Knuser Barcelona 4-0 i CLLiverpool er klar til Champions League-finalen for andet år i træk efter vanvittigt comeback mod Barcelona.
Liverpools Divock Origi jubler med holdkammeraterne.
07.
maj 2019 kl.
23.
11Bemærk: artiklen er mere end 30 dage gammelLæs opLiverpool leverede tirsdag aften et af de mest overrumplende comebacks i Champions League-historien.
Holdet havde tabt den første Champions League-semifinale med 0-3 til FC Barcelona, men hjemme på Anfield blev det hele vendt på hovedet.
Jürgen Klopps tropper vandt med hele 4-0 og går videre med sammenlagt 4-3.
Dermed er Liverpool for anden sæson i træk i finalen.
Sidste år tabte holdet til Real Madrid.
1.
juni bliver modstanderen enten Ajax eller Tottenham.
De spiller returkamp i Amsterdam onsdag, efter det blev 1-0 til Ajax i den første kamp.
Anfører Jordan Henderson efter slutfløjtet.
Liverpool skulle frem for at jagte scoringer, og der var gevinst allerede efter seks minutter.
Men Barcelona hjalp godt til.
Jordi Alba headede bolden tilbage mod sit felt, men Liverpool erobrede den aggressivt.
Jordan Henderson afsluttede i første omgang, keeper Marc-Andre ter Stegen reddede i første omgang, men Divock Origi fulgte op og scorede på riposten.
Derefter fulgte en periode med chancer i begge ender.
Barcelona fik god plads til at slå giftige kontraangreb, men forpassede chancen for at score det udebanemål, der kunne give dødsstødet til Liverpool.
Blandt andet burde Lionel Messi have udlignet efter et kvarter.
Men utroligt nok blev der ikke scoret yderligere i første halvleg.
Genistreg fra KloppI pausen leverede Liverpool-manager Jürgen Klopp så en genistreg ved at indskifte Georginio Wijnaldum fra anden halvlegs begyndelse.
Ti minutter senere havde den hollandske midtbanespiller scoret to gange.
Først søgte han den rette placering midt i feltet og sendte Trent Alexander-Arnolds indlæg i nettet til 2-0 efter otte minutter.
To minutter senere brugte han hovedet og headede Xherdan Shaqiris servering i kassen til 3-0.
Georginio Wijnaldum kom ind og leverede to scoringer for Liverpool.
Så faldt der lidt mere ro på kampen, da det hele stod lige sammenlagt, og man fornemmede, at en forlænget spilletid var et oplagt scenarie.
Men sådan gik det ikke.
11 minutter før tid fik Liverpool hjørnespark.
Barcelona-spillerne var i et kort øjeblik uopmærksomme, og Trent Alexander-Arnold sendte bolden ind foran mål, hvor Origi i fri position kunne score for anden gang, nu til 4-0.
Barcelona var helt ved siden af sig selv i anden halvleg og skabte stort set intet.
Målet til 1-4, der ville sende Barcelona videre på reglen om udebanemål, udeblev da også.
Og så kunne jublen gå helt amok på Anfield.
/ritzau/FacebookTwitterKopier link




https://www.dr.dk/nyheder/indland/saadan-er-det-blevet-svaerere-vaere-ryger-i-danmark

IndlandSådan er det blevet sværere at være ryger i DanmarkFlere ryger, men salget af cigaretter falder.
Rygerne pulser færre smøger I 2018 blev solgt 850 millioner færre cigaretter end året forinden.
Det kan blandt andet skyldes, at flere supermarkeder ikke længere har cigaretterne stående fremme.
Af Anne Klit Øllgaard07.
maj 2019 kl.
22.
03Bemærk: artiklen er mere end 30 dage gammelLæs op5.
280 millioner cigaretter blev sidste år langet over disken i kiosker og supermarkeder landet over.
Og selv om det lyder af meget, så er det 14 procent færre cigaretter end i 2017, viser de seneste tal fra Skatteministeriet.
Læs også:Antallet af solgte cigaretter i Danmark er faldendeMen mens antallet af solgte cigaretpakker altså er faldende, viser den seneste opgørelse fra Sundhedsstyrelsen, at antallet af rygere stiger.
Det betyder, at de, der allerede er rygere, ryger færre cigaretter, end de plejer.
Og det er der flere årsager til, forklarer professor i tobaksforebyggelse, Charlotta Pisinger:- En af forklaringerne er, at stigningen i rygere er blandt de unge, og de unge ryger mindre end de ældre.
Desuden ser vi en stigning i salget af andre nikotinholdige produkter som e-cigaretter og snus.
Men vigtigst af alt skyldes faldet i salget af cigaretter, at det er blevet mere besværligt at være ryger, siger Charlotta Pisinger:- Vi har indført forskellige tiltag i vores samfund, der gør, at det ikke er nemt at ryge.
Det bliver simpelthen sværere at få lov til at ryge i det offentlige rum.
Her er de tiltag, der ifølge Charlotta Pisinger har haft størst betydning for rygningen i Danmark:1RygelovenI 2007 blev det forbudt at ryge i s-toget, på caféen og på dansegulvet på diskoteket.
Her trådte Rygeloven, som den blev kaldt, nemlig i kraft, og alle offentlige rum var nu røgfri.
Hensigten var at beskytte ikke-rygerne mod passiv røg, men rygeloven har også spillet en rolle i forhold til antallet af rygere, fortæller Charlotta Pisinger:- Det har jo betydet, at der er færre steder, hvor du bare tager en cigaret frem og ryger den.
På den måde vil der helt naturligt gå længere tid mellem at rygerne kan komme til at ryge.
Helt konkret vurderes det, at 320.
000 danskere kvittede smøgerne i de første ti år efter rygeloven blev indført.
2Røgfri arbejdspladserI de senere år er det også blevet populært med en rygepolitik på arbejdspladsen, og mange både private og kommunale arbejdspladser har fuldstændigt bandlyst smøger.
I januar 2019 havde 25 kommuner indført røgfri arbejdstid, hvor de ansatte slet ikke må ryge i arbejdstiden, hverken på eller uden for arbejdspladsens matrikel.
11 kommuner er på vej til at indføre røgfri arbejdstid, ligesom også det private arbejdsmarked har indført det i stor stil.
Og med god grund, fortæller Charlotta Pisinger:- Vi har ikke undersøgt effekten herhjemme, men man har set fra udlandet, at hver gang man har strammet reglerne omkring rygning på arbejdspladser, så ryger rygerne omkring to cigaretter mindre om dagen.
Så det har helt bestemt haft en betydning - også i Danmark.
3Cigaretterne bliver gemt bag diskenPr.
1.
august 2018 gemte Netto, Føtex og Bilka tobakken væk bag disken, og det har betydet et markant mindre salg af cigaretter.
I følge butikkernes ejer, Salling Group, blevet der solgt 20 millioner færre cigaretter i de tre supermarkedskæder sidste år.
Og når antallet af cigaretter er faldet med 14 procent fra 2017 til2018, så har det initiativ helt sikkert også en del af æren, siger Charlotta Pisinger:- Det er forbløffende mange cigaretter, der købes spontant – for eksempel er der mange, særligt unge, som lige køber en pakke smøger, fordi de ved, de skal til fest på fredag.
Det glemmer de at gøre, når de ikke har dem in-your-face i øjenhøjde, når man står og skal betale.
4Røgfri skoletid og indsatser i folkeskolenOgså flere skoler er hoppet med på den røgfri bølge og har indført røgfri skoletid.
Det gælder både ungdomsuddannelserne og folkeskolen.
I folkeskolen handler det især om at sikre, at de unge slet ikke begynder med at ryge, fortæller Charlotte Pisinger:- Der er effektive skolebaserede programmer, som er en kombination af oplysning omkring skaden ved at ryge, men også en styrkelse af børnenes kompetencer til at sige fra, når man bliver budt tobak.
Det har vist god effekt på de skoler, der implementerer det - der er simpelthen færre, der starter med at ryge.
FacebookTwitterKopier linkEmner:Rygning|Folkeskolen (Danmark)|Supermarkeder|Salling Group|Arbejdspladser




https://www.dr.dk/nyheder/politik/folketingsvalg/foerste-partilederdebat-loekke-tager-skarp-afstand-fra-baade-paludan

FolketingsvalgFørste partilederdebat: Løkke tager skarp afstand fra både Paludan og VermundStram Kurs og Nye Borgerlige gav en ophedet debat i valgkampens første partiledermøde.
Af Rikke Gjøl Mansø, Morten Henriksen, Stig Haaning Thøgersen (Video) og Casper Helweg Christiansen (video)07.
maj 2019 kl.
22.
14 | opdateret 08.
maj 2019 kl.
13.
23Bemærk: artiklen er mere end 30 dage gammelLæs opSelv hvis folketingsvalget den 5.
juni ender med at give et blåt flertal, er det ikke sikkert, at statsminister Lars Løkke Rasmussen (V) fortsætter på posten.
Det scenarie tegnede Løkke selv under valgkampens første partilederdebat på DR1 her til aften.
Årsagen skal findes i de krav, de to nye partier Stram Kurs og Nye Borgerlige opstiller på udlændingeområdet.
Stram Kurs vil blandt andet forbyde islam, og Nye Borgerlige vil indføre et totalt asylstop.
Jeg kommer ikke til at bygge noget regeringsprojekt på partier, der synes, at vi skal træde ud af flygtningekonventioner og alt muligt.
Det kommer ikke til at ske.
Statsminister Lars Løkke Rasmussen (V)- Jeg kommer ikke til at bygge noget regeringsprojekt på partier, der synes, at vi skal træde ud af flygtningekonventioner og alt muligt.
Det kommer ikke til at ske, sagde Lars Løkke Rasmussen under partilederdebatten.
– Og det gælder i øvrigt både det parti dernede og det parti der, bemærkede Løkke i en indskudt sætning med et vink mod først Stram Kurs-partiformand Rasmus Paludan og dernæst Nye Borgerliges partiformand, Pernille Vermund.
- Derfor kan man desværre sagtens forestille sig en situation, hvor der ikke er noget rødt flertal efter valget, og hvor jeg alligevel ikke kan fortsætte som statsminister, sagde Løkke.
Løkke: 'Jeg er statsminister for hele Danmark'Statsminister Lars Løkke Rasmussen ankommer til valgkampens første partilederrunde på DR på Christiansborg og hilser på Stram Kurs' partiformand, Rasmus Paludan.
Undervejs i debatten blev statsministeren tydeligt irriteret over at skulle svare på spørgsmål om Rasmus Paludan - og hvorvidt han vil kunne være statsminister på Stram Kurs' mandater, hvis partiet bliver valgt ind.
- Jeg har svaret på det.
Og helt ærligt: Vi kan godt gøre et kæmpe stads ud af det der, sagde Løkke og pegede ned mod Paludan, før han tilføjede:- Vi kunne også tale om, hvad vi selv vil.
- Da jeg startede i gymnasiet, var der 50.
000 personer med ikke-vestlig baggrund, nu er der 500.
000.
Det gør noget ved vores samfund.
Men helt ærligt: Jeg er statsminister for hele Danmark og agter at være det fortsat.
Jeg kan ikke rulle filmen tilbage – vi er, hvor vi er – og vi er nødt til at tage problemerne alvorligt.
Rasmus Paludan har kaldt Lars Løkke Rasmussen uværdig som statsminister, og det er Venstre-formanden ikke ked af:- Tak for det – for jeg har heller ikke lyst til at blive omfavnet.
Jeg kommer aldrig nogensinde til at bygge et regeringsprojekt på synspunkter, der handler om, at vi skal gå op imod Grundloven og forbyde religionsfrihed – eller at vi skal melde Danmark ud af det internationale samfund og ikke leve op til vores internationale forpligtelser, sagde Lars Løkke Rasmussen.
Socialdemokratiets politiske ordfører, Nicolai Wammen, der var vikar i partilederdebatten for sin sygdomsramte partiformand, Mette Frederiksen, afviste også blankt et samarbejde med Stram Kurs:- Socialdemokratiet kommer aldrig til at danne en regering på Rasmus Paludans stemmer.
Han står for had, frygt og afbrændinger.
Det er ikke vores politik.
Partiledere bakker Løkke opEfter partilederdebatten var der opbakning fra flere af de andre partiledere.
Det Konservative Folkepartis formand, Søren Pape Poulsen, sagde efterfølgende:- Det, Lars Løkke sagde, synes jeg, var klart og tydeligt.
Det er samme bemærkninger, som jeg selv har givet i forhold til at sidde i regering.
Vi skal føre en stram udlændingepolitik, men der skal være mening med det hele.
Pape kan heller ikke se sig selv i en regering, der baserer sig på Stram Kurs:- Jeg har det sådan, at med det, Rasmus Paludan prædiker af had og måden, han taler om andre mennesker på, så er det ikke noget, man kan basere sig på.
Og så synes jeg i øvrigt, at han har fået alt for meget opmærksomhed.
Og Enhedslistens politiske ordfører, Pernille Skipper, istemte efter debatten:- Jeg synes selvfølgelig, at det er meget vigtigt, at der bliver sagt fra over for synspunkter, som går imod vores grundlæggende frihedsrettigheder og vores demokrati.
Det er i hvert fald ikke det Danmark, jeg kender.
Og det er jeg da tilfreds med, at Lars Løkke fik sagt.
Vermund vil ikke forbyde islamPernille Vermund vil ikke forbyde islam, som Rasmus Paludan vil.
Rasmus Paludan langede flere gange undervejs i debatten ud efter de andre partiledere og erklærede sig som "demokrat i hjertet", mens han beskyldte de andre for ikke at være det.
- Det her med had har jeg ikke ytret noget som helst om – for jeg ønsker, at muslimer har dejlige, lykkelige liv i de 51 muslimske lande, der er, sagde han.
- Jeg ønsker at samarbejde med alle dem, der har lyst til at samarbejde med os.
I samme toner beskyldte Pernille Vermund de øvrige partiledere for at være på vej mod "svenske tilstande" - med henvisning til, at de svenske partier nægter at samarbejde med ét parti, nemlig Sverigedemokraterne.
Kritikken prellede af på Lars Løkke Rasmussen.
Direkte henvendt til Pernille Vermund sagde han:- Hvis du siger til mig, at du kun vil gøre mig til statsminister, hvis jeg melder mig ud af hele det internationale flygtningesamarbejde, så er jeg bare desværre nødt til at sige, at det er ærgerligt, det er trist – så må der komme en anden regering.
Modsat Rasmus Paludan vil Pernille Vermund ikke forbyde islam.
- Det er et skråplan at sige, at der er politiske ideologier eller religioner, man vil forbyde, fordi man er uenig.
Hvis man forbyder islam, så kan man også åbne andre steder.
- Og så er jeg ret sikker på – det kan vi jo se med det flertal, der står her – at så vil Paludan måske være den første, der bliver forbudt, og så kan man jo gætte sig til, hvem der bliver den næste, sagde Pernille Vermund under debatten.
FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Stram Kurs (parti)|Flygtninge og asylansøgere|Sverige




https://www.dr.dk/nyheder/politik/folketingsvalg/ringberg-om-valgets-foerste-partilederrunde-en-naesten-hoeflig-debat

FolketingsvalgRingberg om valgets første partilederrunde: En næsten høflig debatDR's analytiker bemærker enighed på en række punkter i debat, der handlede om klima, pension og udlændinge.
Af Lasse Bastian Larsen07.
maj 2019 kl.
22.
09Bemærk: artiklen er mere end 30 dage gammelLæs opHele 13 partiledere tog del i valgkampens første partilederdebat, som blev vist tirsdag aften på DR1.
Men DR’s politiske analytiker, Jens Ringberg, bed særligt mærke i, at de 13 deltagere undgik at gøre aftenens debat til en råbekonkurrence.
- Jeg synes faktisk at politikerne opførte sig meget disciplineret - jeg havde nær sagt høfligt - over for hinanden.
Lige indtil vi til sidst nåede til udlændingepolitikken.
Læs også:Lars Løkke Rasmussen udskriver folketingsvalg til den 5.
juni- Ellers viste partilederne hinanden en vis respekt.
Jeg tror, de alle sammen har sagt til sig selv, at hvis ikke det skal køre helt af sporet med de 13 deltagere, så er vi nødt til at være en lille smule disciplinerede.
Anderledes udlændigedebatEmnerne i aftenens debat var klima, diskussionen om pension og nedslidning samt udlændingepolitikken.
- I debatten om klima og nedslidning var der en bred enighed om, at noget faktisk må gøres.
Men uenigheden går på, hvad man skal gøre.
Og her var der nogle klare skillelinjer, eksempelvis når det kommer til, om der skal indføres en ret til tidlig pension.
© DRJens Ringberg- Jens Ringberg er journalist og politisk analytiker i DR Nyheder.
Han analyserer løbende den politiske situation her på dr.
dk.
Diskussionen om udlændinge blev anderledes, end hvad vi har set i de tidligere valgkampe.
- Aftenens debat kunne tyde på, at denne valgkamp ikke i så høj grad kommer til at handle om, hvilke af de etablerede partier, der kan sikre en stram udlændingepolitik.
- Lars Løkke vil jo egentlig gerne stille spørgsmål ved særligt Socialdemokratiets troværdighed på dette område.
Men aftenens diskussion kom at handle om Nye Borgerlige og Stram Kurs’ krav.
Og ingen af de andre partiledere vil jo komme særligt sidstnævnte parti i møde i forhold til at forbyde islam eller smide hundredtusindvis af mennesker ud af landet.
Det bliver derfor ifølge analytikeren interessant at følge, hvem der kommer til at sætte dagsordenen på dette område i valgkampen.
Hvem vil hjælpe hvem for at blive statsminister?
Sidst af alt vil Jens Ringberg efter aftenens debat holde øje med, hvem der vil hjælpe hvem for at blive statsminister.
- Vi ser Nye Borgerlige og særligt Stram Kurs komme med nogle krav, som Lars Løkke Rasmussen slet ikke kan acceptere.
Og Løkkes problem er så, at de aktivt vil vælte ham, hvis han bliver afhængige af deres mandater for at blive statsminister, siger analytikeren.
Læs også:Partier smækker døren i for Paludan: 'Kan overhovedet ikke basere et flertal på ham'Jens Ringberg bemærker, at der også kan stilles store spørgsmålstegn i forhold til Mette Frederiksens parlamentariske grundlag, som også stiller ultimative krav på eksempelvis udlændingeområdet, men med modsat fortegn.
- Aftenens debat var et billede på, at de politiske blokke, som vi har kendt dem de seneste mange valg, er i opbrud.
FacebookTwitterKopier linkEmner:Lars Løkke Rasmussen (politiker)|DR1|Nye Borgerlige|Udlændingepolitik|Valg og folkeafstemninger




https://www.dr.dk/nyheder/politik/folketingsvalg/valgkampen-dag-1-loekke-udskrev-valget-mens-frederiksen-fulgte-med

FolketingsvalgValgkampen dag 1: Løkke udskrev valget, mens Frederiksen fulgte med fra sygesengenEfter måneders spekulationer kender vi nu datoen for folketingsvalget.
Se dagens højdepunkter her.
Af Stig Haaning Thøgersen (Video) og Laura Juul07.
maj 2019 kl.
22.
01 | opdateret 08.
maj 2019 kl.
12.
54Bemærk: artiklen er mere end 30 dage gammelLæs opDagens største begivenhed var selve valgudskrivelsen, som fandt sted fra Folketingets talerstol.
Statsminister Lars Løkke Rasmussen (V) dukkede således op i folketingssalen, hvor han ekstraordinært bad om ordet for at kunne ”fremsætte en udtalelse af særlig karakter”.
Fra talerstolen fortalte Løkke, at han i går havde meddelt dronningen, at der skal afholdes folketingsvalg grundlovsdag 5.
juni.
Med beslutningen om at udskrive valg kommer der altså ikke et dobbeltvalg 26.
maj sammen med valget til Europa-Parlamentet, som mange havde forventet.
I stedet får vi en fire uger lang valgkamp, hvilket er væsentligt længere end sædvanen.
Mette Frederiksen var sygEn, der dog ikke var til stede i folketingssalen, var Socialdemokratiets leder, Mette Frederiksen.
Hun har nemlig været syg med et maveonde siden natten til lørdag, hvilket betød, at hun fortsat lå på sygehuset, da valget blev udskrevet først på eftermiddagen.
Fra sygesengen hjemme dukkede hun dog op på skærmen live på sin Facebook-profil senere på eftermiddagen.
Mette Frederiksen satser på at være klar til valgkamp om "nogle få dage".
Partiledere mødtes i debatDerfor var det da heller ikke partiformanden, men derimod den politiske ordfører for Socialdemokratiet, Nicolai Wammen, der mødte for partiet i den første partilederdebat, der blev sendt på DR.
Her var det klima, pension og udlændinge, der var på dagsordenen.
Det sker i morgen:•De Radikale fremlægger deres oplæg til ”en ny retning for Danmark” på et pressemøde kl.
11.
30.
•Dansk Erhverv holder årsdag med besøg af statsminister Lars Løkke Rasmussen, der taler ved arrangementet.
Det skulle Mette Frederiksen også have gjort, og hun bliver på grund af sin sygemelding igen erstattet af Nicolai Wammen.
•Partilederne er i radioen.
Hvis du hellere vil høre, og ikke se, på politikerne, er det om at tænde for P1 fra morgenstunden.
I morgen tidlig medvirker alle partiledere således på skift i P1 Morgen i tidsrummet kl.
7-9.
FacebookTwitterKopier linkEmner:Lars Løkke Rasmussen (politiker)|Venstre|Europa-Parlamentet|Valg og folkeafstemninger|Sygdomme og lidelser




https://www.dr.dk/nyheder/udland/gidseltagning-i-frankrig-slut-alle-fire-gidsler-er-frigivet

UdlandGidseltagning i Frankrig slut - alle fire gidsler er frigivetEn 17-årig holdt tidligere på aften fire kvinder fanget i en tobaksforretning i Sydfrankrig.
Politiet var mødt talstærkt frem under gidseltagningen.
Af Andreas Lindqvist07.
maj 2019 kl.
21.
43Bemærk: artiklen er mere end 30 dage gammelLæs opAlle fire kvinder, som tidligere på aftenen, blev taget som gidsler i en tobaksforretning i den sydfranske by Blagnac, er blevet frigivet, ifølge franske La Depeche.
Der er ikke rapporter, om at gidslerne er kommet til skade.
Gidseltageren har endnu ikke overgivet sig.
Ifølge det franske medie blev den ene af kvinderne frigivet først på aftenen, imens de øvrige tre kunne eskorteres væk af politiet omkring klokken 21.
Et billede på avisens hjemmeside viser dem forlade stedet, tilsyneladende uskadte.
Gidseltageren, som er bevæbnet og stadig befinder sig i forretningen, skal være en 17-årig dreng, som er tidligere kendt af politiet.
Han skød flere gange op i luften, da politiet nærmede sig.
De lokale myndigheder har afvist, at der var tale om en terrorrelateret situation.
Ifølge nyhedsbureauet Reuters kan gidseltagningen i stedet være et mislykket væbnet røveri, der udviklede sig.
FacebookTwitterKopier linkEmner:Frankrig|Kriminalitet|Bortførelser




https://www.dr.dk/nyheder/politik/folketingsvalg/foerstegangsvaelger-man-kan-hurtigt-foele-sig-helt-lost

ValgbarSe temaFolketingsvalgFørstegangsvælger: Man kan hurtigt føle sig helt lostGrundlovsdag skal 276.
263 danskere sætte deres første kryds til et folketingsvalgMads Nissen Hviid er 18 år og kommer fra Langeland.
Han skal stemme for første gang ved folketingsvalget, og han er slet ikke sikker på, hvem der skal have hans stemme.
Af Laura Aller Jónasdóttir og Cecilie Kallestrup07.
maj 2019 kl.
21.
31Bemærk: artiklen er mere end 30 dage gammelLæs opNår danskerne skal vælge et nyt Folketing den 5.
juni 2019, så er der en kvart million danskere, der trækker i gardinet til stemmeboksen for allerførste gang.
Hvor mange førstegangsvælgere er der i Danmark?
Danmarks Statistik har beregnet antallet af vælgere, der skal stemme til folketingsvalget for første gang med udgangspunkt i befolkningen i Danmark 1.
januar 2019.
Ved folketingsvalget den 5.
juni 2019 er der 276.
263 danskere, der skal stemme for første gang.
De kan godt have stemt ved en anden type valg før.
I alt er der 4.
238.
913 stemmeberettigede i Danmark.
En af dem er 18-årige Mads Nissen Hviid.
Han ikke nogen erfaring at trække på i forhold til, hvilke politikere han skal stemme på, og han har svært ved at overskue, hvilke partier, der vil hvad.
- Jeg er overhovedet ikke sikker.
Jeg gør mit bedste, men man kan hurtigt føle sig helt lost, siger han.
Det kommende kryds på stemmesedlen fylder heller ikke særlig meget i hans vennekreds.
- Størstedelen af os er kun lige fyldt 18 år, så det er lidt 'out of reach', det virker som noget, de voksne gør, fortæller Mads Nissen Hviid.
Fokus på mærkesagerMød førstegangsvælgerneP3 og DR Nyheder Unge følger førstegangsvælgeres vej til stemmeboksen:Hannah Palm, 19 år.
Bor på Nørrebro i København og læser enkeltfag på Det Frie Gymnasium.
Hun elsker at danse og spiller meget teater.
Mads Nissen Hvid, 18 år.
Bor på Langeland og pendler til 2.
g på Svendborg Gymnasium.
Dyrker landevejscykling med sine venner.
Wasan El-Hallak Kharoubi, 21 år.
Bor i Frederikssund og læser erhvervsøkonomi og sociologi på CBS.
Hun er deltidsbestyrer på en restaurant.
Jonas Stiller, 20 år.
Kommer fra Brovst og går på EUX på Nordjyllands Landbrugsskole for at blive landmand.
Er pjattet med maskiner.
Vi er med, fra valgkampen begynder, til de sætter deres første kryds.
Uddannelse og klima er noget af det, Mads Nissen Hviid går mest op i, og derfor er det også noget af det, han kommer til at kigge efter hos partierne.
Men det er emner, som mange partier har en holdning til, og han er ikke sikker på, hvis løsninger er bedst.
Derfor har han ikke besluttet sig for, hvem han vil stemme på endnu.
- Jeg vil forbeholde mig retten til at være åben over for det hele, i hvert fald, griner han.
Landbrugsstuderende Jonas Stiller fra Nordjylland holder sig også åben, fortæller han.
Hans familie af landmænd har gennem tiden stemt på blå blok - altså Venstre og de partier, der nu peger på Lars Løkke Rasmussen (V) som statsminister.
Så han overvejer at stemme ligesom sin familie.
- Vi føler nok, at det er dem, der gør mest for landbruget.
Førstegangsvælgerne har nogle uger endnu til, de skal sætte deres kryds.
Men hvordan har de tænkt sig at beslutte sig?
Familie eller FacebookTv-debatter, kandidattests, valgplakater og vælgermøder.
Der er mange steder at kigge, når førstegangsvælgerne - og alle andre for den sags skyld - skal finde ud af, hvad der er op og ned i udvalget af mærkesager, valgløfter og partiprogrammer.
.
.
.
Jeg har travlt med min uddannelse.
Så det er mest på sociale medier, jeg følger med i, hvad politikerne laver.
Jonas Stiller, 19 år og førstegangsvælger- Det føles lidt som et gedemarked, for hvad er tomme løfter, og hvem snakker sandt - der er meget at holde styr på, siger Mads Nissen Hviid.
Derfor lytter han især til de mennesker, der er omkring ham:- Først og fremmest til mine lærere på gymnasiet, for det er nok helt klart dem, der har størst erfaring på området.
Og så dernæst til mine forældre og familie og nærmeste venner.
Han leder også efter information hos medier online, men han har dømt Facebook-væggen og Instagram-profilen ude:- Jeg vil så vidt muligt prøve at styre udenom de sociale medier, fordi det kan meget hurtigt blive sådan et ekkokammer, og så får man det hele fra en side, siger han.
Jonas Stiller er 19 år og overvejer at stemme det samme, som sin familie plejer at gøre.
Men han er åben overfor at skifte mening.
19-årige Jonas Stiller synes til gengæld, at Facebook kan være en rigtig god platform, når man skal lære en politiker at kende og ikke synes, man har tid til at komme til vælgermøder.
- Det kunne jeg godt være bedre til, men jeg har travlt med min uddannelse.
Så det er mest på sociale medier, jeg følger med i, hvad politikerne laver - både til hverdag, og hvad de har holdninger til.
Det er fedt at få indflydelseSelvom det kan være en svær beslutning, hvor de skal sætte det kryds på valgdagen, er begge førstegangsvælgere enige om, at det er besværet værd.
- Selve grundidéen med, at vi selv kan være med til at bestemme – det er jo fedt, siger Mads.
Og Jonas er enig:- Det bliver rart at komme til at få lidt indflydelse på den hverdag, man går og lever i.
Det glæder jeg mig til.
OBS: Hvis du selv er i tvivl om, hvem du skal stemme på, kan du her tage DR's kandidattest.
FacebookTwitterKopier linkEmner:Lars Løkke Rasmussen (politiker)|Venstre|Valg og folkeafstemninger|Facebook|Jylland




https://www.dr.dk/nyheder/politik/folketingsvalg/foerste-maaling-i-valgkampen-loekke-er-massivt-bagud-paa-point

FolketingsvalgFørste måling i valgkampen: Løkke er massivt bagud på pointStatsminister Lars Løkke Rasmussen (V) står lige nu til at tabe regeringsmagten, viser frisk meningsmåling.
Statsminister Lars Løkke Rasmussen (V) er klart bagud på point i den første måling, siden valget blev udskrevet her til eftermiddag.
Af Nicolas S.
Nielsen og Thomas Klose Jensen07.
maj 2019 kl.
21.
28 | opdateret 07.
maj 2019 kl.
22.
03Bemærk: artiklen er mere end 30 dage gammelLæs opDer skal vindes mange stemmer, hvis statsminister Lars Løkke Rasmussen (V) skal fortsætte på posten som statsminister efter folketingsvalget den 5.
juni.
For var der valg i dag, ville statsministeren og partierne i blå blok kun kunne mønstre 76 mandater, mens oppositionen, der består af den såkaldte røde blok og partiet Alternativet, ville kunne samle 94 mandater.
Uden Alternativet får rød blok 87 mandater.
Det viser en helt ny meningsmåling, som Epinion har foretaget for DR Nyheder blandt 1.
616 vælgere i dag, efter statsministeren udskrev folketingsvalget.
Partiet Stram Kurs, der hverken vil pege på S-formand Mette Frederiksen eller Lars Løkke Rasmussen, står til at få 2,6 procent af stemmerne, hvilket vil give partiet 5 mandater i Folketinget.
Venstre går tilbageDet største parti i Folketinget bliver ifølge målingen Socialdemokratiet, der står til at få 28,1 procent af stemmerne, hvilket svarer til 49 mandater i Folketinget.
Partiet fik ved 2015-valget 26,3 procent af stemmerne.
Målingen er derimod dårligt nyt for Venstre, der står til at få 17,5 procent af stemmerne, hvilket resulterer i 31 mandater i målingen.
Det er en tilbagegang på 3 mandater siden sidste valg.
Også Dansk Folkeparti har udsigt til en tilbagegang sammenlignet med seneste valg.
13,9 procent af vælgerne vil sætte sit kryds ved partiet, viser målingen.
Det vil i så fald resultere i 25 mandater.
Alternativet står til at få 4,3 procent, mens EL, SF og Radikale spås at få henholdsvis 8,9 procent, 7,0 procent og 5,5 procent af stemmerne.
I regeringsblokken er der tilbagegang at spore for to af de tre partier.
Konservative går godt nok frem til 5,2 procent fra 3,4 procent ved seneste valg, men Liberal Alliance får 3,6 procent.
Partiet fik 7,5 procent af stemmerne i 2015.
Du kan se alle DR Nyheders meningsmålinger her.
Rettet 21.
40: Det fremgik kortvarigt af grafikken, at Konservative stod til at få 0,4 procent af stemmerne.
Der var tale om en indtastningsfejl, som nu er rettet.
FacebookTwitterKopier linkEmner:Alternativet (parti)|Folketinget|Lars Løkke Rasmussen (politiker)|Mette Frederiksen (politiker)|Valg og folkeafstemninger




https://www.dr.dk/sporten/haandbold/herreligaen/aarhus-haandbold-overrasker-med-sejr-over-bsv

HerreligaenÅrhus Håndbold overrasker med sejr over BSVÅrhus Håndbold vandt sin første kamp i slutspillet over Bjerringbro-Silkeborg.
Sønderjyske slog TTH Holstebro.
Tobias Torpegaard Møller og Århus Håndbold tog den første sejr i slutspillet.
07.
maj 2019 kl.
20.
34Bemærk: artiklen er mere end 30 dage gammelLæs opEfter tre nederlag på stribe kom Århus Håndbold tirsdag på tavlen med en tiltrængt sejr i herrernes DM-slutspil.
På hjemmebane vandt holdet med 31-25 over Bjerringbro-Silkeborg.
Dermed holder Århus fast i et meget spinkelt håb om at avancere til semifinalerne.
Århus har nu to point for fire kampe, mens BSV på andenpladsen har fem point i slutspilsgruppe 2.
GOG ligger suverænt nummer et med otte point, mens Skanderborg har to point, inden de to hold tørner sammen senere tirsdag aften.
Besard Hakaj, Århus Håndbold.
Århus dominerede fra start og øgede stille og roligt føringen, som første halvleg skred frem.
Efter en stærk periode rykkede holdet fra 8-6 til 14-8, og siden lød pausestillingen 16-11.
BSV kom bedre med efter pausen, hvor holdet var oppe at snuse ved 16-18 og 17-19, men så rykkede Århus igen og udbyggede til 22-17.
Nikolaj Øris Nielsen gjorde et sidste forsøg på at skabe spænding, da han med syv minutter tilbage reducerede til 23-26, men Århus sluttede klart bedst af og vandt forholdsvis komfortabelt.
Sebastian Henneberg var den helt store spiller hos vinderne.
Således scorede han 8 gange på 11 forsøg, og desuden blev han noteret for fire assister.
Hos taberne kom Nikolaj Øris på tavlen ni gange.
Sønderjyske klarede TTHPå samme tidspunkt udspillede sig et større drama i den anden slutspilsgruppe.
Her vandt Sønderjyske på hjemmebane med 29-28 over TTH Holstebro.
Efter fire spillerunder ligger Sønderjyske dermed nummer tre i gruppe 1 med fire point foran TTH med tre point.
Skjern og Aalborg har begge seks point.
Opgøret mellem Sønderjyske og TTH var bemærkelsesværdigt lige fra start til slut.
Således førte ingen af holdene på noget tidspunkt med mere end to overskydende mål.
I langt størsteparten af kampen var stillingen enten helt lige, eller den ene part var i spidsen med præcis et mål.
I det sidste minut angreb TTH ved stillingen 28-28 for at score sejrsmålet, men holdet mistede bolden, og i stedet kastede Sønderjyske-keeper Kristian Dahl Pedersen bolden ned i det tomme mål til slutstillingen 22 sekunder før tid.
Skanderborg slog suveræne GOGSkanderborg holder drømmen om en plads i DM-semifinalerne i live i herrernes håndboldslutspil.
Tirsdag aften tog holdet en fornem skalp på hjemmebane, da det lykkedes at besejre ellers så suveræne GOG med 32-30.
GOG havde gjort rent bord i de første tre kampe og fører efter fire af de seks runder gruppe 2 med otte point.
Bjerringbro-Silkeborg, der tidligere tirsdag tabte til Århus, har på andenpladsen fem point.
Derefter følger Skanderborg og Århus med henholdsvis fire og to point.
De to bedste avancerer til semifinalerne.
/ritzau/FacebookTwitterKopier linkEmner:Bjerringbro-Silkeborg Elitehåndbold|Nikolaj Øris (håndboldspiller)|TTH Holstebro|Aarhus|Håndbold




https://www.dr.dk/sporten/fodbold/championsleague/minut-minut-liverpool-fuldender-miraklet-paa-anfield-slaar-barcelona






https://www.dr.dk/nyheder/politik/overblik-disse-politikere-genopstiller-ikke

PolitikOVERBLIK: Disse politikere genopstiller ikkeEn række topprofiler, tidligere partiformænd og ministre genopstiller ikke.
Blandt de politikere, der ikke genopstiller til Folketinget, er både tidligere partiformænd og ministre.
Af Rikke Gjøl Mansø07.
maj 2019 kl.
20.
30 | opdateret 08.
maj 2019 kl.
12.
42Bemærk: artiklen er mere end 30 dage gammelLæs opDe var alle at finde på stemmesedlen ved folketingsvalget i 2015, men de genopstiller ikke ved folketingsvalget 5.
juni.
Nogle er blevet for gamle og vil gøre plads til nye kræfter.
Andre har i mellemtiden fået poster uden for Christiansborg - og enkelte har ganske enkelt bare fået nok af politik.
Få herunder overblikket over, hvilke folketingspolitikere der ikke genopstiller for de ni partier på Christiansborg:Socialdemokratiet: To tidligere formænd genopstiller ikkeS-veteranen Mogens Lykketoft, der både har været minister og formand for Socialdemokratiet, er ikke at finde på stemmesedlen ved valget.
Mogens Lykketoft har prøvet det meste, der er at prøve på Slotsholmen: Han har været partiformand, udenrigsminister og finansminister, formand for Folketinget og statsrevisor.
Men med valget siger den 73-årige S-veteran farvel til dansk politik.
Han blev valgt i Folketinget i 1981 og har dermed siddet på tinge i over halvdelen af sit liv.
To andre topfolk, der heller ikke er at finde på stemmesedlen, er tidligere partiformand og statsminister Helle Thorning-Schmidt og hendes finansminister fra 2011 til 2015, Bjarne Corydon.
Noget tid efter valgnederlaget i 2015 blev Thorning direktør for det internationale Red Barnet, og Bjarne Corydon blev direktør i konsulentvirksomheden McKinsey - og siden chefredaktør på avisen Børsen.
Andre socialdemokratiske folketingsmedlemmer, der heller ikke vil være at genfinde på stemmesedlen, er tidligere miljøminister Kirsten Brosbøl og tidligere politisk ordfører Maja Panduro.
Og efter mere end 20 år i Folketinget trækker den 71-årige kirkeordfører Karen Klint sig også fra politik.
Læs også:ARKIV-VIDEO Fem højdepunkter fra Lykketofts karriereDF: Ung profil vil skifte Borgen ud med ParlamentetDen 29-årige Peter Kofod gjorde lynkarriere på Christiansborg, da han som nyvalgt blev partiets retsordfører.
Men han genopstiller ikke, fordi han i stedet blev partiets spidskandidat til Europa-Parlamentet.
Dansk Folkepartis Peter Kofod gjorde lynkarriere på Christiansborg, da han kort efter at være blevet valgt ind i 2015 blev partiets retsordfører.
Men hans politiske karriere fortsætter ikke på Christiansborg for nuværende.
Han blev nemlig i februar udnævnt som DF's spidskandidat til Europa-Parlamentsvalget.
Med sig til parlamentet i Bruxelles håber han at tage miljøordfører Pia Adelsteen (DF), der derfor heller ikke genopstiller til Folketinget.
Folketingets yngste medlem, den 25-årige turismeordfører Tilde Bork, der blev valgt ind i 2015, søger heller ikke genvalg.
Hun vil i stedet prøve kræfter med den private sektor.
Forbrugerordfører Dorthe Ullemose, der også kom i Folketinget ved det seneste valg, genopstiller heller ikke.
Hun vil koncentrere sine kræfter om byrådet i Svendborg.
Venstre: Fire tidligere ministre genopstiller ikkeTidligere minister og gruppeformand for Venstre Søren Gade genopstiller ikke til Folketinget, da han i stedet håber at blive valgt ind i Europa-Parlamentet.
Af de fem Venstre-folketingsmedlemmer, der ikke genopstiller, har fire tidligere været ministre.
1.
maj sidste år meddelte både uddannelses- og forskningsminister Søren Pind og miljø- og fødevareminister Esben Lunde Larsen, at de stoppede i dansk politik.
Søren Pind var ganske enkelt tømt for energi og manglede "den sidste sultne energi", som han forklarede det.
Esben Lunde Larsen sagde farvel til Folketinget til fordel for et job i den globale tænketank World Ressources Institute i Washington D.
C.
Derudover genopstiller Carl Holst heller ikke.
Den tidligere regionsrådsformand fra Region Syd blev valgt i Folketinget i 2015 og blev straks efter udnævnt som forsvarsminister, men han nåede kun at sidde på ministerkontoret i tre måneder.
I mellemtiden var det kommet frem, at han modtog eftervederlag fra Region Syddanmark oven i sin ministerløn.
Da Holst i august 2018 meddelte, at han ikke ville genopstille, var det med forklaringen om, at han gerne vil have en bedre balance mellem arbejdsliv og familieliv.
En anden tidligere forsvarsminister, der heller ikke genopstiller, er Søren Gade.
Han vil nemlig forsøge at blive valgt i Europa-Parlamentet.
Det samme gælder for spidskandidat Morten Løkkegaard, der derfor heller ikke vil være at finde på stemmesedlen til folketingsvalget.
Enhedslisten: Mister profiler i rotationsprincippetJohanne Schmidt-Nielsen gav posten som politisk ordfører for Enhedslisten videre til Pernille Skipper i foråret 2016, og nu genopstiller hun ikke på grund af partiets rotationspolitik, der forhindrer folketingsmedlemmer at stille op, hvis de har været medlem af folketinget i mere end syv år.
Flere af Enhedslistens fremtrædende politikere kan ikke genopstille på grund af partiets rotationspolitik, der forhindrer folketingsmedlemmer i at stille op, hvis de har været i Folketinget i mere end syv år.
Den mest markante profil, venstrefløjspartiet må vinke farvel til, er Johanne Schmidt-Nielsen, der ved valget i 2015 fik 40.
425 personlige stemmer.
Hun har været medlem af Folketinget siden 2007, og i 2009 blev hun partiets første politiske ordfører.
Pelle Dragsted stopper også på grund af rotationsreglerne.
Han har godt nok kun siddet i Folketinget siden 2015, men forud for det arbejdede han først som politisk rådgiver og dernæst som pressechef.
I april sidste år måtte Enhedslisten sige farvel til Maria Reumert Gjerding, der blev valg til præsident for Danmarks Naturfredningsforening.
Hun er derfor ikke genopstillet.
Derudover har både Stine Brix og Finn Sørensen selv valgt ikke at genopstille.
Stine Brix, der blandt andet har siddet i Folketingets Præsidium, vil prøve noget andet.
Og den 72-årige Finn Sørensen, der var med til at danne Enhedslisten tilbage i 1989, har valgt at trappe ned fra det politiske arbejde.
LA: Halvdelen af ministerholdet er ikke på stemmesedlenHverken undervisningsminister Merete Riisager eller kulturminister Mette Bock er på stemmesedlen ved valget.
Af Liberal Alliances nuværende seks ministre er der tre, der ikke genopstiller til Folketinget.
Det er de tre kvindelige ministre, nemlig undervisningsminister Merete Riisager, kultur- og kirkeminister Mette Bock og ældreminister Thyra Frank.
Merete Riisager blev valgt til Folketinget i 2011 og blev minister i 2016.
I oktober 2018 meddelte hun, at hun ikke ville genopstille, men i stedet få bedre tid til sin familie.
Kort forinden havde Mette Bock meddelt, at hun ikke genopstiller til Folketinget, fordi hun som sit partis spidskandidat håber at blive valgt i Europa-Parlamentet.
Og Thyra Frank meddelte kort efter valgudskrivelsen på sin egen Facebook, at heller ikke hun stiller op til Folketinget, da hun vil til at bruge mere tid på familien.
Hun 'genopstiller' dog ikke, da hun slet ikke blev valgt til indeværende periode.
Hun blev hevet ind af Liberal Alliance, da de pludselig stod med en ministerpost.
Medlem af Folketingets Præsidium Leif Mikkelsen takker også af i Folketinget, men fortsætter som partiets landsformand.
Han sad i Folketinget som Venstre-mand fra 2001-2007, hvor han blev løsgænger, før han meldte sig ind i Ny Alliance, som sidenhen blev til Liberal Alliance.
Villum Christensen, der har siddet på tinge i et årti, genopstiller heller ikke.
Årsagen er en usædvanlig aftale om, at han fra næste år skal være borgmester i Slagelse.
Efter kommunalvalget i 2017 stemte LA'eren nemlig for socialdemokraten John Dyrby Paulsen som borgmester.
Betalingen var, at Villum Christensen skulle være borgmester efter de første to år.
Alternativet: Halvdelen af gruppen genopstiller ikkeHverken René Gade eller Josephine Fock, der begge har været gruppeformand for Alternativet, genopstiller.
Fem af Alternativets ti folketingsmedlemmer genopstiller ikke.
I september forlod medstifter af partiet og forkvinde for folketingsgruppen Josephine Fock dansk politik til fordel for jobbet som direktør for integration i Dansk Flygtningehjælp.
Allerede tilbage i 2016 meddelte den stadigt nyvalgte René Gade, at han ikke ville genopstille.
Han skulle med egne ord "iltes efter for ikke at blive suget ind i Christiansborgs usunde politiske kultur".
Roger Matthiesen genopstiller heller ikke, fordi han er "led og ked af det politiske system" og mener, at han kan gøre bedre gavn et andet sted.
Den 76-årige Ulla Sandbæk overlader også sin kreds til nye kræfter.
Den femte alternativist, der ikke genopstiller, er Pernille Schnoor.
Hun blev i 2015 valgt i Folketinget for Socialdemokratiet, men i april 2016 skiftede hun til Alternativet.
Når hun ikke vil være at finde på stemmesedlen igen, skyldes det, at hun synes, at politik blot er blevet til sagsbehandling, og at der er voksenmobning på Christiansborg og konfliktfokus i medierne.
R: Hele folketingsgruppen genopstillerAlle ni medlemmer af De Radikales folketingsgruppe genopstiller - også den 75-årige veteran og tidligere minister og partiformand Marianne Jelved.
Som det eneste parti i Folketinget genopstiller alle Det Radikale Venstres folketingsmedlemmer.
Også partiets alderspræsident, den tidligere partiformand og mangeårige minister Marianne Jelved, genopstiller.
Den 75-årige veteran blev allerede før folketingsvalget i 2007 spurgt, om hun ikke snart skulle på pension, og svaret faldt prompte: "aldersgrænser er ikke sunde".
SF: Tidligere formand takker afEfter godt 30 år i Folketinget har den 69-årige tidligere minister og SF-formand Holger K.
Nielsen besluttet at give plads for nye og yngre kræfter.
SF siger med folketingsvalget farvel til tidligere partiformand Holger K.
Nielsen.
Efter over 34 år på tinge, 14 år som partiformand og et par ministerposter i bagagen, vil den 68-årige veteran gøre plads til yngre og nye kræfter.
Holger K.
Nielsen meddelte allerede for tre år siden, at han ikke vil være at finde på stemmesedlen ved næste folketingsvalg.
Jonas Dahl, der nåede at være skatteminister i lige knap to måneder under Helle Thorning-Schmidt, genopstiller heller ikke.
I 2016 skiftede han nemlig sit folketingsmandat ud med posten som hospitalsdirektør for Regionshospitalet Randers.
De Konservative: Har mistet topminister til erhvervetBrian Mikkelsen vekslede i juni sidste år posten som erhvervs- og vækstminister ud med posten som administrerende direktør for Dansk Erhverv - og forlod dermed dansk politik efter knap et kvart århundrede på tinge.
For første gang siden 1994 vil man ikke kunne finde Brian Mikkelsens navn på stemmesedlen til folketingsvalget.
Den garvede politiker, der både har været erhvervs-, økonomi-, justits- og kulturminister, sagde i sommeren 2018 farvel til Christiansborg, da han blev direktør i interesseorganisationen Dansk Erhverv.
Det vakte kritik, at han gik direkte fra at være erhvervsminister den ene dag til at være direktør i erhvervslobbyen den anden dag.
Men hovedpersonen selv så det som en fordel, at "man ved, hvad man snakker om".
Rettelse: Overskriften "DF: Ung profil skifter Borgen ud med Parlamentet" er rettet til "DF: Ung profil vil skifte Borgen ud med Parlamentet", da det jo endnu ikke er afgjort, om spidskandidaten bliver valgt ind i EU-Parlamentet.
Overskriften "LA: Halvdelen af ministerholdet genopstiller ikke" er ændret til "LA: Halvdelen af ministerholdet er ikke på stemmesedlen", da ældreminister Thyra Frank heller ikke var på stemmesedlen folketingsvalget i 2015.
FacebookTwitterKopier linkEmner:Tilde Bork (politiker)|Valg og folkeafstemninger|Villum Christensen (politiker)|Alternativet (parti)|Bruxelles




https://www.dr.dk/nyheder/politik/folketingsvalg/kristendemokraternes-formand-traekker-sig-fra-partilederdebat

FolketingsvalgKristendemokraternes formand trækker sig fra partilederdebatKristendemokraternes formand Stig Grenov er blevet syg før aftenens anden partilederdebat.
Stig Grenov var ellers med i debatten på DR1 tidligere på aftenen.
(Arkivfoto) 07.
maj 2019 kl.
21.
05 | opdateret 07.
maj 2019 kl.
21.
37Bemærk: artiklen er mere end 30 dage gammelLæs opI en helt ny meningsmåling, som Epinion har foretaget for DR Nyheder, står Kristendemokraterne til 0,4 procent af stemmerne.
Dermed er de i overvejende fare for at falde for spærregrænsen på 2,0 procent.
Den situation har fået Kristendemokraterne til at forsøge at stille andre end landsformand Stig Grenov op til partilederdebatter på tv.
Det ønske har både DR og TV2 afvist.
Tirsdag aften blev det dog alligevel en anden end Stig Grenov, der repræsenterede Kristendemokraterne i partilederdebatten på TV2.
Stig Grenov meldte nemlig afbud på grund af sygdom, oplyser TV2.
I stedet var partiets næstformand, Isabella Arendt Laursen, klar til at medvirke.
Det skete med kort varsel, da Stig Grenov var rask nok til at deltage i aftenens første partilederrunde på DR1.
Den foregik fra 19.
00 til 20.
20.
Godt 40 minutter senere var Stig Grenov dog for syg til at deltage hos TV2.
Læs også:Kristendemokraterne vil droppe formand til partilederdebatterStår til at falde for spærregrænseDagbladet Holstebro-Struer har tidligere beskrevet, at Kristendemokraterne har prøvet at få lov til at få den 51-årige efterskoleforstander og byrådspolitiker Kristian Andersen til at repræsentere partiet i partilederrunderne.
Mens Kristendemokraterne ifølge meningsmålingerne står til at falde for spærregrænsen, så kan Kristian Andersen måske komme i Folketinget på et kredsmandat.
Stig Grenov vurderede over for avisen, at det ville være den rigtige beslutning at satse udelukkende på hans vestjyske partifælle i partilederrunderne.
- Kristian kan bruge de direkte tv-debatter som en platform til at tale sig ind i hjerterne på de vestjyske vælgere, som gerne vil have et borgerligt alternativ.
Han er en fremragende debattør, og jeg i er ikke i tvivl om, at han kan gøre en forskel, sagde Stig Grenov til Dagbladet Holstebro-Struer.
Kristian Andersen fik flest stemmer af alle politikere i Ringkøbing-Skjern Kommune ved kommunalvalget i 2017.
Ritzau har forsøgt at kontakte Stig Grenov, men det har ikke været muligt at få at vide, hvad han fejler.
/ritzau/FacebookTwitterKopier linkEmner:Kristendemokraterne|Ringkøbing-Skjern Kommune|Stig Grenov (politiker)|Valg og folkeafstemninger|Jylland




https://www.dr.dk/nyheder/indland/korrespondent-om-sigtelse-mod-thomas-borgen-bagmandspolitiet-vender-hver-en-sten

Hvidvask i Danske BankSe temaIndlandKorrespondent om sigtelse mod Thomas Borgen: 'Bagmandspolitiet vender hver en sten'Danske Banks tidligere topchef Thomas Borgen er sigtet i sagen om hvidvask.
Der er rejst sigtelse mod Danske Banks tidligere topchef Thomas Borgen for hans rolle i sagen om hvidvask i Danske Banks estiske filial.
Af Sandra Meersohn Meinecke07.
maj 2019 kl.
21.
24Bemærk: artiklen er mere end 30 dage gammelLæs opDen tidligere topchef i Danske Bank Thomas Borgen er blevet sigtet i sagen om hvidvask i Danske Banks estiske filial og hans hjem er blevet ransaget.
Det bekræfter Thomas Borgens advokat Peter Schradieck.
- Vi har fået bekræftet, at han er sigtet, og at hans hjem i Charlottenlund er blevet ransaget af politiet den 12.
marts i år.
Om sigtelsen er kommet før eller efter ransagningen, vil hans advokat ikke kommentere på, siger DR Nyheders erhvervskorrespondent Jakob Ussing.
Det er endnu uvist, hvad Thomas Borgen præcist er sigtet for, men Bagmandspolitiet kan sigte en person, hvis der er rimelig grund til at mistænke personen for, at der er sket en eller flere lovovertrædelser.
Læs også:Bagmandspolitiet sigter Danske Bank i hvidvasksagStatsadvokaten for Økonomisk og International Kriminalitet, Søik, bedre kendt som bagmandspolitiet, sigtede allerede i november selve banken for at have overtrådt hvidvasklovgivningen.
Da det skete, meldte bagmandspolitiet ud, at man var ved at efterforske, om der også kunne gøres et ansvar gældende over for enkeltpersoner.
Sigtelse mod Danske Bank er offentlig og handler blandt andet om, at ledelsen i banken ikke sikrede, at der var de rigtige kontrolmekanismer til at opdage, hvis der foregik hvidvask.
Desuden kom der flere interne advarsler, hvor bankens ledelse i København blev gjort opmærksom på, at der var problemer, men ikke greb ind.
-Så på mange områder har banken, ifølge sigtelsen, ikke levet op til sit ansvar i forhold til hvidvasklovgivningen, forklarer Jakob Ussing og tilføjer:- Men om det også er det, Thomas Borgen, nu er sigtet for, ved vi ikke.
Men det er de spor, vi ved, at bagmandspolitiet har efterforsket, siger han og understreger, at der forsat kun er tale om sigtelser og ikke tiltaler.
- Der kan sagtens gå et halvt år eller mere, før vi ved, om der bliver rejst tiltale.
Ti anholdt i EstlandJakob Ussing forklarer, at hvor sagen herhjemme handler om ledelsesansvar, så handler sagen i Estland i højere grad om, hvem der har kendt til hvidvasken.
Her blev ti tidligere ansatte før jul anholdt.
- I Estland mistænker man, at der har været ansatte, der har været i direkte ledtog med nogle af dem, som forsøgte at få hvidvasket penge, siger Jakob Ussing.
Der er ingen tvivl om, at bagmandspolitiet vender hver en sten og rejser sigtelse mod dem, hvor der kan være en begrundet mistanke.
Jakob Ussing, DRs erhvervskorrespondentDet er ifølge erhvervskorrespondenten "ret usædvanligt", at topledelsen sigtes i sager om hvidvask.
- Det her er en sag med ekstrem meget bevågenhed politisk, men bagmandspolitiet har også sagt, at det har topprioritet, og at de kigger meget bredt på den, siger Jakob Ussing.
Set i det lys, er det heller ikke overraskende, at der er sket sigtelser i sagen, påpeger han.
- Der er ingen tvivl om, at bagmandspolitiet vender hver en sten og rejser sigtelse mod dem, hvor der kan være en begrundet mistanke.
Om der kommer flere sigtelser, er det for tidligt at sige noget om, siger Jakob Ussing.
Ifølge Børsens oplysninger er yderligere mindst to tidligere chefer fra Danske bank blevet sigtet i samme sag om overtrædelse af hvidvasklovgivningen.
Thomas Borgen•Thomas Borgen er en norsk erhvervsleder, der indtil hvidvask-sagen havde haft en lang karriere i Danske Bank.
•Borgen tiltrådte i Danske Bank i Oslo i 1997, og indtrådte som administrerende direktør for Fokus Bank, et norsk datterselskab i Danske Bank, i 2001.
•I 2009 blev han en del af direktionen for Danske Bank og blev udpeget som ordførende direktør i banken i september 2013.
•Den 19.
september 2018 meddelte Thomas F.
Borgen, at han fratrådte som direktør for banken.
Det skete efter den enorme hvidvask-skandale i bankens estiske filial, hvor omkring 1.
500 mistænkelige milliarder gennem knap ti år strømmede gennem banken.
FacebookTwitterKopier linkEmner:Bagmandspolitiet|Danske Bank|Thomas F.
Borgen (erhvervsleder)|Økonomisk kriminalitet|Estland




https://www.dr.dk/nyheder/politik/ep-valg/ep-spidskandidater-uenige-er-folketingsvalgkamp-godt-eller-skidt-eu-debatten

EP-valgEP-spidskandidater uenige: Er Folketingsvalgkamp godt eller skidt for EU-debatten?
26.
maj skal danskerne vælge deres EU-parlamentarikere.
10 dage efter gælder det Folketinget.
EP-valgkampen er i gang.
Men det er folketingsvalgkampen også.
Af Andreas Lindqvist07.
maj 2019 kl.
21.
19Bemærk: artiklen er mere end 30 dage gammelLæs opLars Løkke Rasmussen (V) kunne godt have gjort det - sikret at afstemningerne til EU-parlamentet og Folketinget fik hver deres valgkamp.
For selv om det ville have været i sidste øjeblik, kunne han inden for almindelig praksis have ventet med at udskrive det hjemlige valg 27.
eller 28.
maj, de to dage efter EP-valget.
Europæernes valgI den næste måneds tid afgøres de næste fem år for Europa, når danskere og flere hundrede millioner europæere skal stemme om EU's politiske kurs.
Det danske europaparlamentsvalg finder sted søndag den 26.
maj.
Derfor sætter DR i den kommende tid fokus på de væsentlige forandringer, Europa oplever, og på hvad EU og Europa betyder i danskernes liv og hverdag.
Så skulle Folketingsvalget have været afholdt 16.
eller 17.
juni.
Han kunne også have valgt den modsatte model og lagt folketingsvalget samme dato som EP-valget - eller sågar før.
Læs også:Hvem skal du sende til EU?
Tag kandidat-testen herMed dagens valgudskrivelse til 5.
juni kan vælgerne i stedet se frem til den længste hjemlige valgkamp i 44 år, som de næste 19 dage vil overlappe med EP-valgkampen.
Bliver det godt eller skidt for EU-debatten, danskernes engagement i EU-spørgsmål og valgdeltagelsen, som var på 56,3 procent ved EP-valget i 2014?
DR har spurgt fire spidskandidater, som er helt uenige om konsekvenserne.
Jeppe Kofod, SocialdemokratietSpidskandidat for Socialdemokratiet til Europaparlamentsvalget Jeppe Kofod Socialdemokratiets spidskandidat til EU-parlamentet, Jeppe Kofod, mener grundlæggende, at de to valg skulle have ligget enten samme dag eller omvendt helt forskudt.
- Nu kommer de nærmest oveni i hinanden, men ikke helt.
Det synes jeg er lidt mærkeligt.
Han (Lars Løkke Rasmussen, red.
) har haft rig lejlighed til at udskrive det valg, så det lå enten sammen med EP-valget eller i en afstand, så de to valg ikke blev blandet sammen, siger han.
Han mener dog, at EU-debatten godt kan profitere af folketingsvalget, fordi mange vigtige spørgsmål er til debat begge steder.
- Selvfølgelig kommer folketingsvalget til at overskygge noget af det, vi debatterer i EU.
Men der er mange sammenfaldende dagsordener - klimakrisen, kampen mod grådighed og skatteunddragelse, løndumping og migrationspolitik, siger Jeppe Kofod.
Han er overbevist om, at danskerne vil være i stand til at forholde sig til både den hjemlige politik og EU-spørgsmålene samtidig, trods emnernes omfang.
- Jeg tror, det er positivt, at der nu kommer en masse fokus på, at vi lever i et demokratisk Danmark og et demokratisk Europa, hvor borgerne har et valg om, hvilken vej man skal tage, siger han.
Tror du på en højere valgdeltagelse end ved sidste EP-valg?
- Jeg tror på, at vi får en højere valgdeltagelse, fordi der bliver så stor fokus på politik.
Jeg tror også, at der er nogle, som vil kaste op over det.
Men jeg tror, mange vil tænke, at det er godt at vi lever i et demokratisk land og EU, og så kommer valgdeltagelsen højere op end sidst, siger Jeppe Kofod.
Rina Ronja Kari, Folkebevægelsen mod EURina Ronja Kari er spidskandidat for Folkebevægelsen mod EU.
Folkebevægelsen mod EU's spidskandidat, Rina Ronja Kari, er ked af, at Folketingsvalgkampen kommer til at ligge samtidig med EU-debatten.
- Det er klart, at nu hvor folketingsvalget er udskrevet, vil EU-debatten falde lidt i baggrunden.
Og jeg synes, vi fortjener at have en god grundig EU-debat, siger EU-kritikeren.
Hun havde foretrukket, at statsministeren havde ladet EU-parlamentet gå sin gang, før han udskrev det nationale valg.
- Jeg tror, det havde givet en bedre ro og mere fokus.
Nu skal vi til stemmeurnerne med ti dages mellemrum, og så er det klart, at folketingsvalget kommer til at fylde rigtig meget, siger hun.
Hun håber, som flere af de andre spidskandidater, at der kan blive en positiv overlap-effekt, hvor nationale politikere begynder at tale om EU.
- Jeg må indrømme, at jeg tvivler på det, men det ville da være en dejlig udvikling, hvis begge dagsordener blev flettet sammen.
Men der er stor forskel på emnerne og diskussionsformen, når det gælder EP- og folketingsvalg, siger hun.
Morten Løkkegård, VenstreMorten Løkkegaard skal stå i spidsen for sit parti, Venstre, ved europaparlamentsvalget den 26.
maj.
Venstres spidskandidat til EU-parlamentet, Morten Løkkegård, blev glad over, at hans partiformand valgte den 5.
juni til folketingsvalget.
- Jeg er dybt begejstret over, at Løkke undgår et overlap, andet end det der bliver.
Alle æggehoveder i Danmark har de seneste tre måneder talt om et dobbeltvalg, siger han.
- Men det havde betydet, at vi EP-kandidater ikke kunne starte for os selv, og ikke kunne få vores egen valgaften.
Begge dele er løst med den her geniale løsning.
Så jeg er kisteglad, siger han.
Han mener ikke, at der nogensinde var en reel chance for, at statsministeren havde udskrevet valget, efter at EP-parlamentsvalget var gennemført.
Det havde været utaktisk.
- Nu har vi fået en uge til at komme i gang.
Og den har vi forstået at udnytte.
Vores plakater hænger i lygtepælene på bedste placering, siger EU-parlamentarikeren.
Han mener, at der er et gunstigt klima for at snakke EU, trods at folketingsvalg oftest handler om mere nære problematikker.
- Mange af de vigtigste spørgsmål, som klima og miljø, migration og handelsspørgsmål, er også på toppen af den hjemlige agenda.
Så mere end nogensinde vil de to valg have samme dagsorden, mener Morten Løkkegård.
Hvad vil de sammenfaldende valgkampe betyde for EP-valgdeltagelsen?
- Jeg tror, valgdeltagelsen vil stige.
Nok ikke så meget, som hvis valgene havde været samme dag.
Men jeg har den idé, at når der trods alt er tema- og tidsmæssigt overlap, vil der alt andet lige være flere som bliver opmærksomme på at gå hen og stemme til EP-valget, siger Venstres spidskandidat.
Peter Kofod, Dansk FolkepartiPeter Kofod, spidskandidat for Dansk Folkeparti.
Dansk Folkepartis spidskandidat til Europa-Parlamentet, Peter Kofod, mener, at der havde været "meget musik" i at have begge valg samme dag.
- Det var vores anbefaling, for så kunne man forstyrre danskerne mindst muligt.
Og så havde vi også en forhåbning om, at nogle flere ville deltage i EP-valget, siger spidskandidaten.
- Men når statsministeren har valgt en anden løsning, er det også godt nok, forstået på den måde, at det skaber vished.
Der er blevet spekuleret i flere måneder nu, og det er godt, at det bliver bragt til en ende, siger han.
Han vurderer, at folketingsvalget kommer til at skygge for EU-parlamentsvalget, men også at det var uundgåeligt.
- Jeg vil selvfølgelig gøre alt, hvad jeg kan, for at tale om EU.
Og jeg håber da også, at når valgene kommer til at ligge så tæt, kommer EU-spørgsmålene til at fylde noget i partilederrunderne.
Det ville absolut være godt at få EU-stof ind i den nationale valgkamp, siger Peter Kofod.
Hvordan tror du realistisk set de to parallelle valg vil påvirke for eksempel valgdeltagelsen?
- Jeg tror, det kan få to resultater.
Den ene kan være, at den megen synlighed, som nationale valg har, øger opmærksomheden omkring politik.
Så det er mit håb, at flere danskere går ned og stemmer 26.
maj, fordi det fylder så meget, siger han.
- Men der er også en fare for, at folk tænker, at et valg må være rigeligt, og nøjes med at stemme til folketingsvalget.
Det ville være ærgerligt, siger han.
Mød alle EP-kandidaterne her:FacebookTwitterKopier linkEmner:EU|Europa-Parlamentet|Lars Løkke Rasmussen (politiker)|Rina Ronja Kari (politiker)|Valg og folkeafstemninger




https://www.dr.dk/nyheder/udland/bevaebnet-mand-har-taget-fire-gidsler-i-butik-i-frankrig

UdlandBevæbnet mand har taget fire gidsler i butik i FrankrigDer er endnu ingen meldinger om tilskadekomne i forbindelse med en gidseltagning i Toulouse i Frankrig.
Både politi, redningspersonale og specialstyrker er med til aktionen.
07.
maj 2019 kl.
20.
22Bemærk: artiklen er mere end 30 dage gammelLæs opEn bevæbnet mand har tirsdag taget fire personer som gidsler i en butik lidt uden for den franske by Toulouse.
Det oplyser en talsmand fra politiet.
Manden tog de fire personer som gidsler klokken 16.
20 tirsdag eftermiddag.
Omkring klokken 19.
30 tirsdag aften ved myndighederne endnu ikke, hvad gidseltageren har af krav.
Hans nærmere identitet kendes heller ikke.
Der er endnu ingen meldinger om, at nogen skulle være komme til skade.
Har affyret flere skudIfølge den lokale tv-station France 3 har gidseltageren affyret tre skud op i luften.
Det forlyder desuden, at han skulle være iført en hjelm med et kamera, og at han har forlangt at tale med en forhandler.
Politiet har lukket kvarteret ned og evakueret en række bygninger.
Det har samtidig bedt folk om at holde sig indendørs.
Ifølge nyhedsbureauet Reuters tyder det på, at gidseltagningen kan være et mislykket væbnet røveri, der har udviklet sig.
/ritzau/APFacebookTwitterKopier linkEmner:Frankrig




https://www.dr.dk/nyheder/regionale/sjaelland/produktionsskole-gaaet-konkurs-220-elever-aner-ikke-hvad-der-skal-ske

SjællandProduktionsskole gået konkurs: 220 elever aner ikke, hvad der skal skeNVPro Campus med afdelinger i Holbæk, Tølløse, Svinninge, Asnæs og Nykøbing Sjælland er erklæret konkurs.
Flere studerende fra NVPro samles i dag foran Værftscafeen i Holbæk, efter deres uddannelsessted er gået konkurs.
Cafeen drives normalt af NVPro.
Af Trine Warrer Juul og Julie Würtz07.
maj 2019 kl.
19.
35Bemærk: artiklen er mere end 30 dage gammelLæs opI går blev produktionsskolen NVPro Campus, som har afdelinger i Holbæk, Tølløse, Svinninge, Asnæs og Nykøbing Sjælland, erklæret konkurs.
Konkursen berører cirka 220 elever, der er tilknyttet produktionsskolen.
Allan Kristiansen er daglig leder på Værftscafeen.
Han skulle have åbnet cafeen klokken 12 i dag, men nu er der ingen, der ved, hvornår dørene til cafeen bliver slået op igen.
Om NVProEn produktionsskole er for unge under 25 år, som ikke har gennemført en ungdomsuddannelse.
På Nordvestsjællands Produktionsskole kunne de unge blandt andet arbejde med:Service og reparation af biler og svejseopgaver.
Bygge og arbejde med træ.
Køkken om råvarer, hygiejne og sundhed og selv lære at lave mad.
Sejle, udleje grej og vedligeholde både.
Naturvejledning, passe dyr og grønt arbejde.
Lave mad og betjene gæster på et spisested.
Frisør, make up, negle og design.
Kilde: NVProVærftscaféen drives normalt af eleverne på skolen.
Her hjælper eleverne med at tilberede retterne og betjene kunder, så de får et indblik, i hvad det vil sige at arbejde inden for restaurationsfaget.
Vi står nu med en masse lærere og en masse elever uden at have et sted at møde op i dag.
Allan Kristiansen, daglig leder, Værftscafeen- Vi står nu med en masse lærere og en masse elever uden at have et sted at møde op i dag.
- Vi har aftalt at mødes med dem alle sammen (eleverne, red.
) ude på skolerne.
Her møder de op og kan få al den information, de kan bruge.
Det er ikke noget, lærerne får løn for.
Det er noget, lærerne gør frivilligt, fortæller Allan Kristiansen, som er en af de 35 lærere, der er sendt hjem uden løn.
Alle selskaber i cafeen er blevet aflyst.
Det gælder også de konfirmationer, der skulle afholdes i cafeen den kommende weekend.
- Vores elever har taget det pænt, fordi vi har været hurtige til at melde det ud, men nogen har læst det i avisen eller på en sms, siger han og tilføjer, at han gerne ville give beskeden personligt til eleverne.
Arbejder på en løsningEn af de institutioner, der nu træder til, er Den Forberedende Grunduddannelse-Sydvestsjælland, der er tovholderinstitution for en del af eleverne.
Her vil man finde en løsning for de elever, der nu står uden en skole.
- Der kan blive tale om individuelle forløb, men der er en velfungerende produktionsskole, Kalundborgegnens Produktionsskole, i området, som også kan være en mulighed.
Det kan også være en mulighed, at vi etablerer et praktikforløb i samarbejde med erhvervsskolen, siger Gert Møller, der er direktør ved Den Forberedende Grunduddannelse-Sydvestsjælland.
Allan Kristensen er daglig leder i Værftscafeen i Holbæk.
Cafeen drives normalt af NVPro, som nu er gået konkurs.
 DR Sjælland)Det var både på grund af for få elever, men også på grund af en dårlig økonomisk styring, at produktionsskolen er gået konkurs, vurderer formanden for Produktionsskoleforeningen, Lennart Damsbo-Andersen, der også sidder i Folketinget for Socialdemokratiet.
- Hvis der er faldende elevtal, skal man få korrigeret det mandskab, man har, så økonomien kommer til at passe.
Det, der så går galt her, er, at bestyrelsen tilsyneladende ikke har været opmærksom på det, og derfor ikke har handlet på de ting, siger han.
Planen var i første omgang, at skolens aktiviteter skulle afløses af en ny FGU-uddannelse til august.
FGU-uddannelsen forbereder eleverne på at gå i gang med en ungdomsuddannelse eller på at komme i job.
Hvordan de unge skal afslutte deres igangværende uddannelse er stadig uvist, men der arbejdes på sagen, bekræfter NVPro.
FacebookTwitterKopier linkEmner:Lennart Damsbo-Andersen (politiker)|Uddannelse|Ungdomsuddannelser|Asnæs|Socialdemokraterne




https://www.dr.dk/nyheder/udland/undgaa-rabies-paa-rejsen-hold-dig-fra-de-lokale-dyr

UdlandUndgå rabies på rejsen: Hold dig fra de lokale dyrRabies er dødelig, men kan let undgås og behandles, hvis man er opmærksom.
De er søde.
Men det er en dårlig ide at klappe lokale dyr flere steder i verden, hvis man vil undgå rabies.
Af Emil Eller07.
maj 2019 kl.
19.
45Bemærk: artiklen er mere end 30 dage gammelLæs opUndgå fysisk kontakt med lokale dyr, når du rejser til populære destinationer som Thailand, Vietnam eller Indonesien.
Så klar er beskeden fra Statens Serum Institut, efter en norsk kvinde i går døde af sygdommen rabies, bedre kendt som hundegalskab.
Man skal ikke klappe dem, hverken gadehunde, aber eller andre dyr.
Peter Henrik Andersen, Statens Serum InstitutKvinden var blevet bidt af en hund under en rejse i Sydøstasien og fik på den måde overført rabiesvirus.
Og det er en risiko, man skal være opmærksom på flere steder i verden.
Læs også:Norsk kvinde er død af rabies: Blev bidt af hund på ferie- Som rejsende skal man vide, at der kan være dyr rundt omkring i Asien, Afrika og Sydamerika, der er smittet.
Man skal undgå kontakt med lokale dyr.
- Man skal ikke klappe dem, hverken gadehunde, aber eller andre dyr.
Alle pattedyr kan i princippet have rabies, siger Peter Henrik Andersen, der er afdelingslæge på Statens Serum Institut.
Ekstremt sjældent i EuropaDet er ekstremt sjældent, at rabies finder vej til Vesteuropa.
Peter Henrik Andersen har ikke kunnet finde tidligere tilfælde i Danmark.
- Der er ingen, der kan huske tilfælde af det i Danmark.
Så det er meget, meget længe siden.
De norske myndigheder oplyser, at man ikke har set rabies i mennesker i Norge siden 1815.
Der er ingen, der kan huske tilfælde af det i Danmark.
Så det er meget, meget længe siden.
Peter Henrik Andersen, Statens Serum InstitutRabies er en sygdom, hvor virusset transporteres via nervebanerne for til sidst at nå op til hjernen.
Symptomerne starter typisk som feber og hovedpine og udvikler sig til lammelser og en særlig frygt for vand.
Når sygdommen når hjernen, er der i praksis næsten ingen chance for at blive helbredt.
Kun en lille håndfuld personer har overlevet det.
RabiesRabies, også kaldet hundegalskab, skyldes en infektion med et virus.
Infektionen kan komme fra spyt fra dyr som hunde, katte, vaskebjørne, aber, ræve og flagermus.
Smitte sker oftest i Afrika og Asien.
Symptomerne er hovedpine, feber, utilpashed, lammelser, frygt for vand og vejrtrækningsbesvær.
35-40.
000 mennesker dør årligt af rabies, primært i udviklingslande.
Sygdommen er i praksis næsten umulig at kurere, når den når hjernen.
Ingen danskere har haft rabies de seneste mange år.
Kilde: Statens Serum Institut.
Når ingen danskere endnu er endt med rabies trods risikoen for dyrebid på ferien, skyldes det, at behandlingsmulighederne er rigtig gode.
Derfor er det også vigtigt, at man søger læge med det samme, hvis man bliver bidt af et dyr i særlige områder.
- Bliver man bidt, og er man ikke på forhånd vaccineret, er det vigtigt at søge læge lokalt, for så kan man blive behandlet med antistoffer og vaccinationer.
- Får man den behandling, så bliver man ikke syg, siger Peter Henrik Andersen.
Danske flagermus har rabiesHvert år bliver flere end 200 danskere behandlet efter at være blevet bidt i udlandet.
Men ingen har nået at udvikle sygdommen og tage den med tilbage til Danmark.
Herhjemme er risikoen for at blive smittet absolut minimal.
Kun et enkelt dyr bærer nemlig rabiesvirus: Flagermusen.
- Så bliver man bidt af sådan en i Danmark, så skal man søge læge, siger Peter Henrik Andersen.
Bortset fra i flagermus er der ikke fundet rabies i danske dyr, siden det blev fundet i nogle vestjyske får i 1985.
35-40.
000 personer dør årligt af rabies, primært i udviklingslande.
FacebookTwitterKopier linkEmner:Statens Serum Institut|Sygdomme og lidelser|Dyr|Afrika|Indonesien




https://www.dr.dk/nyheder/detektor/detektor-kaere-vaelger-pas-paa-de-her-paastande-i-valgkampen

DetektorDetektor: Kære vælger, pas på de her påstande i valgkampenHer får du et overblik over nogle af de påstande, som politikerne før har forsøgt at snøre dig med – og som de måske vil gribe til igen.
Af Sofie Frøkjær07.
maj 2019 kl.
20.
15Bemærk: artiklen er mere end 30 dage gammelLæs opTIP OS!
Enten via Facebook eller på detektor@dr.
dk.
Pension, klima, sundhed og udlændinge tegner til at blive nogle af valgkampens store temaer.
På Detektor har vi derfor i de kommende fire ugers valgkamp et særligt øje på netop de temaer.
Her får du et udpluk af nogle af de påstande, som politikerne tidligere har forsøgt at vinde dig over med – og som vi allerede har faktatjekket.
1Pension og efterlønTV-duel mellem statsministerkandidaterne Lars Løkke Rasmussen (V) og Mette Frederiksen (S) søndag den 31.
marts 2019.
Pensionsdebatten raser, og tallene flyver rundt.
På Detektor har vi tidligere undersøgt Socialdemokratiets pensionsudspil.
For hvor mange nedslidte danskere kan egentlig forlade arbejdsmarkedet før tid, hvis forslaget bliver til noget?
Er det ca.
6.
000 danskere, som Socialdemokratiets formand, Mette Frederiksen, siger, eller er det 2.
850, som statsminister Lars Løkke Rasmussen påstår?
Det korte svar er: De kan begge have ret afhængigt af, hvilken opgørelse man kigger på.
Hvor statsministerens tal henviser til det tekniske antal fuldtidsbeskæftigede, så dækker Mette Frederiksens tal nemlig over antallet af personer, der kan gå tidligere på pension.
Ifølge flere eksperter, vi har talt med, er der dog svagheder forbundet med begge tal.
Læs hele faktatjekket her.
For nylig kom regeringen, Dansk Folkeparti og Radikale så med deres aftale om en ret til tidligere pension.
Den følger vi også hurtigst muligt op på i Detektor.
2Klima og miljøSelvom pensionsdebatten fylder meget i vælgernes bevidsthed, så er det langt fra det eneste spørgsmål, der optager dem – også den grønne dagsorden rangerer højt på vælgernes dagsorden.
Tidligere har vi faktatjekket regeringens påstand om, at de står bag danmarkshistoriens grønneste energiudspil.
– Vi præsenterer i dag det mest grønne energiudspil nogen regering nogensinde har præsenteret, sagde tidligere erhvervsminister Brian Mikkelsen (K), da han for godt et år siden lancerede regeringens energiudspil “Energi - til et grønt Danmark”.
Men det var flere eksperter uenige i.
Tværtimod var der flere punkter i udspillet, hvor de grønne ambitioner var lavere end i SRSF-regerings energiudspil fra 2011, hvor man sidst skulle indgå en energiaftale.
Find faktatjekket her.
3Sundhed og sygehusvæsenetFremtidens sundhedspolitik har længe været genstand for politisk uenighed.
Og på begge sider af bordet er der beskyldninger om tomme valgløfter.
I efteråret anklagede Socialdemokratiet blandt andet regeringens sundhedspolitik for at koste 1.
000 sygeplejersker jobbet i 2025.
Men det er flere ting galt med den påstand.
For det første tager Socialdemokratiet ikke højde for, at tallet dækker over et "beregningsteknisk regneeksempel", som Finansministeriet står bag.
Og det kan ifølge ministeriet ikke bruges til at "vurdere virkningen af regeringens økonomiske politik på antallet af offentligt ansatte sygeplejersker", som Finansministeriet også selv påpeger.
Derudover kan man ikke uden videre fremskrive regeringens økonomiske politik til 2025 og antage, at sundhedsvæsenet ikke vil få tilført flere midler i årene fremover.
Find hele faktatjekket og Socialdemokratiets svar herPå sundhedsområdet har vi også tidligere faktatjekket Venstres påstand om, at regeringens såkaldte 'køkkenpulje'på 425 millioner kroner til renovering og etablering af køkkener på landets plejehjem har sikret 14.
000 flere ældre et hjemmelavet måltid hver dag.
Påstanden indgik i Venstres kampagne op til kommunalvalget 2018, men en rundringning viste dengang, at tallet var sat alt for højt – godt 6.
000 ældre kunne ikke tælles med i Venstres beregninger.
I flere kommuner var køkkenpuljen nemlig slet ikke gået til hjemmelavet mad til de ældre.
Find hele faktatjekket og Venstres svar her4Udlændinge og integrationPressemøde i Venstres gruppeværelse tirsdag den 9.
april 2019.
45 udlændingelempelser og 53.
300 flere asylansøgere.
Sådan ville det gå med en rød regering, lød det fra Inger Støjberg (V) på et pressemøde i begyndelsen af april.
Men begge tal er problematiske.
De 53.
300 flere asylansøgere stammer fra et regnestykke, som flere eksperter finder “tvivlsomt”.
Regnestykket indeholder nemlig “uplausible” antagelser om, at en socialdemokratisk ledet regering ville have fastholdt Danmark på en femteplads over de mest attraktive asyldestinationer i EU.
Det er heller ikke retvisende, når Inger Støjberg hævder, at Thorning-regeringen lempede udlændingepolitikken 45 gange.
Ifølge flere eksperter i udlændingeret er tallet lavere end det.
Det skyldes blandt andet, at nogle punkter optræder flere gange på listen, men også at Venstre medregner udlændingelempelser, som Menneskerettighedsdomstolen har pålagt Danmark at gennemføre, og som Socialdemokratiet derfor ikke er ansvarlige for.
Læs hele faktatjekket herI udlændinge- og integrationsdebatten kan du også risikere at støde på Stram Kurs-leder Rasmus Paludans påstand om, at der findes 700.
000 muslimer i Danmark.
Men det er ikke en påstand, som Detektor har fundet dokumentation for.
Der findes ingen officielle opgørelser over, hvor mange mennesker i Danmark der tilhører en bestemt religion.
Men ifølge religionsforsker fra Københavns Universitet Brian Arly Jacobsen, der i en årrække har lavet beregninger på den tilgængelige data, så er tallet sandsynligvis under det halve af Rasmus Paludans tal - og lander på omkring 320.
000.
Rasmus Paludan siger til Detektor, at hans påstand om 700.
000 muslimer er “et slag på tasken".
Find hele faktatjekket herFacebookTwitterKopier linkEmner:Brian Mikkelsen (politiker)|Inger Støjberg (politiker)|Socialdemokraterne|Venstre|Udlændingepolitik




https://www.dr.dk/nyheder/politik/folketingsvalg/df-og-el-vil-stoppe-gradvist-stigende-pensionsalder-det-kan-ikke

Længere til pensionSe temaFolketingsvalgDF og EL vil stoppe gradvist stigende pensionsalder: Det kan ikke blive vedV, S og K afviser dog at pille ved velfærdsforliget.
Rasmus Paludan, Klaus Riskær Pedersen, Pia Olsen Dyhr, Søren Pape Poulsen, Nicolai Wammen, Kristian Thulesen Dahl, Morten Østergaard, Lars Løkke Rasmussen, Pernille Skipper, Anders Samuelsen, Uffe Elbæk, Pernille Vemund og Stig Grenov.
Partilederne til valgkampens første partilederrunde på DR på Christiansborg.
Af Nicolas S.
Nielsen, Thomas Klose Jensen og Lasse Bastian Larsen07.
maj 2019 kl.
20.
03Bemærk: artiklen er mere end 30 dage gammelLæs opDen gradvise forhøjelse af pensionsalderen skal stoppes.
Sådan lyder det fra både Dansk Folkepartis formand, Kristian Thulesen Dahl, og Enhedslistens politiske leder, Pernille Skipper, under den første partilederrunde efter statsminister Lars Løkke Rasmussen (V) tidligere i dag udskrev folketingsvalget.
- Kan den generelle pensionsalderbare blive ved med at stige og stige og stige?
Der tror jeg bare, at det generelle svar er nej.
Det kan den ikke, siger Kristian Thulesen Dahl.
Debatten er aktuel igen, efter regeringen har lavet en aftale med Dansk Folkeparti og De Radikale om at forbedre ordningen om seniorførtidspension, der er målrettet de personer, der ikke kan arbejde længere.
Ligeledes har Socialdemokratiet foreslået en rettighed til de personer, der ikke er i stand til at arbejde.
De to ordninger undtager personer fra den stigende pensionsalder, som er et resultat af det såkaldte velfærdsforlig fra 2006, hvor et bredt flertal bestående af Venstre, Konservative, Dansk Folkeparti, Socialdemokratiet og Radikale Venstre besluttede at lade pensionsalderen stige i takt med den generelle levealder.
Læs også:S og DF tvivler på lavere pensionsalder, men tror på "andre resultater"Der sker noget med kroppenMen det er Kristian Thulesen Dahl nu med på at se på igen.
- Det sker noget med kroppen, når man aldres, og nogle funktioner, kan man ikke, som man kunne som yngre.
Derfor må vi bare se i øjnene, at vi har lavet en automatik, som vi på et eller andet tidspunkt må gøre op med.
Så svaret er nej, det kan ikke bare blive ved, siger DF-formanden.
Enhedslistens Pernille Skipper kalder beslutningen ”helt væk fra vinduet”.
- Det er helt væk fra vinduet at tro, at de, som i dag starter en uddannelse som murer eller sosumedhjælper eller lignende, kan arbejde, til de er i midten af 70'erne.
Det kommer ikke til at fungere.
Det er det, som er problemet med den debat, som har kørt på Christiansborg i lang tid.
Det handler vel om penge?
- Ja, det siger de alle sammen, men det er da det mest uansvarlige, jeg nogensinde har hørt.
De penge kommer jo til at mangle, fordi uanset hvordan det står til i Finansministeriets regneark, så kommer de mennesker ikke til at arbejde, til de er 75-76 år.
Det har ingen gang på jorden, at man kan arbejde i hårde fysiske job så langt hen i livet.
V og S afviser at forhandleMen lige nu er hverken Socialdemokratiet, Venstre eller De Konservative klar til at kaste velfærdsforliget ind på forhandlingsbordet.
- Hovedgrunden til, at det går godt i Danmark, at vi har en sund offentlig økonomi, det er at vi for år tilbage traf den modige beslutning, at når vi lever længere, så skal vi også blive længere på arbejdsmarkedet, siger Venstreformand Lars Løkke Rasmussen (V), der advarer mod ”at gamble med økonomien.
”Sidstnævnte med henvisning til, at det ifølge Finansministeriet vil koste 59 milliarder kroner årligt at opsige velfærdsforliget.
Heller ikke Socialdemokratiets politiske ordfører, Nicolai Wammen, vil umiddelbart åbne op for at genforhandle det 13 år gamle forlig.
- Ja, vi har et velfærdsforlig, og det står Socialdemokratiet bag.
Men kan en 17- årig være 58 år på arbejdsmarkedet?
- Det kræver i hvert fald, at vi indretter vores arbejdsmarked sådan, at mennesker ikke bliver nedbrudt af at være på det, men kan være der rigtig mange år.
Det kan man gøre med ny teknologi, med et bedre arbejdsmarked, men det er ikke nogen let opgave.
Det er vi helt åbne om.
Og så er der altså nogle mennesker, der har behov for at kunne gå tidligere på pension end os andre.
Og det er det, som Socialdemokratiet har foreslået, siger Nicolai Wammen.
Partilederdebatten er den første i valgkampen.
Partilederne mødes også senere på aftenen på TV 2.
Folketingsvalget skal afholdes om 29 dage - den 5.
juni.
FacebookTwitterKopier linkEmner:Kristian Thulesen Dahl (politiker)|Lars Løkke Rasmussen (politiker)|Venstre|Dansk Folkeparti|Arbejdsmarked




https://www.dr.dk/nyheder/viden/teknologi/made-china-fremtidens-elbiler-er-fra-kina

TeknologiMade in China: Fremtidens elbiler er fra KinaKinas elbilproduktion vokser eksplosivt - og det bekymrer USA, som forventes at indføre handels-barrierer.
© ScanpixAf Søren Bjørn-Hansen07.
maj 2019 kl.
20.
04Læs opKina er verdens hastigst voksende bilnation.
Kineserne køber biler som aldrig før.
Men indtil videre har de kinesiske bilfabrikanter ikke haft held med eksportere bilerne, fordi de har forurenet for meget.
Men det kan en massiv satsning på elbiler ændre på, forklarer Torben Arent, nyhedsredaktør ved FDM's blad Motor, der for nyligt besøgte Shanghai Auto Show i Kina.
- Hvis Kina skal til at sælge biler i Vesten, bliver det via elbiler, for så kan Kina skyde genvej.
Et af deres problemer har været, at få deres benzinbiler til at være rene nok, siger han.
- Det problem har de ikke med elbilerne.
Og det er dem, der kommer til at vokse mest i fremtiden.
Ifølge Torben Arent går der dog lidt tid før vi kommer til at kunne købe de kinesiske elbiler.
De kinesiske producenter er stadig fokuserede på deres hjemmemarked.
Heldigvis for dem er Kina verdens største bilmarked.
Så der kan de nemt sælge deres biler - uanset kravene i Europa.
- De her kinesiske mærker kommer ikke sådan væltende ind over os i Vesten.
Til gengæld kommer vi til at se elbiler bygget i Kina fra fx Volvo og BMW.
Udstilling vrimlede med nye elbil-mærkerTorben Arent så masser af elbiler ved Shanghai Auto Show, hvor de kinesiske bilfabrikanter præsenterede et hav af nye mærker og modeller baseret på el.
- Der var masser af elbiler.
Der var i hvert fald kommet ti nye bilmærker, som jeg aldrig har hørt om før.
Og de otte af dem, producerer udelukkende elbiler, siger Torben Arent.
Han forklarer, at der er omkring 100 bilmærker i Kina, der producerer elbiler i dag.
Og bilerne de producerer i dag, ligner mere og mere den standard vi er vant til at se fra japanske, sydkoreanske, amerikanske og europæiske producenter.
- Der er sket rigtigt meget med kinesisk bilindustri.
De sælger dem godt nok ikke rigtigt i Europa endnu, men de begynder at forstå budskabet.
Og der er kommet nationale krav til fx sikkerhed, siger Torben Arent.
- De nye kinesiske elbilers indretning og umiddelbare kvalitet er også meget tilforladelig.
Og så er de meget digitale og fyldt med store skærme.
Elektriske SUV'er af modellen ES8 fra den kinesiske producent NIO, fremvist ved Shanghai Auto Show i april.
 Den kinesiske producent Geely fremviste Geometry A.
 Der bliver gjort rent omkring den selvkørende prototype NIO Eve.
 Producenten XPeng's elektriske P7.
 NIO's elektriske ET7.
 BYD concept-elbilen Dynasty.
1 / 6Elektriske SUV'er af modellen ES8 fra den kinesiske producent NIO, fremvist ved Shanghai Auto Show i april.
1 / 6Den kinesiske producent Geely fremviste Geometry A.
2 / 6Der bliver gjort rent omkring den selvkørende prototype NIO Eve.
3 / 6Producenten XPeng's elektriske P7.
4 / 6NIO's elektriske ET7.
5 / 6BYD concept-elbilen Dynasty.
6 / 6Sælges på det kinesiske markedDen kinesiske elbilproducent BYD, har forlængst overhalet amerikanske Tesla, som den største elbilproducent i verden.
- BYD bygger omkring 700.
000 elbiler i år, så det er en kæmpestor spiller.
Deres udgangspunkt er at producere batterier, så de har været tidligt ude.
Og det har de gevinst af nu, siger Torben Arent.
- De bygger også elektriske busser, der i hvert fald på et tidspunkt har kørt i Danmark.
Men langt de fleste af deres elbiler sælges også stadig på det kinesiske hjemmemarked.
Markedet for elbiler i Kina er nemlig også hastigt voksende.
Elbilsalget boomer i KinaIfølge Reuters steg BYD's indtjening med 632 procent i første kvartal af 2019.
Blandt andet på grund af, at den kinesiske stat har genindført støtte til elektriske biler.
Kinas regering har angiveligt investeret omkring 700 milliarder kroner i at gøre landets elbilproduktion førende i verden.
Samtidigt steg salget af elektriske biler med 61.
7 procent i 2018.
Kina køber og sælger nu flere elektriske biler end hele resten af verden tilsammen.
Ifølge techmediet Quarz var antallet af solgte elektriske biler i 2013 10.
000 om året.
I dag nærmer tallet sig to millioner.
Elbilerne er dog stadig en lille del af det enorme kinesiske bilmarked.
I 2018 blev der solgt mere end 28 millioner biler i Kina, mens kun 1,2 millioner blev eksporteret - og kun 147.
000 af dem var elbiler.
Godt for miljøet - og måske klimaetFlere elbiler på det kinesiske marked er måske godt nyt for klimaet - og i hvert fald for luftkvaliteten i de kinesiske storbyer.
For luftforurening er et stort problem i Kina - blandt andet på grund af et stigende antal biler med dårlige forbrændingsmotorer.
Men det ændrer sig altså måske nu.
- Kina har satset mere beslutsomt på elbiler end noget andet sted i verden - måske bortset fra Norge.
Og det er godt for især bymiljøet, hvilket nok også er årsagen til støtten, siger han.
- Men de har jo stadig enormt meget kulkraft og olie i deres elproduktion, så klimaet ved jeg ikke om det nødvendigvis er godt for.
Kineserne køber flere og flere elbiler.
Fx Baojun E100 og E200 som her er parkeret i hundredevis ved General Motors i Guangxi Zhuang regionen.
Kinesiske elbiler i Danmark næste årTil spørgsmålet om hvornår man kan købe en kinesisk elbil hos en dansk forhandler, svarer Torben Arent:- Du kan købe en kinesisk produceret Volvo om lidt over et år.
Skal det være et kinesisk mærke, kommer Lync om halvandet år, siger han.
- Men de mere traditionelle kinesiske mærker - hvis det ikke lige er en elektrisk bus - ser vi ikke noget særligt de næste fem år.
Den kinesiske ekspansion på elbilmarkedet forventes dog at få den amerikanske præsident Trump til at reagere.
Bloomberg skrev igår, at flere analytikere forventer, at præsident Trump vil sætte tarifferne på elektriske biler fra Kina "så høje som muligt".
Ifølge dem, kan amerikanerne forvente at se de kinesiske mærker fra 2020.
FacebookTwitterKopier linkEmner:Biler|Donald Trump (politiker)|Kina|Bilindustri|Volvo




https://www.dr.dk/nyheder/udland/libysk-oproershaer-haevder-have-tilfangetaget-portugisisk-lejesoldat-pilot

UdlandLibysk oprørshær hævder at have tilfangetaget portugisisk lejesoldat-pilotNedskudt Mirage F1-jagerfly tilhørte angiveligt Libyens trængte FN-anerkendte overgangsregering.
Røg stiger op fra krigshandlinger i Tripolis forstæder.
Af Andreas Lindqvist07.
maj 2019 kl.
20.
50Bemærk: artiklen er mere end 30 dage gammelLæs opOprørshæren, som de seneste fem uger har kæmpet for kontrol med Libyens hovedstad Tripolis sydlige forstæder, hævder at have tilfangetaget en udenlandsk jagerfly-pilot.
Ifølge "Libyens Nationale Hær", som oprørerne kalder sig, blev den tilfangetagne pilots fly, et franskbygget Mirage F-1, skudt ned nær Gharyan, 70 kilometer fra Tripoli.
Beboere i området bekræfter over for Reuters, at de så antiluftskyts skyde flyet ned, og oprørssoldater tage piloten til fange.
Billeder og videoer lagt frem af oprørshæren og sympatisører, viser en angiveligt en 29-årig mand, som siger, at han er portugiser og fløj på en "civil kontrakt".
- Jeg fik som opgave at ødelægge veje og broer, siger manden, som bløder fra et sår i hovedet.
Portugal kender ikke til pilotDet portugisiske forsvarsministerium siger til Reuters, at det ikke har nogen savnede piloter og ikke kan bekræfte at manden er portugiser.
- Lige nu er det eneste, vi kan sige, at han ikke er en portugisisk soldat, siger en talsmand til nyhedsbureauet.
Libyens FN-anerkendte overgangsregering, som Libyens Nationale Hær hævder piloten er lejesoldat for, har endnu ikke kommenteret nedskydningen og tilfangetagelsen.
Både Libyens Nationale Hær og den FN-anerkendte overgangsregering råder over først og fremmest ældre russiske jagerfly, men også enkelt Mirage F-1-fly, ifølge Airwars, som undersøger væbnede konflikter i Mellemøsten og Nordafrika.
Parterne har de seneste uger skudt flere af hinandens fly ned, imens Libyens Nationale Hær er rykket nærmere til Tripoli.
Oprører får internationale tilnærmelser76-årige Khalifa Haftar, som er leder af Libyens Nationale Hær, nægter at anerkende overgangsregeringen, der har hovedsæde i Tripoli.
Hans oprørshær kommer fra Benghazi i den østlige del af landet, og har med et overraskende hurtigt felttog formået at tage kontrol med oliekilder og bombe hovedstadens eneste funktionsdygtige lufthavn.
De seneste uger har Haftars fremrykning dog været standset af militser i Tripoli.
Han har svoret at bekæmpe islamister, og har allerede været mål for tilnærmelser fra blandt andet USA, Rusland, De forenede Arabiske Emirater, Frankrig og Italien.
Ph.
d.
i militærstrategi ved Forsvarsakademiet Troels Burchall Henningsen har over for DR tidligere vurderet, at oprørslederen, som er tidligere militærchef for Muammar Gaddafi, i Europa vurderes som en stærk mand, som man kan lave aftaler med.
Ikke mindst når det angår migration i retning af EU's kyster.
- Set fra Italien og EU er det meget nemmere at skulle forhandle med én mand, fremfor at prøve at strikke aftaler sammen med et kludetæppe af militser, sagde Troels Burchall Henningsen.
FacebookTwitterKopier linkEmner:Libyen|Muammar Gaddafi (politiker)|Forenede Nationer|Hære|Italien




https://www.dr.dk/sporten/fodbold/usas-fodboldforbund-afviser-28-spilleres-anklage-om-koensdiskrimination

FodboldUSA's fodboldforbund afviser 28 spilleres anklage om kønsdiskriminationAmerikanske fodboldspillere får forskellig løn på grund af forskellige indtægter, siger forbund.
28 amerikanske fodboldkvinder valgte den 8.
marts - på kvindernes internationale kampdag - at sagsøge USA's fodboldforbund.
07.
maj 2019 kl.
19.
22Bemærk: artiklen er mere end 30 dage gammelLæs opKvinderne på USA's landshold mener, at fodboldforbundet US Soccer lønner spillerne forskelligt på baggrund af deres køn.
Men det passer ikke, skriver US Soccer nu i en formelt svar til beskyldningerne.
I stedet baseres lønningerne på forskellene i de indtægter, som forskellige landshold genererer, lyder argumentet fra forbundet.
Ikke med noget "diskriminerende eller andet ulovligt formål".
28 amerikanske fodboldkvinder valgte den 8.
marts - på kvindernes internationale kampdag - at sagsøge USA's fodboldforbund.
De kræver ligeløn og samme vilkår som mændene.
Forskellige overenskomsterIfølge forbundet er de forskellige vilkår en del af de forskellige overenskomster, hvor lønnen struktureres forskelligt for henholdsvis mænd og kvinder.
Der er tale om overenskomster, der ikke er tilgængelige for offentligheden.
De amerikanske landsholdsspillere var en tur i Det Hvide Hus efter VM-titlen i 2015.
Det amerikanske kvindelandshold har vundet verdensmesterskabet tre gange, senest i 2015.
Holdet skal forsvare VM-titlen i Frankrig til sommer.
Det er ikke første gang, at de kvindelige landsholdsspillere har kæmpet for ligeløn og lige arbejdsforhold.
I 2016 indbragte fem spillere fodboldforbundet for en kommission, der skulle undersøge og afgøre, om kvinderne var udsat for kønsdiskrimination.
Også i andre sportsgrene har kvinderne gået til kamp for bedre forhold.
For to år siden truede spillerne på det amerikanske ishockeylandshold med at boykotte VM, hvis de ikke fik samme arbejdsvilkår som mændene.
Det gik ishockeyforbundet til sidst med til.
/ritzau/APFacebookTwitterKopier linkEmner:Fodbold|USA|Ligebehandling|Overenskomster|Frankrig




https://www.dr.dk/sporten/volleyball/dansk-volleytalent-vinder-det-amerikanske-mesterskab-og-modtager-stor-haeder

VolleyballDansk volleytalent vinder det amerikanske mesterskab og modtager stor hæderSimon Ø.
E.
Andersen vandt for andet år i træk det amerikanske mesterskab i volleyball.
Af Michael Sten Jensen i Lyon og Malte Nørgaard07.
maj 2019 kl.
18.
55Bemærk: artiklen er mere end 30 dage gammelLæs opNatten til søndag vandt volleyballspilleren Simon Ø.
E.
Andersens hold fra Long Beach University 3-1 på hjemmebane over University of Hawaii.
Dermed sikrede Andersens Long Beach University sig for andet år i træk mesterskabet i den bedste, amerikanske collegerække, NCAA.
En kæmpe oplevelse for Andersen, der efterfølgende blev udtaget til ligaens All Star-hold.
- Det var selvfølgelig rigtig fedt.
Der er en kæmpe konkurrence herovre, og talentbasen i USA er stor.
Det er største, man kan vinde, medmindre vi snakker OL, siger Andersen.
Tusindvis af tilskuereSom traditionen foreskriver i USA, så skal vinderne af NCAA mødes med præsidenten.
Sådan bliver det dog ikke for Long Beach University og Simon Ø.
E.
Andersen.
Simon Ø.
E.
Andersen, yderst til højre, med beviset på udtagelsen til ligaens All Star-hold.
(Privatfoto)Det er nemlig kun vinderne fra de traditionelt store sportsgrene, som football og basketball, der får en invitation til Det Hvide Hus.
Så selv om det ikke bliver til et håndtryk med Donald Trump, så mangler opmærksomheden omkring den danske volleyballspiller ikke noget af den grund.
- Vi havde et sted mellem 5-6.
000 tilskuere til den afgørende kamp, og det har vi også haft flere gange i løbet af sæsonen.
Vi har ikke football på Long Beach, så volleyball er den største sportsgren her, så det er fedt at mærke, siger Andersen.
Tid til landsholdetMed sejren i den amerikanske finale er den amerikanske sæson nu slut for den høje center, der inden længe rejser hjem til Danmark for at slutte sig til landsholdet.
Her skal Danmark og Simon Ø.
E.
Andersen på hjemmebane i Slagelse spille European Silver League mod Rumænien, Aserbajdsjan og Georgien i maj og juni.
- Det glæder jeg mig rigtig meget til.
Jeg har mange gode venner på landsholdet, som det bliver fedt at spille med igen, lyder det fra Simon Ø.
E.
Andersen.
Du kan se det danske volleylandsholds kampe direkte på DR TV.
FacebookTwitterKopier linkEmner:Donald Trump (politiker)|Californien|USA|Volleyball|Twitter




https://www.dr.dk/nyheder/penge/vestas-direktoer-stopper-til-sommer

PengeVestas-direktør stopper til sommerAnders Runevad har været direktør i Vestas i seks år.
59-årige Runevad fortsætter i selskabet frem til midten af næste år.
(Arkiv) 07.
maj 2019 kl.
17.
54 | opdateret 07.
maj 2019 kl.
18.
23Bemærk: artiklen er mere end 30 dage gammelLæs opDen danske vindmøllekoncern Vestas får ny administrerende direktør 1.
august.
Selskabet fortæller i en fondsbørsmeddelelse, at svenske Anders Runevad til den tid stopper efter seks år på posten.
Fakta om VestasVestas er en dansk virksomhed, der leverer vindmøller og havvindmøller i hele verden.
Virksomheden har omkring 24.
486 ansatte.
Hovedkontoret ligger i Aarhus.
Vestas har forretning i 79 lande.
Vestas er grundlagt i 1945 af Peder Hansen under navnet Vestjysk-Staalteknik A/S, hvis navn blev forkortet til Vestas.
I starten producerede Vestas landbrugsudstyr.
I 1979 leverede Vestas de første vindmøller, og branchen oplevede et regulært boom i begyndelsen af 1980'erne.
I 1986 blev Vestas tvunget til at gå i betalingsstandsning, fordi markedet i USA kollapsede.
Store dele af Vestas blev solgt fra.
En ny virksomhed med navnet Vestas Wind Systems A/S blev grundlagt og skulle udelukkende fokusere på vindenergi.
Endnu en krise ramte Vestas i årene 2011 til 2013, hvor virksomheden havde store underskud.
I de senere år er Vestas kommet på ret køl igen.
Kilder: Vestas og Ritzau/ritzau/Han afløses af Henrik Andersen, der lige nu er koncernchef for Hempel A/S, men også er medlem af Vestas' bestyrelse.
59-årige Runevad fortsætter i selskabet frem til midten af næste år, så der sker en glidende overgang.
Han mener, at det giver god mening at foretage et direktørskifte.
- Efter at have gennemført transformationen samt implementeret og gennemført vores ”profitable growth”-strategi og bragt vindenergi op på niveau med fossile energikilder, har Vestas påbegyndt en ny fase, siger han i meddelelsen.
Skal sikre Vestas kontinuitetValget af Henrik Andersen skal ifølge bestyrelsesformand Bert Nordberg sikre kontinuitet i den succesfulde virksomhed.
- Henriks veldokumenterede evner til at opbygge og transformere globale virksomheder vil være et stort aktiv for Vestas på virksomhedens vej mod globalt lederskab inden for bæredygtige energiløsninger, siger han.
Meddelelsen om chefskiftet kommer forud for det regnskab for første kvartal i år, som offentliggøres i morgen tidlig.
Det er anden gang, at Vestas kigger i Hempels retning, når der skal udpeges en ny topchef.
Runevads forgænger, Ditlev Engel, arbejdede 20 år hos Hempel og var administrerende direktør for selskabet, da han blev headhuntet til posten som topchef i Vestas.
/ritzau/FacebookTwitterKopier linkEmner:Anders Runevad (erhvervsleder)|Ditlev Engel (erhvervsleder)|Vestas Wind Systems|Hempel|Erhverv




https://www.dr.dk/nyheder/politik/folketingsvalg/jeg-har-set-hvordan-det-sviner-med-plastik-alle-mulige-steder-klima

Folketingsvalg'Jeg har set, hvordan det sviner med plastik alle mulige steder.
Klima betyder mest for mig'På gaden rundt om i landet håber flere danskere på et valg med klimafokus.
DR Nyheder har været på gaden i blandt andet Slagelse og København, for at tage valgtemperaturen.
Her ses Lizette Buurup til venstre.
Af Daniel Myrup Pedersen07.
maj 2019 kl.
19.
18Bemærk: artiklen er mere end 30 dage gammelLæs opKvart i lukketid kom meldingen fra statsministeren.
Der skal være folketingsvalg i Danmark den 5.
juni.
Mindre end 14 dage før den senest mulige valgdato den 17.
juni.
Derfor tog DR temperaturen på gaden rundt om i landet og spurgte, hvad vælgerne går mest op i:Se videoen fra Slagelse herover, hvor logistik-assistent Helle Westergaard fortæller, hvorfor klima betyder mest for hende i valgkampen.
- Jeg har været ude i verden og se, hvordan det sviner med plastik alle mulige steder.
Klima betyder mest for mig, siger Helle Westergaard.
- Jeg tror, det, jeg tænker mest på, er klimaet; at man får gjort noget ved det - også politisk - og at der kommer nogle tiltag, siger arkitekt Lars Gøtze.
Også i den yngre målgruppe fylder den grønne dagsorden.
- Klimaet.
Der har ikke været fokus på det før.
Det er en stor problemstilling, siger Mikkel Jarl, studerende på Roskilde Universitet.
Anderledes kryptisk var pensionist Tommy Taberg i København.
- Jeg ved godt, hvor jeg vil sætte mit kryds henne af.
Nogenlunde – måske ikke partiet, men hvor i spektret jeg vil sætte mit kryds.
I videoen herover kan du høre Frederik Rømers tanker om den nu igangværende valgkamp.
- Jeg tænker, det er spændende, vi skal stemme igen, være med til at danne vores egen fremtid og have indflydelse på, hvordan samfundet bliver dannet, siger Frederik Rømer.
Trods klare holdninger de fleste steder, var der også skepsis at finde på gaden i dag.
- Jeg synes, det er svært at finde ud af, hvem jeg skal stemme på, for de siger det ene og gør noget andet.
Så står man tilbage med følelsen af, om det overhovedet betyder noget, hvad man stemmer, siger Lizette Buurup.
Tidligere har en undersøgelse lavet af Epinion for DR også vist, at danskerne ville have klima- og miljø ind i statsministerens nytårstale.
FacebookTwitterKopier linkEmner:Valg og folkeafstemninger|København|Epinion|Roskilde Universitet|Slagelse




https://www.dr.dk/nyheder/politik/folketingsvalg/er-du-rusten-i-demokratiets-spilleregler-saadan-foregaar-et

FolketingsvalgEr du rusten i demokratiets spilleregler?
Sådan foregår et folketingsvalgHer kan du blive klogere på, hvordan mandaterne til Folketinget fordeles.
Af Stig Haaning Thøgersen07.
maj 2019 kl.
18.
08Bemærk: artiklen er mere end 30 dage gammelLæs opNår der afholdes folketingsvalg i Danmark, skal der findes 179 mandater til Folketinget.
To af mandaterne går automatisk til Grønland, og to går til Færøerne.
Men hvad sker der med de resterende 175 pladser?
Hvordan fordeles kreds- og tillægsmandaterne?
Føler du dig også lidt rusten i det danske demokratis spilleregler, så kan du blive meget klogere i videoen her.
FacebookTwitterKopier linkEmner:Folketinget|Valg og folkeafstemninger|Færøerne|Grønland




https://www.dr.dk/nyheder/politik/folketingsvalg/foerste-gang-paa-valglisten-tietje-forlod-moede-og-kronborg-gik

FolketingsvalgFørste gang på valglisten: Tietje forlod møde og Kronborg gik straks på gadenNye ansigter melder sig ind i valgkampen på dag ét.
Kort efter statsministeren havde udskrevet valg, trak Anders Kronborg (S) i den røde jakke og gik på gaden.
Af Louise Mandrup (interview) og Bo Bork Bechsgaard07.
maj 2019 kl.
18.
23Bemærk: artiklen er mere end 30 dage gammelLæs opDet var kun få timer siden statsminister Lars løkke Rasmussen havdet udskrevet folketingsvalget og dermed blæst valgkampen i gang.
Men for de helt nye kandidater var der ingen tid at spilde.
På havnen i Esbjerg, hvor Fanø-færgen netop havde sat passagerer af i eftermiddags, stod Anders Kronborg (S) kort tid efter valgudskrivelsen og delte bolsjer, røde roser og flyers ud.
- Jeg blev en smule overrasket.
Jeg havde troet, at vi skulle til valg 17.
juni.
Men vi er klar.
Det har vi været længe, siger han.
Jeg blev en smule overrasket.
Jeg havde troet, at vi skulle til valg d.
17.
juni.
Men vi er klar.
Det har vi været længe.
Anders Kronborg (S), folketingskandidatDet er første gang Anders Kronborg stiller op til Folketinget.
Han er født, opvokset og lever i dag i Esbjerg, hvor han også stiller op.
- Det er en forløsning, for vi vil rigtig gerne ud og snakke politik med vælgerne.
Vi har en 21 dages plan klar, men nu er valgkampen jo 29 dage, så vi skal have lavet den lidt længere.
Anders Kronborg (S) er en af de helt nye folketingskandidater, der i dag viste sit ansigt til vælgerne ved Fanø-færgen i eftermiddag.
Venstremand skal have justeret drejebogenLængere sydøst på trådte venstremanden Phillip Tietje ud fra et økonomiudvalgsmøde på Aabenraa Rådhus for at lade sig interviewe.
Han har været byrådspolitiker i ti år, men i år stiller han også for første gang op til folketingsvalget.
Løkkes valgdato kom også bag på ham.
Phillip Tietje (V) er til dagligt medlem af byrådet i Aabenraa Kommune.
I dag begyndte hans kamp om at få en plads i Folketinget.
 DR)- Jeg har mange sommerfugle i maven.
Nu skal jeg først og fremmest hjem og justere min drejebog.
Jeg havde nok troet, at valget blev 26.
maj.
Så nu har vi lige ti dage mere, vi skal have fyldt op, siger han.
I aften mødes Tietje med sin kreds for at planlægge de næste uger, hvor han skal på gaden, deltage i debatter og arrangere vælgermøder.
Det betyder også, at der er ting, Tietje ikke får tid til i den næste tid.
- Konen må nok overtage rengøringen og havearbejdet de næste uger.
Og der bliver i hvert fald heller ikke tid til at ligge på sofaen, siger han.
Phillip Tietje stiller op i Tønder-kredsen.
FacebookTwitterKopier linkEmner:Lars Løkke Rasmussen (politiker)|Valg og folkeafstemninger|Folketinget|Socialdemokraterne|Esbjerg




https://www.dr.dk/nyheder/politik/folketingsvalg/mette-frederiksen-live-fra-sygesengen-det-allervigtigste-er-udbygge

FolketingsvalgMette Frederiksen live fra sygesengen: Det allervigtigste er at udbygge velfærdssamfundetSocialdemokratiets formand er blevet udskrevet fra hospitalet efter en maveforgiftning.
Af Thomas Klose Jensen07.
maj 2019 kl.
17.
43 | opdateret 07.
maj 2019 kl.
18.
26Bemærk: artiklen er mere end 30 dage gammelLæs op- Af alt, hvad jeg overhovedet kunne forestille mig, så havde jeg ikke troet, at valget kom på en dag, hvor jeg lå i en hospitalsseng på Herlev Sygehus.
Men det gjorde det.
Sådan lød det fra Socialdemokratiets formand, Mette Frederiksen, da hun i eftermiddag gik live på sin Facebook-profil for at udtale sig for første gang, efter statsminister Lars Løkke Rasmussen (V) tidligere i dag udskrev valg til Folketinget.
Partiformanden blev nemlig indlagt for et par dage siden med en maveforgiftning.
"En af de helt grimme," som hun selv forklarede det.
Af samme grund bliver det ikke Socialdemokratiets partiformand, der tegner partiet i de første partilederdebatter i aften, men i stedet politisk ordfører Nicolai Wammen.
- Når valget nu er udskrevet, vil jeg selvfølgelig også gerne sige et par politiske ting.
Og jeg synes måske, at den allervigtigste besked fra mig lige nu er, at jeg synes, at vi skal bruge valget til at bygge bro mellem os danskere.
- Der er især én bro, som jeg gerne vil bygge, og det er det, som jeg kalder generationsbroen.
Noget af det, som, jeg synes, er allervigtigst lige nu, er, at vi udbygger velfærdssamfundet.
At vi gør de sociale sikkerhedsnet stærkere, og at vi viser de, der har brug for en hjælpende hånd, at fællesskabet kan stå prøven, og at vi er der for hinandenMette Frederiksen, formand for SocialdemokratietOpfordrede til solidaritetTil de voksne opfordrede hun dem til at gå sammen med Socialdemokratiet og love tre ting til børn og unge: Flere pædagoger til at passe de mindste børn, at tage klimakrisen på egne skuldre og at afskaffe omprioriteringsbidraget på uddannelserne.
- Vi ved jo godt, at det bedste, vi kan give vores unge, er en uddannelse, de kan stå på.
Et godt fundament i en verden, som er så omskiftelig, og hvor kravene kun kommer til at stige, der skal unge have lov til at blive så dygtige, som de overhovedet kan blive.
Til de unge kom hun med en opfordring om solidaritet.
Flere sosu'ere til at sikre pleje om omsorg, men også en ret til tidligere folkepension for nedslidte.
- Noget af det, som, jeg synes, er allervigtigst lige nu, er, at vi udbygger velfærdssamfundet.
At vi gør de sociale sikkerhedsnet stærkere, og at vi viser de, der har brug for en hjælpende hånd, at fællesskabet kan stå prøven, og at vi er der for hinanden.
Kan samarbejde med (næsten) alleMette Frederiksen sluttede sin livesending med at gentage pointen fra partiets seneste kampagne.
Nemlig, at partiet vil samarbejde bredt, hvis de vinder regeringsmagten.
- Vi kan så uendelig meget sammen, vi danskere, og jeg synes, det er nu, vi skal vise det.
- Vi går til valg på at etablere en regering, som godt nok kun består af ét parti, men som til gengæld kan samarbejde bredt.
Dog er der ét parti, som Mette Frederiksen allerede nu kan afvise, at Socialdemokratiet vil samarbejde med.
Nemlig Stram Kurs.
- Uenighederne er ganske enkelt for store - både i ord og i handling, lød det fra Mette Frederiksen, der satser på at være klar til valgkamp om "nogle få dage".
Du kan se den første partilederrunde, hvor Mette Frederiksen altså afløses af Nicolai Wammen, på DR1 klokken 19.
00.
FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Socialdemokraterne|Valg og folkeafstemninger|Herlev




https://www.dr.dk/nyheder/politik/folketingsvalg/partier-smaekker-doeren-i-paludan-kan-overhovedet-ikke-basere-et

FolketingsvalgPartier smækker døren i for Paludan: 'Kan overhovedet ikke basere et flertal på ham'Partiledere på begge de politiske fløje afviser at forhandle med Stram Kurs.
Hverken De Konservative, Socialdemokratiet eller Venstre ønsker at give Stram Kurs nogen som helst indflydelse, hvis partiet kommer over spærregrænsen.
Af Lasse Bastian Larsen07.
maj 2019 kl.
18.
47Bemærk: artiklen er mere end 30 dage gammelLæs opLederen af det stærkt indvandringskritiske parti Stram Kurs, Rasmus Paludan, har erklæret sig klar til at forhandle med andre partier for at få sin politik igennem, hvis partiet skulle klare spærregrænsen på to procent til det kommende folketingsvalg.
Men partiledere på begge fløje i Folketinget møder den kontroversielle politiker, som blandt andet vil forbyde islam, med en kold skulder på valgkampens første dag.
Det gælder blandt andet statsminister Lars Løkke Rasmussen (V).
Jeg kan ikke se, hvordan jeg skal kunne basere en regering på ham overhovedet.
Søren Pape Poulsen, De Konservative- Jeg kommer ikke til at kunne bygge en regering på en politisk dialog eller en politisk indrømmelse til det parti.
Det kommer ikke til at ske, siger han.
Læs også:Løkke med valg-opsang til befolkningen: 'Vi skal tage faresignalerne alvorligt'Statsministeren er bekymret for det opbrud, som de nye politiske strømninger ifølge ham kan medføre.
- Det er, som om polariseringen vokser, og nuancerne forsvinder.
Det er farligt, for folkestyret bygger på samtale.
Måske særligt med dem, man er uenig med, siger Løkke.
Pape siger også nejLars Løkke Rasmussens kollega, justitsminister og partileder Søren Pape Poulsen (K), er endnu mere kategorisk i sin afvisning af Stram Kurs og dets leder.
- Der er et parti, jeg allerede nu kan sige, vi ikke kan samarbejde med, fordi uenighederne ganske enkelt er for store både i ord og handling - nemlig Paludans parti.
Mette Frederiksen, Socialdemokratiet- Jeg kan ikke se, hvordan jeg skal kunne basere en regering på ham overhovedet, siger Søren Pape Poulsen.
DR's politiske analytiker Jens Ringberg har tidligere vurderet, at Stram Kurs kan blive til størst ulempe for partierne i blå blok.
Det skyldes, at mange indvandringskritiske vælgere, som kan tænkes at være tiltrukket af Paludans parti, tidligere må formodes at have stemt på andre partier til højre for midten.
Også afvist af SocialdemokratietAfvisningen af samarbejde med Rasmus Paludan har da også være massiv i den røde lejr.
, Socialdemokratiets partileder, Mette Frederiksen, kommenterede så sent som i dag muligheden for at samarbejde med Stram Kurs i en Facebook-video.
- Der er et parti, jeg allerede nu kan sige, vi ikke kan samarbejde med, fordi uenighederne ganske enkelt er for store både i ord og handling - nemlig Paludans parti.
Mette Frederiksen gør det i stedet klart, at hun ønsker at danne en regering efter valget, der godt nok kun består hendes eget parti, men som kan samarbejde bredt.
En række andre partier i oppositionen har også tidligere taget skarpt afstand fra Stram Kurs.
DR's meningsmålingsinstitut, Epinion, har endu ikke foretaget en måling, der giver et billede af opbakningen til Stram Kurs.
Men DR Nyheder offentliggør en meningsmåling, der også måler opbakningen til Paludans parti senere i aften.
Folketingsvalget skal afholdes om 29 dage - grundlovsdag onsdag den 5.
juni.
FacebookTwitterKopier linkEmner:Det Konservative Folkeparti|Lars Løkke Rasmussen (politiker)|Mette Frederiksen (politiker)|Socialdemokraterne|Valg og folkeafstemninger




https://www.dr.dk/nyheder/regionale/fyn/naesten-3000-beboere-fra-vollsmose-skal-genhuses

Regeringens ghettoudspilSe temaFynNæsten 3.
000 beboere fra Vollsmose skal genhuses1.
000 boliger i Vollsmose skal rives ned.
Derfor skal der findes en anden bolig til de berørte beboere.
Ud af i alt 1000 boliger skal 191 rives ned i  Egeparken i Vollsmose.
Af Jonatan Grau Møller, Lukas Bjerg og Carl Odorico07.
maj 2019 kl.
19.
13Bemærk: artiklen er mere end 30 dage gammelLæs opAllerede i 2020 begynder nedrivningen af 1.
000 almene boliger i Odense-Bydelen Vollsmose.
Det betyder, at de næsten 3.
000 berørte borgere skal finde en ny bolig.
Enten midlertidigt eller permanent.
Fakta om VollsmoseVollsmose er Danmarks største ghettoområde med ca.
7700 beboere.
(7.
717)I dag er 81,9 pct.
af Vollsmoses beboere indvandrere eller efterkommere af indvandrere, herunder 76,1 pct.
fra ikke-vestlige lande.
Der er mere end 80 forskellige lande repræsenteret i Vollsmose.
Ca.
52,2 pct.
af de 18-64 årige i Vollsmose er hverken i uddannelse eller beskæftigelse.
Kilde: Odense KommunePeter Rahbæk Juel (S), der er borgmester i Odense Kommune, kalder planen for en nødvendighed.
- Jeg synes faktisk, at vi med denne plan får gjort op med de sociale mønstre og de fysiske udtryk, der er i Vollsmose, siger han og fortsætter:- Børnene skal nærmest være eksperter i mønsterbrud for bare at klare sig på lige fod med børn fra andre bydele.
Borgmesteren bakkes op af sin politiske kollega Jane Jegind (V), der er rådmand i Odense Kommune.
- Jeg har det godt med planen, og jeg synes, at vi har arbejdet godt og længe sammen med boligselskaberne om, at kunne præsentere noget, som vi kan have tillid til.
Nedrivningen sker som følge af regeringens ghettoplan.
Den siger blandt andet, at der ikke må være mere end 40 procent almene boliger i belastede boligområder.
Den andel er 76 procent i Vollsmose i dag.
Derfor har man iværksat det, man kalder ”den sidste Vollsmoseplan”.
Her vil man starte med at rive boliger ned i Fyrreparken i 2020.
Herefter er planen, at der skal bygges 1.
600 nye, private boliger i stedet.
Et puslespil, hvor man ikke kender brikkerneDet er boligselskaberne Civica og Fyns Almennyttige Boligselskab (FAB), der skal stå for genhusningen.
Der venter dog noget af et puslespil, forklarer direktør i FAB, Jakob Michaelsen.
- Det handler om at få talt med hver enkelt beboer om deres livssituation og høre dem om, hvor de godt kunne tænke sig at flytte hen, så det kan gå op med husdyr, børn og skoler.
Derfra skal vi ind at se på, hvor vi har en bolig, der kommer så tæt på deres ønsker som muligt.
Det bliver en konkret vurdering fra gang til gang, siger han.
Der venter Jacob Michaelsen, der er direktør i Fyns Almennyttige Boligselskab, en stor opgave, når næsten 3000 personer skal genhuses fra deres bolig i Vollsmose.
For at nå i mål med genhusningen, skal der gøres brug af det, man kalder en flyttekæde.
Det går ud på, at beboere i almene boliger forskellige steder i Odense flytter ind i de nybyggede boliger i Vollsmose.
Det giver mulighed for, at man kan genhuse borgerne fra Vollsmose andre steder i Odense.
Håbet er, at det skal være med til at sikre, at der ikke opstår nye belastede områder.
I Civica er formand Flemming Jensen overbevist om, at det nok skal lykkes, at få genhuset alle beboere.
- Vi har 9.
000 boliger rundt om i Odense.
Vores boligmasse er så varieret, at vi vil kunne tilbyde familierne boliger, der passer til dem.
Men det er et stort puslespil, siger han.
Den optimisme deler Jacob Michaelsen.
- Det er en opgave, vi ikke har prøvet før i den størrelsesorden.
Men det er en opgave, vi skal arbejde på over ti år, så jeg er ret sikker på, at vi kommer i mål med den, siger han.
'Rykker bare problemerne'Det er dog ikke alle, der mener, at nedrivningerne er en god idé.
Michael Madsen bor i Lærkeparken og er ikke tilhænger af planerne om nedrivning.
Det flytter bare problemerne, mener han.
- Jeg tror bare, at det rykker problemerne, og jeg tror slet ikke, det kommer til at ændre noget ved bandeproblemerne, siger Michael Madsen, der bor i Lærkeparken, og derfor er en af dem, der skal flytte i den nærmeste fremtid.
Heller ikke Ernst Winther, der bor i Bøgeparken, er begejstret for planen.
Han erkender, at der er problemer i Vollsmose.
Men han mener ikke, at løsningen er at rive boliger ned.
- Det er ikke boligerne, der er noget i vejen med.
Det er ikke boligerne, der kaster sten efter politiet.
Det er ikke boligerne, der begår kriminalitet.
Det er fuldstændig hul i hovedet.
Det er symptombehandling på en forfejlet socialpolitik, siger han.
FacebookTwitterKopier linkEmner:Bolig|Jane Jegind (politiker)|Peter Rahbæk Juel (politiker)|Socialdemokraterne|Vollsmose




https://www.dr.dk/nyheder/udland/medie-russisk-spionhval-kan-i-virkeligheden-vaere-terapidyr

UdlandMedie: Russisk 'spionhval' kan i virkeligheden være terapidyrEn skribent mener at have genkendt en tam hvidhval, som er dukket op i Norge.
Norske fiskere befriede i april hvidhvalen for dens seletøj.
Af Jakob Busk Olsen07.
maj 2019 kl.
16.
29Bemærk: artiklen er mere end 30 dage gammelLæs opEn tam hvidhval, der i sidste måned dukkede op i norsk farvand iført seletøj og vakte international opmærksomhed, er måske alligevel ikke russisk spion.
Muligheden for, at hvalen, der har fået navnet "Hvaldimir" i Norge, var trænet af den russiske flåde - måske endda til at fremføre bomber, dominerede ellers dækningen, da tv-billederne af dyret gik verden rundt.
Men nu skriver det norske Fiskeribladet, at en af bladets tidligere skribenter har genkendt hvalen.
Den heddder i givet fald "Semjon"og må være undsluppet et anlæg i det vestlige Rusland, hvor den blev brugt som terapidyr for psykisk syge børn.
Læs også:Hval iklædt seletøj filmet ud for Norges kyst: Kan være tidligere russisk våbenTrives blandt menneskerSkribenten, Morten Vikeby, besøgte anlægget, der ligger ved grænsen til Norge, i 2008 og lavede en reportage i samarbejde med en russisk tv-station.
- Jeg genkendte den fra reportagen, vi lavede.
Videoen fra dengang viser også, at det er en terapihval.
Det er derfor ikke så underligt, at den trives blandt mennesker, siger Morten Vikeby, som fortæller, at Semjon engang imellem blev iført seletøj for at kunne trække en båd med børn.
Han kan dog ikke kan fastslå med sikkerhed, at Semjon og Hvaldimir er en og samme hval.
Se tv-indslaget fra 2008:Lettet inspektørDet norske Fiskeridirektoratet er lettet over, at hvalen måske alligevel ikke er et hemmeligt russisk våben.
- Vi har tænkt på spionage og krig, men så er det bare en hval, som vil os mennesker det godt.
Helt fantastisk, siger inspektør Jørgen Ree Wiig fra Fiskeridirektoratet til NRK.
FacebookTwitterKopier linkEmner:Norge|Fiskeridirektoratet|Dyr|Rusland|NRK




https://www.dr.dk/nyheder/politik/folketingsvalg/det-bliver-den-laengste-valgkamp-i-44-aar

FolketingsvalgDet bliver den længste valgkamp i 44 årValgkampen i år bliver lang - og længere end normalt.
Kort efter statsministeren udskrev valget drønede kandidater fra partierne ud på gaden for at tale med potentielle vælgere.
Her er vi ved Storkespringvandet i København et stenkast fra Christiansborg.
Af Nicolas S.
Nielsen, Rikke Gjøl Mansø og Andreas Just07.
maj 2019 kl.
17.
03Bemærk: artiklen er mere end 30 dage gammelLæs opHvis du synes fire uger med valgprogrammer, kandidater ude på gaderne og politiske debatter i gymnastiksale og forsamlingshuse er lang tid, så er du ikke helt forkert på den.
Valgkampen bliver denne gang på hele 29 dage, hvilket er den længste periode siden folketingsvalget i 1975.
© ScanpixSådan blev de seneste 20 valg udskrevetDer skal minimum være folketingsvalg hvert fjerde år.
Men ofte har statsministeren udskrevet valg, før regeringen har siddet i fire år.
Få her overblikket over, hvordan og hvorfor statsministre de seneste fem år har udskrevet folketingsvalg.
18.
januar 2005Anders Fogh Rasmussen (V)Folketingssalen – valg 8.
februar 2005Årsag: Slutningen af 4-årig periode24.
oktober 2007Anders Fogh Rasmussen (V)Folketingssalen – valg 13.
november 2007Årsag: Kvalitetsreform, tronfølgelov og stop for valgspekulationer26.
august 2011Lars Løkke Rasmussen (V)Pressemøde – valg 15.
septemberÅrsag: Slutningen af 4-årig periode27.
maj 2015Helle Thorning-Schmidt (S)Pressemøde - valg 18.
juniÅrsag: Slutningen af 4-årig periode7.
maj 2019Lars Løkke Rasmussen (V)Folketingssalen - valg 5.
juni 2019Årsag: Slutningen af 4-årig periodeKilde: Ft.
dk og DRDengang varede valgkampen 35 dage.
Siden har valgkampene typisk varet tre uger.
Herunder kan du se, hvor lang tid før valgdagen den siddende statsminister har udskrevet valget.
De korteste valgkampe har historisk varet 20 dage, og det er der en grund til.
15 dage før valget er der frist for nye partier til at melde sig til Økonomi- og Indenrigsministeriet, og 11 dage før skal kandidater have meldt sig.
- Det gør, at valget i praksis ikke bør udskrives med kortere varsel end 20 dage.
Men det er statsministeren, der suverænt beslutter det.
Så det fungerer jo ikke sådan, at vi siger til ham 'Nej, den dato går ikke, du må rykke den', siger Christine Boeskov, der er valgkonsulent i Økonomi- og Indenrigsministeriet.
Tilbage i 1964 gik der hele 53 dage, fra statsminister Jens Otto Krag (S) udskrev valg, til vælgerne skulle sætte deres kryds.
Det er stadig rekorden for længste valgkamp.
Allerede i aften mødes de 13 partiledere til to partilederrunder på tv.
Først hos DR klokken 19.
00 og senere på aftenen på TV 2.
Socialdemokratiets formand, Mette Frederiksen, deltager dog ikke i aftenens programmer på grund af sygdom.
I stedet afløser partiets politiske ordfører, Nicolai Wammen, hende.
FacebookTwitterKopier linkEmner:Jens Otto Krag (politiker)|Mette Frederiksen (politiker)|Økonomi- og indenrigsministeriet|Socialdemokraterne|Valg og folkeafstemninger




https://www.dr.dk/nyheder/indland/nationalpark-i-flammer-brandfolk-ved-lobe-tor-vand

IndlandNationalpark i flammer: Brandfolk ved at løbe tør for vandBeredskab forsøger at slukke brand i nordjysk plantage.
Mangel på vand, kraftig vind og en knastør natur besværliggør slukning.
Slukningsarbejdet besværliggøres af, at naturen her i Stenbjerg Klitplantage er knastør.
(Arkivfoto) Sandra Meersohn Meinecke og .
/ritzau/07.
maj 2019 kl.
16.
28Bemærk: artiklen er mere end 30 dage gammelLæs opDer er tirsdag eftermiddag udbrudt brand i Stenbjerg Klitplantage i Nationalpark Thy.
Branden har ramt et område mellem kystlinjen og Istrupvej.
Det oplyser Nordjyllands Beredskab, der har sendt 15-16 køretøjer og 45-50 mand ud for at bekæmpe branden.
Desuden stiller Beredskabsstyrelsen blandt andet med en drone.
- Vi har lavet nogle standsningslinjer og håber, at vi kan holde ilden bag dem, fortæller René Kerup, der er chefvagt hos Nordjyllands Beredskab.
Lige nu er de ved at fælde en række træer, hvilket skal være med til at forhindre, at ilden spreder sig.
- Vi kæmper på højtryk.
Jeg håber, det lykkes.
Ilden er opstået et sted, hvor der ikke er mange veje eller vand, så det gør arbejdet besværligt, siger René Kerup.
Blæst og ingen vandDesuden er naturen knastør, og det blæser med omkring otte meter i sekundet.
- Vi er også udfordret med hensyn til vandsituationen, da vi kun har det vand, der er i tankvognene og enkelte småsøer i området, siger René Kerup.
- Det er med at få branden fanget, mens den er lille.
Ellers spreder den sig, og så bliver udfordringen med at slukke den endnu større, siger han.
René Kerup fortæller, at en det tog omkring 3 uger at slukke en tilsvarende brand i området tilbage i 2004.
FacebookTwitterKopier linkEmner:Brande|Beredskabsstyrelsen|Nationalpark Thy|Naturbeskyttelse




https://www.dr.dk/nyheder/politik/folketingsvalg/loekke-med-valg-opsang-til-befolkningen-vi-skal-tage-faresignalerne

FolketingsvalgLøkke med valg-opsang til befolkningen: 'Vi skal tage faresignalerne alvorligt'Hvis vi fortsætter med at udvide ekkokamrene, vil det føre til splittelse, siger statsministeren.
Statsminister Lars Løkke Rasmussen (V) svarer på spørgsmål fra den fremmødte presse.
Af Emil Søndergård Ingvorsen og Thomas Klose Jensen07.
maj 2019 kl.
18.
03Bemærk: artiklen er mere end 30 dage gammelLæs opEn lang valgkamp skal være med til, at befolkningen og politikerne får en fornuftig samtale om, hvilken vej Danmark skal de kommende år.
Det sagde statsminister Lars Løkke Rasmussen (V) under en en tale på Mediernes Årsdag i København, hvor han kom ind på de problemer, han lige nu ser i samfundet.
Her forholdte han sig til partiet Stram Kurs uden dog at nævne det højreradikale parti ved navns nævnelse.
- Herhjemme er synspunkter, som de fleste af os betragter som ekstreme og fremmedfjendske, pludselig blevet en del af den politiske debat.
Ja, faktisk noget man kan stille op til Folketinget på.
- Det er, som om at polariseringen vokser sig stadig større, nuancerne bliver færre – også i vores medier – og det er farligt, siger statsministeren.
- Hvis vi fortsætter med at udvide ekkokamrene, og isolere dem mere og mere, så vil vi også opleve den splittelse, man ser tendenser til andre steder i verden.
Stram Kurs er 'fjernt' fra DanmarkEfter Lars Løkke Rasmussen gik af talerstolen, var der mulighed for, at pressen kunne stille spørgsmål.
Netop Stram Kurs var da også omdrejningspunktet for flere af spørgsmålene.
Et parti, hvor partiformand Rasmus Paludan har gjort sig til talsmand for tanker, som ifølge statsministeren "er så fjernt fra, hvem vi er, og imod vores grundlov og vores demokrati".
- Det er et synspunkt, som går ud på, at der ikke skal være religionsfrihed i Danmark, at man skal forbyde en bestemt religion.
Og så det et synspunkt om, at folk, der er blevet danske statsborgere, skal deporteres, forklarer Lars Løkke Rasmussen.
- Sidst man hørte om sådan nogle tanker, hvor der var en bestemt religion, der skulle trykkes ud, og folk, der skulle deporteres, det var dengang i mellemkrigstiden og i 2.
verdenskrig.
Og det er vi nødt til at tale helt åbent om.
Håber danskere vil vende ryggen til PaludanSelvom Stram Kurs' politik og retorik ligger langt fra statsministerens egen, så står Lars Løkke Rasmussen vagt ved ytringsfriheden.
- Vi er nødt til at forstå, at vi lever i et land, hvor man gerne må ytre sig på en måde, som du og jeg ikke kan lide.
Vi skal ikke gå i gadekamp over det, men ryste på hovedet, vende ryggen til eller møde op med modargumenter, og det har jeg også tænkt mig at gøre i den her valgkamp, forklarede han.
Lars Løkke Rasmussen håber, at der med den lange valgkamp bliver mulighed for en grundig debat om de problemstillinger, Danmark står overfor.
Derfor har han også tillid til, at danskerne vil sætte deres kryds ved andre end Stram Kurs og Rasmus Paludan.
- Man må jo tage manden alvorligt, for det han gør og siger, og jeg håber og tror, at når dét står klart for danskerne, så vil de absolut fleste vende ryggen til dét politiske projekt, lød det fra statsministeren.
FacebookTwitterKopier linkEmner:Lars Løkke Rasmussen (politiker)|Venstre|Stram Kurs (parti)|København|Valg og folkeafstemninger




https://www.dr.dk/nyheder/viden/kroppen/stoej-paa-kontoret-og-i-trafikken-kan-goere-dig-alvorligt-syg

KroppenStøj på kontoret og i trafikken kan gøre dig alvorligt sygForskning viser, at støj øger risikoen for kræft, diabetes og hjerte-kar-sygdomme.
H.
C.
Andersens Boulevard i København er en af Danmarks mest trafikerede veje.
Den store mængde trafik betyder også masser af støj.
Foto: Leif Jørgensen, redigeret af Lærke Kromann.
Af Emilie Aagaard07.
maj 2019 kl.
16.
31Bemærk: artiklen er mere end 30 dage gammelLæs opBor du ved siden af en støjende vej?
Selvom du måske føler, at du kan lukke støjen ude, så er det ikke sikkert, at din hjerne er enig.
Lyden af DanmarkLyden af Danmark er et forskningsprojekt, som vil kortlægge menneske- og naturskabte lyde i hele det danske landskab.
Du kan hjælpe her.
Prøv at være musestille.
Lyt.
Der er utallige lyde omkring dig hele tiden.
Og lydene påvirker dig.
Din hjerne kan måske skære lydene fra, men din krop mærker dem stadig.
I dette tema går vi til bunds i lydene omkring os.
Vi ser på hvordan de påvirker både os og vores omgivelser og undersøger, hvad lyden af Danmark egentlig er.
Læs mere her.
For støjen stresser og ødelægger din søvn – og i sidste ende kan det øge din risiko for at blive alvorlig syg.
Også mere alvorlig end vi hidtil har troet, viser ny forskning.
Du kan få kræft, diabetes og hjerte-kar-sygdommeDin risiko for at få en blodprop stiger med otte procent, hver gang støjen foran din bolig stiger med 10 dB.
Det var en af konklusionerne i en rapport fra WHO, som udkom sidste år.
Læs også:Trafikkens brøl kan være det rene gift: Derfor bliver vi syge af støjMen ny forskning viser, at det ikke stopper der.
Mette Sørensen er professor og seniorforsker ved Kræftens Bekæmpelse og har forsket i støjs betydning for vores sundhed de sidste mange år.
- Der er udkommet flere vigtige videnskabelige undersøgelser, som ikke nåede at komme med i WHO-rapporten.
Og de indikerer, at konsekvenserne af trafikstøj er endnu mere omfattende, fortæller hun.
Det tyder for eksempel på, at risikoen for visse typer brystkræft stiger med tyve procent, for hver gang støjniveauet øges med 10 dB.
Og støjniveauet kan også påvirke din risiko for at få en lang række andre typer kræft, diabetes og hjerte-kar-sygdomme.
Og så er støj forbundet med en større risiko for overvægt.
Artiklen fortsætter under grafikken.
- Vi finder en sammenhæng mellem trafikstøj og de fleste af de sygdomme, som vi undersøger.
Men det er stadig et nyt forskningsfelt.
Så vi har mange spørgsmål, og vi ved kun lidt med sikkerhed, siger Mette Sørensen.
Blandt andet derfor skal et nyt projekt kortlægge Lyden af Danmark.
Det er håbet, at netop det projekt også kan blive brugt til bedre at forstå, hvorfor støj er den næstvigtigste miljømæssige årsag til sygdom og dødsfald ifølge WHO – kun overgået af luftforurening.
Grænseværdien er måske for højDin hjerne gør det hele tiden: Sorterer i lydene, så du kun bevidst skal forholde dig til de, der er vigtige for dig.
Men selvom du ikke bevidst skal forholde dig til lydene, kan de godt være skadelige.
Hvad er støj?
Støj er uønsket lyd.
Lyden kan stamme fra mange forskellige kilder - vejtrafik, flytrafik, jernbaner, virksomheder, naboer med videre.
Støj (og lyd) kan måles i decibel (dB).
I Danmark er den vejledende grænseværdi for skadelig støj 58 dB.
Det svarer til, at en opvaskemaskine kører cirka en meter fra dig, siger Mette Sørensen.
De nyeste tal viser, at over 700.
000 boliger i Danmark er udsat for støj fra veje, der overskrider 58 decibel (dB).
Heraf er over 140.
000 boliger stærkt støjbelastet, hvor støjniveauet er mindst 10 dB højere end grænseværdien.
Kilde: Mette Sørensen og Miljøstyrelsen.
I Danmark har Miljøministeriet sat en grænse ved 58 dB, det svarer til den støj, der typisk er i et åbent kontorlandskab.
Ifølge Miljøministeriet vil støj ikke være rigtig sundhedsskadeligt, hvis det er under den grænse.
- Men der er undersøgelser, der tyder på, at støj kan være skadeligt allerede ved 55 dB – eller måske endnu lavere, fortæller Mette Sørensen.
Forskellen på 58 dB og 55 dB lyder måske ikke af meget.
Men det er det.
For dB-skalaen er logaritmisk, og derfor er 55 dB næsten halv lydstyrke af 58 dB.
Og så skal der sørme være stille på kontoret, for at støjen ikke skal være sundhedsskadelig.
Få soveværelse væk fra gadenHeldigvis er der noget, vi kan gøre.
Nemlig at reducere støjen.
- En del kan gøres, men det er især fra politisk side, siger Mette Sørensen.
Et godt sted at starte, mens du venter på politikerne, er dog at sørge for, at de værelser, hvor du og din familie sover, vender væk fra de mest støjende sider af jeres hjem.
- Og overvej ørepropper og alt andet, der kan reducere støjen i dit soveværelse, siger Mette Sørensen.
FacebookTwitterKopier linkEmner:WHO|Miljøministeriet|Videnskab|Sundhed og velvære|Sygdomme og lidelser




https://www.dr.dk/nyheder/indland/mand-draebt-af-skud-ved-hoejlys-dag-i-koebenhavn

IndlandMand dræbt af skud ved højlys dag i KøbenhavnØjenvidne fortæller, at manden blev ramt af flere skud på tæt hold.
En person er i dag blevet dræbt, efter der er blevet affyret skud på Helgolandsgade på Vesterbro.
Af Louise Dalsgaard07.
maj 2019 kl.
17.
02 | opdateret 07.
maj 2019 kl.
17.
24Bemærk: artiklen er mere end 30 dage gammelLæs opEn mand er blevet skudt og dræbt nær Hovedbanegården i København.
Det bekræfter Københavns Politi på Twitter.
- I forbindelse med skudepisoden i Helgolandsgade i eftermiddag er en 39-årig mand afgået ved døden efter at være blevet ramt af skud, skriver politiet.
Politiet ønsker ikke at oplyse, om man har mistænkte eller anholdte i sagen eller fortælle, om man kender motivet bag skudepisoden.
- Efterforskningen er i fuld gang, og vi har pt.
ikke yderligere.
Øjenvidne: 'Jeg hørte mange skud'Den 39-årige mand blev skudt ved højlys dag på en gade med flere caféer og hoteller i midten af København.
Esben Lund, der er indehaver af vinbaren Barril, var ved at gøre sin restaurant klar til åbning, da han hørte skud.
- Jeg hører først nogle skrig, så jeg gemmer mig ved vores store vinduespartier.
Så hører jeg fem-seks skud og endnu flere skrig, fortæller han om oplevelsen.
- Jeg kunne høre, at skuddene kom lige uden for vinduet.
Esben Lund så ikke, hvem der skød, fordi han dukkede sig, men da han efter et lille minut kiggede op, lå der en mand lige foran butikken, som var skudt i kroppen og hovedet.
- Jeg kommer ud på gaden, og vi er flere personer, der forsøger at give ham førstehjælp.
Tilfældigvis kommer en læge i civil også, som giver hjertemassage til manden, fortæller Esben Lund.
Den skuddræbte mand var ifølge Esben Lund og andre øjenvidner ikke alene, da skuddene faldt.
Han gik sammen med en gravid kvinde.
Politiet har ikke ønsket at fortælle, hvordan gerningsmanden eller -mændene er flygtet, men flere øjenvidner fortæller, at en sort Audi er blevet set køre fra stedet.
Kort efter episoden stoppede politiet al trafik til og fra Hovedbanegården og har også her til eftermiddag haft en helikopter i luften.
- Det var en rystende oplevelse.
Der ligger fire projektiler ude foran vores indgang.
Vi kunne have haft åbent og gæster her.
Det er meget skræmmende, slutter Esben Lund.
Mand løb fra brændende bilKort efter klokken 16 kunne Københavns Vestegns Politi fortælle, at man var rykket massivt ud til en brændende bil mellem Sengeløse og Holbækmotorvejen.
En mand var set løbe fra stedet, og vagtchefen ved Københavns Vestegns Politi fortæller til DR Nyheder, at politiet rykkede talstærkt ud, fordi man mente, at den brændende bil kunne have forbindelse til sagen fra Helgolandsgade.
Ifølge vagtchefen er der tale om en Audi - ligesom bilen øjenvidner så køre fra gerningsstedet på Vesterbro.
Der skete ikke nogen anholdelse, så manden, der var set løbe fra bilen, er fortsat på fri fod.
Politiet kan endnu ikke sige, om de to sager kan forbindes til hinanden.
FacebookTwitterKopier linkEmner:København|Københavns Vestegns Politi|Københavns Hovedbanegård|Politi|Sjælland




https://www.dr.dk/nyheder/politik/folketingsvalg/pia-kjaersgaard-det-bliver-den-mest-spaendende-valgkamp-som-jeg-skal

FolketingsvalgPia Kjærsgaard: Det bliver den mest spændende valgkamp, som jeg skal ud iFolketingets formand var ikke blevet advaret af statsministeren om, at han ville udskrive folketingsvalg.
Pia Kjærsgaard (DF) på Christiansborg efter statsminister Lars Løkke Rasmussen (V) har udskrevet folketingsvalg.
Af Lasse Bastian Larsen07.
maj 2019 kl.
16.
22Bemærk: artiklen er mere end 30 dage gammelLæs opInden dagens møde i Folketinget var der ikke klare tegn på, at statsminister Lars Løkke Rasmussen (V) ville udskrive folketingsvalg til afholdelse grundlovsdag 5.
juni.
På programmet for dagens møde var i stedet blandt andet en afstemning om regeringens energipolitiske initiativer.
Men noget var anderledes.
Det kunne Folketingets formand, Pia Kjærsgaard (DF), godt mærke, da hun indfandt sig i sin formandsstol kort før klokken 13.
- Jeg kunne da godt mærke, da jeg kom ned i Folketingssalen, at der var en speciel stemning - også i presselogen.
Få sekunder efter Pia Kjærsgaard havde ringet med klokken for at starte dagens møde i salen, spottede hun Lars Løkke Rasmussen.
- Da statsministeren kom ind i mørkt tøj, tænkte jeg: 'Nå, nu sker det'.
Læs også:Vi skal til Folketingsvalg den 5.
juniOg fornemmelsen var god nok.
Klokken 13.
09 overrakte Lars Løkke Rasmussen et stykke papir til Pia Kjærsgaard, som hun kunne læse højt for Folketingets medlemmer:- Statsministeren har bedt mig om en anmodning om udtalelse af særlig karakter.
Statsministeren indtog derefter talerstolen og kunne få minutter senere sige de ord, som mange har ventet utålmodigt på:- Jeg har derfor i går meddelt Hendes Majestæt Dronningen, at der udskrives valg til Folketinget.
Video: Øjeblikket, hvor statsminister Lars Løkke Rasmussen (V) udskriver Folketingsvalget fra Folketingets talerstol.
'Den mest spændende valgkamp, jeg skal ud i'Grundlovsdags-valget bliver Pia Kjærsgaards 14.
af slagsen og helt særligt ifølge den tidligere DF-formand.
- Alting er anderledes altid.
Det er det ved hvert valg.
Men jeg vil alligevel vove at sige - selvom jeg har sagt det før - at dette nok er den mest spændende valgkamp, jeg skal ud i, siger den afgående formand for Folketinget.
- Der er mange partier ved dette valg.
Nogle er lige pludselig poppet op.
Der er usikkerhed - hvem vil støtte hvem efter valget?
Pia Kjærsgaard tror derfor, at der efter dette valg kommer til at gå "et stykke tid", før en ny regering kan dannes.
'Føler mig på ingen måde presset'Særligt to af de nye partier gør det kommende valg særligt for Pia Kjærsgaards parti.
Pernille Vermunds Nye Borgerlige og Rasmus Paludans Stram Kurs ligger ifølge partierne selv til højre for Dansk Folkeparti i udlændingepolitikken.
Og det er første gang i mange år, at DF ved valget skal forholde sig til en konkurrence fra den front.
Men det ændrer intet for Pia Kjærsgaard.
- Vi har den politik, som vi hele tiden har haft.
Folk ved, hvad de kan forholde sig til, når det gælder DF.
- Jeg føler mig på ingen måde presset.
Men enhver skal være velkommen.
Det er folkestyret, der skal arbejde nu.
Kjærsgaard vil ikke forholde sig til et eventuelt samarbejde med det yderligtgående parti Stram Kurs, hvis partiet skulle klare sig over spærregrænsen på to procent.
- Det vil jeg slet ikke tage stilling til, men jeg kan sige, at enhver person eller parti, som vælgerne bedømmer skal vælges til Folketinget, der må vi ikke gå ind i den der retorik, som man har i Sverige, som vi faktisk også selv har været ude for.
- Det er vælgerne, der bestemmer, og det skal vi respektere.
FacebookTwitterKopier linkEmner:Dansk Folkeparti|Folketinget|Lars Løkke Rasmussen (politiker)|Valg og folkeafstemninger|Sverige




https://www.dr.dk/sporten/oevrig/dansk-bordtennisstjerne-foer-champions-league-finale-de-der-fedtspiller-vinder

Øvrig sportDansk bordtennisstjerne før Champions League-finale: 'De, der fedtspiller, vinder sjældent'Jonathan Groth spiller onsdag Champions League-finale sammen med sin russiske klub TTSC UMMC.
Jonathan Groth er tidligere europamester i double.
Af Malte Nørgaard07.
maj 2019 kl.
16.
10Bemærk: artiklen er mere end 30 dage gammelLæs opDer venter en af karrierens største oplevelser, når Jonathan Groth onsdag spiller Champions League-finale med sit russiske hold TTSC UUMC.
Det fortæller han til DR Sporten.
- Det vil helt klart være noget af det allerstørste, hvis vi ender med at stå med trofæet, lyder det fra Danmarks bedste bordtennisspiller.
Groths hold tabte det første finaleopgør med 3-2 i sæt til Fakel-Gazprom Orenburg, som også kommer fra Rusland.
Opgøret varede fire en halv time, og Groth forudser, at returkampen bliver lige så tæt.
- Det handler om at holde pulsen nede, selvom den er oppe i halsen.
Det handler også om at turde spille offensivt på de rigtige bolde.
De, der fedtspiller, vinder sjældent, lyder det fra danskeren, der sad på bænken under hele det første opgør.
Elektrisk kulisse venterReturkampen spilles på Fakel-Gazprom Orenburgs hjemmebane, og der ventes at komme omkring 1.
500 mennesker i hallen.
Nogle gange prøver jeg at forestille mig, at de hepper på mig og ikke de andreJonathan Groth, bordtennisspiller100 af dem er kørt ti timer i bil gennem Rusland for at støtte TTSC UUMC.
- Det handler om at suge kulissen til sig og nyde, at der er så mange tilskuere til kampen.
Nogle gange prøver jeg at forestille mig, at de hepper på mig og ikke de andre, siger Jonathan Groth og fortsætter.
- Og så husker jeg også bare på, at det er federe, at der er et stort tryk fra tilskuerne, end at der ikke er nogen.
På den måde motiverer det mig også.
Læs også:Skuffet Groth efter dobbelt VM-exit: 'Jeg må hurtigt videre'Finalekampen mellem de to russiske hold spilles onsdag klokken 15.
FacebookTwitterKopier linkEmner:Rusland|Gazprom|Bordtennis




https://www.dr.dk/nyheder/politik/folketingsvalg/overblik-politikerne-blev-taget-paa-sengen-jeg-troede-bare-jeg-skulle

FolketingsvalgOVERBLIK Politikerne blev taget på sengen: 'Jeg troede bare, jeg skulle ind og stemme'Sådan reagerede partierne på valgudskrivelsen.
Søren Pape Poulsen (K) taler til pressen foran Folketingssalen efter Lars Løkke Rasmussen (V) har udskrevet valg.
Af Peter Boier07.
maj 2019 kl.
15.
38 | opdateret 07.
maj 2019 kl.
16.
16Bemærk: artiklen er mere end 30 dage gammelLæs opStatsminister Lars Løkke Rasmussen (V) udskrev i dag fra Folketingets talerstol et folketingsvalg til afholdelse på grundlovsdag 5.
juni.
Salen summede allerede, da statsministeren ved 13-tiden indtog talerstolen i mørkt jakkesæt, og det fortsatte, da folketingsmedlemmerne kort efter flokkedes ud af salen til den ventende presse.
Og de glæder sig alle til valgkamp.
Konservative: Vi vil ikke have Paludans støtteJustitsminister Søren Pape Poulsen (K) fik nyheden fra statsministeren, et kvarters tid før Lars Løkke Rasmussen indtog talerstolen.
- Vi er fuldstændig klar, og jeg synes, der er så mange gode ting ved at komme ud og diskutere, hvad det er for et samfund, vi skal leve i i Danmark.
Hvor skal pengene komme fra, hvad vil vi med vores velfærdssamfund, med vores retspolitik, vores udlændingepolitik?
Der er masser at diskutere, så lad os endelig komme i gang, siger han.
Denne valgkamp har en række nye partier på stemmesedlen - heriblandt det kontroversielle Stram Kurs med Rasmus Paludan i spidsen.
Et parti, hvis mandater justitsministeren har svært ved at se sig selv sidde i en regering på.
- Jeg har det bare sådan, at med det, jeg har hørt dem sige, og det han prædiker af had og taler om andre mennesker, så er det ikke noget, man kan basere sig på.
- Jeg kan ikke sidde i en regering, der baserer sig på deres stemmer.
Liberal Alliance: 'Rart at få renset luften'- Jeg synes, det er ret smukt, at vores grundlovsdag også kommer til at danne ramme om et folketingsvalg.
Og vi var jo ved at være i slutningen af valgperioden, så det var ved at være på høje tid, at der blev udskrevet et valg.
Jeg tror, det bliver rart at få renset luften på Christiansborg, siger Simon Emil Ammitzbøll-Bølle (LA).
Økonomi- og indenrigsministeren var "begejstret" for, at der bliver to separate valgdage til Europa-Parlamentsvalget og folketingsvalget.
- Set fra et demokratisk synspunkt synes jeg egentlig, det er det bedste, at der er en mulighed for en ordentlig debat begge steder, og at man har afstemningen hver for sig.
- Jeg tror faktisk, det vil skærpe appetitten for begge valg.
Enhedslisten: 'Forhåbentlig kan vi få væltet Løkke af pinden'- Jeg har glædet mig til den her valgkamp rigtig længe, og forhåbentlig kan vi få væltet Løkke af pinden, sagde Enhedslistens politiske ordfører Pernille Skipper kort efter valgudskrivelsen.
Hun udnyttede hurtigt muligheden til at understrege, at Mette Frederiksen og Socialdemokratiet ikke er selvskrevne til at få støtte fra Enhedslisten.
- Vi går til valg, fordi vi ønsker et grønnere, mere solidarisk Danmark.
- Og skal Mette Frederiksen sidde på vores mandater, skal der forandring til.
Vi har nogle betingelser, hvor hun skal godtgøre, at hun kan gøre det bedre end Løkke - både når det kommer til det grønne og velfærdssamfundet.
Alternativet: 'Jeg regnede bare med, at jeg skulle ind og stemme'Alternativets politiske leder, Uffe Elbæk, glæder sig også til valgkampen.
Han blev noget overrasket over, at det kom i dag, fortæller han.
- Jeg var gået helt ned i gear igen.
Jeg var helt oppe i sidste uge, og så var jeg gået helt ned i gear igen.
Jeg troede bare, at jeg skulle ind og stemme.
- Men en folketingsbetjent og god kollega sagde så, at Lars Løkke havde været oppe til Venstres gruppemøde og så tænkte jeg 'nu sker det'.
Uffe Elbæk og Alternativet går til valg på den grønne dagsorden.
- Jeg håber, vi kan tage noget af energien fra de unge, der har demonstreret på slotspladsen uge efter uge - at vi kan tage hele den grønne dagsorden med ind i valgkampen, siger han.
SF: 'Slipper ikke for at holde Margrethe Auken i hånden'Da SF-formand Pia Olsen Dyhr ikke var til stede i folketingssalen, fangede DR børne- og uddannelsesordfører Jacob Mark på Christiansborg i stedet.
Og han glædede sig til en 'fed valgkamp'.
- Det lykkedes statsministeren at tage os på sengen, men nu er vi på vej ud på stationer og sådan.
Han ser positivt på, at de to valgkampe flyder sammen og muligheden for at diskutere problemstillinger både ud fra et EU- og et nationalt udgangspunkt.
- Vi slipper nok ikke for at holde Margrethe Auken (SF's spidskandidat til EP-valget, red.
) i hånden, grinede han.
Det er især klimadagsordenen, partiet kommer til at kæmpe for begge steder.
Men nationalt går SF også til valg på at indføre minimumsnormeringer i daginstitutioner, forklarer han.
Radikale: Troede det blev samtidig med EP-valgMorten Østergaard var ikke til stede i Folketingssalen, da Lars Løkke udskrev valget, men kort efter var han, de Radikales spidskandidat til Europa-Parlamentet, Jens Rohde, og en stor, skrigpink bus klar på Den Røde Plads på Nørrebro.
Og han synes, at valgdagen er meget velvalgt.
- Jeg troede egentlig, han ville udskrive til samme dag som Europa-Parlamentsvalget, men grundlovsdag er velvalgt.
Det fortæller noget om, hvad der er på spil i Danmark.
Det handler jo ikke bare om statsministerposten, men om hvilken retning, vi skal, siger han.
- Men jeg er da fyldt af godt humør og glæder mig til at møde de mange danskere, der er i tvivl og leder efter noget at hænge deres håb på - og jeg kan garantere, at hvis Radikale kommer i en afgørende position, kommer der både en ny statsminister og en ny retning.
FacebookTwitterKopier linkEmner:Alternativet (parti)|Jens Rohde (politiker)|Pernille Skipper (politiker)|Valg og folkeafstemninger|Nørrebro




https://www.dr.dk/nyheder/udland/analyse-erdogan-satser-alt-paa-vinde-istanbul-ogsaa-selve-demokratiet

UdlandANALYSE: Erdogan satser alt på at vinde Istanbul – også selve demokratietTyrkiets demokrati er under pres, efter at oppositionens sejr i Istanbul er blevet annulleret.
Præsident Recep Tayyip Erdogan udfordrer tyrkernes tro på demokratiet, skriver Michael S.
Lund.
Af DR’s mellemøstkorrespondent Michael S.
Lund07.
maj 2019 kl.
15.
45Bemærk: artiklen er mere end 30 dage gammelLæs opSent i aftes stod en af mine naboer i sin undertrøje og slog på en stor gryde med en ske ud ad sit vindue.
Han var ikke den eneste.
I en række kvarterer i millionbyen Istanbul viste støtter af den tyrkiske opposition deres vrede med en ny tradition: At slå på gryder og pander for at protestere.
Michael S.
Lund DRs mellemøstkorrespondent Michael S.
Lund dækker Mellemøsten med base i Istanbul i Tyrkiet.
Årsagen til gryde-mishandlingen er, at Tyrkiets valgkommission mandag aften valgte at annullere borgmestervalget i millionbyen Istanbul.
Læs også:Efter nederlag til Erdogans parti: Valget i Tyrkiets største by skal gå omEt borgmestervalg, som oppositionens kandidat Ekrem Imamoglu overraskende vandt.
Dermed fik oppositionen kontrollen over landets vigtigste by for første gang i et kvart århundrede.
Indtil i går aftes, altså.
Nu skal Imamoglu aflevere nøglerne til borgmesterkontoret igen, og valget går om den 23.
juni.
- De prøver at tage det valg tilbage, vi har vundet.
Måske er I vrede, men mist aldrig håbet, sagde Imamoglu til sine støtter mandag aften, mens han samtidig kaldte annulleringen for ’en forræderisk beslutning’.
Troen på stemmeboksen er på spilFor Tyrkiet er der mere på spil end en enkelt borgmesterpost.
Det handler om demokratiets overlevelse.
Tyrkiet er de senere år raslet ned af internationale ranglister, når det gælder pressefrihed og politisk frihed.
Journalister er blevet fængslet, medier lukket og en række politikere fra det kurdisk-dominerede parti HDP sidder bag tremmer.
Valget i IstanbulDen 31.
marts stemte næsten 9 millioner tyrkere i Istanbul til lokalvalg.
Oppositionens kandidat blev udråbt som vinder med få tusinde stemmers margin.
Sejren blev udråbt som historisk, da Erdogans allierede i 25 år har siddet på magten i byen.
Efter en klage fra regeringspartiet AKP, annullerede valgkommissionen efterfølgende valget.
Istanbul er Tyrkiets vigtigste by med 15 millioner indbyggere og står for næsten en tredjedel af landets økonomi.
De store medier støtter præsident Recep Tayyip Erdogan og hans parti, AKP, og ved samtlige valg kritiserer internationale observatører valgkampen for at være unfair.
Men midt i de mange problemer har oppositionen holdt fast i én ting: At det nytter noget at stille op til valg og stemme.
Valgdeltagelsen i Tyrkiet er stadig meget høj, og tyrkerne går glødende op i politik.
Og valgsejren i Istanbul bekræftede over for Erdogans modstandere, at valg betyder noget.
Indtil i går.
Nu taler oppositionens støtter om, at valg kun betyder noget, så længe de ikke er vigtige nok til, at Erdogans parti ikke ønsker at tabe.
Erdogan-støtter med hjerte-smileysImens fejrer Erdogans støtter i Istanbul annulleringen af oppositionens sejr.
- Nu skal vi både fejre ramadan (muslimernes fastemåned, red.
) og annulleringen i Istanbul, skrev en af mine bekendte, der elsker Erdogan, på Facebook.
Efterfulgt af en smiley med en masse hjerter.
Både Erdogan og hans støtter taler om, at annulleringen af valget har reddet Tyrkiet fra stemmefusk og et ’kup ved stemmeboksen’, hvor 'terror-sympatisører' har forsøgt at snyde Erdogans AKP-parti for en sejr.
- En styrkelse af Tyrkiets demokrati, kaldte præsident Erdogan valgkommissionens beslutning her til formiddag.
Der er dog ikke ret mange andre end Erdogans støtter og allierede, der ser valgkommissionens beslutning som neutral.
Tilhængere af Istanbuls nye oppositionsborgmester, Ekrem Imamoglu, under en protest over omvalget.
Både fordi kommissionen for det meste afviser oppositionens klager over valgfusk, når valgene er tætte.
Men også fordi valgkommissionens begrundelse for annulleringen stiller flere spørgsmål, end den giver svar.
I den korte meddelelse fra kommissionen lader hovedårsagen til annulleringen af valget til at være, at en række valgtilforordnede ikke opfyldte de formelle krav til at udføre deres job.
Men nogle af de samme mennesker har tidligere arbejdet uden problemer ved valg, som gav Erdogans parti sejren.
De var også ved stemmestederne ved distrikts- og byrådsvalg i Istanbul.
I de valg klarede Erdogans parti sig fint, og her skal valget ikke gå om, selvom de offentligt udnævnte valgtilforordnede altså ifølge AKP var fuskere og terrorsympatisører.
Økonomi og demokrati på spilNu skal tyrkerne i Istanbul igen til valgurnerne i juni.
Der er meget på spil.
Det tyrkiske demokrati, men også en masse penge.
Istanbul står for næsten en tredjedel af Tyrkiets økonomi og har et bruttonationalprodukt, der er næsten lige så stort som hele Grækenlands.
Tyrkiets AKP-præsident, Recep Tayyip Erdogan.
Både AKP og oppositionen har gennem tiden brugt borgmesterposten til at give lukrative offentlige kontrakter til deres venner.
Og posten er en platform for at stige helt til tops i tyrkisk politik, som Erdogan selv gjorde det, da han blev en succesfuld borgmester i byen i 1994.
Som Erdogan selv har sagt det:- Den, der vinder Istanbul, vinder Tyrkiet.
FacebookTwitterKopier linkEmner:Istanbul|Recep Tayyip Erdoğan (politiker)|Tyrkiet|Valg og folkeafstemninger|Facebook




https://www.dr.dk/nyheder/politik/laes-svarene-jens-ringberg-svarer-paa-spoergsmaal-fra-brugerne






https://www.dr.dk/nyheder/politik/folketingsvalg/thyra-frank-stiller-ikke-op-til-folketinget

FolketingsvalgThyra Frank stiller ikke op til FolketingetÆldreministeren siger farvel til politik, skriver hun på Facebook.
- Alting har sin tid, og efter grundige overvejelser har jeg besluttet, at jeg ikke stiller op til det kommende folketingsvalg, skriver Thyra Frank.
Af Emil Søndergård Ingvorsen07.
maj 2019 kl.
15.
30Bemærk: artiklen er mere end 30 dage gammelLæs opNår valget afholdes 5.
juni bliver det uden et prominent liberalt navn på stemmesedlerne.
Ældreminister Thyra Frank (LA) stiller nemlig ikke op til Folketinget.
Det skriver hun på sin Facebook-profil.
- Alting har sin tid, og efter grundige overvejelser har jeg besluttet, at jeg ikke stiller op til det kommende folketingsvalg, skriver hun.
Thyra Frank blev ikke valgt ind i Folketinget ved valget i 2015, men fik et comeback i politik, da hun fik en ministertaburet, da Liberal Alliance gik med i regering i november 2016.
- I de sidste to et halvt år har det været ualmindeligt spændende at få lov at være minister for det område, som jeg har brændt for hele mit arbejdsliv.
Det har bestemt også været udfordrende og kostet nogle knubs undervejs, men det er åbenbart en del af dét at være i politik.
Læs også:Ældreminister Thyra Frank nægter at svare: Stiller hun op til valget?
Hæfter sig ved tre resultaterThyra Frank har en fortid som leder af et plejehjem på Frederiksberg.
Som minister har hun dog fået kritik for manglende synlighed og for få politiske resultater.
På Facebook opremser hun dog, hvad hun ifølge hende selv har udført af politiske resultater.
- Af de mange forbedringer, der er sket for vore ældre, deres pårørende og de ansatte i ældreplejen, er der især tre ting, som har været vigtige og som har stået som hjertesager for mig i mange år.
For det første at understøtte kommunerne i at sikre det enkelte menneske en værdig død, skriver hun og fortsætter:- For det andet at være opmærksom på de pårørende, der dagligt gør en kæmpe indsats, for dem de holder af.
Og for det tredje bekæmpelsen af den ensomhed, som desværre rammer alt for mange af vore ældre.
DR Nyheder har i flere måneder forsøgt at få et svar fra Thyra Frank, om hun agtede at stille op.
Indtil nu har hun nægtet at svare på spørgsmålet.
DR Nyheder forsøger at få en uddybbende kommentar fra Thyra Frank.
FacebookTwitterKopier linkEmner:Liberal Alliance|Thyra Frank (politiker)|Facebook|Valg og folkeafstemninger|Frederiksberg




https://www.dr.dk/nyheder/kultur/film/ups-se-starbucks-koppen-fra-game-thrones-alle-taler-om-og-4-andre-sjove-fejl

Film og serierUps!
Se Starbucks-koppen fra Game of Thrones alle taler om - og 4 andre sjove fejlDet er ikke kun 'Game of Thrones', der har fået ivrige fans til at pege fingre af sjove fejl.
Fans af serien 'Game of Thrones' har ikke været sene til at dele billeder af den omtalte Starbucks-kop.
Her et billede delt af Twitter-bruger Malte Kristiansen.
(© HBO)Af Henriette Stisen07.
maj 2019 kl.
15.
02Bemærk: artiklen er mere end 30 dage gammelLæs opDu sidder der, helt yderligt på stolen eller sofaen, mens du uden den mindste modstand overgiver dig til den middelalderlige fantasy-virkelighed, der udgør Westeros i serien 'Game of Thrones'.
Men hov!
Hvad var det?
En kop fra kaffekæden Starbucks står plantet midt på det tunge egetræsplankebord, hvor de kampklædte riddere og dragedronningen sidder samlet.
Det var i hvert fald det syn, der mødte de millioner af 'Game of Thrones'-fans verden over, da de så seriens seneste afsnit.
Og det gør det lige lidt sværere at holde fast i troen på et univers, hvor der ikke sættes spørgsmålstegn ved eksistensen af eksempelvis drager og magi.
HBO, der producerer serien, var hurtige til at erkende fejlen og tweetede jokende om deres ups'er:- Nyt fra Winterfell.
Den latte, som optrådte i afsnittet, var en fejl.
Daenerys havde bestilt en urtete.
Det er dog langt fra første gang i verdenshistorien, at produktionen bag en film eller tv-serie glemmer at skjule ting, der kan være med til at bryde illusionen om det univers, man forsøger at skabe.
Så lad os lige benytte lejligheden til at tage et kig på nogle af de sjoveste af slagsen.
1GladiatorDen store Oscar-sluger ‘Gladiator’ kan heller ikke se sig fri for en ups’er.
Storfilmen og Oscar-slugeren fra 2000 med Russell Crowe i hovedrollen som gladiatoren Maximus er endu et klassisk eksempel på illusioner, der brydes midt i kampens hede.
Her kommer en moderne gasflaske til syne, da én af kampvognene væltes inde i Colosseum.
2Braveheart'Braveheart' er svær at undgå, når man snakker om klassiske eksempler på bloopers.
Handlingen er sat i det 13.
århundrede, hvor filmen kulminerer i en dramatisk kampscene ført an af Mel Gibson i rollen som den skotske nationalhelt William Wallace, der hjertegribende råber de legendariske ord:- They may take away our lives, but they'll never take our freedom!
Midt i kampens hede dukker der en hvid varevogn op i venstre hjørne.
Ups.
Her henviser Twitter-brugeren i øvrigt også til fejlen i 'Gladiator':Læs også:Opdagede du fejlene?
5 gange, hvor holdet bag ’Matador’ klokkede i det3Downton AbbeyEn plastikvandflaske passer dårligt ind i serien 'Downton Abbey'.
(© dr)Tv-serien fra 2010-2015 gav et indblik i det britiske aristokrati i det 20.
århundrede, mens man fulgte familien Crawley og deres stab af tjenestefolk.
I pressebilledet forud for seriens femte sæson havde der dog sneget sig en uventet gæst ind.
En plastikvandflaske troner på kaminhylden bag skuespillerne Hugh Bonneville og Laura Carmichael.
Billedet, der også blev postet på seriens Instagram-profil, blev hurtigt fjernet igen.
Men, som de fleste nok ved, så glemmer internettet aldrig.
4Ringenes herre - Eventyret om ringenElijah Wood i 'Ringenes herre- eventyret om ringen' fra 2001.
 Ritzau Scanpix)Ligesom i 'Braveheart' er det tilstedeværelsen af en bil, der ødelægger illusionen om, at vi befinder os i anden en tid sammen med hobitterne Frodo og Sam.
Til højre i det idylliske landskab i herredet ser man støvskyen fra en bil blande sig med den blå himmel.
Nok kan Gandalf trække et imponernede trick eller to ud af ærmet, men det her må nok tilskrives en fejl.
Læs også:Inden det uundgåelige blodbad: Game of Thrones er fyldt med kynisme og mytteriFacebookTwitterKopier linkEmner:Twitter|Starbucks|Caféer og barer|Rom|Mel Gibson (filminstruktør)




https://www.dr.dk/nyheder/politik/folketingsvalg/valgdato-vaekker-undren-hos-danskere

FolketingsvalgValgdato vækker undren hos danskereStatsministeren har udskrevet folketingsvalg til 5 juni, men på sociale medier undrer nogle sig.
Flere brugere på DR Nyheders Facebook-side så gerne de to folkeafstemninger lagt sammen.
Af Daniel Myrup Pedersen07.
maj 2019 kl.
15.
19Bemærk: artiklen er mere end 30 dage gammelLæs opMed en lap papir bad statsminister Lars Løkke Rasmussen (V) i dag om at få ordet i en sjældent fyldt folketingssal.
Det ord brugte statsministeren på at udskrive folketingsvalg til afholdelse 5.
juni.
Blot ti dage efter Europa-parlamentsvalget.
Hurraaaa!
!
!
Men fråds af penge ikke at holde det samme dag som EP-valget.
Birthe Nielsen, Facebook-brugerOg ved en gennemgang af DR Nyheders Facebook-opslag om valgudskrivelsen, så er det tydeligt at netop dét undrer flere brugere:- Helt ærligt.
Det ku han ha gjort i fredags, så skulle vi iikke bruge tid og fællesskabets penge på TO valg med få dages mellemrum, siger Gitte Skytte.
- Hvorfor ikke samme dag som EU valget.
.
.
endnu en grund til ikke at stemme på ham.
.
.
han fråser med vore penge, siger Jetta Bach Sørensen Haulrik.
Andre mente også at de to separate valgdatoer er spild af penge.
- Hurraaaa!
!
!
Men fråds af penge ikke at holde det samme dag som EP-valget, skrev Birthe Nielsen.
Der var også plads til enkelte tilhængere af beslutningen om at dele de to valg op.
- Skæg for sig og snot for sig.
Godt at det ikke blev til et dobbeltvalg, mener Hans Christian Hansen.
Gitte Skyttes kommentar er lige nu den med flest likes.
Foto: screenshot.
Sociale medier også til hverdag et sted, hvor politiske holdninger bliver tydeliggjort.
På en dag med valgudskrivelse blev det ekstra tydeligt.
Nogle luftede deres støtte til Venstre-formanden.
.
.
- Som altid veltalende.
.
.
Jeg glæder mig til at høre, hvor Venstre vil tage Danmark hen efter valget og jeg håber inderligt at I alle vil føre valgkamp unde tilsvining af hinanden.
.
.
.
.
tak for 4 gode år hr Lars Lykke, skrev Majbrit Bjørndal-Eskesen.
.
.
.
mens andre var af en helt anden holdning.
- Det var på tide.
Så skal han UD, skrev Erling Andersen.
FacebookTwitterKopier linkEmner:Lars Løkke Rasmussen (politiker)|Venstre|Facebook|Valg og folkeafstemninger|EU-forhold




https://www.dr.dk/nyheder/politik/folketingsvalg/syg-mette-frederiksen-er-snart-tilbage-lars-loekke-skal-ikke-glaede

FolketingsvalgSyg Mette Frederiksen er snart tilbage: 'Lars Løkke skal ikke glæde sig for tidligt'Det bliver Nicolai Wammen, der repræsenterer Socialdemokratiet under partilederdebatter i aften.
Mette Frederiksen melder afbud til partilederdebatter i aften.
Af Emil Søndergård Ingvorsen og Lasse Bastian Larsen07.
maj 2019 kl.
14.
13Bemærk: artiklen er mere end 30 dage gammelLæs opMette Frederiksen var ikke til stede, da statsminister Lars Løkke Rasmussen (V) fra Folketingets talerstol i dag udskrev folketingsvalg til 5.
juni.
Hun har nemlig været indlagt med et maveonde siden natten til lørdag og måtte tidligere i dag også aflyse en debat med statsministeren på TV 2 i aften.
Det betyder også, at det bliver politisk ordfører Nicolai Wammen, der midlertidigt skal erstatte formanden og i aften deltage i to partilederdebatter.
- Det er mig, der kommer til at repræsentere Socialdemokratiet i partilederdebatterne i aften, siger han.
Læs også:Lars Løkke Rasmussen udskriver folketingsvalgMen den siddende statsminister skal ikke glæde sig for tidligt, forsikrer han.
- Valget er nu udskrevet, og vi glæder os rigtigt meget i Socialdemokratiet til at komme ud og møde vælgerne.
- Jeg skal starte med at sende en hilsen fra Mette Frederiksen.
Hun er selvfølgelig ked af, at hun er ramt af sygdom.
Men jeg kan roligt sige til Lars Løkke, at han ikke skal glæde sig for tidligt.
- Hun er stærkt tilbage snarest muligt.
Det, der er vigtigt for Socialdemokratiet, er, at vi nu kan sige til danskerne, at vi går til valg på at danne en ren S-ledet regering, siger Nicolai Wammen.
Få meget mere at vide om valget herunder:Undrer sig over datoDu kan følge med i partilederdebatten på DR1 i aften klokken 19.
Med valget 5.
juni har statsministeren valgt ikke at lægge valget samtidigt med valget til EU-parlamentet 26.
maj.
Socialdemokratiets politiske ordfører anerkender, at det er statsministeren, som suverænt bestemmer, hvornår valget skal udskrives.
Han undrer sig dog lidt alligevel over, at Lars Løkke Rasmussen ikke lagde valgene samtidigt.
- Jeg ved, at Mette glæder sig utroligt meget til at komme tilbage og ud at møde danskerne.
Og jeg synes, det havde været mest naturligt, at Lars Løkke havde udskrevet folketingsvalget til afholdeslse sammen med EU-valget, så man ikke skulle ulejlige danskerne to gange og bruge en masse penge, som man ellers kunne bruge på vores ældre, vores børn og sundhed, men nu er valget udskrevet, og så tager vi det derfra.
FacebookTwitterKopier linkEmner:Lars Løkke Rasmussen (politiker)|Venstre|Socialdemokraterne|Valg og folkeafstemninger|Nicolai Wammen (politiker)




https://www.dr.dk/nyheder/indland/koldt-maj-vejr-kan-give-ekstraregning

IndlandKoldt maj-vejr kan give ekstraregningEn uge med lave temperaturer kan koste dig 600 kroner.
Den aktuelle kulde kan have øget varmeregningen for maj.
Af Daniel Myrup Pedersen07.
maj 2019 kl.
15.
54Bemærk: artiklen er mere end 30 dage gammelLæs opMens april gav anledning til korte ærmer og et kig på tørkeindekset, så er starten af maj måned en anden snak.
Middeltemperaturen ligger for månedens syv første dage på 6,6 grader sammenlignet med middeltemperaturen fra 2006-2015, der ligger på 11,3 grader for hele måneden.
Og det kan ikke blot ses på termometeret, men også på energiregningen, vurderer energikonsulent Dennis Bagger fra Dansk Varme Service.
I flere husstande har man nemlig været nødt til at fyre lidt ekstra for at holde stuen lun.
- Når der er koldere end normalt, så bruger man mere energi.
Hvis man har et normalt hus på 130 kvadratmeter, og temperaturen er lavere end normalt i én uge, så kan det koste 600 kroner, hvis man har et oliefyr, siger Dennis Bagge.
Varme i venteUnder samme forhold vil det med et naturgasanlæg og fjernevarmeanlæg koste cirka 300 kroner, mens et træpillefyr kan give en ekstraregning på 150 kroner.
- Lavere temperaturer i en uge kan koste 600 kroner, hvis man har et oliefyrDennis Bagger, energikonsulentDen pludselige kulde er kommet bag på mange.
- Det føles usædvanligt med de lave temperature lige nu, fordi vi de seneste år har oplevet meget lune forårsmåneder, siger DR's vejrvært Nina Bendixen.
Men ifølge DMI's månedsprognose for maj, så vil vi se temperaturstigninger sidst på måneden, hvilket kan give modvægt til kuldesituationen lige nu, som DMI kalder "speciel".
- Temperaturen de næste par uger ser ud til at være normale, så middeltemperaturen for maj måned vil udlignes lidt, men det bliver formentlig en koldere måned, end vi er vant til, siger Nina Bendixen.
FacebookTwitterKopier linkEmner:Danmarks Meteorologiske Institut|Boligopvarmning|Vejret|Energiselskaber




https://www.dr.dk/nyheder/regionale/oestjylland/lone-bor-i-en-af-de-blokke-i-gellerupparken-der-skal-rives-ned-det-er

Regeringens ghettoudspilSe temaØstjyllandLone bor i en af de blokke i Gellerupparken, der skal rives ned: 'Det er grusomt!
'Syv blokke i Gellerupparken bliver revet ned for at leve op til regerings ghetto-krav.
Lone Kramer Møller har boet i blokken A7 i over tyve år.
(© Dr Østjylland)Af Heikki Yding og Emma Lichscheidt07.
maj 2019 kl.
14.
01Bemærk: artiklen er mere end 30 dage gammelLæs opLone Kramer Møller må nu se i øjnene, at hun står til at miste sit hjem.
I aftes indgik Aarhus Kommune og Brabrand Boligforening en aftale om, at 400 boliger må lade livet i Gellerupparken og 200 boliger i nabodelen Toveshøj.
Nu er der så sat navne på de boligblokke, der må lade livet i Gellerupparken.
En af dem er blokken A7, som Lone Kramer Møller bor i og har kaldt sit hjem i over tyve år.
Læs også:600 boliger skal rives ned i Aarhus-ghetto: Navne på syv blokke offentliggjortHun er rasende over nyheden og mener, det er grænsende til apartheid.
- Jeg synes simpelthen, det er grusomt, siger hun.
Nedrivningerne skal gøre det muligt at leve op til regeringens krav om, at andelen af almene familieboliger i de hårdeste ghettoområder skal nedbringes til højst 40 procent inden 2030.
I alt skal syv blokke rives ned i Gellerupparken.
Det drejer sig om blokkene A4, A5, A6, A7, A8 samt A13 og A15.
Derudover skal en række blokke renoveres.
- Det er simpelthen et overgreb mod folk, der bor her i det, de kalder ghetto-områderne, at man går ind og tvangsforflytter – ja nærmest deporterer dem – og river deres huse ned.
Det er ikke måden at løse problemerne på, siger hun.
Har været glad for områdetLone Kramer Møller medgiver, at der har været problemer i området, men hun er glad for at bo der.
- Det har været hårdt indimellem, men jeg har været rigtig glad for at bo her.
Der er altid liv og så mange søde mennesker, siger hun.
Derfor er hun er meget uforstående over for beslutningen om at rive blokke ned.
- Hvad med Nørrebro?
Der river man jo ikke blokke ned.
Man river dem ned dér, hvor folk måske har de sværeste odds imod sig allerede, siger hun.
GHETTOLISTENBoligområderne bliver vurderet ud fra fem kriterier.
Hvis tre er opfyldt, er området på ghettolisten.
Ghettoen er per definition 'hård', hvis den de seneste fem år har opfyldt betingelserne for at være et ghettoområde.
Den seneste udgave af ghettolisten blev offentliggjort i december.
Tilknytning til arbejdsmarked eller uddannelse.
Andel indvandrere eller efterkommere fra ikke-vestlige lande.
Kriminalitet.
Uddannelsesniveau.
Gennemsnitlig indkomst.
Kilde: Transport-, Bygnings- og Boligministeriet.
Borgmester i Aarhus Jacob Bundsgaard (S) forstår godt, at det påvirker de folk, der skal flytte, men han forsikrer, at kommunen gør alt, hvad man kan for at hjælpe folk godt videre, og at deres ønsker til en ny bolig bliver hørt.
- Det er klart, at det er et stort indgreb i en række menneskers hverdag, og det at gå ind og påvirke deres boligsituation er selvfølgelig noget, der skal gøres med omhu, siger han.
Lone Kramer Møller ved i hvert fald, at hun vil flytte til et helt andet område, hvis hun ikke kan blive boende af frygt for, at flere blokke skal rives ned igen på et senere tidspunkt.
- Det tør jeg simpelthen ikke, for jeg ved ikke, hvad politikerne her i landet kan finde på af tiltag mod folk i lignende situation, siger hun.
FacebookTwitterKopier linkEmner:Jacob Bundsgaard (politiker)|Socialdemokraterne|Bolig|Aarhus Kommune|Aarhus




https://www.dr.dk/nyheder/politik/folketingsvalg/thulesen-dahl-om-valgkamp-kursen-paa-udlaendingeomraadet-bliver

FolketingsvalgThulesen Dahl om valgkamp: Kursen på udlændingeområdet bliver afgørendeDansk Folkepartis formand, Kristian Thulesen Dahl, kalder valgdatoen charmerende.
Dansk Folkepartis formand Kristian Thulesen Dahl er klar til en valgkamp med udlændingespørgsmålet øverst på dagsordenen.
(© dr)Af Thomas Klose Jensen07.
maj 2019 kl.
13.
54Bemærk: artiklen er mere end 30 dage gammelLæs opStatsminister Lars Løkke Rasmussen (V) har netop udskrevet valg til Folketinget.
Og hos Folketingets nuværende næststørste parti, Dansk Folkeparti, er der ikke den store tvivl om, hvad der bliver afgørende i valgkampen.
- Det bliver helt klart, om vi skal holde en stram kurs på udlændingeområdet og bruge de frigjorte penge på bedre velfærd, eller om vi skal til at rulle stramningerne tilbage med det resultat, at der kommer flere asylansøgere og migranter til Danmark med større udgifter til følge.
Det bliver de helt afgørende skillepæle, lyder det fra partiformand Kristian Thulesen Dahl.
DF til danskerne: Tænk jer omFor Dansk Folkeparti kommer valget på et tidspunkt, hvor partiet er presset i meningsmålingerne og står til det dårligste valgresultat i flere år.
Derudover bliver partiet presset af de to nye partier på højrefløjen, der også slår sig op på en hård kurs på udlændingeområdet.
Nemlig Nye Borgerlige og Stram Kurs.
Men ifølge Kristian Thulesen Dahl får de to partier ikke nogen indflydelse på, hvordan Dansk Folkeparti vil gribe valgkampen an.
- Vi kommer til at gøre det, som man kender os for, og køre den linje, som man kender os for.
Og så appellerer vi selvfølgelig til danskerne om, at hvis man vil undgå for mange eksperimenter, så skal man tænke sig om i forhold til valgdagen, siger han.
- Men jeg har også respekt for et demokrati, hvor nye partier kan byde sig til – vi gjorde det jo selv i 1995 – og de skal selvfølgelig have deres chance, og så må danskerne på valgdagen afgøre, hvilken styrke vi har efterfølgende.
Charmerende valgdagLars Løkke Rasmussen har udskrevet valget til afholdelse 5.
juni - altså grundlovsdag.
Kristian Thulesen Dahl har tidligere opfordret statsministeren til at udskrive valget samtidig med valget til Europa-Parlament 26.
maj.
Og Kristian Thulesen Dahl mener stadig, at et dobbeltvalg havde været den bedste løsning.
- Så skulle vi kun ulejlige danskerne en gang, men nu får vi det så af to bundter.
Og det at bruge grundlovsdag, synes jeg sådan set også er meget charmerende, for der er Dannebrog jo normalt også helt oppe på flagstangen.
FacebookTwitterKopier linkEmner:Kristian Thulesen Dahl (politiker)|Lars Løkke Rasmussen (politiker)|Venstre|Dansk Folkeparti|Valg og folkeafstemninger




https://www.dr.dk/nyheder/penge/forbrugere-forargede-over-kviklaansfirmas-metoder-det-er-jo-fup-og-fiduser

PengeForbrugere forargede over kviklånsfirmas metoder: 'Det er jo fup og fiduser''Uafhængig' lånesammenligningsside ejes af kviklånsudbyder.
Men det er svært for almindelige forbrugere at gennemskue.
Det er jo fup og fiduser, men det kan man jo ikke vide, for logoerne er jo helt forskellige, lyder det fra Anja Helberg, da hun ser lånesammenligningssiden.
Af Nis Kielgast07.
maj 2019 kl.
13.
57Bemærk: artiklen er mere end 30 dage gammelLæs opHjemmesiden findbedstelaan.
dk præsenterer sig som en ”uafhængig” tjeneste, hvor man som forbruger kan blive ”klædt bedst muligt på”, før man tager et lån.
Men som DR Nyheder i dag kan afsløre, er hjemmesiden alt andet end uafhængig.
Den ejes af det store kviklånsfirma Finans 247.
Læs også:'Uafhængig' lånesammenligningsside drives af kviklånsfirma: Gæt, hvem der ligger nummer étSer man nærmere på de tre lånetilbud, der ligger øverst på listen over populære lån, kommer de også fra firmaer, der er ejet af Finans 247.
Lånene fra Finans 247 får samtidig 5 ud af 5 stjerner.
Ifølge flere eksperter er det et klart brud på markedsføringsloven.
Vi har været på gaden i København for at se, hvad almindelige forbrugere tænker om findbedstelån.
dk.
Jacob Nash, barchef: 'Dårlig stil'- De er jo ikke uafhængige, hvis det er deres tre egne lån, der ligger øverst.
De skulle jo have taget de tre billigste øverst.
Det her er lidt dårlig stil.
- Man kan godt føle sig lidt snydt, når man læser det med småt.
Men man skal være fornuftig og tænke selv.
Altså tjekke, at det, man læser, faktisk er rigtigt nok.
Det er jo business.
Sådan er det jo med mange ting.
Hvis man virkelig skal låne, skal man lave noget research.
- Det er lidt flabet.
Man føler sig lidt snydt, hvis de skriver, at de er uafhængige, men det bare er deres egne lån, de forsøger at tjene penge på.
Trine Otte, arbejdssøgende: 'Bare utroværdigt'- Jeg ville da forestille mig, at det var de tre bedste lån, der lå øverst.
Hvis de sammenligner sig selv, så virker det bare utroværdigt.
Men generelt er kviklån efter min mening utroværdige.
- Når man går ind og låner penge, er det selvfølgelig, fordi man mangler.
Hvis det var mig, ville jeg gå ind og kigge lidt dybere.
Men der er bare det med de der kviklån, at man skal kigge rigtig, rigtig godt efter det, der står med småt.
Jeg har lovet min bankrådgiver, at jeg aldrig nogensinde tager et kviklån.
De der renter, de er altså farlige.
Tobias Sørensen, elektriker: 'Det er fusk i min verden'- Jeg ville da tænke, at de tre øverste lån var de bedste, men ikke hvis jeg vidste, at det var deres egne firmaer.
- Det er overhovedet ikke i orden.
Det er fusk i min verden.
Man kan ikke give sig selv stjerner på den måde.
Jeg ved godt, man skal være en god fortaler for sit eget firma, men dét her synes jeg ikke om.
Anja Helberg, kommunikationsrådgiver: 'Fup og fiduser'- Umiddelbart ligner det sådan en slags Pricerunner for lån.
Er det så de bedste, der ligger øverst?
Svaret er nej.
Der er mange andre lån med lavere rente end de øverste.
- Det er jo fup og fiduser, men det kan man jo ikke vide, for logoerne er jo helt forskellige.
De ser forskellige ud og hedder noget forskelligt, så meningmand vil jo ikke ande, at det er de samme, der står bag det hele.
- Jeg ved ikke, om det er lovligt, men rent etisk er det ikke i orden.
Mikkel Winston, kviklånsdirektør: 'Beklager'Finans 247's direktør Mikkel Winston, da han medvirkede i DR Dokumentaren "Kongerne af kviklån".
Efter DR Nyheder har stillet Finans 247 spørgsmål til findbedstelaan.
dk, har kviklånsfirmaet taget hjemmesiden af nettet.
Direktøren for Finans 247 og Lån Penge Aps, Mikkel Winston, ønsker ikke at stille op til interview, men forklarer i et skriftligt svar, at han ikke var 'opmærksom' på findbedstelån.
dk.
- Finans 247 ApS købte 19.
december 2018 selskabet Lån Penge ApS.
Lån Penge ApS ejer en række domænenavne.
Vi har ikke være opmærksom på, at et af disse domæner havde en aktiv side ”findbedstelaan.
dk”, hvilket vi naturligvis beklager, skriver Mikkel Winston.
Winston er bedst kendt som talsmand for Digitale Långivere, som repræsenterer omkring 80 procent af det danske kviklånsmarked.
Sådan så det ud, da DR Nyheder gik ind på siden findbedstelaan.
dk.
De tre 'mest populære' lån er alle fra Finans 247.
Siden er nu blevet lukket ned.
FacebookTwitterKopier linkEmner:Privatøkonomi|Forbrug|Økonomi|København|PriceRunner




https://www.dr.dk/nyheder/penge/bios-skandale-spoeger-stadig-i-falck-intern-undersoegelse-kan-grave-nyt-smuds-frem

Falck-Bios-sagenSe temaPengeBios-skandale spøger stadig i Falck: Intern undersøgelse kan grave nyt smuds frem  Falck er i en 'selvrenselsesproces', som kommer til at vare resten af året, siger direktør.
Men det lykkedes aldrig Bios at skaffe reddere nok efter at have vundet et udbud i Region Syddanmark, og allerede i juli 2016 blev Bios begæret konkurs.
Af Mathias Sommer07.
maj 2019 kl.
14.
04Bemærk: artiklen er mere end 30 dage gammelLæs opDet er tid til selvransagelse hos Falck, efter den store danske redningskoncern tidligere på året blev politianmeldt af Konkurrencerådet, som i en afgørelse slog fast, at Falck har forbrudt sig mod konkurrenceloven ved at presse den mindre hollandske konkurrent Bios ud af markedet.
I dag har Falck for første gang siden skandalesagen offentliggjort kvartalsregnskab.
Regnskabet viser et fald i omsætningen, men en stabil indtjeningsvækst.
Hvis noget er helt uforeneligt med code of conduct eller regler og love, så lægger vi alt åbent frem.
Jakob Riis, koncernchef i Falck.
Men det er stadig Bios-sagen, som spøger på gangene hos Falck.
- Strategien virker, og lønsomheden bliver bedre i Falck.
Og så har vi fået det nødvendige overskud til, at vi kan tage os af kulturen i Falck, siger Jakob Riis, der er koncernchef i Falck.
Da Bios i 2014 nappede et udbud om ambulancekørsel i Region Syddanmark foran næsen på Falck, gik det ikke stille for sig.
Falck satte gang i en omfattende smædekampagne, der gjorde det svært for Bios at hyre tilstrækkeligt med reddere.
Og efter under et års ambulancekørsel, måtte Bios i juli 2016 dreje nøglen om og gik konkurs i Danmark.
TrepunktsplanenJakob Riis fortæller, at Falck har igangsat en 'selvrensningsproces'.
For det er ikke sikkert, at konkurrencesagen mod Bios står alene, og i øjeblikket er redningskoncernen ved at undersøge, om der er tidligere eksempler på ufine metoder over for konkurrenter i branchen.
- Vi kigger på alt, hvad vi ejer og har af data, så der er ikke begrænsninger i undersøgelsen.
Vi kigger på det hele og regner med inden for en relativt kort periode at kunne afslutte undersøgelsen, så vi kan fokusere helt og holdent på fremtiden i Falck, siger Jakob Riis.
Riis regner med, at Falck i forbindelse med halvårsregnskabets aflæggelse kan fortælle, hvad der er kommet ud af den interne undersøgelse:- Hvis noget er helt uforeneligt med 'code of conduct' eller regler og love, så lægger vi alt åbent frem, siger Jakob Riis.
Topchef Jakob Riis trådte til i maj 2017.
En stor del af hans periode har været fyldt op af konkurrencesagen, hvor Falck er politianmeldt for brud på konkurrenceloven.
I alt tre ledestjerner skal guide Falck ud af krisen.
Projektet har fået navnet 'Clear' og skal ud over undersøgelsen af mulige overtrædelser i Falck-koncernen også sikre en sund forretningskultur i Falck.
- Vi skal være sikre på, at alle, som kommer ind i Falck og er i Falck, mødes af vores 'code of conduct' og forstår, at det er en fuldstændig efterlevelse af den, ellers kan man ikke arbejde i Falck, siger han.
Sidste punkt i planen er at få lukket konkurrencesagen, hvor en række parter i øjeblikket står i kø for at få erstatning for Falcks ufine metoder.
Juridisk oprydningKonkursen i Bios og konkurrencesagen i Falck har inviteret advokater ombord til at stå for en omfattende juridisk oprydning, som i øjeblikket er i fuld gang.
Blandt andet kræver kuratoren for det kuldsejlede danske Bios-selskab op mod 100 millioner kroner fra Falck.
Desuden har kurator Jan Bruun Rasmussen i både Danmark og Holland stævnet ledelsen i det hollandske moderselskab Bios Groep, fordi han mener, de kørte Bios Danmark videre for længe.
Også det hollandske moderselskab har truet med millionkrav til Falck, og Region Syddanmark har anlagt et millionkrav mod konkursboet for manglende lønudbetalinger omkring tidspunktet for konkursen.
Jakob Riis ønsker ikke at kommentere på forhandlingerne, men han fortæller, at Falck er i dialog med alle sagens parter:- Vi er klar til at finde en fælles løsning for alle dokumenterede tab, der har været, siger Jakob Riis.
Hvor meget regner I med at skulle betale i erstatning til de øvrige parter i sagen?
- Lige akkurat nok til, at alle føler, det er nok til at få lukket den her sag, siger Jakob Riis.
Sagen kort•I 2014 besluttede Region Syddanmark, at Bios, et nystiftet dansk-hollandsk selskab, skulle overtage ambulancedriften i Syd- og Sønderjylland og på Fyn fra Falck, som udtrykte stor utilfredshed med beslutningen.
•I 2015 begynder ambulancedriften at halte for Bios.
Medarbejdere søgte væk fra virksomheden, og der var bøvl med vagtplaner og responstider.
•Fra 2016 kunne Bios ikke længere opfylde sine kontraktlige forpligtelser, fordi de ikke havde ansatte nok.
•I juli 2016 begærede Region Syddanmark Bios konkurs.
•Bios beskyldte i samme forbindelse Falck for at have spredt negative rygter om selskabet, så medarbejderne søgte over til Falck.
•Falcks metoder er siden blevet dokumenteret i blandt andet en opsigtsvækkende rapport fra Konkurrencerådet, der i detaljer viste, hvordan der er blevet snydt påFacebookTwitterKopier linkEmner:BIOS Ambulance Service|Region Syddanmark|Holland|Redningsvirksomhed|Erhverv




https://www.dr.dk/nyheder/penge/politiet-sigter-thomas-borgen-i-hvidvask-sag

Hvidvask i Danske BankSe temaPengePolitiet sigter Thomas Borgen i hvidvask-sagThomas Borgens hjem er blevet ransaget under efterforskningen af hvidvask-sagen i Danske Bank.
Ifølge Thomas Borgens forsvarsadvokat, Peter Schradieck, blev Thomas Borgens hus ransaget af politiet den 12.
marts i år.
Af Mathias Sommer07.
maj 2019 kl.
16.
04 | opdateret 07.
maj 2019 kl.
16.
44Bemærk: artiklen er mere end 30 dage gammelLæs opDer er rejst sigtelse mod Danske Banks tidligere topchef Thomas Borgen for hans rolle i sagen om hvidvask i Danske Banks estiske filial.
Det oplyser Thomas Borgens advokat, Peter Schradieck, til Børsen.
Han fortæller desuden, at Statsadvokaten for Økonomisk og International Kriminalitet, Søik, har ransaget Thomas Borgens hjem i Charlottenlund:- Jeg kan bekræfte, at Søik har ransaget Thomas Borgens hus den 12.
marts.
Og jeg kan også bekræfte, at de har valgt at sigte Thomas Borgen som led i deres efterforskning af sagen, siger Peter Schradieck til Børsen.
Efterforskningen af hvidvaskskandalen i Danske Bank ligger hos Søik, som bedre kendes som Bagmandspolitiet.
DR Nyheder har fået oplysningerne fra Børsen bekræftet af Peter Schradieck.
Søik ønsker hverken at be- eller afkræfte oplysningerne.
Mindst to chefer sigtedeDet har tidligere været fremme, at Søik i november sidste år sigtede Danske Bank som selskab for at overtræde hvidvaskloven i den estiske filial af Danske Bank, hvor der over en tiårig periode strømmede op mod 1.
500 mistænkelige milliarder igennem.
Ved samme lejlighed oplyste chefen for Søik, Morten Niels Jakobsen, at politiet også undersøgte, om der kunne rettes et personligt ansvar mod enkeltpersoner i Danske Banks ledelse.
Ifølge Børsens oplysninger er yderligere mindst to tidligere chefer fra Danske bank blevet sigtet i samme sag om overtrædelse af hvidvasklovgivningen.
Thomas Borgen•Thomas Borgen er en norsk erhvervsleder, der indtil hvidvask-sagen havde haft en lang karriere i Danske Bank.
•Borgen tiltrådte i Danske Bank i Oslo i 1997, og indtrådte som administrerende direktør for Fokus Bank, et norsk datterselskab i Danske Bank, i 2001.
•I 2009 blev han en del af direktionen for Danske Bank og blev udpeget som ordførende direktør i banken i september 2013.
•Den 19.
september 2018 meddelte Thomas F.
Borgen, at han fratrådte som direktør for banken.
Det skete efter den enorme hvidvask-skandale i bankens estiske filial, hvor omkring 1.
500 mistænkelige milliarder gennem knap ti år strømmede gennem banken.
FacebookTwitterKopier linkEmner:Bagmandspolitiet|Danske Bank|Thomas F.
Borgen (erhvervsleder)|Pengeinstitutter|Charlottenlund




https://www.dr.dk/sporten/haandbold/championsleague/danskerklub-traekker-makedonsk-storhold-i-champions-league

ChampionsleagueDanskerklub trækker makedonsk storhold i Champions League-semifinaleTirsdag blev der trukket lod til semifinalerne i herrernes Final4-stævne i håndboldens Champions League.
Casper U.
Mortensen og resten af Barca Lassa-holdet er med ved årets Final4-stævne i Köln.
Af Malte Nørgaard07.
maj 2019 kl.
12.
19Bemærk: artiklen er mere end 30 dage gammelLæs opDanskerholdet fra Barcelona møder det makedonske storhold Vardar Skopje, når der spilles semifinale i årets Champions League i herrehåndbold.
Makedonerne vandt turneringen i 2017, mens de samtidig er det eneste af de fire tilbageværende hold, som også var med ved Final4-stævnet i sidste sæson.
I den anden semifinale møder Veszprem og René Toft Hansen polske Vive Kielce.
Det betyder samtidig, at der ikke bliver tale om en gentagelse af finalen fra 2016, hvor de to sidstnævnte hold mødtes.
Ved kvindernes Final4-stævne i weekenden møder Anne Mette Hansen og Györ det norske mesterhold Vipers Kristiansand, mens franske Metz spiller mod Rostov-Don i den anden semifinale.
Kvindernes bronzekamp ved Final4-stævnet kan ses direkte på DR2 søndag klokken 14.
50, mens finalen kan ses samme sted klokken 17.
30.
Herrernes bronzekamp og finale spilles den 2.
juni.
Også de kampe kan du se på DR's kanaler.
FacebookTwitterKopier linkEmner:Håndbold|Barcelona|Kristiansand|Polen|Skopje




https://www.dr.dk/nyheder/indland/kaempe-voldssag-mod-bande-hemmelig-videoovervaagning-hjaelper-politiet

IndlandKæmpe voldssag mod bande: Hemmelig videoovervågning hjælper politietTre er stadig på fri fod i sagen, der er en af de største bandesager nogensinde.
I september 2018 blev der skudt i gaderne i København på grund af en bandekonflikt.
Her er politiet til stede på Ydre Nørrebro den 19.
september, hvor der var afgivet skud.
Af Louise Dalsgaard07.
maj 2019 kl.
13.
09Bemærk: artiklen er mere end 30 dage gammelLæs opDen største retssal i retten i Glostrup blev taget i brug i dag, da en stor sag om et groft overfald i bandemiljøet begyndte.
Talte man antallet af personer i retssalen, nåede man med tilhørere og bevogtende politibetjente op over de 75.
Retssalen var med andre ord stuvende fuld.
I sagen er hele 19 personer fra bandemiljøet tiltalt for i 18 minutter at have slået, sparket og stukket to unge mænd fra en rivaliserende bande i en frisørsalon på Nørrebrogade den 16.
september sidste år.
Alle nægter sig skyldige.
Ifølge anklagen ringede én af de ledende personer fra banden til flere andre, da han så manden fra den rivaliserende bande gå ind i frisørsalonen.
Det betød ifølge politiet, at flere bandefolk kom og deltog i overfaldet.
- Jeg mener, at alle de tiltalte har haft en rolle, sådan at volden har kunnet lade sig gøre, lød det fra anklager Mads Nysom Petersen.
Hemmelig overvågning er centralt bevisPolitiet kunne ti dage efter overfaldet i frisørsalonen anholde syv i sagen.
På det tidspunkt havde København og den københavnske vestegn været ramt af flere voldelige episoder i det, som politiet kaldte en konflikt mellem to grupperinger på Nørrebro, der tidligere havde dannet fælles fodslag under navnet Brothas.
I dag i retten kom det frem, at det gik hurtigt med anholdelsen af de syv, fordi politiet på grund af en bandekonflikt på Nørrebro i København havde sat hemmelig videoovervågning op i det offentlige rum.
- Politiet sendte videoen rundt til afdelinger i Københavns Politi.
Én af afdelingerne er den, som har med rockere og bander at gøre.
Efter at have set videoen vurderede man, at det var de tiltalte, der nu sidder her, som deltog i volden, forklarede Mads Nysom Petersen i dag.
På billederne fra videoovervågningen kan man se en travl Nørrebrogade og indgangen til frisørsalonen, hvor det voldelige overfald ifølge anklagen skete.
Her ankommer flere små grupper med hætteklædte og maskerede mænd på et tidspunkt, og politiet mener at kunne udpege de tiltalte i sagen.
Læs også:Politiets teori om ny bandekonflikt: Ledende personer i bandegruppering er i åben krigTre personer fortsat på fri fodSelvom der er 19 tiltalte, var kun 16 til stede med deres advokater på anklagebænken i dag.
Tre personer er nemlig fortsat på fri fod i sagen.
- Jeg ønsker derfor, at deres sag bliver udskilt fra de andres, så den ikke kører nu, forklarede anklageren.
De tre har siden september sidste år været internationalt efterlyst, men er altså endnu ikke blevet anholdt.
Én af de tre er tiltalt for under overfaldet at ringe til en person fra en tredje bande - Loyal To Familia - hvilket ifølge politiet betød, at to personer fra Loyal To Familia også deltog i overfaldet.
Anklagemyndigheden kræver udover fængselsstraf, at 17 af de tiltalte i sagen får et såkaldt opholdsforbud, så de i en periode ikke må færdes på Nørrebro.
Fordi politiet mener, at overfaldet skete som en del af en bandekonflikt, kan straffen stige til det dobbelt af den normale straf, hvis de tiltalte kendes skyldige.
Fire tiltalte kræves udvist af Danmark.
Modsatte gruppering tiltalt i anden sagBandefolk fra den modsatte gruppering er tiltalt i en anden sag, der også udløber af sidste års konflikt - blandt anklagerne er der fem drabsforsøg og ulovlig våbenbesiddelse flere steder i københavnsområdet:FacebookTwitterKopier linkEmner:København|Vold|Politi|Loyal To Familia|Nørrebro




https://www.dr.dk/sporten/fodbold/superliga/fc-koebenhavn-henter-ny-maalmand-i-ob

SuperligaFC København henter ny målmand i OBFC København henter Sten Grytebust til klubben på en fri transfer.
Aftalen gælder i tre et halvt år.
FC Nordsjælland-OB.
OBs Sten Grytebust 07.
maj 2019 kl.
12.
10Bemærk: artiklen er mere end 30 dage gammelLæs opSuperligaklubben FC København har skrevet kontrakt med den norske målmand Sten Grytebust.
Det skriver klubben på sin hjemmeside.
Aftalen løber i tre et halvt år og gælder fra starten af den kommende sæson.
Grytebust har kontraktudløb med sin nuværende klub, OB, og er derfor hentet til hovedstadsklubben på en fri transfer.
Den 29-årige nordmand vil fokusere på at gøre den igangværende sæson færdig for OB og har derfor ingen kommentarer til klubskiftet på nuværende tidspunkt.
Han er noteret for fire A-landskampe for det norske landshold.
/ritzau/FacebookTwitterKopier linkEmner:FC København|Odense Boldklub|Fodbold




https://www.dr.dk/nyheder/politik/folketingsvalg/live-tv-folketingsvalg-5-juni






https://www.dr.dk/nyheder/indland/en-person-ramt-af-skud-naer-kobenhavns-hovedbanegard

IndlandEn person ramt af skud nær Københavns HovedbanegårdEn er såret af skud på Helgolandsgade nær Københavns Hovedbanegård.
Togdrift indstillet til og fra banegården.
07.
maj 2019 kl.
13.
46Bemærk: artiklen er mere end 30 dage gammelLæs opDer er tirsdag omkring klokken 13.
30 affyret skud på Helgolandsgade i København.
En person er ramt.
Det oplyser Henrik Svejstrup, vagtchef ved Københavns Politi.
Han kan ikke sige noget nærmere om, hvem den sårede er, hvor personen er ramt, eller hvordan tilstanden er.
Politiet er talstærkt til stede, fortæller Henrik Svejstrup.
- En person er ramt, og vi er til stede dernede.
Jeg kan ikke sige mere for nuværende, siger han.
På grund af skudepisoden var togdriften kortvarigt indstillet til og fra Hovedbanegården i København.
Kort før klokken 14 fik de lov at køre igen, efter at nogle tog havde holdt stille i et kvarter, oplyser DSB på Twitter.
Helgolandsgade er en mindre gade, der ligger mellem Vesterbrogade og Istedgade.
/ritzau/FacebookTwitterKopier linkEmner:København|Københavns Hovedbanegård|DSB|Togtrafik|Jernbaneanlæg




https://www.dr.dk/nyheder/politik/folketingsvalg/lars-loekke-rasmussen-udskriver-folketingsvalg

FolketingsvalgLars Løkke Rasmussen udskriver folketingsvalg Valget skal afholdes på grundlovsdag 5.
juni, oplyser statsministeren.
Her udskriver statsministeren folketingsvalg.
Af Emil Søndergård Ingvorsen, Thomas Klose Jensen og Peter Boier07.
maj 2019 kl.
13.
18Bemærk: artiklen er mere end 30 dage gammelLæs opNu ved danskerne, hvornår de skal til stemmeurnerne og sammensætte det nye Folketing.
Statsminister Lars Løkke Rasmussen (V) har netop meddelt fra Folketingets talerstol, at folketingsvalget afholdes 5.
juni.
- Jeg beder danskerne om genvalg til folketingsvalget, som afholdes grundlovsdag 5.
juni, sagde statsministeren fra Folketingets talerstol.
Lars Løkke Rasmussen havde ekstraordinært bedt om at få ordet under mødet i salen.
Den positive udvikling vil nogen rulle tilbage.
Det må jeg advare imod.
Lars Løkke RasmussenFørst talte han i små 10 minutter, hvor han redegjorde for, hvor Danmark står i dag, og hvor han talte om de seneste fire år under hans ledelse.
- Siden valget er der skabt 10.
000 nye arbejdspladser.
Aldrig før i historien har så mange været i arbejde.
- Det skaber en sund økonomi, det er helt afgørende.
Pengene skal jo tjenes, før de kan bruges.
Den sunde økonomi betyder, at vi kan bruge flere penge på fællesskabet, sagde han på Folketingets talerstol.
Fire uger lang valgkampMed beslutningen om at udskrive valg kommer der altså ikke et dobbeltvalg 26.
maj, som mange havde forventet.
I stedet får vi en fire uger lang valgkamp, hvilket er væsentligt længere end sædvanen.
Se i videoen her, hvordan Lars Løkke Rasmussen og Mette Frederiksen står i forhold til hinanden.
På talerstolen gjorde Lars Løkke Rasmussen det også klart, at der også venter nogle udfordringer i fremtiden.
- Selvom der er forskel på partierne, så er vi enige om meget.
Det overser man let, når bølgerne går højt.
- Vi er enige om at prioritere velfærd.
Rammen om store dele af vores liv, sikkerhedsnettet for dem, der falder.
Det er lettere at blive enige om ønskerne, end at betale for dem.
- Den positive udvikling vil nogen rulle tilbage.
Det må jeg advare imod.
Danmark er værd at kæmpe for.
Danmark kåres med god grund som et af verdens lykkeligste lande år efter år.
Men på trods af det, er udfordringerne til at få øje på, sagde statsministeren, der herefter meddelte, at han i går havde meddelt dronningen, at han i dag ville udskrive folketingsvalg.
I videoen kan du se en vurdering af, hvordan statsministerkandidaterne vil forsøge at vinde valget.
I Venstres nyhedsbrev, som lige er udgivet, udybber statsministeren, hvorfor han bør fortsætte med at lede landet.
- Verden er i forandring.
Spændinger mellem øst og vest stiger.
Klimaet ændrer sig hastigt, og flygtninge og migranter fra syd udfordrer Europa og Danmark.
Derfor har Danmark brug for et erfarent lederskab, der kan træffe de rigtige beslutninger.
Især, når de er svære, skriver statsministeren.
Se en vurdering af, hvad der sker med taberen af valget i videoen her.
På linksene herunder kan du tage DR's kandidat-test og se den seneste meningsmåling.
Læs også:KandidattestFacebookTwitterKopier linkEmner:Folketinget|Lars Løkke Rasmussen (politiker)|Venstre|Valg og folkeafstemninger|Mette Frederiksen (politiker)




https://www.dr.dk/nyheder/indland/politiet-offentliggoer-lydfil-og-billede-i-sag-om-drab-paa-laege

IndlandPolitiet offentliggør lydfil og billede i sag om drab på lægePolitiets håb er, at flere vil henvende sig, når de hører gerningsmandens stemme.
Charlotte Asperud var læge og arbejdede på akutmodtagelsen på Hillerød Hospital, i Sundhedshuset i Helsingør og på akutmodtagelsen på Frederikssund Hospital.
Hun var aktiv motionsløber i området, oplyser politiet.
Foto: PolitietAf Emma Toft07.
maj 2019 kl.
11.
51Bemærk: artiklen er mere end 30 dage gammelLæs opNordsjællands Politi offentliggør nu en lydfil, et navn og et billede af den læge, som blev overfaldet på voldsom vis i sit hjem i Tisvildeleje natten til tirsdag den 30.
april.
Hun døde senere af sine kvæstelser.
Med de nye oplysninger håber politiet at få flere henvendelser fra borgere, der kan hjælpe med at opklare sagen om drabet på den 58-årige Charlotte Asperud og finde frem til den ukendte gerningsmand.
På lydfilen kan man høre gerningsmandens stemme, oplyser politiet.
Her hører man en mand gentage "læg dig ned" flere gange.
Stemmen stammer ifølge politiet fra en voksen mand, der har en dialekt, som typisk tales i københavnsområdet og Nordsjælland.
- Vi håber også, at der er nogen, som kan genkende gerningsmandens stemme og vil kontakte os med oplysninger om, hvem det kan være, udtaler efterforskningsleder Henrik Gunst, politikommissær i Nordsjællands Politi.
Læs også:Kvinde død efter groft overfald i eget hjem: Politiet søger vidnerDen ukendte gerningsmand brød ifølge politiet ind ad et vindue hos lægen, som formentlig lå og sov.
Overfaldet skete omkring klokken 02:45.
Politiet skriver, at lægen i månederne op til drabet på sin bopæl er set i selskab med en skaldet mand med briller.
Denne mand vil Nordsjællands Politi gerne høre fra.
Derudover ønsker politiet at høre fra folk, der kan hjælpe med at kortlægge kvindens færden i tiden og ugen op til overfaldet.
Det gælder også borgere i Tisvildeleje, der har set noget mistænkeligt, oplevet vindueskiggere eller haft indbrud uden at anmelde det.
Flere motiver efterforskes, oplyser politiet også.
FacebookTwitterKopier linkEmner:Nordsjællands Politi|Sjælland|Politi|Kriminalitet|Tisvilde




https://www.dr.dk/nyheder/udland/byldepest-i-mongoliet-turister-i-karantaene

UdlandByldepest i Mongoliet - turister i karantæneTo lokale døde af sygdommen, efter de spiste råt kød fra et murmeldyr.
Byen Bayan Olgii i Mongoliet, hvor et par døde af byldepest.
Af Jakob Busk Olsen07.
maj 2019 kl.
11.
39Bemærk: artiklen er mere end 30 dage gammelLæs opDen Sorte Død er ikke kun noget, man læser om i historiebøgerne.
Pest er aldrig blevet 100 procent udryddet, og for nylig døde en mand og en kvinde i Mongoliet af byldepest.
Verdenssundhedsorganisationen WHO siger til BBC, at parret fik den frygtede sygdom, efter de havde spist råt kød fra et murmeldyr - blandt andet gnaverens nyrer, som de lokale opfatter som en genvej til et godt helbred.
Myndighederne frygtede til at begynde med, at der var tale om lungepest, der smitter via luften.
Derfor blev der 1.
maj indført en karantæne i byen Bayan Olgii, der grænser op til både Kina og Rusland.
Karantænen er netop blevet ophævet.
Turister i karantæne118 personer, som havde været i kontakt med det afdøde par, modtog behandling med antibiotika og blev isoleret.
Heriblandt var syv udenlandske turister fra Sverige, Schweiz, Kasakhstan og Sydkorea.
En stort antal andre turister fra blandt andet Tyskland, Rusland og USA blev samtidig forhindret i at forlade området på grund af karantænen.
Monogoliet er ikke det eneste land i verden, hvor man af og til oplever tilfælde af byldepest, der typisk smitter fra dyr til mennesker via loppebid.
I USA er der stadig udbrud hvert år, som også fører til dødsfald.
Pest•Pest er en sygdom, der skyldes smitte med bakterien Yersinia pestis.
•Sygdommen forekommer i to former: Byldepest og lungepest.
•Ved begge former ses høj feber, der stiger hurtigt, utilpashed og forvirret sindstilstand.
•Ved blodforgiftning kan der ses dødt væv, der er sort.
Derfor hed sygdommen i gamle dage Den Sorte Død.
•Sygdommen kan behandles med antibiotika.
Udsigten til helbredelse er god, hvis man kommer hurtigt i gang med behandlingen.
Kilde: sundhed.
dkFacebookTwitterKopier linkEmner:Sygdomme og lidelser|Sundhed og velvære|WHO|Rusland|Sydkorea




https://www.dr.dk/nyheder/regionale/oestjylland/600-boliger-skal-rives-ned-i-aarhus-ghetto-navne-paa-syv-blokke

Regeringens ghettoudspilSe temaØstjylland600 boliger skal rives ned i Aarhus-ghetto: Navne på syv blokke offentliggjortSyv boligblokke med 400 boliger i Gellerupparken skal jævnes med jorden for at slippe af med ghettostemplet.
I 2014 rev man også boligblokke ned i forbindelse med kommunens helhedsplan for området.
Af Heikki Yding og Emma Lichscheidt07.
maj 2019 kl.
12.
03Bemærk: artiklen er mere end 30 dage gammelLæs opMange hundrede boliger skal jævnes med jorden i det vestlige Aarhus i de kommende år.
400 boliger må lade livet i Gellerupparken og 200 boliger i nabobydelen Toveshøj.
Det står klart, efter at Aarhus Kommune og Brabrand Boligforening i aftes indgik en aftale.
Navnene på de boligblokke, det drejer sig om i Gellerupparken, er blevet offentliggjort, og beboerne får besked i deres postkasse.
I Toveshøj bliver der foreløbigt ikke sat navn på, hvilke blokke det drejer sig om.
I alt skal syv blokke rives ned i Gellerupparken.
Det drejer sig om blokkene A4, A5, A6, A7, A8 samt A13 og A15.
Derudover skal en række blokke renoveres.
Nedrivningerne skal gøre det muligt at leve op til regeringens krav om, at andelen af almene familieboliger i de hårdeste ghettoområder skal nedbringes til højst 40 procent inden 2030.
Afdelingsformand: En urimelig aftaleAfdelingsformand i Gellerupparken Abdinasir Jama Mohamed er ked af aftalen.
- Det er en urimelig aftale.
En aftale, hvor forløbet har været skævt og forvirrende, for vi har ikke været involveret som beboere, siger han.
Han tror, mange af beboerne vil blive kede af at skulle sige farvel til deres bolig og boligområde.
- Beboerne har været frustreret længe, fordi man ikke har fået at vide, hvad der skal ske.
Der er folk, der kommer til at miste deres barndomshjem; et sted, hvor de føler, de får den hjælp, de har behov for og får styrket deres medborgerskab.
Boligblokkene er udvalgt af kommunen blandt andet for at sikre en bedre sammenhæng med de private rækkehuse på Dortesvej.
Abdinasir Jama Mohamed er ked af, at så mange mennesker skal miste deres hjem og genhuses andre steder.
(© Dr Østjylland)Der er jo den mulighed, at repræsentantskabet siger, at det er så hårdt, at det vil vi ikke acceptere.
Keld Albrechtsen, formand for Brabrand BoligforeningBorgmester: Berørte beboeres ønsker bliver hørtDen socialdemokratiske borgmester i Aarhus, Jacob Bundsgaard (S), medgiver, at det er en plan, der får store konsekvenser for mange familier, der bliver tvangsflyttet fra deres boliger.
- Det er klart, at det er et stort indgreb i en række menneskers hverdag, og det at gå ind og påvirke deres boligsituation er selvfølgelig noget, der skal gøres med omhu, siger han.
Han forsikrer samtidig, at man gør, hvad man kan for at hjælpe familierne.
- Derfor har vi også sikret, at alle, der bliver berørt, bliver tilbudt en bolig, der passer til det behov, man har.
Hvis man har børn, der går i skole et andet sted, vil der blive taget hensyn til det, og har man ønsker om et sted at bo, vil vi selvfølgelig også tage hensyn til det, siger han.
GHETTOLISTENBoligområderne bliver vurderet ud fra fem kriterier.
Hvis tre er opfyldt, er området på ghettolisten.
Ghettoen er per definition 'hård', hvis den de seneste fem år har opfyldt betingelserne for at være et ghettoområde.
Den seneste udgave af ghettolisten blev offentliggjort i december.
Tilknytning til arbejdsmarked eller uddannelse.
Andel indvandrere eller efterkommere fra ikke-vestlige lande.
Kriminalitet.
Uddannelsesniveau.
Gennemsnitlig indkomst.
Kilde: Transport-, Bygnings- og Boligministeriet.
Repræsentantskab kan stemme nejBrabrand Boligforening har foreslået, at det ville være nok at rive 200 boliger ned for at opfylde regeringens krav til andelen af lejelejligheder i området, men det har Aarhus Kommune altså afvist.
- Der er en række udfordringer i området i dag, og det er vi nødt til at tage hånd om, og det er ikke gjort alene ved at rive 200 boliger ned.
Vi er nødt til at gå lidt mere radikalt til værks, lyder det fra borgmester Jacob Bundsgaard.
Repræsentantskabet i Brabrand Boligforening skal på et møde sidst på måneden sige endeligt ja til planen, men det er ikke sikkert, at den bliver vedtaget dér, siger formanden for boligforeningen Keld Albrechtsen.
- Der er jo den mulighed, at repræsentantskabet siger, at det er så hårdt, at det vil vi ikke acceptere.
Sker det, er det boligministeren, der skal tage stilling til, hvad der skal ske.
I nabokvarteret Bispehaven er det aftalt, at der skal rives seks blokke ned svarende til 318 lejligheder.
FacebookTwitterKopier linkEmner:Bolig|Jacob Bundsgaard (politiker)|Socialdemokraterne|Brabrand Boligforening|Aarhus




https://www.dr.dk/nyheder/politik/folketingsvalg/mette-frederiksen-aflyser-tv-duel-efter-maveonde

FolketingsvalgMette Frederiksen aflyser tv-duel efter maveondePartilederen er for syg til tv-debat i aften.
Mette Frederiksen kommer ikke til at deltage i tv-duel med statsministeren i aften, skriver hun på Facebook.
07.
maj 2019 kl.
12.
17 | opdateret 07.
maj 2019 kl.
12.
21Bemærk: artiklen er mere end 30 dage gammelLæs opDer bliver ingen tv-duel på TV 2 tirsdag aften mellem statsminister Lars Løkke Rasmussen (V) og Socialdemokratiets formand, Mette Frederiksen.
Det meddeler sidstnævnte på Facebook.
Årsagen er, at Mette Frederiksen endnu ikke er kommet sig efter sygdom, som hun pådrog sig natten til lørdag i sidste uge.
- Desværre har jeg det stadig meget dårligt.
Men dog alligevel ikke mere end et slemt maveonde.
Og så er jeg ret dehydreret.
Læs også:Mette F.
og Lars Løkke i tv-duel: Hvad vil du spørge dem om?
- Det var meningen, at Løkke og jeg i aften skulle have diskuteret pension i TV 2.
Det må vi desværre udsætte nogle få dage.
- Jeg er klar, sekundet efter at jeg er på benene igen.
Og jeg glæder mig meget til både at diskutere pension – og til det folketingsvalg, der vel for pokker bliver udskrevet en dag, skriver Mette Frederiksen.
Valget skal afholdes senest 17.
juni.
/ritzau/FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Socialdemokraterne|Venstre|Sygdomme og lidelser




https://www.dr.dk/sporten/oevrig/forbund-samler-judoudstyr-ind-til-fattige-boern-i-asien

Øvrig sportForbund samler judoudstyr ind til fattige børn i AsienJudo Danmark vil samle brugt judoudstyr ind til fattige børn i Nepal og Bhutan.
Børnene på billedet går på en af Sabrina Filzmosers judoskoler i Nepal.
Af Malte Nørgaard07.
maj 2019 kl.
11.
50 | opdateret 07.
maj 2019 kl.
12.
08Bemærk: artiklen er mere end 30 dage gammelLæs opEt brugt bælte, en dragt, der er blevet for lille, eller en træningstaske, der ligger ubrugt i hjørnet.
Det hele kan bruges, når Judo Danmark samler ind til fattige børn i Nepal og Bhutan.
Børnene i bjergene er fulde af drømme og styrke.
Sabrina Filzmoser, dobbelt europamester i judo og initiativtager til judoskolerne i Nepal og BhutanDet fortæller Søren Studsgaard, der er formand i forbundet.
- Alt, hvad der har en funktion, kan bruges.
For børnene har intet, siger han og fortsætter.
- Som forbund har vi en god mulighed for at hjælpe fattige børn, der sidder i et land, hvor der ikke på samme måde er mulighed for at købe træningsudstyr, som der er i Danmark.
De indsamlede ting bliver sendt til judoskoler, som er startet af den østrigske judolegende Sabrina Filzmoser.
På den måde sikrer forbundet, at de aflagte ting ender i de rigtige hænder.
Børn med drømmeDen østrigske judokæmper Sabrina Filzmoser elsker selv at rejse i områderne, hvor hun med egne øjne har set, hvordan børnene har brug for de mest basale ting i hverdagen.
Der er en, som vil sende flere kasser med judobælter til mig.
Søren Studsgaard, formand i Judo DanmarkDer er hverken vitaminrig kost eller varme i husene, men alligevel er hun blevet mødt med hjertevarme.
Det har hun tidligere fortalt til Det Internationale Judoforbund.
- Børnene i bjergene er fulde af drømme og styrke.
De har et meget stort hjerte.
Det budskab har hun formidlet videre til sin gode ven Peter Scharinger, der er landstræner for Danmark.
Derfor har Judo Danmark valgt, at de gerne vil bakke op om Filzmosers judoskoler med en indsamling af brugt judoudstyr.
Mange tilkendegivelserJudo Danmarks formand Søren Studsgaard har allerede fået en lang række henvendelser fra folk, der ønsker at sende ting afsted til børnene i Nepal.
- Jeg blev meget hurtigt kontaktet af nogle stykker.
Blandt andet er der en, som vil sende flere kasser med judobælter til mig, som vi kan sende videre, siger formanden.
Der er også brug for frivillige trænere til projektet.
Samtidig leder Judo Danmark også efter frivillige judotrænere, der kunne have lyst til at rejse til Nepal og Bhutan for at undervise på skolerne.
- Der er også to judotrænere, som har meldt sig klar, selvom de selv skal betale flybilletten, lyder det fra Søren Studsgaard.
Dansk Judo har planlagt, at det brugte judoudstyr skal indsamles på forbundets årlige sommerlejr, der foregår på Gerlev Idrætshøjskole fra den 28.
juli.
FacebookTwitterKopier linkEmner:Nepal|Kampsport|Dansk Judo og Ju-Jitsu Union|Socialforhold




https://www.dr.dk/nyheder/indland/prins-henriks-samlinger-skal-paa-auktion

IndlandPrins Henriks samlinger skal på auktionKongehuset vil sælge dele af prinsens samlinger af skulpturer og masker.
Prins Henrik kommer til Koldinghus i 2017 for at åbne en udstilling af hans egen samling af jadekunst.
07.
maj 2019 kl.
11.
14 | opdateret 07.
maj 2019 kl.
11.
24Bemærk: artiklen er mere end 30 dage gammelLæs opVæsentlige dele af prins Henriks jadesamling samt samlingen af afrikanske masker og skulpturer kommer på auktion.
Det sker i forbindelse med boopgørelsen efter prinsens død, skriver kongehuset i en pressemeddelelse.
Salget af samlingerne sker i overensstemmelse med prinsens testamente.
Familien har forud for auktionen udvalgt dele af samlingen, som de ønsker at beholde, skriver kongehuset.
Udstillet flere gangePrins Henrik var i mange år en passioneret samler.
Prinsens samlinger består i dag af flere end 6.
000 genstande.
Samlingerne sættes på auktion i begyndelsen af august gennem Bruun Rasmussen Kunstauktioner.
Dele af samlingerne har været udstillet flere gange.
Senest i 2017 åbnede Museet på Koldinghus udstillingen "Himmelsten", hvor besøgende kunne opleve prins Henriks orientalske jader.
En del af provenuet vil gå til de to kongelige fonde, Kronprinsparrets Fond samt Nikolai og Felix Fonden.
/ritzau/FacebookTwitterKopier linkEmner:Royalt|Auktionshuse|Bruun Rasmussen Kunstauktioner|Museet på Koldinghus|Billedkunst




https://www.dr.dk/musik/festival/det-stoerste-hovednavn-i-lille-festivals-historie-verdenskendte-hit-broedre-kommer

FestivalDet største hovednavn i lille festivals historie: Verdenskendte hit-brødre kommer til DanmarkDen nordsjællandske festival, Musik i Lejet, har netop offentliggjort 11 nye navne - heriblandt Disclosure.
Publikum kan godt begynde at varme op til det farverige show, Disclosure skal levere ved Musik i Lejet senere på året.
Af Christian Mejdahl Buhl07.
maj 2019 kl.
10.
00Bemærk: artiklen er mere end 30 dage gammelLæs opTil sommer kan festivalen Musik i Lejet fejre ti års fødselsdag med det, de selv beskriver som det største hovednavn i festivalens historie.
Nu er det nemlig blevet offentliggjort, at ingen ringere end den britiske house-duo Disclosure skal indtage hovedscenen, når der er Musik i Lejet fra den 18.
til 20.
juli.
Duoen består af brødrene Howard og Guy Lawrence, der brød igennem i 2013 med hittet 'Latch', som også blev starten på sangeren Sam Smiths karriere, da han leverede vokalen på nummeret.
Lyt til sangen her:Disclosure - LatchDet bliver dog uden Sam Smith, når Disclosure indtager Tisvildeleje.
Til gengæld kan den britiske duo se frem til at dele scene med store danske navne som Phlake, Søren Huss og Love Shop.
Flere danske navne melder sig klarDisclosure er dog ikke den eneste nyhed, Musik i Lejet har på plakaten.
Hans Phillip fra det hedengangne Ukendt Kunstner er ligeledes blandt de nye kunstnere, festivalen har annonceret.
Han melder sig ind i rækken af andre netop offentliggjorte, danske navne som Karl William, Pernille Rosendahl og pop-veteranerne Laid Back, der i øvrigt har 40 års jubilæum i år.
Resten af listen med nye optrædende omfatter Marvelous Mosell, The William Blakes, Lowly, Freja Kirk, Emil Kruse og Hjalte Ross.
Skulle nogle af de netop annoncerede navne give dig lyst til at indløse billet, må vi dog skuffe dig.
Festivalen blev udsolgt i løbet af få minutter tilbage i december sidste år.
FacebookTwitterKopier linkEmner:Karl William (musiker)|Pernille Rosendahl (musiker)|Musik i Lejet|Tisvilde|Pop og rock




https://www.dr.dk/nyheder/regionale/syd/tredje-fyring-paa-et-aar-kriseramt-skole-fyrer-igen-ansatte

VUC SydSe temaSyd- og SønderjyllandTredje fyring på et år: Kriseramt skole fyrer igen ansatteIkke rimeligt, at lærere betaler prisen for dårlig ledelse, lyder kritikken fra lærerforening.
45 ansatte på VUC Syd skal fyres i den kommende tid.
Af Louise Mandrup (interview) og Ulrik Bang-Mørch07.
maj 2019 kl.
11.
00Bemærk: artiklen er mere end 30 dage gammelLæs opVUC Syd står endnu engang over for nedskæringer i lærerstaben.
Uddannelsesinstitutionen, der har afdelinger i Haderslev, Sønderborg, Tønder og Aabenraa, varsler, at 45 medarbejdere skal fyres i den kommende tid.
Ifølge Laust Joen Jakobsen, som er formand for det midlertidige styre på VUC Syd, skyldes fyringsrunden, at elevtallet er faldende.
Sagen kortEt massivt brug af offentlige midler, fusk med medarbejdertilfredshedsundersøgelser og mundkurv til de ansatte er bare nogle af en lang række skandalesager, som VUC Syd er blevet kritiseret for.
Det er Styrelsen for Undervisning og Kvalitet, der tidligere har fremsat alvorlig kritik af skolen.
Skolen er blandt andet blevet kritiseret for ødsel brug af offentlige midler efter en række dyre studieture for medarbejdere, bestyrelsen og den øverste ledelse.
Skolen er også blevet kritiseret for leasing af seks BMW'er til medarbejdere, køb af dyre Apple-armbåndsure og køb af designermøbler.
Skolen har oplevet elevflugt, og siden hen har skolen været ude i store fyringsrunder.
I 2018 blev bestyrelsen smidt ud af skolen, og Styrelsen for Undervisning og Kvalitet indsatte et midlertidigt styre for uddannelsesinstitutionen, VUC Syd.
Undervisningsministeren vil bevare skolen, men har pålagt VUC Syd at spare fem millioner kroner i år og 27 millioner kroner i 2020.
- Vi bliver næsten halveret i antallet af kursister og elever i forhold til for et par år siden.
Det koster stillinger.
Lærere betaler for dårlig ledelseSidste år blev 78 medarbejdere fyret - derudover var der en række frivillige fratrædelser.
Det er lærerne og de studerende, der må betale prisen for dårlig ledelse, siger Tomas Kepler, der er formand for Gymnasieskolernes Lærerforening.
- Det kan jeg simpelthen ikke se det rimelige i, når det her handler om, at den tidligere ledelse har fået lov at gå grassat i forkerte investeringer, uden ministerier eller politikere har grebet ind.
Tidligere i år besluttede undervisningsministeren at bevare skolen, men VUC Syd blev pålagt at lave en genopretningsplan for at spare 5 millioner kroner i år og 27 millioner kroner næste år.
Derfor er fyringerne ifølge Laus Joen Jakobsen nødvendige, og han udelukker ikke, at der kommer flere.
- Vi gør alt, hvad vi kan for at undgå flere fyringer, men jeg kan ikke give nogen garanti, siger han.
De tilbageværende må arbejde hårdereIfølge professor i økonomistyring ved Aalborg Universitet Per Nikolaj Bukh gør det faldende elevtal det økonomisk svært for skolen at beholde det samme antal lærere.
Men fyringerne kommer i sidste ende til at gå ud over de tilbageværende lærere.
- Undervisningsbyrden er jo den samme, når man har de samme klasser oprettet.
Det vil sige, at de tilbageværende lærere er nødt til at arbejde mere, siger han.
Inden VUC Syd startede fyringsrunderne sidste år, havde de over 300 ansatte.
Efter den kommende fyringsrunde regner de med at være nede på 123 medarbejdere.
FacebookTwitterKopier linkEmner:VUC Syd|Uddannelse|Arbejdspladser|Aabenraa|Per Nikolaj Bukh (professor)




https://www.dr.dk/nyheder/regionale/midtvest/bagermester-har-haft-en-fridag-siden-september-uden-en-svend-kan-jeg-ikke

Midt- og VestjyllandBagermester har haft én fridag siden september: 'Uden en svend kan jeg ikke få fri'De unge vender bagerfaget ryggen.
295 bagerier kan ikke skaffe en lærling.
Af Steen Færgemand og Mette Skov-Jensen07.
maj 2019 kl.
10.
04Bemærk: artiklen er mere end 30 dage gammelLæs opBagermester Kent Hvid har søgt på nettet, på jobnet og på facebook efter en bagersvend.
Forgæves.
- Når jeg ingen svend har, kan jeg ikke holde fri.
Han har stort set været på arbejde uafbrudt siden september i fjor.
- Vi lukkede 1.
juledag, hvor jeg fik lov til at holde en fridag.
Bortset fra, at jeg skulle sætte i blød til næste dag.
Det er hårdt i længden ikke at kunne holde fri, siger Kent Hvid, der driver Kibæk Bageri sammen med hustruen Vicky Hvid.
Jeg tror ikke, at der er ret mange, der kan tænke sig at arbejde så mange timer.
Kent Hvid, bagermesterDen vestjyske bagermester er ikke ene om at have svært ved at trække unge til faget, for der bliver ikke uddannet nok bagere til at følge efterspørgslen.
Ifølge brancheorganisationen for de danske bager- og konditormestre er 295 bagerier landet over godkendt til at have en lærling; men de kan ikke skaffe ansøgere.
- Vores fag ligger ikke så højt på hitlisten i forhold til andre fag.
Blandt andet fordi vi møder tidligt om morgenen og er nødt til at gå på arbejde hver anden weekend, siger formanden for Bager- og Konditormestre i Danmark, John Jønsson.
Det har dog ikke været et problem for bagermester Kent Hvid fra Kibæk, der ansatte en lærling i januar.
Men han har stadig været afhængig af at kunne skaffe en svend.
Manglen på danske ansøgere til stillingen fik derfor Kent Hvid til at vende blikket mod udlandet for at få hjælp i sit bageri.
Han har for nylig har ansat en polsk bagersvend.
- Der er nogle ting, han ikke er så meget inde i, som for eksempel wienerbrød.
Men det skal nok komme, siger Kent Hvid, der nu selv kan få nogle fridage.
De gode historier skal fremManglen på unge i bagerfaget kan på sigt betyde, at de små håndværksbagere må dreje nøglen om.
For når der ikke bliver uddannet nok nye bagere, er der heller ingen til at overtage bageriet, når den gamle bagermester går på pension.
- Jeg tror, at det bliver meget svært at sælge bageriet.
Jeg tror ikke, at der er ret mange, der kan tænke sig at arbejde så mange timer, siger Kent Hvid.
Hans kone, Vicky Hvid, der står bag disken, er ikke i tvivl om, at kunderne bliver ringere stillet, hvis bageriet må lukke.
- Vi putter ikke e-numre i brødet som industrien.
Alt er frisk i vores butik.
Håndværksfaget er godt at bevare, siger hun.
Ægteparret Vicky og Kent Hvid driver Kibæk Bageri.
De har forgæves søgt efter en bagersvend.
Bagermestrene skal netop blive bedre til at fortælle de gode historier om brød og traditioner, mener formanden for Bager- og Konditormestrene i Danmark, John Jønsson.
Han vil også gøre en indsats for at få fordelene ved faget frem i lyset.
- Nu har vi en, som er blevet far.
Han kan komme tidligt hjem, sove til middag, og så hente den lille.
Det er smart, i forhold til at begge forældre møder klokken otte og skal halse hjem for at nå at hente barnet fra vuggestue eller børnehave, siger John Jønsson.
Brancheforeningen arbejder på at få lavet nogle film, der skal vise, at det ikke udelukkende er en ulempe at arbejde på skæve tidspunkter.
Derudover forsøger branchen at lokke de unge til ved blandt andet at garantere en læreplads.
FacebookTwitterKopier linkEmner:Bagerier|Bagerforretninger|Bager & Konditormestre i Danmark|Facebook|Jylland




https://www.dr.dk/nyheder/politik/folketingsvalg/paludan-i-16-aar-gammelt-laeserbrev-racismedoemte-boer-ikke-sidde-i

FolketingsvalgPaludan i 16 år gammelt læserbrev: Racismedømte bør ikke sidde i Folketinget- Det var noget sludder, jeg skrev dengang, siger partilederen, der selv er dømt for racisme i byretten.
- Jeg kan kun forsvare mig med, at virkeligheden ikke var gået op for mig på det tidspunkt, siger Rasmus Paludan om udtalelser fra for 16 år siden.
Af Emil Søndergård Ingvorsen07.
maj 2019 kl.
11.
11Bemærk: artiklen er mere end 30 dage gammelLæs op- Det er glædeligt, at fire medlemmer af Dansk Folkepartis Ungdom har fået 14 dages betinget fængsel i velfortjent straf af Østre Landsret.
Sådan indledte lederen af partiet Stram Kurs, Rasmus Paludan, et læserbrev i Metroxpress i 2003, imens han på daværende tidspunkt var medlem af Radikal Ungdom.
De fire DFU'ere blev kendt skyldige i at have overtrådt den såkaldte racismeparagraf ved at have opsat plakater, hvor de advarede mod et multi-etnisk samfund.
Politikere kan erklæres uværdigeGrundloven § 30.
Stk.
1.
Valgbar til folketinget er enhver, som har valgret til dette, medmindre vedkommende er straffet for en handling, der i almindeligt omdømme gør ham uværdig til at være medlem af folketinget.
Plakatens blikfang var et billede af hætteklædte, blodplettede mænd med koranen i hånden sat sammen med ord som 'massevoldtægt', 'bandekriminalitet' og 'grov vold'.
Ifølge Rasmus Paludan skulle dommen betyde, at de fire ungdomspolitikere - blandt dem både Morten Messerschmidt og folketingsmedlemmet Kenneth Kristensen Berth, der blev dømt i sagen - ikke længere ville være værdige til en plads i Folketinget.
Læs også:Paludan idømmes 14 dages betinget fængselsstraf- Man må nu anse de fire dømte for at være uværdige til en plads i Folketinget efter Grundlovens § 30.
Så vi kan sove roligt om natten nu: de bliver aldrig folketingsmedlemmer, lød det i læserbrevet.
Paludan har skiftet meningRasmus Paludan betvivler ikke, at han skrev læserbrevet dengang.
Det betyder dog ikke, at han er enig med sit 16 år yngre jeg.
Langt fra.
- Det var noget sludder, og jeg er helt uenig i, hvad jeg skrev dengang.
Jeg kan kun forsvare mig med, at virkeligheden ikke var gået op for mig på det tidspunkt.
Jeg kan også sige, at jeg er glad for, at det ikke holdt stik (at de blev erklæret uværdige, red).
For Kenneth Kristensen Berth og Morten Messerschmidt er begge udmærkede mennesker, som enten sidder eller har siddet i Folketinget.
Så det tager jeg fuldstændig afstand fra, siger partilederen fra Stram Kurs.
Hvis Rasmus Paludan havde fastholdt sin holdning fra dengang, kunne den være kommet i karambolage med hans mission om at komme i Folketinget.
Partilederen er nemlig blevet idømt 14 dages betinget fængsel i byretten for at have overtrådt racismeparagraffen.
Sagen er dog anket til landsretten, og selv om han bliver fundet skyldig der, så mener han stadig, at han er værdig til en plads i Folketinget.
- Det bør overhovedet ikke have nogen indflydelse på, om jeg er værdig til Folketinget.
Med den holdning du har i dag, hvad tænker du så om, at Kenneth Kristensen Berth og Morten Messerschmidt blev dømt for racisme?
- Jeg mener, at de skulle have været frifundet.
Der burde slet ikke have været rejst en sag.
Jeg mener ikke, at § 266 b (racismeparagraffen, red) overhovedet skal gælde.
Jeg mener, at den skal ophæves, og det vil jeg selvfølgelig arbejde på, siger Rasmus Paludan.
FacebookTwitterKopier linkEmner:Folketinget|Kenneth Kristensen Berth (politiker)|Morten Messerschmidt (politiker)|Kriminalitet|Sjælland




https://www.dr.dk/nyheder/kultur/se-de-vilde-billeder-dansk-supermodel-maenger-sig-med-stjernerne-ved-aarets-stoerste

KulturSe de vilde billeder: Dansk supermodel mænger sig med stjernerne ved årets største gallafestDanske Josephine Skriver var blandt gæsterne ved årets prestigefyldte Met Gala.
Af Henriette Stisen07.
maj 2019 kl.
11.
03Bemærk: artiklen er mere end 30 dage gammelLæs opEn lysekrone, et Lady Gaga-forvandlingsnummer - og en surmulende Kanye West, der går imod alle reglerne.
Igen.
Der var nok at kaste øjnene på, da det årlige Met Gala løb af stablen i New York City mandag aften lokal tid.
Her flokkes jetsettets største kendisser til det, der kaldes én af årets største fester.
Selvom man betaler i omegnen af 30.
000 dollar per billet, penge som går til kunstmuseet The Metropolitan Museum of Art, er det ikke svært at fylde gæstelisten op til det, der klart anses som den vestlige verdens kendishimmel.
Det var i øvrigt til netop Met Gala, at Donald Trump friede til Melania Trump i 2004.
Met Gala og VogueSiden 1972 har der første mandag i maj været show down i hvem, der kunne se mest imponerende ud på den røde løber ved indgangen til kunstmuseet på Manhattan i New York.
Festen begyndte faktisk tilbage i 1948, men det var først da det ikoniske modemagasin Vogue i 1972 overtog selve modefesten, at det for alvor tog fart.
Ikke mindst da modemagasinets legendariske chefredaktør Anna Wintour kom i centrum for i festen.
Årets tema: CampÅrets tema for modefesten og museets udstilling er 'Camp: Notes on Fashion'.
Udtrykket 'camp' bliver forbundet med synonymer som 'flamboyant' eller 'kitsch'og skal i modens verden særligt forstås som en forkærlighed for det unaturlige, kunstige og overdrevne, ifølge den amerikanske forfatter Susan Sontag, der i 1964 skrev essayet 'Notes on 'Camp'', som er inspirationskilden til årets fest.
Men nok snak.
Lad os se på det, det hele handler om: de vildeste, flotteste og mest overraskende gæster på den røde løber.
Den 26-årige danske model Josephine Skriver på den røde løber i en Jonathan Simkhai-kjole.
 Ritzau Scanpix)1 / 25Det havde egenlig været mere oplagt, hvis det var musikeren bag hittet 'Chandelier', Sia, der havde trukket i dette outfit.
Men kollegaen Katy Perry formåede også at lyse den røde løber op, hvor Perry ifølge de tilstedeværende medier rent faktisk sang netop Sias 'Chandelier'.
 Ritzau Scanpix)2 / 25Skuespilleren Billy Porter ankom med til stil til den prestigefyldte gallafest, før han slog sine vinger ud (se næste billede).
 Ritzau Scanpix)3 / 25Der var fuld smæk på de dramatiske virkemidler i skuespiller Billy Porters gyldne påklædning.
 Ritzau Scanpix)4 / 25Det var eventyrligt, da skuespiller Zendaya, bedst kendt fra Disney Channels 'Shake It Up', sammen med stylisten Law Roach ankom til The Met Gala.
 Ritzau Scanpix)5 / 25Modellen, sangeren og skuespilleren Cara Delevingne havde iført sig farvestrålende striber fra top til tå.
 Ritzau Scanpix)6 / 25Skuespiller Benedict Cumberbatch sammen med sin hustru, teaterinstruktøren Sophie Hunter, levede også op til årets tema, 'Camp: Notes on Fashion'.
 Ritzau Scanpix)7 / 25Rapperen Cardi B.
formåede at gøre den lyserøde løber blodrød i sin imponerende, fjerbesatte robe af designeren Thom Browne.
 Ritzau Scanpix)8 / 25Hvor langt de fleste prominente gæster til festen har lagt sig i selen for at følge årets tema, gik multikunstneren Kanye West i den modsatte retning.
Som sædvanligt.
Hvor hustruen Kim Kardashian var iført en bronzekreation af Thierry Mugler, var han i stedet iklædt arbejdsstøvler, arbejdsbukser og en bomberjacket fra mærket Dickies.
Alt sammen i sort.
 Ritzau Scanpix)9 / 25Musiker Harry Styles, der var én af årets værter, var klædt i Gucci fra top til tå og fulgtes med Alessandro Michele, der siden 2015 har været kreativ direktør hos netop modehuset Gucci.
 Ritzau Scanpix)10 / 25Musiker Janelle Monáe skuffede heller ikke i sin kunstneriske kjole.
 Ritzau Scanpix)11 / 25Jeremy Scott, designer og kreativ direktør hos modehuset Moschino, sammen med musiker Gwen Stefani.
 Ritzau Scanpix)12 / 25Musiker Hailee Steinfeld med det utvetydige budskab 'No photos please' påskrevet sin tylkjole stillede ikke desto mindre troligt op til pressefotografernes blitzen.
 Ritzau Scanpix)13 / 25Forfatter og instruktør Lena Dunham og skuespiller Jemima Kirke, der begge er kendt fra Dunhams tv-serie 'Girls'.
De bar begge lange, sorte gummihandsker og matchende minikjoler.
 Ritzau Scanpix)14 / 25Skuespiller Ezra Millers imponerende makeup kræver mere end et enkelt blik at afkode.
 Ritzau Scanpix)15 / 25Niki Minaj i sin lækre candyfloss af en kjole.
 Ritzau Scanpix)16 / 25Tennisstjernen Serena Williams bragte foråret til festen i sin strålende, gule robe fra  Atelier Versace.
Men læg mærke til hendes fødder, der modsat langt de fleste andre kvinder til festen ikke var spærret inde i en tårnhøj stilet, men derimod sneakers, der matchede kjolens solgule farvefest.
 Ritzau Scanpix)17 / 25Den canadiske sangerinde Celine Dion havde heller ikke nogen intentioner om at snige sig ubemærket op ad den røde løber.
 Ritzau Scanpix)18 / 25Og så var der Lady Gaga.
Ligesom Harry Styles, var hun også vært ved årets gallafest.
Hun ankom først i denne pink robe og lange, gyldne øjenvipper.
Men sådan så hun ikke ud hele vejen op ad løberen.
Se hendes forvandling i de næste tre billeder.
 Ritzau Scanpix)19 / 25Den store kjole fjernes og afslører en stram, pink cocktailkjole nedenunder.
 Ritzau Scanpix)20 / 25Da den fjernes, ender Lady Gaga med at være iført netstrømpebukser, trusser, bh - og høje, sorte støvler.
 Ritzau Scanpix)21 / 25Et outfit, sangerinden føler sig ganske komfortabel i.
 Ritzau Scanpix)22 / 25Den amerikanske rapper Anderson .
Paak havde taget det stor smil - og de helt perfekte, perlebesatte solbriller - på.
 Ritzau Scanpix)23 / 25Skuespiller Jared Leto var klædt i Gucci - og havde en tro kopi af sit eget hoved med som date.
 Ritzau Scanpix)24 / 25Musiker Miley Cyrus havde taget skuespillerkæresten Liam Hemsworth med til festlighederne.
 Ritzau Scanpix)25 / 25FacebookTwitterKopier linkEmner:Donald Trump (politiker)|Kanye West (musiker)|Museer|USA|Metropolitan Museum of Art




https://www.dr.dk/nyheder/politik/kredsformand-om-mistillid-til-s-kandidat-nu-er-nok-nok

PolitikKredsformand om mistillid til S-kandidat: Nu er nok nokFolketingskandidaten er dog endnu ikke dømt ude – det skal besluttes ved ekstraordinær generalforsamling.
Simon Simonsen tager resultatet af afstemningen til efterretning.
Men en generalforsamling skal tage endelig stilling til hans kandidatur.
Af Anne Klit Øllgaard07.
maj 2019 kl.
08.
16Bemærk: artiklen er mere end 30 dage gammelLæs opDet var et flertal i Socialdemokratiets kredsbestyrelse for Indre By og Christianshavn i København, der sent i går aftes besluttede at udtrykke mistillid til kredsens folketingskandidat Simon Simonsen.
Simon Simonsen har den seneste uges tid været i vælten, efter han i et facebook-opslag kommenterede på sin partikollega Joy Mogensens beslutning om at få et barn alene med en sæddonor.
En beslutning, Simon Simonsen i sit opslag kaldte ”selvcentreret og egoistisk”.
- Jeg vil sige, der er mange, der oplever, at der ikke er blevet sagt undskyld.
kredsformand, Carlo SøndergaardMen det er ikke facebook-kommentaren alene, der er skyld i, at Simon Simonsens kreds ikke længere har tillid til ham som folketingskandidat, lyder det fra kredsformand Carlo Søndergaard:- Vi har set eksempler før på de ting, Simon Simonsen har meldt ud.
Og der siger vi så nu, at nok er nok.
Carlo Søndergaard ønsker ikke at uddybe, hvilke konkrete episoder, han hentyder til, eller om de er årsag til, at Simon Simonsen har haft kortere snor fra bestyrelsen, men siger, at det er en diskussion, man har haft i bestyrelsen og som bliver i bestyrelsen.
Han understreger, at det ikke er diskussionens emne, der er problematisk, men i stedet måden Simon Simonsen har bragt emnet til diskussion på:- Det handler ikke om, at vi ikke kan diskutere politik.
Det handler om, at han i den her situation står på skuldrene af en partikollega, og så retorikken.
Havde vi diskuteret politikken, så tror jeg sådan set ikke, der havde været noget problem i det.
Men den del har han jo faktisk sagt undskyld for?
- Jeg vil sige, der er mange, der oplever, at der ikke er blevet sagt undskyld.
Og en ting er at sige undskyld, men hvis man har mistet tilliden i den proces, der har været – det er en sag, der har stået på i en uge – så er man nok nået dertil, hvor det er umuligt at løse.
Står ved sine holdningerSimon Simonsen har trods stor kritik ikke ønsket at fjerne sit facebook-opslag.
Han understreger, at han står ved sine holdninger og "er optaget af at kunne sikre donorbørns rettigheder til at kunne vide, hvem deres far er.
"Det er endnu uvist, om Simon Simonsens navn vil stå på stemmesedlen, når der skal stemmes ved det snarlige folketingsvalg.
Det skal nu besluttes på en ekstraordinær generalforsamling, der endnu ikke er fundet en dato for.
Indtil videre tager Simon Simonsen dog situationen med ophøjet ro:- Jeg er kredsens kandidat, og det er jeg indtil generalforsamlingen.
Bestyrelsen er et udpluk af medlemmerne, men det er generalforsamlingen og medlemmerne, der har valgt mig.
Også kredsformand Carlo Søndergaard understreger, at Simon Simonsen endnu ikke har mistet sit kandidatur:- Vi er jo en demokratisk forening, og det gør også, at hvis Simon Simonsen får et flertal på generalforsamlingen, så er det ham, der er kredsens kandidat, og hvis der er en anden, der stiller op og får flertal, er det den person, der er kredsens kandidat.
Hør Simon Simonsens kommentar efter mødet i går, hvor hans kolleger udtrykte mistillid til ham:Læs også:Kredsbestyrelse udtrykker mistillid til S-kandidat efter kritik af solomødreFacebookTwitterKopier linkEmner:Joy Mogensen (politiker)|Facebook|Socialdemokraterne|Valg og folkeafstemninger|København




https://www.dr.dk/nyheder/penge/flere-danskere-styrer-mod-okologi-i-grontafdelingen

PengeFlere danskere styrer mod økologi i grøntafdelingenSalget af økologi fortsætter med at stige, viser tal fra Danmarks Statistik.
Danmark er det land i verden, hvor andelen af solgte økologiske fødevarer i detailhandlen er højest.
07.
maj 2019 kl.
08.
58Bemærk: artiklen er mere end 30 dage gammelLæs opForbrugerne i de danske butikker fortsætter med at fylde økologiske varer i indkøbskurven.
Særligt frugt og grønt havner på køkkenbordet.
Det samlede salg af økologiske fødevarer steg således med 14 procent fra 2017 til 2018 til i alt 12,9 milliarder kroner.
Det viser nye tal fra Danmarks Statistik.
Danmark er dermed fortsat det land i verden, hvor andelen af solgte økologiske fødevarer i detailhandlen er højest.
Det glæder økologichef Kirsten Lund Jensen hos Landbrug & Fødevarer.
- Det er et bevis på, at de danske landmænd endnu engang kan omstille sig til det, forbrugeren ønsker.
Uagtet om det er den ene eller anden produktionsform, forbrugerne efterspørger, siger hun.
Salget af kød stiger også, men ligger ifølge økologichefen på et lavt niveau.
Til gengæld er danske forbrugere vilde med økologisk fra grøntafdelingen, hvilket der er en årsag til:- Det slår igennem ved salget, at forbrugerne er meget opmærksomme på, at der ikke er brugt sprøjtemidler, siger Kirsten Lund Jensen.
Den samlede salg af økologisk frugt og grønt er mere end tredoblet på seks år fra 1,3 milliarder kroner i 2012 til 4,3 milliarder kroner i 2018.
Vil fortsætte med at stigeHos Landbrug & Fødevarer oplever man en interesse fra landmændene om at imødekomme danskernes stigende forbrug af økologi.
Enten ved at økologiske landmænd vil udvide, eller at landmænd ønsker at omlægge deres landbrug.
Dog går der to år fra, at landmanden begynder at omlægge til, at varerne er fuldt økologiske.
- Så der kan godt være enkelte situationer, hvor landmændene ikke kan følge helt med den stigende vækst, siger Kirsten Lund Jensen.
Salget af økologiske varer er generelt steget år for år.
Hos Landbrug & Fødevarer forventer man, at det fortsætter.
Organisationen forventer, at salget i år vil vokse 10-15 procent.
Økologiske fødevarer skal produceres på en måde, hvor der bliver taget særlige hensyn til miljø- og dyrevelfærd.
I Danmark skal producenter og butikker leve op til bestemte lovkrav for at kunne sælge varer som økologiske.
/ritzau/FacebookTwitterKopier linkEmner:Økologi|Landbrug & Fødevarer|Fødevarer|Forbrug|Danmarks Statistik




https://www.dr.dk/nyheder/udland/norsk-kvinde-er-doed-af-rabies-blev-bidt-af-hund-paa-ferie

UdlandNorsk kvinde er død af rabies: Blev bidt af hund på ferieDet er første tilfælde af rabies i Norge siden 1815.
Et bid fra en hund i Asien blev fatal for en norsk kvinde.
Arkivfoto.
Af Emil Eller07.
maj 2019 kl.
07.
27Bemærk: artiklen er mere end 30 dage gammelLæs opEn norsk kvinde døde i aftes på et sygehus i Norge af sygdommen rabies, bedre kendt som hundegalskab.
Kvinden, som var i 20'erne, fik sygdommen, da hun for to måneder siden blev bidt af en hund under en ferie et sted i Sydøstasien, skriver NRK.
Det var dog først i torsdags, at sygehuset fik kendskab til hundebiddet, og lørdag bekræftede prøver, at hun rent faktisk var smittet med den dødelige virus.
Hun fik intensiv behandling på sygehuset, men det var allerede for sent.
Kvinden rejste sammen med flere andre personer, og de bliver nu undersøgt af de norske sygehuse.
Dødelig nervesygdomRabies er en virus, som smitter gennem bid fra smittede dyr.
Sygdommen kan findes hos dyr som hunde, katte, vaskebjørne, flagermus eller aber, men er generelt meget sjælden i Europa.
Hundegalskab viser sig som regel tre til otte uger efter smitte og giver symptomer som hovedpine og feber og senere lammelser af dele af kroppen.
Mange udvikler også en besynderlig følsomhed eller frygt for vand eller luft.
Når først symptomerne på påvirkning af hjernen begynder at vise sig hos et menneske, er det allerede for sent.
Da har sygdommen stort set altid dødelig udgang, typisk efter to til syv dage.
Der findes kun en håndfuld tilfælde, hvor det er lykkedes at kurere sygdommen i det stadie.
Ifølge det norske Folkehelseinstituttet er det første gang siden 1815, at sygdommen er registreret i Norge.
Statens Serum Institut anslår, at mellem 35.
000 og 40.
000 mennesker årligt dør af rabies, stort set alle i udviklingslande i Afrika og Asien.
FacebookTwitterKopier linkEmner:Sygdomme og lidelser|Norge|Hospitaler|NRK|Statens Serum Institut




https://www.dr.dk/nyheder/indland/tiltale-spiller-spionerede-modstandere-i-online-poker

IndlandTiltale: Spiller spionerede modstandere i online pokerEn professionel pokerspiller nægter sig skyldig i sag pokersnyd.
Tirsdag begynder sagen i Københavns Byret.
Ifølge Ekstra Bladets oplysninger var flere af de otte pokerspillere nære bekendtskaber til den nu tiltalte.
(Arkivfoto).
07.
maj 2019 kl.
05.
53Bemærk: artiklen er mere end 30 dage gammelLæs opFlere gange i løbet af en årrække sad otte professionelle pokerspillere og spillede online poker, uvidende om at en ubuden gæst lurede med på deres skærme.
Fra 2008 til 2014 lykkedes det en anden professionel pokerspiller at snige sig adgang til de otte spilleres computere på adresser i København, Aarhus og i Berlin eller Las Vegas, hvorpå han installerede et spionprogram.
Sådan lyder det i hvert fald i tiltalen mod pokerspilleren.
Tirsdag begynder retssagen i Københavns Byret.
Gennem spionprogrammet kunne den tiltalte ifølge anklagen følge med i, hvilke kort de intetanende modstandere sad med på hånden.
På den måde lykkedes det manden at franarre modstanderne millioner af kroner i uberettigede gevinster, lyder det i anklagen.
Pokerspilleren er tiltalt for bedrageri af særlig grov beskaffenhed samt overtrædelse af straffelovens paragraf om at "skaffe sig adgang til en andens oplysninger eller programmer, der er bestemt til at bruges i et informationssystem".
Selv nægter han sig skyldig i anklagerne mod ham.
Fire års efterforskningGennem fire år frem til oktober 2018 har Københavns Politi efterforsket den komplicerede sag.
Det er ifølge anklageskriftet uvist, hvor stort et tab den tiltalte har påført alle pokerspillerne.
I fire af tilfældene er det dog lykkedes politiet at opgøre de uberettigede gevinster til 590.
500 kroner, 100.
000 dollar, 140.
000 dollar og 280.
000 dollar - omkring fire millioner kroner i alt.
Men tallet kan være større.
Ifølge Peter Kruse, it-ekspert og grundlægger af sikkerhedsfirmaet CSIS, er det ikke et ukendt fænomen, at folk bliver snydt, når de spiller på nettet.
De seneste år er der sket en markant stigning i svindel i online gamingmiljøet, og hele industrien er påvirket af det, fortæller han.
Det sker, i takt med at flere og flere bruger penge på nettet.
- Lige så snart der er penge og transaktioner på spil, så er der også kriminelle, der finder vej, siger Peter Kruse, der selv er bekendt med flere sager i både ind- og udlandet.
Der er berammet 11 retsdage i løbet af maj og juni i sagen mod pokerspilleren.
Ifølge Ekstra Bladet er den tiltalte også blevet sagsøgt i en civil sag af flere af de bedragede spillere med krav om erstatning.
/ritzau/FacebookTwitterKopier linkEmner:Ekstra Bladet|Kriminalitet|Poker|København|Peter Kruse (erhvervsleder)




https://www.dr.dk/nyheder/indland/antallet-af-solgte-cigaretter-i-danmark-er-faldende

IndlandAntallet af solgte cigaretter i Danmark er faldendeCigaretsalget i Danmark er faldet.
Folk ryger mindre, fordi det er blevet mere besværligt, siger professor.
Andelen af rygere stiger - men de ryger mindre.
07.
maj 2019 kl.
06.
03Bemærk: artiklen er mere end 30 dage gammelLæs opI Danmark bliver der købt færre cigaretter end tidligere.
I 2018 blev der solgt 5280 millioner cigaretter i Danmark, og det er 14 procent eller 850 millioner færre end i 2017, viser de seneste tal fra Skatteministeriet.
Det skriver Politiken.
Tallene er baseret på det afgiftspligtige salg i Danmark samt ministeriets skøn for befolkningens grænsehandel og udlændinges køb af cigaretter herhjemme.
Ministeriet understreger, at faldet ikke skyldes øget grænsehandel, der både i 2017 og 2018 udgjorde knap otte procent af det samlede forbrug.
Færre solgte cigaretter kan derimod hænge sammen med en stigning i brugen af andre nikotinprodukter som e-cigaretter, opvarmet tobak og snus.
Folk ryger mindre, fordi det er blevet mere besværligt.
Det bliver simpelthen sværere at få lov til at ryge i det offentlige rum.
Professor i tobaksforebyggelse Charlotta PisingerDet påpeger Charlotta Pisinger, som er professor i tobaksforebyggelse.
Derudover kan faldet skyldes ændrede sociale normer for, hvor der må ryges.
- Folk ryger mindre, fordi det er blevet mere besværligt.
Det bliver simpelthen sværere at få lov til at ryge i det offentlige rum, siger hun til Politiken.
Andelen af rygere stigerKræftens Bekæmpelse håber, at udviklingen fortsætter.
- Det er fremragende.
Jo færre cigaretter, der bliver solgt, jo bedre.
Og det ville da være dejligt, hvis den udvikling fortsætter, siger administrerende direktør Jesper Fisker til Ritzau.
Han påpeger, at der stadig skal gøres mere.
Det væsentligste er, at prisen på cigaretter skal op, lyder det.
De seneste tal for befolkningens rygevaner fra Sundhedsstyrelsen viser dog, at andelen af rygere er steget for første gang i 20 år.
I dag ryger 23 procent, mens 21 procent røg i 2016.
De flere rygende danskere må ifølge Charlotta Pisinger således i snit ryge færre smøger end tidligere.
Sundhedsminister Ellen Trane Nørby (V) kalder det meget positivt, at der sælges færre cigaretter, men hun mener også, at man skal være varsom med at tolke for meget på tallene.
- Vi skal huske på, at der ikke er én nem løsning, og at der skal sættes ind på flere fronter for at få antallet af rygere ned.
Selv om der bliver solgt færre cigaretter i Danmark, er vi jo på ingen måde i mål, skriver hun i et svar til Politiken.
/ritzau/FacebookTwitterKopier linkEmner:Rygning|Venstre|Kræftens Bekæmpelse|Skatter og afgifter|Ellen Trane Nørby (politiker)




https://www.dr.dk/nyheder/udland/myanmar-loslader-reuters-journalister-og-6500-andre-fanger

UdlandMyanmar løslader to Reuters-journalister - og 6500 andre fangerDe to journalister har været fængslet i mere end 500 dage.
Reuters-journalisterne Wa Lone and Kyaw Soe Oo ses her forlade fængslet i Myanmar.
)07.
maj 2019 kl.
05.
44Bemærk: artiklen er mere end 30 dage gammelLæs opMyanmar vil løslade 6520 fanger tirsdag.
Det oplyser landets præsident, Win Myint, i en pressemeddelelse tidligt tirsdag morgen dansk tid.
Det skriver nyhedsbureauet Reuters.
Blandt de løsladte er to Reuters-journalister, som har været fængslet i mere end 500 dage.
Journalisterne Wa Lone og Kyaw Soe Oo blev fængslet i Myanmar i december 2016.
De blev hver idømt syv års fængsel for at have brudt landets lov om statslige hemmeligheder.
Men kritikere mener, at de er fængslet for deres afdækning af militærets forfølgelse af det muslimske rohingya-mindretal.
Myanmars højesteret afviste i april en appel fra journalisterne.
Dengang lød det, at afgørelsen slukkede det sidste håb for, at de to kunne blive løsladt.
Præsident Win Myints benådning af tusindvis af fanger er en markering af nytåret i Myanmar, som begyndte den 17.
april.
Det skriver nyhedsbureauet AP.
/ritzau/FacebookTwitterKopier linkEmner:Myanmar




https://www.dr.dk/nyheder/udland/guaido-mine-tilhaengere-svigtede-i-sidste-uges-opror-mod-maduro

UdlandGuaidó: Mine tilhængere svigtede i sidste uges oprør mod MaduroVenezuelas oppositionsleder siger, at flere af hans støtter ikke holdt deres løfter om støtte i oprøret mod præsidenten.
Oppositionslederen i Venezuela, Juan Guaidó, siger i et interview med nyhedsbureauet AFP, at landet er "meget tæt på forandring".
07.
maj 2019 kl.
04.
26Bemærk: artiklen er mere end 30 dage gammelLæs opFlere af oppositionsleder Juan Guaidós tilhængere svigtede deres løfter om støtte i oprøret mod Venezuelas præsident, Nicolas Maduro, i sidste uge.
Det siger Juan Guaidó i et interview med nyhedsbureauet AFP natten til tirsdag dansk tid.
- Der var personer, som ikke holdt deres løfte, men det betyder ikke, at de ikke snart vil gøre det, siger oppositionslederen i hovedstaden, Caracas.
Guaidó, der i januar erklærede sig som midlertidig præsident i Venezuela, støttes af mere end 50 lande.
Blandt andet USA og flere EU-lande.
Siden januar har Guaidó iværksat store demonstrationer i landet for at overtage magten fra Maduro.
Men præsidenten har holdt stand - støttet af landets magtfulde væbnede styrker.
Guaidó: Vi er tæt på forandringGuaidó har dog ikke mistet håbet om, at militæret vil tilslutte sig hans bestræbelser på at vælte Maduro, siger han til AFP.
- Der er udbredt utilfredshed, og det er militæret ikke afskåret fra.
Der er diskussioner blandt civile og militæret.
Vi er meget tæt på forandring i Venezuela, siger han.
Guaidó mener, at Maduro bliver "svagere og svagere".
- Det siges, at han er i præsidentpaladset, men det siges også, at han befinder sig i en bunker med en primær sikkerhedsring af cubanske styrker og en sekundær sikkerhedsring af præsidentens beskyttelseskorps, siger Guaidó.
- Han har ikke længere tillid til de højtstående militærfolk.
Voldelige sammenstødGuaidós seneste forsøg på at afsætte Maduro i sidste uge medførte flere voldelige sammenstød mellem demonstrationer og militæret.
Her blev fem personer dræbt, flere såret, og 223 blev anholdt.
Alligevel afviser oppositionslederen, at styrken af hans protestbevægelse er ved at aftage.
Maduro betegner det som et kupforsøg fra oppositionslederens side og har fastslået, at militærtoppen har bevist sin loyalitet over for ham.
Læs også:Venezuelas pressede leder: 'Vi har slået kupforsøget ned'Lørdag sagde præsidenten i en tv-transmitteret tale fra en militærøvelse med omkring 5000 soldater:- Jeg sagde til generalerne og admiralerne i går: loyalitet, jeg vil have aktiv loyalitet.
Jeg stoler på jer, men hold jeres øjne åbne.
- En håndfuld forrædere kan ikke tilsværte de væbnede styrkers ære, enhed og sammenhængskraft.
/ritzau/AFPFacebookTwitterKopier linkEmner:Nicolas Maduro (politiker)|Venezuela|Militær|EU|EU-forhold




https://www.dr.dk/nyheder/udland/massakre-i-inn-din-afsloeringen-der-sendte-journalister-bag-tremmer-i-myanmar

UdlandMassakre i Inn Din: Afsløringen, der sendte journalister bag tremmer i MyanmarReportere bag banebrydende undersøgelse af drab på rohingyaer blev løsladt i dag.
© ScanpixAf Jakob Busk Olsen07.
maj 2019 kl.
10.
15Læs opEfter over 500 dages fængsel er to journalister fra Myanmar, Wa Lone og Kyaw Soe Oo, nu tilbage hos deres familier.
Reporterne fra nyhedsbureauet Reuters blev løsladt som led i en nytårsamnesti, der omfatter 6.
520 fanger i Myanmars fængsler.
Løsladelsen af Wa Lone og Kyaw Soe Oo vækker dog størst opmærksomhed, fordi de blev anholdt, mens de var ved at færdiggøre en journalistisk undersøgelse af Myanmars sikkerhedsstyrkers massakre mod ti mænd fra landets muslimske mindretal, rohingyaerne, i 2017.
Journalisternes efterfølgende domme på 14 års fængsel for brud på en lov om statslige hemmeligheder er blevet opfattet som et alvorligt angreb mod pressefriheden og har sat spørgsmåltegn ved demokratiet i Myanmar.
Wa Lone og Kyaw Soe Oo modtog i sidste måned sammen med deres kollegaer hos Reuters den prestigefyldte Pulitzer Pris for deres undersøgelse.
Kyaw Soe Oo (yderst til højre) og Wa Lone (i midten) sammen med deres koner og børn efter løsladelsen.
Etnisk udrensningI august 2017 angreb militante rohingyaer over 30 politiposter i Myanmar.
Angrebene fik sikkerhedsstyrkerne i landet til at indlede en kampagne mod rohingyaerne generelt i delstaten Rakhine, hvor mindretallet bor.
FN har betegnet indsatsen mod rohingyaerne som et skoleeksempel på etnisk udrensning.
Men rapporterne om overgrebene har været hæmmet af, at stort set ingen journalister eller organisationer har haft adgang til Rakhine-staten under udrensningen.
Omverdenens viden om situationen i Rakhine har derfor i høj grad bygget på beviser som luft- og satellitfoto af ødelagte landsbyer og ikke mindst øjenvidneberetninger fra de omkring 700.
000 rohingyaer, som er flygtet fra delstaten til nabolandet Bangladesh.
Det var det, som Wa Lone og Kyaw Soe Oo skulle til at lave om på, da de blev anholdt.
Et luftfoto fra november 2017 af en nedbrændt rohingya-landsby i den nordlige del af Rakhine-staten.
Overfaldsmænd står fremReuters' undersøgelse af massakren mod ti mænd fra landsbyen Inn Din var banebrydende, fordi det for første gang under kampagnen mod rohingyaer i Rakhine lykkedes journalisterne at få buddhistiske landsbyboere til at indrømme, at de havde deltaget i overgreb mod deres muslimske naboer.
Og ikke nok med det: Nyhedsbureauet fik også medlemmer af Myanmars sikkerstyrker til at bekræfte operationen, der skulle rense Inn Din for rohingyaer.
De ti mænd blev fotograferet af en lokal mand, kort før de blev myrdet.
Undersøgelsen fokuserer på en massakre mod ti personer - otte mænd og to teenagere.
I grufulde detaljer beskriver journalisterne, hvor de ti mænd blev plukket ud af en større gruppe rohingyaer, som var flygtet fra deres hjem, som deres buddhistiske naboer og sikkerhedsstyrkerne systematisk havde brændt ned.
MYANMARS ROHINGYAERRohingyaerne levede først og fremmest i Myanmars Rakhine-stat, som grænser op til Bangladesh.
Rohingyaerne er muslimer, mens størstedelen af befolkningen i Myanmar er buddhister.
Myanmar anser de omkring 1,3 millioner rohingyaere, der var i landet, for at være illegale indvandrere fra Bangladesh, selv om de har levet i landet i mange generationer.
De kunne ikke få statsborgerskab, blev udsat for tvangsarbejde, havde ikke ret til at eje land og havde begrænsede rettigheder på flere andre områder.
Kilde: RitzauMændene blev senere dræbt en efter en med sværd og geværkugler og smidt i en ikke særlig dyb grav.
Lokket i fældeJournalisterne havde skaffet billeder af de ti mænd, som en nabo tog lige inden massakren, og Reuters tog selv ud til Inn Din og fandt den grav, hvor øjenvidner havde fortalt, at ligene lå.
Reuters fandt knogler og reb i en grav nær det sted, hvor de ti mænd blev dræbt.
Man behøvede ikke engang at grave for at finde menneskeknogler.
Før afsløringen blev offentliggjort aftalte Wa Lone og Kyaw Soe Oo et møde med to politifolk, der havde lovet at give dem dokumenter om operationen i Rakhine.
Kort tid efter blev journalisterne anholdt og sigtet efter en gammel lov, der forbyder at videregive informationer, som kan bruges mod staten eller regeringen.
Et vidne fra politiet fortalte under den efterfølgende retssag, at reporterne var blevet lokket i en fælde.
Sagen mod Wa Lone og Kyaw Soe Oo har vakt international fordømmelse og forstærket den skuffelse, der omgiver Myanmars reelle leder, Aung San Suu Kyi.
Den tidligere modtager af Nobels fredspris har mistet stort set al sin stråleglans, efter hun er gået fra at være politisk fange til magthaver - ikke mindst på grund af kampagnen mod rohingyaerne.
FacebookTwitterKopier linkEmner:Aung San Suu Kyi (politiker)|Myanmar|Befolkning|Forenede Nationer|Nobelprisen




https://www.dr.dk/nyheder/penge/uafhaengig-laanesammenligningsside-drives-af-kviklaansfirma-gaet-hvem-der-ligger

Penge'Uafhængig' lånesammenligningsside drives af kviklånsfirma: Gæt, hvem der ligger nummer étFinans 247 anbefaler egne lån på sammenligningsside.
Klart brud på markedsføringsloven, siger ekspert.
Findbedstelån.
dk blev taget af nettet, kort efter DR Nyheder i sidste uge kontaktede Finans 247's direktør, Mikkel Winston, for en kommentar.
Af Mathias Sommer, Magnus Jep Nielsen Winther og Nis Kielgast07.
maj 2019 kl.
08.
00Bemærk: artiklen er mere end 30 dage gammelLæs op- Vi gør det let at finde det bedste lån.
Med store typer reklamerer hjemmesiden findbedstelaan.
dk for sin "uafhængige sammenligningsside", hvor danske forbrugere kan skyde vej gennem junglen af kviklån, et marked i voldsom vækst.
- Vi står klar til at rådgive dig, så du er klædt bedst muligt på, står der på hjemmesiden.
Allerøverst på sammenligningssiden finder man de tre kviklånsudbydere Kassekreditten, Kvikto og Minifinans.
Deres lån er markeret som "mest populære" og har fået karakteren 5 ud af 5 stjerner.
Fælles for dem alle er, at de er ejet af det danske kviklånsselskab Finans 247.
Men nu kan DR Nyheder afsløre, at Finans 247 via datterselskabet Lån Penge Aps reelt står bag findbedstelån.
dk.
Vildledende markedsføringOg så er det måske ikke så mærkeligt, at findbedstelån.
dk anbefaler sine egne kviklån med renter på op mod 666 procent om året.
- Når jeg går ind på siden, så er det jo vildledende, fordi jeg helt naturligt antager, at det, der ligger øverst, er de billigste lån.
Men det er det ikke, og derfor er det vildledende, siger Heidi Højmark Helveg, der er partner ved Integra Advokater og ekspert i markedsføringsloven.
Vi har ikke være opmærksom på, at et af disse domæner havde en aktiv side ”findbedstelaan.
dk”, hvilket vi naturligvis beklager.
Mikkel Winston, direktør for Finans 247.
Hun vurderer det særligt alvorligt, at sammenligningssiden er drevet af et kviklånsselskab:- Der vil blive stillet temmelig store krav til gennemsigtighed, hvis man selv er udbyder af de pågældende lån.
I virkeligheden vil man jo anse det som reklame på akkurat samme måde, som hvis man havde smidt det her op på sin egen hjemmeside, siger hun.
Kviklånsfirma: BeklagerEfter DR Nyheder har stillet Finans 247 spørgsmål til findbedstelån.
dk, har kviklånsfirmaet taget hjemmesiden af nettet.
Direktøren for Finans 247 og Lån Penge Aps, Mikkel Winston, ønsker ikke at stille op til interview, men forklarer i et skriftligt svar, at han ikke var 'opmærksom' på findbedstelån.
dk.
- Finans 247 ApS købte 19.
december 2018 selskabet Lån Penge ApS.
Lån Penge ApS ejer en række domænenavne.
Vi har ikke være opmærksom på, at et af disse domæner havde en aktiv side ”findbedstelaan.
dk”, hvilket vi naturligvis beklager, skriver Mikkel Winston.
Winston er bedst kendt som talsmand for Digitale Långivere, som repræsenterer omkring 80 procent af det danske kviklånsmarked.
Han udtalte sig senest i DR Dokumentaren "Kongerne af Kviklån", som blev vist mandag aften på DR 1.
Finans 247's direktør Mikkel Winston, da han medvirkede i DR Dokumentaren "Kongerne af kviklån".
Sag for forbrugerombudsmandenInden findbedstelån.
dk blev taget af nettet, gennemgik Heidi Højmark Helveg hjemmesiden.
Hun vurderer, at findbedstelån.
dk på flere områder overtræder lovgivningen:- Jeg ved ikke snart ikke, hvor jeg skal starte: Det er brud på god markedsføringsskik og god erhvervsskik, siger Heidi Højmark Helveg.
Lånene, der udbydes af Finans 247 har en årlig rente på mellem 320 og 666 procent.
Væsentlig højere end andre lån på siden.
- Når man tager et lån, er det jo renten, man er interesseret i.
Det er kiloprisen per lån, der adskiller dem fra hinanden.
Det er jo ikke ligesom kvaliteten på cowboybukser eller sko, og der må man regne med, at når de ligger øverst, er de billigst, det er et helt grundlæggende markedsføringsretligt princip.
- Hvis jeg var konkurrent, ville jeg da kraftigt overveje at lægge sag an eller kræve erstatning.
Men det er også sandsynligt, at forbrugerombudsmanden tager sagen op, siger Heidi Højmark, advokat og ekspert i markedsføringsloven.
Finans 247•Finans 247 er et dansk kviklånsselskab stiftet i oktober 2016.
•Selskabet står bag hjemmesiderne Kassekreditten, Minifinans, Kvikto og Profilkredit.
Sidstnævnte udbyder kviklån til svenske forbrugere.
•Bag Finans 247 står serieiværksætterne Mads Emil Fast Dahlerup, Casper Ravn-Sørensen og Magnus Borgen Kjøller.
•Finans 247 landede sit første leveår et overskud på knap en million kroner.
•Mikkel Winston er direktør for selskaberne Finans 247 og Lån Penge Aps.
Minifinans.
dk, kvikto.
dk og kassekreditten.
dk er ejet af Finans 247 og figurerede i toppen på prissammenligningssiden findbedstelån.
dk, som også er ejet af Finans 247.
FacebookTwitterKopier linkEmner:Forbrugerombudsmanden|Økonomi|Privatøkonomi|Forbrug|DR1




https://www.dr.dk/nyheder/politik/kredsbestyrelse-udtrykker-mistillid-til-s-kandidat-efter-kritik-af-solomoedre

PolitikKredsbestyrelse udtrykker mistillid til S-kandidat efter kritik af solomødreSocialdemokraten Simon Simonsen risikerer at miste sit kandidatur til Folketinget.
Den socialdemokratiske folketingskandidat Simon Simonsen har den seneste uge været i lidt af et stormvejr for sine kritiske udtalelser om sin partifælle, Roskildeborgmester Joy Mogensen.
Af Laura Juul07.
maj 2019 kl.
00.
51Bemærk: artiklen er mere end 30 dage gammelLæs opSocialdemokratiets bestyrelse i kredsen for Indre By og Christianshavn i København har på et møde her til aften besluttet at udtrykke mistillid til folketingskandidat Simon Simonsen (S).
Det oplyser kredsformand Carlo Søndergaard til DR.
Der bliver nu indkaldt til en ekstraordinær generalforsamling i kredsen for at finde ud af, hvem der skal være kredsens kandidat.
Her risikerer Simon Simonsen at miste sit kandidatur.
Mødet om Simon Simonsens kandidatur skyldtes et Facebook-opslag, han i sidste uge lavede om kvinder, der får børn alene med en sæddonor.
Facebook-opslaget var en reaktion på, at Roskildes borgmester, partifællen Joy Mogensen, offentliggjorde, at hun skulle være alenemor uden at kende faren.
- Flere og flere kvinder bliver soloforældre og det er en tragedie af shakespeareske dimensioner, når der samtidigt er ca.
500.
000 skønne og vidunderlige mænd, der er barnløse, og det tal er stigende, skrev han blandt andet.
Læs også:S-kandidat føler sig misforstået: 'Selvfølgelig skal Joy have lov til at få et barn alene'Står ved sit opslagSimon Simonsen har efterfølgende mødt kritik fra flere kanter - heriblandt fra sin egen partiformand, Mette Frederiksen.
På trods af kritikken har han ikke ønsket at fjerne sit opslag, og han siger, at han står ved sine holdninger og "er optaget af at kunne sikre donorbørns rettigheder til at kunne vide, hvem deres far er.
"Simon Simonsen selv deltog i mødet og tager beslutningen til efterretning.
- Jeg synes, vi har haft en konstruktiv samtale, og så må vi få en generalforsamling, hvor vi afklarer det spørgsmål, siger han til DR.
Han ser nu frem til den ekstraordinære generalforsamling, som der endnu ikke er sat dato på.
- Jeg er kredsens kandidat, og det er jeg indtil generalforsamlingen.
Bestyrelsen er et udpluk af medlemmerne, men det er generalforsamlingen og medlemmerne, der har valgt mig.
FacebookTwitterKopier linkEmner:Joy Mogensen (politiker)|Mette Frederiksen (politiker)|Socialdemokraterne|København|Barnløshed




https://www.dr.dk/nyheder/udland/privatfly-styrter-pa-vej-fra-las-vegas-13-er-omkommet

UdlandPrivatfly styrter på vej fra Las Vegas - 13 er omkommetEt Challenger-fly, der havde 13 personer om bord, styrtede søndag på vej fra Las Vegas til Mexico.
Flyvraget blev fundet den 6.
maj i Ocampo i staten  Coahuila i det nordlige Mexico.
Der var ingen spor af overlevende.
07.
maj 2019 kl.
02.
33 | opdateret 07.
maj 2019 kl.
02.
39Bemærk: artiklen er mere end 30 dage gammelLæs opAlle 13 personer om bord på et privatfly, der søndag styrtede ned i Mexico, er omkommet.
Det oplyser den lokale regering i den mexicanske delstat Coahuila.
Flyet styrtede ned, efter at det fløj af sted fra den amerikanske by Las Vegas med retning mod Monterrey i det nordlige Mexico.
Der var 13 personer - ti passagerer og tre besætningsmedlemmer - om bord på flyet, og der er ikke fundet overlevende.
Flystyrtet skete søndag, men først mandag er der kommet oplysninger ud til offentligheden om ulykken.
Blev først fundet natten til tirsdagFlyets vrag er blevet fundet ved hjælp af luftbilleder.
Det ligger godt 200 kilometer nordvest for byen Monclova i Coahuila, der grænser op til USA.
Myndighederne er natten til tirsdag dansk tid nået frem til vraget, som befinder sig i et sværttilgængeligt, bjergrigt områder.
Det fortæller en talsmand for beredskabet i Coahuila.
Et billede bragt af den lokale tv-station Milenio viser angiveligt de brændte rester af flyets vrag spredt ud over jorden.
Det canadiske koncern Bombardier Inc oplyser i en meddelelse, at der er tale om et af koncernens Challenger 601-fly.
Passagererne endnu ukendteDer er endnu ingen officielle oplysninger fra myndighederne om de personer, der var om bord på privatflyet.
Ifølge mexicanske mediers oplysninger er de omkomne mellem 19 og 57 år gamle.
Avisen Diario de Yucatan skriver, at en af de omkomne er den 55-årige erhvervsmand Luis Octavio Reyes Dominguez, hans kone og deres tre børn.
Passagererne var på vej tilbage fra blandt andet at have set en boksekamp mellem Saul "Canelo" Álvarez og Daniel Jacobs.
Kampen fandt sted i Las Vegas lørdag aften lokal tid.
Flyet lettede fra Las Vegas søndag eftermiddag og skulle efter planen ankomme til Monterrey søndag aften.
Men flyveledere mistede kontakten til flyet, da det befandt sig over Coahuila.
/ritzau/ReutersFacebookTwitterKopier linkEmner:Mexico|Las Vegas|Ulykker|Flytrafik|Bombardier




