https://www.dr.dk/nyheder/penge/facebook-saetter-milliarder-af-til-amerikansk-bode

PengeFacebook sætter milliarder af til amerikansk bødeFacebook har både flere brugere og større omsætning end ventet - selv om de sætter milliarder af til bøde.
Facebook gør klar til at betale milliarder i bøde i USA.
24.
apr.
2019 kl.
22.
53 | opdateret 24.
apr.
2019 kl.
23.
09Bemærk: artiklen er mere end 30 dage gammelLæs opFacebook sætter ifølge sit kvartalsregnskab fem milliarder dollar (over 33 milliarder kroner) af til en mulig bøde fra de amerikanske myndigheder.
Den ventede bøde vil være straf for ikke at beskytte brugernes private oplysninger godt nok.
Det fremgår af kvartalsregnskabet for selskabet bag det sociale medie.
Trods den lurende bøde leverer Facebook et regnskab, der overgår analytikernes forventninger.
Der er både flere brugere og højere omsætning end ventet.
Instagram trækker regnskab opIsær væksten på det fotobaserede sociale medie Instagram samt øget salg af reklamer pynter på tallene.
Antallet af aktive brugere per måned er vokset med 8 procent til 2,38 milliarder.
Læs også:15 år med fjæsbogen: Derfor sidder Zuckerberg stadig på tronenDen samlede omsætning er i kvartalet steget med 26 procent.
Den lander på 15,08 milliarder dollar (godt 100 milliarder kroner).
Analytikernes forventninger lå i snit på en omsætning lige under de 15 milliarder.
Den ventede bøde kan dog aflæses på bundlinjen.
Overskuddet i første kvartal af 2019 er 51 procent lavere end samme periode sidste år.
Det skyldes netop den store hensættelse.
- Sagen er fortsat uafklaret.
Der er ingen garanti for hverken timing eller betingelserne for en afslutning, står der i regnskabet.
87 mio.
brugeres data blev lækketMyndigheden Federal Trade Commission (FTC) undersøger i øjeblikket en mulig bødestraf til Facebook.
Det knytter sig til sagen om misbrug af brugeres private data via det britiske analysefirma Cambridge Analytica.
FTC er en uafhængig myndighed, der skal beskytte amerikanske forbrugere.
Den har siden marts sidste år undersøgt Facebook.
Undersøgelsen startede, efter at det blev afsløret, at der var blevet lækket data fra 87 millioner Facebook-brugere.
Dataene var blevet brugt af Cambridge Analytica under præsidentvalget i 2016.
/ritzau/FacebookTwitterKopier linkEmner:Facebook|Cambridge Analytica|Virksomhedsøkonomi|Analyseinstitutter|Storbritannien




https://www.dr.dk/nyheder/indland/ofrene-terrorangrebet-i-sri-lanka-mindes-med-sang-og-taler

IndlandOfrene for terrorangrebet i Sri Lanka mindes med sang og talerLars Løkke Rasmussen holdt tale og sendte tanker til den danske familie, der mistede tre børn og de mange srilankanere.
Statminister Lars Løkke Rasmussen holdt tale, da ofrene for terrorangrebet i Sri Lanka blev mindet på Kongens Nytorv i København.
Af Sandra Meersohn Meinecke24.
apr.
2019 kl.
21.
16Bemærk: artiklen er mere end 30 dage gammelLæs opDa Sri Lanka påskesøndag blev ramt af otte eksplosioner mistede 359 mennesker livet - blandt de mange dræbte er tre danske børn - og 450 blev såret.
Her til aften blev ofrene mindet med et minuts stilhed, musik og taler på Kongens Nytorv i København.
De mange fremmødte stod med fakler og bannnere med skriften 'Terror never win' (terroren vinder aldrig red.
) og flere var tydeligt berørte, da der blev holdt et minuts stilhed for ofrene.
Her kan du se et sammeklip fra mindehøjtideligheden:Sender tanker til de danske ofreBlandt talerne var statsminister Lars Løkke Rasmussen (V) som sendte sine tanker til de mange ofre og den danske familie, som mistede tre børn under terrorangrebet.
- Tre søskende på ferie med deres forældre.
Med livet foran sig.
Det er ubærligt.
(.
.
.
) Jeg har ikke ord for, hvad familien må gennemgå nu.
Det værste mareridt en familie kan opleve, lød det fra statsministeren, som også sendte en masse tanker til de mange srilankanske ofre og pårørende.
Statsministeren understregede, det var vigtigt at stå sammen og "aldrig, aldrig, aldrig" lade terroristernes vinde med deres mørke og had.
- Angrebene rammer os alle med forfærdelse.
Vi spørger os selv, hvad vil terroristerne opnå?
Og svaret er ligeså enkelt, som det er skræmmende.
Svaret er frygt.
Fordi frygt avler vrede.
Og vrede avler had.
Og had avler mørke.
- Vi skal stå sammen og tænde lys, både i overført betydning og i bogstaveligste forstand, sagde Lars Løkke Rasmussen og tilføjede, at vi skal leve som frie mennesker.
Der var mange fremmødte ved aftenens mindehøjtidlighed på Kongens Nytorv i København.
Der var også mindehøjtidelighed i Odense.
 Statsminister Lars Løkke Rasmussen holdt tale, da der her til aften var mindehøjtidelighed for ofrene i Sri Lanka.
 - Vi må aldrig vænne os til terror, sådan lød buskabet fra justitsminister Søren Pape Poulsen, som også var mødt op til mindehøjtidligheden.
(Foto: Claus bech © fotograf@clausbech.
dk) På programmet var både musik og taler.
Foruden statsministeren talte også Peter Grøndahl, Generalkonsul for Sri Lanka.
Han opfordrede folk til stadig at rejse til Sri Lanka og købe te og kanel fra landet, for at hjælpe.
 359 mennesker mistede livet under søndagens angreb - blandt de mange dræbte er tre danske børn.
Flere var tydeligt berørte ved aftenens mindehøjtidelighed for ofrene.
 'Terror never win' var et af aftenens budskaber både fra de fremmødte og under talerne på scenen.
 Det var ungdomspartierne, VU, DSU, KU, SFU, LAU, RU, DFU og AU der havde arrangeret fakkeloptog på Kongens Nytorv i København.
Her synger den danske sanger og sangskriver Annika Aakjær.
1 / 7Der var mange fremmødte ved aftenens mindehøjtidlighed på Kongens Nytorv i København.
Der var også mindehøjtidelighed i Odense.
1 / 7Statsminister Lars Løkke Rasmussen holdt tale, da der her til aften var mindehøjtidelighed for ofrene i Sri Lanka.
2 / 7- Vi må aldrig vænne os til terror, sådan lød buskabet fra justitsminister Søren Pape Poulsen, som også var mødt op til mindehøjtidligheden.
(Foto: Claus bech © fotograf@clausbech.
dk)3 / 7På programmet var både musik og taler.
Foruden statsministeren talte også Peter Grøndahl, Generalkonsul for Sri Lanka.
Han opfordrede folk til stadig at rejse til Sri Lanka og købe te og kanel fra landet, for at hjælpe.
4 / 7359 mennesker mistede livet under søndagens angreb - blandt de mange dræbte er tre danske børn.
Flere var tydeligt berørte ved aftenens mindehøjtidelighed for ofrene.
5 / 7'Terror never win' var et af aftenens budskaber både fra de fremmødte og under talerne på scenen.
6 / 7Det var ungdomspartierne, VU, DSU, KU, SFU, LAU, RU, DFU og AU der havde arrangeret fakkeloptog på Kongens Nytorv i København.
Her synger den danske sanger og sangskriver Annika Aakjær.
7 / 7Justitsministeren: 'Det er aldeles meningsløst'Flere politikere var mødt op på Kongens Nytorv.
Blandt andre justistminister Søren Pape Poulsen (K), som også sendte sine tanker til de tre danske børn, som blev dræbt under angrebene i Sri Lanka.
- Man får et sug i maven.
Det er helt uvirkeligt.
Når en dansk familie er indblandet, kommer det meget tæt på, sagde justitsministeren.
Søren Pape Poulsen (K) tilføjede, at det er vigtigt, at det aldrig bliver normalen, at der sker terror rundt om i verden.
- Vi skal passe på.
Vi må aldrig vænne os til det her.
Det er en meget voldsom hændelse.
- Det er helt og aldeles meningsløst.
Men hvis vi står sammen, kan vi måske være med til at gøre en forskel, sagde han.
På aftenens program var også Peter Grøndahl, generalkonsul for Sri Lanka, han opfordrede danskerne fortsat at rejse til Sri Lanka på ferie og købe te og kanel fra landet.
- Det er en måde at se fremad og hjælpe Sri Lanka, sagde han.
Se hele statsministerens tale her:FacebookTwitterKopier linkEmner:Det Konservative Folkeparti|Lars Løkke Rasmussen (politiker)|Søren Pape Poulsen (politiker)|Sri Lanka|Terrorisme




https://www.dr.dk/sporten/oevrig/skuffet-groth-efter-dobbelt-vm-exit-jeg-maa-hurtigt-videre

Øvrig sportSkuffet Groth efter dobbelt VM-exit: 'Jeg må hurtigt videre'Jonathan Groth har ikke tid til at dvæle længe ved sine to nederlag til VM.
Jonathan Groth havde håbet på mere ved årets VM.
Af Malte Nørgaard24.
apr.
2019 kl.
20.
53Bemærk: artiklen er mere end 30 dage gammelLæs opOnsdag den 24.
april blev en rigtig træls dag for Danmarks bedste bordtennisspiller.
Nu skal jeg lige have et par dage væk fra bordet, så jeg kan få følelserne ud af kroppen.
Jonathan Groth, bordtennisspillerFørst blev han sendt ud af VM i single, før han senere på dagen også blev ekspederet ud i double sammen med makkeren Liam Pitchford.
- Det har ikke været en særlig god dag.
Det må jeg indrømme, siger Jonathan Groth.
Læs også:Danmarks bedste bordtennisspiller ryger ud af VM- Jeg har ikke sovet helt fantastisk i nat, men det har jeg prøvet før.
Det skal ikke være en undskyldning.
I min singlekamp havde jeg virkelig svært ved at tage hans server.
Han var sgu lidt bedre end mig, lyder det med henvisning til Jang Woojin fra Sydkorea, der slog danskeren 4-1 i sæt.
I double tabte Jonathan Groth også kampen med 4-1 i sæt.
Stor finale venterDe to nederlag skuffer naturligvis Jonathan Groth, der havde håbet at kunne spille med om medaljerne i double.
- Det er utroligt skuffende.
Vi kunne lige så godt have tabt i første runde.
Lige nu føles det totalt ligegyldigt.
Vi spiller kun for medaljerne, lyder det fra Groth efter den tabte ottendedelsfinale.
På trods af det ærgerlige exit ved VM, så har den danske stjerne ikke tid til at sunde sig alt for meget.
Læs også:Groth banker tysk bordtennis-legende: 'Jeg er i en rivende udvikling'Allerede den 4.
maj står han nemlig i Champions League-finalen med sin russiske klub TTSC Ural Mining Metallurgical Company.
- Nu skal jeg lige have et par dage væk fra bordet, så jeg kan få følelserne ud af kroppen.
Men jeg har ikke så meget valg, fordi Champions League-finalerne venter lige om lidt.
Jeg må hurtigt videre, og så er jeg klar til at spille finalerne, lyder det fra Jonathan Groth.
FacebookTwitterKopier linkEmner:Sydkorea




https://www.dr.dk/nyheder/indland/professor-om-friis-bach-og-dansk-flygtningehjaelp-noget-maa-vaere-gaaet-galt

IndlandProfessor om Friis Bach og Dansk Flygtningehjælp: Noget må være gået galtMen trods fyringen vil den tidligere minister ikke få svært ved at finde sit næste topjob.
Christian Friis Bach er fyret fra posten som generalsekretær i Dansk Flygtningehjælp efter halvandet år på posten.
Af Flemming Brandt24.
apr.
2019 kl.
21.
15Bemærk: artiklen er mere end 30 dage gammelLæs opTidligere i dag meddelte Dansk Flygtningehjælp, at organisationens generalsekretær, Christian Friis Bach, fratræder med øjeblikkelig virkning.
Et enigt forretningsudvalg havde ifølge en pressemeddelelse besluttet, at der var brug for en anden ledelsesprofil 'til at føre Dansk Flygtningehjælp godt igennem de nødvendige forandringer'.
Læs også:Christian Friis Bach færdig i Dansk FlygtningehjælpI et facebookopslag kalder Christian Friis Bach selv afskeden en fyring og beklager, at han ikke har fået 'alle til at stå sammen' i en periode, som han betegner som 'en tid med store udfordringer'.
Friis Bach, der har en fortid som udviklingsminister for Radikale Venstre i Helle Thorning-Schmidts regering, tiltrådte posten i Dansk Flygtningehjælp 1.
november 2017.
Han bestred den altså mindre end halvandet år - en varighed, der står i kontrast til forgængeren Andreas Kamm, som repræsenterede Flygtningehjælpen i næsten tyve år.
Christian Friis BachFødt: 29.
april 1966 (52 år) på Frederiksberg.
Søn af: Selvstændig Ellen Birgitte Bach og lektor Erik Bach.
Uddannelse:1992 til 1996: Ph.
d.
i international økonomi fra Den Kongelige Veterinær- og Landbohøjskole.
1986 til 1992: Cand.
agro.
fra Den Kongelige Veterinær- og Landbohøjskole.
1991: Tillægseksamen i journalistik på Danmarks Journalisthøjskole.
Karriere:2017 til 2019: Generalsekretær for Dansk Flygtningehjælp.
2014 til 2017: Undergeneralsekretær i FN og leder af UNECE, FN's Økonomiske Kommission for Europa.
2011 til 2013: Minister for Udviklingsbistand (Rad.
V.
)2010 til 2011: Administrerende direktør i ViewWorld Aps.
2005 til 2010: International chef i Folkekirkens Nødhjælp.
1999 til 2005: Lektor i international økonomi/udviklingsøkonomi på Den Kongelige Veterinær- og Landbohøjskole.
Civilstand: Gift med Karin Friis Bach.
Parret har tre børn.
Fritidsinteresser: Driver i sin fritid et mindre landbrug med køer og heste.
Kilder: Dansk Flygtningehjælp og ft.
dk.
/ritzau/Noget må være gået galtAnders Drejer er professor i strategi og forretningsudvikling ved Aalborg Universitet.
Han blev overrasket, da han læste om fyringen.
- Et eller andet må være gået galt, når man bliver fyret efter kun halvandet år.
- Set udefra virker det, som om Friis Bach har gjort det godt.
Men det må have haltet på de indre linjer.
Når professoren sammenholder den nu fyrede generalsekretærs cv med posten i Dansk Flygtningehjælp, ser han kun et imponerende sammenfald.
Alligevel har der åbenbart været tale om et mismatch i forhold til de forventninger, der var til Christian Friis Bachs evner i det daglige arbejde.
- Der hvor det kan være gået galt, er i det, jeg kalder ledelse i det små.
Nu spekulerer jeg helt vildt, men han kan have fået sine medarbejdere imod sig.
- Som jeg læser det, har han skullet gennemføre nogle forandringer i organisationen, og hvis medarbejderne ikke har villet eller kunnet det, er det stadig lederens ansvar.
Ligesom på et fodboldhold er det nemmere at fyre træneren end at skifte holdet ud - og paradoksalt virker det nogle gange.
Usædvanligt lidt i fratrædelseIfølge ansættelseskontrakten, som er offentlig tilgængelig, får Christian Friis Bach fem måneders løn plus pension med sig.
Hans månedsløn var 81.
560 kr.
, og han fik 17,1 procent i pension.
De fem måneder svarer derfor til 477.
533,90 kroner.
- Det er i virkeligheden usædvanligt lidt i forhold til den post, som han har haft.
I dag får topchefer som regel et til to års løn med sig, fordi de har et job med en indbygget risiko for, at de bliver fyret, fastslår Anders Drejer.
Han ser gode muligheder for, at Christian Friis Bach måske snart lander et tilsvarende topjob.
- Det fuldstændig aftabuiseret at blive fyret i dag.
Som det fremgår af facebook-opslaget, er han kommet ud af jobbet på en måde, som han kan acceptere.
Det giver ham ikke engang en plet på hans cv.
- Men måske vil han ved sin næste jobsamtale fastslå, at han skal være en forretningsudviklende visionær leder, som så skal have en 'indenrigsminister' til den interne ledelse, siger Anders Drejer.
FacebookTwitterKopier linkEmner:Christian Friis Bach (politiker)|Helle Thorning-Schmidt (politiker)|Dansk Flygtningehjælp|Radikale Venstre|Ledelse




https://www.dr.dk/nyheder/indland/tysk-politi-anholder-flere-afviste-asylansoegere-fra-danmark

IndlandTysk politi anholder flere afviste asylansøgere fra DanmarkDe prøver lykken i Tyskland efter at være blevet afvist i Danmark, lyder en af forklaringerne.
© drAf Louise Damløv, Astrid Sejersen og Adnan Sircic24.
apr.
2019 kl.
19.
41Læs op- Vi vil gerne se jeres pas.
Tre tyske politibetjente er netop steget ind i en kupé i intercitytoget mod Hamborg på Flensborg banegård.
Toget har lige krydset den dansk-tyske grænse, og politiet tjekker, om alle passagerer har deres papirer i orden.
- Vi har det seneste år oplevet, at rigtig mange personer fra skandinaviske lande rejser mod Tyskland, og det skyldes, at de har fået afslag på asyl i Danmark og risikerer udvisning, siger Hanspeter Schwartz, der er en af de tre betjente og talsmand for det tyske forbundspoliti i Flensborg.
På et nattog tidligt i morges anholdt vi for eksempel seks personerHanspeter Schwartz, talsmand, tysk forbundspolitiLæs også:10 millioner kontroller ved grænsen: Under en promille afvisesPolitiet kontrollerer tog flere gange om ugen, og ofte finder de udlændige, der illegalt forsøger at krydse grænsen, fortæller han.
- På et nattog tidligt i morges anholdt vi for eksempel seks personer.
Det afspejler sig også i statistikken.
Tysk politi anholder nemlig i stigende grad udlændinge, der forsøger at trænge ulovligt ind i landet fra Danmark.
I 2016 blev 1750 udlændinge tilbageholdt af det tyske politi.
I 2018 var det tal steget til 2350.
- De risikerer hjemsendelse.
Det ønsker de naturligvis ikke, og derfor sætter de kursen mod Tyskland, siger Hanspeter Schwartz.
Strammere regler i Danmark kan være årsagenRegeringen har siden 2015 strammet asyllovgivningen flere gange, hvilket kan være en af årsagerne til, at Tyskland anholder et stigende antal udlændinge uden papirer, vurderer juraprofessor ved Københavns Universitet, Thomas Gammeltoft-Hansen, der har speciale i asyllovgivning.
Det er klart, at det skaber trafik, når man efter at have fået afslag i et land kan være så heldig at få asyl i et andet landThomas Gammeltoft-Hansen, juraprofessor- Der er jo ingen tvivl om, at Danmark har gennemført stramninger gennem de sidste år - ikke mindst for dem, der sidder i de her udsendelsespositioner, siger han om de udlændinge, der har fået afslag på asyl.
De tyske myndigheder har mulighed for at sende de afviste asylansøgere tilbage til Danmark, men sker det ikke inden for seks måneder, har de ret til at søge asyl i Tyskland.
Derfor ser man eksempler på asylansøgere, der går under jorden eller på anden vis trækker tiden.
Læs også:Politiet har afvist 7500 personer ved grænsen på tre år- Det er klart, at det skaber trafik, når man efter at have fået afslag i et land kan være så heldig at få asyl i et andet land, siger Thomas Gammeltoft-Hansen og pointerer, at det jo slet ikke burde være muligt, fordi EU-landene med Dublin-forordningen har lavet en aftale om, at man kun kan søge asyl i et land - som udgangspunkt i det land, man først bliver registreret i.
- Den skulle jo forhindre det her fænomen, som man kalder asylshopping.
Og det er jo lige præcis det, vi ser, og som vi egentlig har set i mange år.
Men nu tyder det på, at det er voksende, og at trafikken går den anden vej, siger han.
Dublin-forordningenDublin-forordningen er en aftale mellem EU-landene.
Den skal sikre, at en asylansøgning kun behandles af ét land.
Aftalen skal også sikre, at der altid kan findes et land, som er ansvarlig for en asylansøgning.
Et land er blandt andet ansvarligt for en asylansøger, hvis landet er det første EU-land, asylansøgeren ulovligt er rejst ind i, eller hvis landet er det land, hvor asylansøgeren først har søgt om asyl.
Kilde: UdlændingestyrelsenTidskrævende for tysk politiNår politiet i Tyskland pågriber de illegale udlændinge, tager betjentene dem med på stationen for at fastslå deres identitet, hvorefter nogle bliver sendt tilbage til Danmark, mens de fleste bliver overdraget til de tyske udlændingemyndigheder.
Læs også:Danmark modtog 3.
500 asylsøgere sidste årOg det arbejde er tidskrævende og lægger et pres på politiet i Flensborg, lyder det fra Hanspeter Schwartz på Flensborg Banegård, der på aktionen i toget ikke anholdt nogen illegale udlændinge i denne omgang.
- Det er meget arbejde for os.
Hvis de ikke har nogen dokumenter, må vi tage deres fingeraftryk.
Det tager lang tid, og det er rigtig meget ekstra arbejde for os, siger han.
Tysk politi tjekker oftest i toge, når de leder efter udlændinge, der illegalt krydser grænsen fra Danmark til Tyskland.
(© dr)Minister: Vi gør, hvad vi kanPå Christianborg er det integrationsminister Inger Støjberg (V), der har ansvaret for de afviste asylansøgere i Danmark, og hun mener ikke, at regeringen kan hjælpe de tyske myndigheder mere.
Læs også:Khoshnaw forlod Kærshovedgård: Nu får han ny chance i Italien- Det er illegalt, og det tager jeg selvfølgelig afstand fra.
Men når det er sagt, så er det også mennesker, der ikke har ret til at opholde sig i Danmark - de skal jo rejse hjem til deres hjemland, og jeg kan i hvert fald konstatere, at de ikke er i Danmark længere.
Burde vi ikke have bedre styr på vores afviste asylansøgere?
- Vi gør alt, hvad vi overhovedet kan for at få sendt de her mennesker hjem.
At der så er nogle, der forsvinder, det er rigtig svært at holde for.
Og det er så mennesker, der for eksempel forsøger at prøve lykken i Tyskland eller Sydeuropa, siger Inger Støjberg.
Sidste år efterlyste Rigspolitiet 2.
835 afviste asylansøgere, der var forsvundet her i Danmark.
FacebookTwitterKopier linkEmner:Inger Støjberg (politiker)|Venstre|Tyskland|Flygtninge og asylansøgere|Flensborg




https://www.dr.dk/nyheder/politik/ep-valg/enhedslisten-vil-baade-nedbryde-eu-og-goere-det-klimagroent

EP-valgEnhedslisten vil både nedbryde EU og gøre det klimagrøntVenstrefløjspartiet præsenterede i dag sit klimaudspil til EP-valget.
Enhedslistens spidskandidat til europaparlamentsvalget, Nikolaj Villumsen, talte i dag, da den nye klimaplan blev fremlagt.
Af Per Bang Thomsen24.
apr.
2019 kl.
20.
45Bemærk: artiklen er mere end 30 dage gammelLæs opSymbolikken var smurt tykt på, da Enhedslisten i dag præsenterede sit nye europæiske klimaudspil, 'New Green Deal for Europa'.
Pressemødet fandt sted i Det Grønlandske Hus i København, omkranset af snehvide vægge og illustrationer af den grønlandske indlandsis, der lige nu skrumper som følge af klimaforandringerne.
Og det politiske budskab blev ikke pakket ind foran de små 100 fremmødte:Hvornår er der valg til Europa-Parlamentet?
Det danske valg til Europa-Parlamentet finder sted i dag.
Medlemmerne bliver valgt ved direkte valg i alle EU-lande.
Sammen med medlemslandenes ministre vedtager europaparlamentarikerne nye love i EU.
Danmark skal vælge 14 medlemmer til Europa-Parlamentet.
13 indtager deres pladser den 2.
juli, mens nummer 14 indtager sin plads, i det øjeblik Storbritannien forlader EU.
Vi står over for ”en forfærdelig klimakatastrofe”, som risikerer at ”spinne fuldstændig ud af kontrol”, hvis ikke politikerne handler nu.
- Det er helt afgørende, at vi får skabt klimahandling i Europa, hvis vi skal nå i mål med den grønne omstilling.
Men EU's grønne indsats er fuldstændig utilstrækkelig, og EU's bureaukratiske regler står i dag i vejen for en række nødvendige initiativer, der skal tages i de enkelte lande, siger Nikolaj Villumsen, der er Enhedslistens spidskandidat til europaparlamentsvalget i maj.
Støtten til beskidt energi skal stoppe'New Green Deal for Europa' består af ni forskellige klimainitiativer – heriblandt en togfond, der skal forbedre togforbindelserne rundt om i Europa, skrappere klimakrav til EU-landene samt en ny klimalov, der skal tvinge medlemslandene til at sætte klimaet over økonomiske hensyn og interesser.
Og det er ikke kun Enhedslisten, der stiller op til europaparlamentsvalget for første gang nogensinde, som går til valg på den nye klimaplan.
Det samme gør fem andre europæiske venstrefløjspartier, heriblandt Pademos fra Spanien og Vänsterpärtiet fra Sverige, og sammen har partierne skabt alliancen ”Now, the people”.
- Støtten til beskidt energi fra stater og EU må stoppe.
Der er mange penge, der går til skadelige aktiviteter, siger Jonas Karlsson fra Vänsterpärtiet, der var en af de udenlandske politikere fra alliancen, som var mødt op.
Politikere fra Vänsterpärtiet i Sverige, La France Insoumise i Frankrig og Bloco de Esquerda i Portugal var mødt op i dag.
EU-regler spænder benIfølge Nikolaj Villumsen, der i dag sidder i Folketinget for sit parti, har EU brug for foregangslande, der kan vise den grønne vej fremad for de andre medlemslande.
Men som det er i dag, spænder EU ben for dem, der vil noget mere, mener Nikolaj Villumsen.
Her peger han på Enhedslistens eget forslag om at indføre et forbud mod salg af benzin- og dieselbiler i Danmark fra år 2025.
Det vil nemlig være i strid med reglerne for EU's indre marked, hvis et medlemsland forbyder et produkt, der ellers er godkendt i unionen, og det er stærkt problematisk, mener Nikolaj Villumsen.
Her er de ni klimatiltagStår det til Enhedslisten og de fem andre partier i alliancen skal der:1) Laves en klimalov for Europa2) Mere støtte til offentlige grønne investeringer3) De bindende klimamål skal skærpes4) Mere grøn transport, herunder en togfond5) Et forbud mod benzin- og dieselbiler i 2025.
6) En grøn investeringsplan7) Stop for EU-støtte til fossile brændsler8) En ny grøn plan for landbruget9) Betale vores klimagæld til udviklingslandeneLæs hele udspillet her.
- EU sætter hensynet til den tyske bilindustri over Danmarks demokratiske mulighed for at gå foran i den grønne omstilling, og det kan ikke være rigtigt.
Hvis vi skal nå i mål med den grønne omstilling, så skal det være muligt for de enkelte lande at gå forrest og tage initiativer, der viser vejen, siger han.
EU er en stor spillerJens Mattias Clausen, der er klimapolitisk rådgiver hos miljøorganisationen Greenpeace, var en af dem, der overværede pressemødet.
Han er på mange måder begejstret for det nye udspil.
Heriblandt målet om at reducere EU's drivhusgasudledning med 65 procent i år 2030 frem for de 40 procent, som er målet nu.
Og han er enig i, at EU's nuværende klimaindsats ikke er tilstrækkelig.
Men han understreger, at den europæiske union er en ”en kæmpestor spiller, som har mulighed for at trække hele verden med sig” på den grønne dagsorden.
Og det er muligt for selv en dansk parlamentariker at få indflydelse, hvis man får opbygget de rette alliancer.
- Hvis EU gør noget, så er der rigtig mange andre store spillere, ikke mindst i udviklingslandene, som følger med.
Og selvom EU ikke har gjort nok på klimafronten, så har de trods alt været garant for at skubbe nogle lande til at gøre noget, de ellers ikke ville have lyst til, siger Jens Mattias Clausen.
S: Kom nu helt ind i kampenJeppe Kofod, der er den socialdemokratiske spidskandidat til europaparlamentsvalget, fulgte med i den nye klimaplan fra sidelinjen.
Men han kan med egne ord ”støtte mange af tingene i planen”.
- Det er noget, Socialdemokratiet har kæmpet for i lang tid, og derfor er det positivt, at Enhedslisten nu også støtter det.
Bedre sent end aldrig, siger Jeppe Kofod.
Han mener dog, at det er ”bemærkelsesværdigt”, at et parti, som ønsker, at Danmark skal forlade EU-samarbejdet, nu ”vil gøre EU til en grøn klimaunion”.
- Jeg ville ønske, at Enhedslisten gik mere helhjertet ind i det frem for at arbejde for at få Danmark ud af EU.
Jeppe Kofod (S) kalder det "bedre sent end aldrig", at Enhedslisten nu vil presse på for et grønt EU.
Men ifølge Enhedslistens spidskandidat er der intet bemærkelsesværdigt i, at partiet både vil ”svække, nedbryde og afskaffe EU”, som der står i partiprogrammet, og kæmpe for en mere klimaambitiøs union.
- Vi vil grundlæggende ændre samarbejdet i Europa.
Vi er ikke imod europæisk samarbejde, men vi er imod den nuværende indretning af EU, fordi det er udemokratisk og sætter hensynet til profit over hensynet til mennesker og miljø, siger Nikolaj Villumsen.
EL: Vi er ikke på bagkantBetyder det så, at man kan udskifte ”svække, nedbryde og afskaffe EU” med ”styrke EU i en grøn retning”?
- Hvis vi blot styrkede EU i dag, ville vi blot styrke en kulsort udvikling, der ikke kommer i mål med klimakrisen.
Derfor ønsker vi en grundlæggende ændring, og derfor foreslår vi en klimalov, så vi sætter hensynet til klimaet over hensynet til den tyske bilindustri, siger Nikolaj Villumsen.
Enhedslisten har hidtil været repræsenteret i Europa-Parlamentet igennem Folkebevægelsen mod EU, som samler EU-modstandere fra både højre og venstrefløjen.
Og Nikolaj Villumsen tilføjer, at der "er kræfter i Europa-Parlamentet, der har kæmpet den grønne sag".
- Men de har bare ikke kæmpet hårdt nok, siger han og afviser, at Enhedslisten burde være kommet på banen før.
Du er ikke ærgerlig over, at I ikke kom med for fem eller ti år siden, så I kunne have presset EU i den grønne retning, I ønsker?
- Vi har valgt at stille op nu, fordi vi står over for en klimakrise, og der er behov for, at vi både handler i EU og i Danmark.
Derfor er jeg virkelig glad for, at vi har truffet den beslutning nu, siger han.
Europaparlamentsvalget finder sted søndag den 26.
maj.
Her kan du møde allede danske spidskandidater:FacebookTwitterKopier linkEmner:EU|Europa-Parlamentet|EU-forhold|København|Jeppe Kofod (politiker)




https://www.dr.dk/nyheder/kultur/film/troldspejlet-guider-til-avengers-faa-styr-paa-filmen-alle-taler-om-lige-nu

TroldspejletSe temaFilm og serierTroldspejlet guider til Avengers: Få styr på filmen alle taler om lige nuJakob Stegelmann giver dig sin 'Bluffer's Guide' til den hypede og aktuelle 'Avengers: Endgame'.
Officielt er 'Avengers: Endgame' afslutningen på det såkaldte Marvel Cinematic Universe.
Eller er det?
Rygter vil vide, at den egentlige afslutning først kommer i Spider-Man-filmen 'Spider-Man: Far From Home', der kommer i juli måned.
(© Marvel Studios)Af Jakob Stegelmann24.
apr.
2019 kl.
20.
02Bemærk: artiklen er mere end 30 dage gammelLæs opDet er kun de mest hårdkogte Marvel-fans, der har set alle 21 film i den officielle serie.
Men selv hvis man har set rigtig mange af dem, er det svært at holde styr på alle figurerne.
Marvels superhelteunivers er vildt forvirrende - og det er helt overlagt.
TroldspejletJakob Stegelmann og hans redaktion rapporterer løbende fra tegneseriernes, filmens, gamingens og superheltenes forunderlige verden i programmet, der for de flestes vedkommende ikke behøver introduktion.
Ud over tv-programmet på DR Ultra - og den nye DR-podcast - giver Troldspejlet dig også løbende nyheder, video og anbefalinger på dr.
dk.
Jo mere indviklet og mystisk - desto mere er der at snakke om og diskutere for fans.
Men er man helt blank, og er 'Avengers: Endgame' den første Marvel-film, man ser?
Læs også:Årets mest ventede film rammer biograferne i dag: Intet bliver nogensinde det samme igenBare rolig, det skal nok gå.
Først skal man vide, at superskurken Thanos i forrige film havde held til at udslette halvdelen af jordens befolkning og en del af superheltene.
Milliarder døde - og helte som Spider-Man, Doctor Strange og Black Panther omkom!
Det er den katastrofe, de tilbageblevne helte nu skal forholde sig til.
Og så skal man have basis-pakken af sin Marvel-Hvem-Er-Hvem på plads.
Se her hvilke figurer, filmrækken består af:1Avengers(© Chuck Zlotnick/ Marvel Studios)Avengers er gruppen, det hele handler om.
De arbejder hver for sig i det daglige, men slutter sig sammen, hvis truslerne bliver for store til én superhelt.
Læs om gruppens vigtigste medlemmer herunder:2Iron Man(© Marvel Studios)Iron Man er frontfigur for Avengers.
Han har dybest set ingen superkræfter, men han er hovedrig og har bygget sig en fantastisk flyvedragt, der gør ham stærk og usårlig.
Alias: Tony Stark.
Iron Man spilles af Robert Downey Jr.
3Captain America(© Marvel Studios)Captain America var den oprindelige, første Marvel-helt.
Han arbejdede oprindelig under 2.
verdenskrig, blev frosset ned og er derfor stadig lige så ung som dengang.
Han er blevet fysisk opgraderet til superstyrke og har et skjold, der kan bruges som dødbringende våben.
Alias: Steve Rogers.
Han spilles af Chris Evans.
4Hulk(© Marvel Studios)Hulk er nærmest et monster, stor, grøn og truende.
Men han er en helt, og han kan især bruges, når han er vred.
Alias: Bruce Banner.
Han spilles af Mark Ruffalo.
5Thor(© Marvel Studios)Thor er en superhelteudgave af den nordiske tordengud.
Hans superkræfter får hjælp af den berømte hammer.
Han har intet alias, for han er jo en gud.
Han spilles af Chris Hemsworth.
6Black Widow(© Marvel Studios)Black Widow er en af de største kvindelige superhelte.
Hun har dog ingen særlige kræfter, hun er bare superintelligent og vildt god til at kæmpe.
Alias: Natasha Romanoff.
Hun spilles af Scarlett Johansson.
7Hawkeye(© Marvel Studios)Hawkeye har såmænd heller ingen særlige kræfter.
Han er bare ekstremt god til at skyde med bue og pil.
Og så har han desværre skurkagtige tendenser, der gør, at man ikke helt ved, hvor han står.
Alias: Clint Barton.
Han spilles af Jeremy Renner.
8Guardians of the Galaxy(© Marvel Studios)Guardians of the Galaxy er en anden gruppe, der er lidt mindre kendt.
Her er medlemmerne et mere rodet sammenrend af skumle typer, der ikke virker særlig helteagtige.
Men de arbejder sammen med Avengers og er til tider helt uundværlige.
Efter skurken Thanos' ødelæggelsesorgie i sidste film er der dog kun én fra denne gruppe tilbage: Rocket, en genetisk manipuleret vaskebjørn, som Bradley Cooper lægger stemme til.
Kender man disse figurer, kan man sagtens følge med.
Og løber man sur i det undervejs, skal man ikke fortvivle.
Selv de største Marvel-fans forstår ikke det hele.
Det får man dem bare aldrig til at indrømme.
Blær dig med bonusinfoMen hvad hvis man vil imponere sine Marvel-fan-venner?
Det er meget nemt:Man skal klappe eller pifte, når man ser Stan Lee.
Han var Marvels chefredaktør og nåede inden sin død at indspille sin sædvanlige gæsterolle på ganske få sekunder.
Han har én replik - vi ser ham i en sportsvogn.
Han er nem at genkende:Stan Lee var Marvels chefredaktør, indtil han døde i november sidste år.
(© VALERIE MACON/Scanpix)Man kan også blære sig med lidt bonusinfo:•'Avengers: Endgame' blev indspillet samtidig med 'Avengers: Infinity War'.
•Optagelserne sluttede for over et år siden, i januar 2018!
•Den kvindelige superhelt Captain Marvel er med, men Marvel ventede med at afgøre, hvor vigtig hendes rolle skulle være, indtil de så, om hendes egen film - der kom i marts i år - blev en succes.
Det blev den.
•Officielt er 'Avengers: Endgame' afslutningen på det såkaldte Marvel Cinematic Universe.
Eller er det?
Rygter vil vide, at den egentlige afslutning først kommer i Spider-Man-filmen 'Spider-Man: Far From Home', der kommer i juli måned.
•Man må gerne rose instruktørbrødrene Anthony og Joe Russo for deres arbejde med 'Avengers: Endgame'.
Men man skal altid huske at sige, at den vigtigste person bag kulisserne er produceren Kevin Feige - han er supernørd og arkitekten bag hele den 22 film lange Marvel-serie.
Læs også:'Jeg har aldrig set noget lignende': Længe ventet superhelte-film får brandvarm modtagelseFacebookTwitterKopier linkEmner:Robert Downey Jr.
(skuespiller)|Scarlett Johansson (skuespiller)




https://www.dr.dk/nyheder/regionale/oestjylland/krydstogtskib-besoeger-randers-foerste-gang-vi-elsker-smaa-havne-andre

ØstjyllandKrydstogtskib besøger Randers for første gang: 'Vi elsker små havne, andre ikke kan besøge'Det fredede krydstogtskib Nordstjernen anløb her til morgen med 32 ombord.
Det gamle skib fra 1956 ligger her til kaj i Randers.
Af Sofie Møller Themsen og Emma Lichscheidt24.
apr.
2019 kl.
19.
04Bemærk: artiklen er mere end 30 dage gammelLæs opHer til morgen lagde det første krydstogtskib nogensinde til kaj i Randers.
Dog ikke et af de store med mange tusinde turister.
Det var derimod det fredede skib MS Nordstjernen, der er et post- og fragtskib fra 1956, der tager sine gæster på nostalgiske ture fra Trondhjem i Norge til Travemünde i Tyskland.
Ombord var 32 turister, og på kajen stod både byens borgmester og 70-80 andre randrusianere klar til at tage imod gæsterne.
Også Heidi Stein stod klar på kajen.
Hun er turistguide og en af dem, der havde til opgave at vise de 32 krydstogtturister rundt i byen på en rundtur, byens turistorganisation havde arrangeret.
- De skal da se vores herlige middelalderby inden for voldene, og desuden vil jeg vise dem vores håndværkermuseum og vores gamle handskefabrik, lød det fra Heidi Stein.
Hun mener, byen har meget at byde på, ikke mindst på grund af dens historiske islæt.
Randers har landets eneste flodhavn, som større skibe kan lægge til.
 MS Nordstjernen er et post- og fragtskib fra 1956.
 Der er 32 turister ombord.
 Skibet sejler fra Trondhjem i Norge til Travemünde i Tyskland.
 Flere af byrådets politikere var mødt op, herunder borgmesteren.
  Skibets gæster fik en rundvisning i byens historiske gader.
 Krydstogtskibet sejler fra Randers igen klokken 23 i aften.
1 / 8Randers har landets eneste flodhavn, som større skibe kan lægge til.
1 / 8MS Nordstjernen er et post- og fragtskib fra 1956.
2 / 8Der er 32 turister ombord.
3 / 8Skibet sejler fra Trondhjem i Norge til Travemünde i Tyskland.
4 / 8Flere af byrådets politikere var mødt op, herunder borgmesteren.
5 / 86 / 8Skibets gæster fik en rundvisning i byens historiske gader.
7 / 8Krydstogtskibet sejler fra Randers igen klokken 23 i aften.
8 / 8- Vi har mange smukke huse, som er bevaringsværdige, for vi har ikke haft storbrand, som mange andre købssteder ellers har haft, siger hun.
Desuden har byen landets eneste flodhavn, som turistguiden glædede sig til at vise frem.
- Der er en fantastisk natur ved floden og langs Gudenåen, og så er der en særlig hygge i byen, siger hun.
Læs også:Kineserne er vilde med Randers: Vil bygge kopi af Randers MidtbyMargit Distler, der er arrangør og rejseleder, var allerede ved ankomsten begejstret for Randers.
- Randers er fantastisk!
Vi har valgt Randers, fordi vi rejser med Nordstjernen, som er et lille skib, og vi elsker at rejse til små havne, andre krydstogtsskibe ikke kan besøge, siger hun.
Hun er heller ikke i tvivl om, at det gamle skib også i fremtiden vil lægge vejen forbi byen.
- Det gør vi helt sikkert, siger hun.
MS Nordstjernen rejser videre med sine krydstogtsgæster klokken 23 i aften.
FacebookTwitterKopier linkEmner:Randers|Rejse- og turistbranchen|Turisme|Rederier|Jylland




https://www.dr.dk/nyheder/kultur/apples-topchef-med-overraskende-opfordring-brug-mindre-tid-paa-din-iphone

KulturApples topchef med overraskende opfordring: Brug mindre tid på din IphoneSlå notifikationerne fra, og bliv et bedre menneske, lyder opfordringen fra Apple-topchef Tim Cook.
Den overraskende udtalelse kom under Time 100 Summit-arrangementet i går i New York.
Her ses Tim Cook sammen med Oprah Winfrey ved en Apple-event tidligere på året.
Af Henriette Stisen24.
apr.
2019 kl.
19.
02Bemærk: artiklen er mere end 30 dage gammelLæs opKnap halvdelen af smartphone-ejere i Danmark har én, ifølge tal fra 2018.
Og langt de fleste af de ejere nøjes ikke bare med at have den i lommen eller tasken dagen lang – de bruger også en hel del tid med den i hånden.
Vi taler naturligvis om en Iphone fra det amerikanske firma Apple.
Netop telefonens udbredelse og tidsslugende tendenser fik tirsdag Apples administrerende direktør, Tim Cook, til at komme med denne overraskende udtalelse:- Vi ønsker ikke, at folk bruger deres telefon hele tiden.
Det har aldrig været et mål for os (.
.
.
) Vi er ikke motiveret til at gøre det ud fra et forretningsmæssigt udgangspunkt og bestemt heller ikke fra et værdimæssigt udgangpunkt, sagde han ifølge Mashable.
Læs også:Apple overrasker med kæmpe satsning: Vil ændre din måde at game påDet er særligt mængden af notifikationer fra diverse applikationer på Iphone, han er skeptisk overfor.
- Hvis I ikke allerede har gjort det, så vil jeg virkelig opfordre jer til at sortere i jeres push-notifikationer.
- Jeg spurgte mig selv, om jeg virkelig havde brug for at få tusindvis af notifikationer hver dag.
De tilføjer ikke værdi i mit liv eller gør mig til et bedre menneske.
Derfor valgte jeg at fjerne en masse notifikationer, sagde han tirsdag under en tale ved arrangementet Time 100 Summit i New York.
Tim Cook ses her til Time 100 Summit i går i New York.
Techmedie undrer sig over udtalelseTim Cooks udtalelser om tidsforbruget på Iphones har dog fået netmediet Techcrunch, et nyhedsmedie med fokus på teknologi, til at undre sig.
- Det er en interessant påstand, når nu Apple selv har designet en platform, der giver app-udviklere mulighed for konstant at sende de mest ligegyldige notifikationer til deres brugere.
Fra en ny følger på et socialt medie, et salg i en shopping-app eller tilføjelsen af et nyt niveau i et spil, lyder det i et indlæg på siden.
Time 100 Summit er et arrangement, der hylder de folk, som magasinet Time vurderer er de mest indflydelsesrige mennesker det pågældende år.
På 2019-udgaven af listen finder man blandt andre popstjernerne Taylor Swift, Ariana Grande og Lady Gaga, USA's præsident Donald Trump, Israels premierminister Benjamin Netanyahu, Facebook-stifteren Mark Zuckerberg og den 16-årige, svenske klimaaktivist Greta Thunberg.
Ud over Tim Cook talte også blandt andre Hillary Clinton og Tyra Banks ved årets Time 100 Summit-arrangement.
Læs også:Apple vil udkonkurrere Netflix: Ny streamingtjeneste kommer til efteråretFacebookTwitterKopier linkEmner:Apple Inc.
|Benjamin Netanyahu (politiker)|Donald Trump (politiker)|USA|Pop og rock




https://www.dr.dk/nyheder/udland/islamisk-stat-christchurch-og-terroristjagt-her-er-hvad-vi-ved-om-bombeangrebene-i

Bombeangreb i Sri LankaSe temaUdlandIslamisk Stat, Christchurch og terroristjagt: Her er, hvad vi ved om bombeangrebene i Sri LankaInformationerne er mange omkring angrebene i Sri Lanka.
DR Nyheder giver dig her et overblik.
Sri Lanka er i undtagelsestilstand, og militæret har fået flere beføjelser.
Af Simon Vincensen24.
apr.
2019 kl.
17.
21Bemærk: artiklen er mere end 30 dage gammelLæs opIslamisk Stat har taget skylden, myndighederne afviser ikke, at der er tale om 'hævn' for terrorangrebet i den newzealandske by Christchurch og jagten på bagmændene er i gang.
Der er flere ting at holde styr på omkring bombeangrebene i Sri Lanka.
DR Nyheder giver dig her et overblik over situationen.
Hvem står bag?
Islamisk Stats nyhedsbureau Amaq skrev i går, at gruppen står bag bombeangrebene i Sri Lanka.
Bombeangreb i Sri LankaPåskesøndag, den 21.
april 2019, blev Sri Lanka ramt af otte dødelige eksplosioner.
Tre i tre hoteller, tre i kirker under påskemessen, en i et mindre hotel og en bombe gik af under en anholdelsesaktion i hovedstaden Colombo.
Tre danske børn mistede livet.
I alt blev 359 dræbt og over 450 sårede.
Angrebene fandt sted omkring hovedstaden Colombo og i en kirke på ørigets østkyst.
Terrororganisationen bakkede ikke udmeldingen op med beviser, men delte i stedet et billede af otte mænd, som ifølge IS udførte angrebene, på sociale medier.
Billedet er ikke verificeret.
Gruppen mistede kontrollen med dets sidste landområde i marts, men flere eksperter har advaret om, at Islamisk Stats nederlag ikke er ensbetydende med organisationens forsvinden.
Regerigen mistænker en relativt ukendt islamistisk gruppe ved navn National Thawheed Jama'ut (NTJ) for at stå bag angrebene og mener, at denne gruppe er tilknyttet en forholdsvist ukendt radikal islamistisk gruppe i Indien - Jamaat-ul-Mujahideen India.
Teorien er dog, at de har fået hjælp af internationale terrorister.
Læs også:OVERBLIK Det ved vi om de dødelige angreb i Sri LankaNTJ har ikke tidligere begået angreb af søndagens karakter.
Gruppen har ikke kommenteret angrebene i Sri Lanka, skriver BBC.
I går fortalte Sri Lankas premierminister, Ranil Wickremesinghe, på et pressemøde, at Islamisk Stat kan have spillet en rolle i angrebene påskesøndag.
Henvisningen til New Zealand og ChristchurchAngrebene søndag er af flere blevet kædet sammen med terrorangrebet på to moskéer i byen Christchurch i New Zealand i midten af marts.
Sri Lankas viceforsvarsminister, Ruwan Wijewardene, sagde i går, at den foreløbige efterforskning af søndagens bombeangreb viser, at det var 'gengæld for angreb i Christchurch'.
Viceforsvarsministeren fremlagde ikke beviser for påstanden.
En efterretningsmeddelse har angiveligt cirkuleret i regeringen i ugerne op til angrebet i søndags.
Ifølge meddelelsen skulle en af selvmordsbomberne have skrevet opdateringer på sociale medier med 'ekstremistisk indhold' efter angrebet i Christchurch i New Zealand.
Det skriver The Guardian.
Avisen skriver desuden, at terrorforskere mener, at et så koordineret angreb sandsynligvis ville tage måneders forberedelse med koordinering af selvmordsbomberne og afprøvning af eksplosivstoffer.
Og den holdning deler DR's Asien-korrespondent, Philip Khokhar, der både var til stede i Christchurch og nu i Colombo.
- Der er kun gået fem uger siden angrebene i New Zealand, og det er simpelthen for kort tid til at planlægge et så omfattende angreb, som det vi har set her i Sri Lanka, siger han og tilføjer.
- Det kan selvfølgelig være, at angrebene i New Zealand, som primært dræbte muslimer, kan have accelereret planlægningen her i Sri Lanka og motiveret terroristerne yderligere.
Striden mellem præsidenten og premierministerenDen srilankanske regering bliver i øjeblikket gransket, efter det er kommet frem, at myndighederne tidligere på måneden modtog en advarsel om et muligt angreb mod kirker.
En politisk strid mellem Sri Lankas præsident og premierminister kan tilsyneladende have betydet, at premierministeren ikke var informeret om advarslen, der kom fra en udenlandsk efterretningstjeneste.
Læs også:Sri Lankas præsident: Jeg fik ikke advarsler om angrebSikkerhedsstyrker overvågede efterfølgende NTJ, men premierministeren og hans regering blev ikke orienteret, ifølge flere ministre.
Det skriver BBC.
Men ifølge landets præsident kendte heller ikke han noget til advarsler om et forestående angreb i påsken.
Det sagde han i går.
- Jeg forventer at udskifte lederne af forsvarsmyndighederne inden for de næste 24 timer, sagde Maithripala Sirisena.
Og noget tyder på, at præsidenten har fulgt op på sit ord.
Nyhedsbureauerne AP og Reuters melder her til eftermiddag, at Sri Lankas forsvarsminister samt politichef er blevet bedt om at forlade deres stilling.
FacebookTwitterKopier linkEmner:Islamisk Stat|Sri Lanka|Christchurch|Terrorisme|BBC




https://www.dr.dk/sporten/fodbold/england/manchester-city-vinder-lokalopgoer-og-spiller-sig-taettere-paa-mesterskabet

EnglandManchester City vinder lokalopgør og spiller sig tættere på mesterskabetManchester City kan stadig selv afgøre mesterskabet efter 2-0-sejr i lokalbraget ude mod Manchester United.
Manchester City er tættere på mesterskabet.
24.
apr.
2019 kl.
23.
10Bemærk: artiklen er mere end 30 dage gammelLæs opFodboldnerverne var på højkant i Manchester onsdag aften, da byens to store fodboldklubber bragede sammen på Old Trafford.
Her tog Manchester United imod Manchester City, og det endte med en 2-0-sejr til gæsterne.
Dermed spillede City sig på førstepladsen i Premier League og kan selv afgøre det engelske mesterskab.
Efter uafgjort ved pausen satte City sig på kampen i anden halvleg og scorede to gange, uden at man følte, at gæsterne spillede sig helt ud.
City topper dermed ligaen med 89 point foran Liverpool med 88 point, og begge hold har tre runder tilbage i sæsonen.
For United betød nederlaget endnu et knæk i drømmen om top-4, ligesom Arsenal heller ikke gjorde det nemmere for sig selv med et 1-3-nederlag ude til Wolverhampton.
I den strid har Tottenham på tredjepladsen 70 point, mens Chelsea, Arsenal og United følger efter med 67, 66 og 64 point.
Spillet bølgede frem og tilbage på Old Trafford i en livlig første halvleg, og United-keeper David De Gea måtte eksempelvis flot reddede et langskud fra Bernardo Silva.
Få sekunder efter måtte City-keeper Ederson så i aktion i den anden ende, da Marcus Rashford var igennem.
I slutningen af halvlegen satte City sig på spillet, og i det 43.
minut fik gæsterne en stor chance, men Raheem Sterling afsluttede for svagt, og der blev ikke scoret før pausen.
Målene kom efter pausenSeks minutter inde i anden halvleg blev Fernandinho erstattet af Leroy Sané hos City, og overtallet på den offensive midtbane kunne ses.
Sané var hurtigt involveret i det offensive spil, og tre minutter senere kunne City så juble.
Bernardo Silva modtog bolden fra Ilkay Gündogan, og portugiseren trak ind i feltet og afsluttede fladt.
Bolden strøg i mål ved nærmeste stolpe, og City var foran 1-0.
En effektiv omstilling gav scoringen til 2-0.
Sterling drev bolden frem og fandt Sané i venstre side, hvilket gik alt for stærkt for United.
Tyskeren tog et træk ind i feltet og bragede bolden i nettet, og derfra blev det for svært for United, der måtte se sig slået i egen hule af rivalerne.
Wolverhampton var i hopla med en 3-1-sejr over Arsenal.
Ruben Neves bankede Wolverhampton foran 1-0 efter 28 minutter på et direkte frispark, og ni minutter senere var det så Matt Doherty, der headede hjemmeholdet på 2-0.
I halvlegens overtid brød Diogo Jota så igennem og øgede til 3-0, inden Arsenals Sokratis Papastathopoulos reducerede til 1-3 ti minutter før tid.
/ritzau/FacebookTwitterKopier link




https://www.dr.dk/nyheder/udland/srilankansk-turistindustri-maerker-angrebenes-konsekvenser

Bombeangreb i Sri LankaSe temaUdlandSrilankansk turistindustri mærker angrebenes konsekvenserSiden 2009 er antallet af turister, der besøger Sri Lanka, firdoblet.
Turistbureauerne i Sri Lanka frygter, at de i fremtiden vil se færre selfiestænger.
Af Simon Vincensen og Elisabeth Thiis - Colombo24.
apr.
2019 kl.
16.
59Bemærk: artiklen er mere end 30 dage gammelLæs opWeekendens bombeangreb i Sri Lanka har allerede fået konsekvenser for landets turistindustri.
Sådan lyder det fra et af landets største turistbureauer, der organiserer ture for blandt andet danske turister.
Bombeangreb i Sri LankaPåskesøndag, den 21.
april 2019, blev Sri Lanka ramt af otte dødelige eksplosioner.
Tre i tre hoteller, tre i kirker under påskemessen, en i et mindre hotel og en bombe gik af under en anholdelsesaktion i hovedstaden Colombo.
Tre danske børn mistede livet.
I alt blev 359 dræbt og over 450 sårede.
Angrebene fandt sted omkring hovedstaden Colombo og i en kirke på ørigets østkyst.
- For eksempel havde vi to unge danskere, hvis forældre ville have dem til at rejse hjem, men hvor de selv ønskede at fortsætte, fortæller operationschef i bureauet Nkar Travelhouse, Damian Fernando.
Han tilføjer, at bureauet forventer aflysninger de kommende dage.
- Jeg tror desværre, at aflysningerne på kort sigt kan komme op på 30-40, ja, måske 50 procent, og det er uheldigt, siger han.
Antallet af turister firdobletDet gik ellers så godt for den srilankanske turistindustri.
Siden 2009 er antallet af turister, der besøger Sri Lanka, firdoblet.
Forrige år havde landet besøg af 2,1 millioner turister.
Og hos turistministeriet er man bekymret for, at den udvikling kan vende.
- Turisme er den vigtigste faktor i Sri Lanka, siger Jagath Perera, der er talsmand for ministeriet.
FacebookTwitterKopier linkEmner:Turisme|Sri Lanka




https://www.dr.dk/sporten/fodbold/england/fa-cup-vindere-skal-fejre-pokal-med-alkoholfri-champagne

EnglandFA Cup-vindere skal fejre pokal med alkoholfri champagneAf hensyn til blandt andet religion skal de kommende FA Cup-vindere fejre sejr med alkoholfri champagne.
Her bliver der sprøjtet champagne ud over sidste års vindere.
24.
apr.
2019 kl.
16.
47Bemærk: artiklen er mere end 30 dage gammelLæs opNår næste måneds FA Cup-finale mellem Manchester City og Watford er spillet færdig, skal vinderholdet fejre triumfen med alkoholfri champagne.
Det oplyser Det Engelske Fodboldforbund (FA) onsdag.
Forbundet har taget beslutningen af hensyn til spillere, der ikke drikker alkohol, blandt andet af religiøse årsager.
Læs også:Poulsen på pletten sender Leipzig i den tyske pokalfinaleDesuden er det for at undgå, at eventuelle spillere under 18 år, der ikke må drikke alkohol, kommer til at drikke alkohol.
FA Cuppen, der går for at være fodboldens mest traditionsrige pokalturnering, blev første gang afviklet i sæsonen 1871-72, og det er første gang, at vinderne skal fejre sejren med alkoholfri champagne.
Dette års finale løber af stablen på Wembley 18.
maj.
/ritzau/AFPFacebookTwitterKopier link




https://www.dr.dk/nyheder/politik/bland-dig-i-debatten-hvad-har-10-millioner-kontroller-ved-graensen-gjort-godt






https://www.dr.dk/nyheder/udland/nye-anbefalinger-hojst-en-times-tv-og-computer-til-sma-born

UdlandNye anbefalinger: Højst en times tv og computer til små børnBørn på under et år bør slet ikke se på skærme, anbefaler WHO.
Børn på under fem år bør maksimalt sidde stille foran en skærm en time om dagen, lyder en anbefaling fra WHO (Arkivfoto).
)24.
apr.
2019 kl.
16.
44Bemærk: artiklen er mere end 30 dage gammelLæs opBørn på to til fire år bør højst have en times "stillesiddende skærmtid" om dagen.
Det anbefaler Verdenssundhedsorganisationen (WHO).
Den internationale FN-organisation har i dag fremlagt nye retningslinjer i en rapport, der er udgivet på WHO's hjemmeside.
Her anbefaler WHO også, at børn på under et år på intet tidspunkt bør se på elektroniske skærme.
Betegnelsen "stillesiddende skærmtid" drejer sig blandt andet om at se fjernsyn og spille spil på eksempelvis computer eller tablets.
Vaner udvikles tidligtRetningslinjerne drejer sig både om fysisk aktivitet og skærmtid.
Det er første gang, WHO har fremlagt denne type retningslinjer.
Læs også:To timer foran skærmen dagligt kan skade dit barns indlæringOrganisationen anbefaler i den nye rapport motion og gode søvnvaner for at undgå fedme og andre sygdomme.
- Sund fysisk aktivitet, stillesiddende adfærd og søvnvaner bliver udviklet tidligt i livet.
Derfor har vi mulighed for at forme vanerne gennem barndommen, ungdommen og ind i voksenlivet, skriver WHO.
Børn på under et år skal være så aktive som overhovedet muligt - det skal blandt andet ske gennem leg på gulvet.
Når de er stillesiddende, opfordrer organisationen til, at man eksempelvis læser højt for dem frem for altså at benytte sig af skærme.
Mange timers søvnBørn på et til fire år bør være fysisk aktive mindst tre timer om dagen.
- Stillesiddende adfærd - eksempelvis transport i et motordrevet køretøj frem for gang eller cykling, at sidde stille ved et bord i skolen, at se tv eller spille spil på forskellige skærme - er mere og mere fremherskende og er forbundet med dårligt helbred, skriver WHO.
I rapporten kommer organisationen også med anbefalinger for, hvor lang tid små børn skal sove om dagen - inklusive lure.
Nul til tre måneder gamle børn bør sove 14 til 17 timer om dagen.
For børn på fire til 11 måneder lyder anbefalingen på 12 til 16 timers søvn.
Et- til toårige bør få 11 til 14 timers søvn, mens tre- til fireårige bør sove 10 til 13 timer, fremgår det af de nye retningslinjer.
/ritzau/FacebookTwitterKopier linkEmner:WHO|Sundhed og velvære|Søvn|Motion|Forenede Nationer




https://www.dr.dk/sporten/cykling/jakob-fuglsang-slaaet-paa-maalstregen-i-belgisk-cykelklassiker

CyklingJakob Fuglsang slået på målstregen i belgisk cykelklassikerJulian Alaphilippe vandt den belgiske cykelklassiker Flèche Wallonne foran Jakob Fuglsang.
Jakob Fuglsang ser skuffet til, da han bliver slået på målstregen af den franske forhåndsfavorit.
24.
apr.
2019 kl.
16.
16 | opdateret 24.
apr.
2019 kl.
16.
38Bemærk: artiklen er mere end 30 dage gammelLæs opJulian Alaphilippe var onsdag første mand over målstregen i World Tour-løbet La Flèche Wallone med danske Jakob Fuglsang lige efter sig.
I den anden af de tre såkaldte Ardenner-klassikere åbnede den danske Astana-rytter spurten op ad finalestigningen Mur de Huy, før Quick-Steps forhåndsfavorit passerede ham kort før målstregen.
Alaphilippe var på foran en af favoritterne til at vinde løbet.
Det 195 kilometer lange løb fra Ans til Mur de Huy blev fra start præget af et udbrud, men hovedfeltet lod ikke de fem slippe langt nok væk til at få sejren inden for rækkevidde.
På dagens næstsidste af i alt tre passager af Mur de Huy med godt 30 kilometer til mål kom en stor, stærk gruppe væk, men heller ikke den fik lang snor af favoritfeltet.
Læs også:Langvad kører sig på podiet i belgisk klassikerSidste lykkeridder var Tomasz Marczynski (Lotto Soudal), der fik Matej Mohoric efter sig i et angreb med omkring 20 kilometer til mål.
Marczynski og Mohoric havde et hul på 17 sekunder med ni kilometer til mål.
Men tre kilometer senere var eventyret slut.
Fuglsang angreb til sidstSom vanligt skulle det hele derfor afgøres med en sprint op ad den kendte finalestigning, som blot er 1300 meter lang og har en gennemsnitlig stigningsprocent på 9,3.
Med flere meget stejlere stykker undervejs er Mur de Huy dog skrap nok kost til at skabe stor udskilning og kun bringe sejren i spil for de mest eksplosive ryttere, når der ellers er samling ved foden af bakken.
Her sad Jakob Fuglsang (Astana) med i den forreste del af feltet sammen med flere af de store forhåndsfavoritter.
Det var ikke umiddelbart ventet, at danskeren for alvor kunne byde dem trods, men et godt timet og meget stærkt angreb var lige ved at give fuldt udbytte.
/ritzau/FacebookTwitterKopier linkEmner:Astana Pro Team|Jakob Fuglsang (cykelrytter)|Julian Alaphilippe (cykelrytter)|Belgien|Cykelsport




https://www.dr.dk/nyheder/penge/anders-har-haft-en-chip-i-haanden-i-flere-aar-den-kan-ikke-bruges-til-noget-som-helst

PengeAnders har haft en chip i hånden i flere år: 'Den kan ikke bruges til noget som helst'4.
000 svenskere har indtil videre fået chip-implantat.
Blandt andet en række medarbejdere hos rejsebureauet TUI.
Anders Høeg Nissen er en af de få danskere, der har fået skudt en NFC-chip ind under huden mellem tommel- og pegefinger.
 DR)Af Signe Mai Vilsbøll og Julie Johanne Knudsen24.
apr.
2019 kl.
16.
31Bemærk: artiklen er mere end 30 dage gammelLæs opDa teknologi-journalist og foredragsholder Anders Høeg Nissen for fire år siden fik skudt en NFC-chip ind i sin hånd, var det med en drøm om at blive en menneskemaskine og et håb om, at chippen i fremtiden ville kunne bruges til alverdens ting.
Men sådan gik det ikke helt.
Den lille chip, der fortsat sidder i hånden, er mest af alt blevet en indvendig piercing, fortæller Anders Høeg Nissen.
- Jeg tænker relativt tit over, at den sidder under huden, men jeg bruger den ikke til noget som helst i hverdagen, siger han og forklarer, at han forgæves har forsøgt at få chippen til at tale sammen med kortlæsere.
- I starten gjorde jeg mig en del tanker om, hvad jeg kunne kaste mig ud i, og jeg prøvede at få den til at virke som adgangskort til mit arbejdes cykelkælder og mit fitnesscenter.
Det lykkedes bare ikke rigtig, og der er ikke rigtig sket nogle fremskridt på området siden.
Her ses en video fra 2015, hvor Anders Høeg Nissen blev "chippet".
Udbredt i SverigeMens chipteknologi har henvendt sig til de færreste i Danmark, har flere end 4.
000 fået et chip-implantat i hånden i Sverige, hvor den både kan bruges som billetholder i togene og adgangskort hos flere virksomheder.
Flere medarbejdere hos rejsebureauet TUI har blandt andre erstattet deres adgangskort i plastik med en chip, som både kan bruges til at logge på LinkedIn, åbne skabe og printe.
Anders Høeg Nissen forklarer, at de to svenskere Jowan Österlund og Hannes Sjöblad har kickstartet trenden på den anden side af sundet.
Og her har de haft bedre held med at få virksomheder til at give chippen en chance.
- I Sverige kunne det godt udvikle sig endnu mere.
Når mange har chips, vil flere virksomheder hoppe med på vognen, og når man kan bruge dem til mere i hverdagen, vil der samtidig også være flere, der anskaffer sig en chip, siger han.
Ikke egnet som sporingsværktøjEn NFC-chip er på størrelse med en 50-øre.
Den ligger i en glaskapsel, så den ikke bliver afstødt af kroppen, og den har stort set bare en lille smule data og et identifikations-nummer, som kan læses af en NFC-scanner.
På chippen har man med en app selv mulighed for at overføre den data, man ønsker at have tilgængelig, men chippen er ikke egnet som sporingsværktøj.
Den kan nemlig ikke aflæses på afstande, forklarer Anders Høeg Nissen.
- Vi taler millimeter, og man skal helst røre scanneren med hånden, så overvågningsaspektet er den mindste af mine bekymringer.
I praksis vil det være enormt svært at bruge til overvågning.
Jeg er hundrede gange mere bekymret for datalæk fra tjenester, vi bruger på nettet, og for, hvad folk kan hive ud af min telefon.
Her ses den NFC-chip, som Esben Hardenberg har siddende mellem sin pege- og tommelfinger.
Succes i fremtiden?
Anders Høeg Nissen påpeger, at Danmark ikke har været klar til at modtage chip-teknologi.
Og ifølge ham skal teknologien også udvides med flere funktioner, hvis den skal have en berettigelse i fremtiden.
- En chip vil godt kunne bruges i sundhedsmæssige sammenhænge til at tracke ting som sukkerindhold, medicin eller hormoner i blodet, men der skal lidt til.
For folk, der bare skal på arbejde eller printe, giver chips i ure, kort eller armbånd mere mening, fordi de lettere kan udskiftes, siger han.
Spørger man fremtidsforsker og IT-ekspert Preben Mejer, findes der allerede mange alternativer, som vil udkonkurrere den type chip, som TUI eksempelvis tilbyder sine medarbejdere.
- Der er masser af måder, vi kan identificere personer på.
For eksempel ansigtsgenkendelse og fingeraftryk.
Og der er ikke nogle af de teknologier, der gør ondt.
Derfor tror jeg ikke, de her chips bliver vanvittigt udbredt, siger han.
For radiovært på Digitalt på P1 og journalist på DR Viden, Esben Hardenberg, der fik chip-implantat tilbage i 2013, er håbet der stadig.
Han tror på, at chippen vil vinde frem en dag og være mere end "et partytrick":- Den har indtil videre ikke levet op til de praktiske forventninger, men vi må se, hvad der sker.
Jeg tror, at vi ”chippede” mennesker bliver en målgruppe, som virksomheder gerne vil satse på i fremtiden, siger Esben Hardenberg.
FacebookTwitterKopier linkEmner:Sverige|Erhverv|DR P1|Teknologi|LinkedIn




https://www.dr.dk/sporten/cykling/langvad-koerer-sig-paa-podiet-i-belgisk-klassiker

CyklingLangvad kører sig på podiet i belgisk klassikerAnnika Langvad sluttede på en tredjeplads i forårsklassikeren Fleche-Wallone.
Cecilie Uttrup blev nummer otte.
Annika Langvad ses her i aktion på landevejen.
Hun kører også mountainbike.
Af Johan Haarløv24.
apr.
2019 kl.
16.
11 | opdateret 24.
apr.
2019 kl.
16.
14Bemærk: artiklen er mere end 30 dage gammelLæs opDet har været en uge, hvor Annika Langvad har været lige ved og næsten.
Den danske cykelrytter blev for tre dage siden nummer fire i den hollandske forårsklassiker Amstel Gold Race, og onsdag kørte hun sig til en tredjeplads i klassikeren Fleche-Wallone.
Læs også:QUIZ Nu går den vilde brostensjagt: Har du styr på, hvor de danske cykelstjerner kører?
Løbet blev vundet af Langvads hollandske holdkammerat Anna van der Breggen, i øvrigt for femte år i streg.
Langvad sluttede bare fire sekunder efter Breggen, der var bedst på den afsluttende stigning Mur de Huy.
Danske Cecilie Uttrup Ludwig kørte sig til en ottendeplads 23 sekunder efter den hollandske vinder.
FacebookTwitterKopier linkEmner:Annika Langvad (cykelrytter)|Cecilie Uttrup Ludwig (cykelrytter)|Holland|Cykelsport|Belgien




https://www.dr.dk/nyheder/regionale/oestjylland/helene-og-lisbeth-vender-supersygehus-ryggen-nyuddannede

Aarhus UniversitetshospitalSe temaØstjyllandHelene og Lisbeth vender supersygehus ryggen: Nyuddannede anæstesisygeplejersker tjener mere end osEn nyuddannet kan tjene mere end en erfaren anæstesisygeplejerske - på et lavere løntrin.
Lisbeth Østergaard (th.
) og Helene Frøkjær (tv.
) er så trætte af lønvilkårene på Aarhus Universitetshospital, at de har sagt op.
Af Heikki Yding og Emma Lichscheidt24.
apr.
2019 kl.
17.
11 | opdateret 25.
apr.
2019 kl.
12.
34Bemærk: artiklen er mere end 30 dage gammelLæs opRettet 25/4-2019 klokken 12.
33: Tidligere stod et sted "funktionsløn" i en faktaboks.
Det er nu rettet, da der er tale om kvalifikationsløn.
Manglen på anæstesisygeplejersker på Aarhus Universitetshospital gør det svært for sygehuset at gennemføre det ønskede antal operationer.
Men sygehusets eget lønsystem er en del af problemet.
Det mener to anæstesisygeplejersker, Helene Frøkjær og Lisbeth Østergaard, der har sagt op i protest mod systemet.
Nu tager de i stedet til Norge for at arbejde som vikarer.
Det er at grine af os.
Fuldstændig.
Helene Frøkjær, anæstesisygeplejerskeHelene Frøkjær og Lisbeth Østergaard er utilfredse med det såkaldte kvalifikationstillæg, som Aarhus Universitetshospital giver dem oven i grundlønnen på knap 31.
000 kroner om måneden.
Hvad er en anæstesi-sygeplejerske?
Anæstesisygeplejersker yder omsorg for patienterne før, under og efter operationer.
De kan give bedøvelse og overvåge livsvigtige funktioner, mens patienten er bedøvet.
Den anæstesiologiske uddannelse er en specialuddannelse, der kommer oven på basisuddannelsen som sygeplejerske.
Tillægget er delt op i fem trin, og efter seks år som anæstesisygeplejerske er Helene Frøkjær på trin 4, så hun får 18.
000 kroner ekstra om året.
Alligevel kan hun se nyuddannede anæstesisygeplejersker få 21.
000 ekstra om året, selv om de kun er på trin 3.
- Det er at grine af os.
Fuldstændig.
Jeg forstår ikke, at man vælger at lave en løn baseret på kvalifikationer, og så vurderer hospitalet, at en nyuddannet skal have mere i løn end mig, der har været med til at lære hende op, siger hun.
Har forsøgt at råbe ledelsen opLisbeth Østergaard får mindre end Helene Frøkjær, nemlig et tillæg på 14.
400 kroner årligt.
Systemet er nemlig indrettet sådan, at man kan få op til 21.
800 kroner på trin 3, selv om trin 4 starter allerede ved 14.
400 kroner.
Da Lisbeth Østergaard fandt ud af, at nogle af de nyuddannede kolleger årligt får knap 7.
000 kroner mere i løn end hende, blev hun forarget.
- Det kan ikke være rigtigt.
Det er jo logik, at når man er erfaren, skal man have lidt mere end én, der er nyuddannet, siger hun.
Sygeplejerskerne har klaget til ledelsen uden at få ændret noget, og nu har de altså sagt op.
- I bund og grund er jeg egentlig fuldstændig ligeglad med de kroner og ører, men jeg vil have en anerkendelse for det, jeg kan, siger Helene Frøkjær.
Fællestillidsmand: Det har vi pointeret hvert årLønmodellen blev fastsat, da man fusionerede de fire aarhusianske hospitaler til ét Aarhus Universitetshospital og har eksisteret i ni år.
Fællestillidsmanden for sygeplejerskerne Jacob Gøtzsche fortæller, at der samtidig var krav om at udvise løntilbageholdenhed, samtidig med at nogle nye ansatte kunne få højere tillæg end andre:- Man må ikke tage løn fra sygeplejerskerne, der arbejder for samme arbejdsgiver, altså regionen.
Så en sygeplejerske, der kommer fra et andet sygehus med en højere løn, vil også skulle have den, når vedkommende ansættes her, forklarer han.
Derfor mener han, at lønmodellen og de forskellige hensyn på sigt ville kunne føre til den skævvridning i lønningerne, sygeplejerskerne oplever i dag.
- Det er noget, vi har pointeret hvert år, siger han.
Sygeplejefaglig direktør erkender: Det giver ingen meningLedelsen på Aarhus Universitetshospital erkender over for DR P4 Østjylland, at der er noget galt med lønsystemet, og at det skal laves om, så det bliver mere retfærdigt.
- Det giver ingen mening at starte lavere end den højeste sats på det foregående trin, siger sygehusets sygeplejefaglige direktør Inge-Pia Christensen.
Sygeplejefaglig direktør Inge-Pia Christensen er nu parat til at ændre lønsystemet.
(© Dr Østjylland)Hun har allerede taget affære, fortæller hun.
- Jeg har givet vores løn- og personaleafdeling carte blanche til at gå i forhandling med Dansk Sygeplejeråd om det, og det har jeg en klar forventning om, at de siger ja til, siger hun.
Godt nyt, mener Jacob Gøtzsche.
- Det hilser jeg vedlkommen og ser på det med optimisme og glæde.
Løftet om ændringer har dog ikke fået de to sygeplejersker til at droppe opsigelserne.
De begynder på sygehuset i Haugesund i Norge i starten af juni.
FacebookTwitterKopier linkEmner:Aarhus Universitetshospital|Hospitaler|Norge|Arbejdsmarked|Dansk Sygeplejeråd




https://www.dr.dk/nyheder/indland/detektor-twitter-er-knap-saa-roedt-og-facebook-knap-saa-blaat-som-jarlov-paastaar

IndlandDetektor: Twitter er knap så rødt og Facebook knap så blåt, som Jarlov påstårMen den konservative politiker har ifølge forskere alligevel en pointe.
Af Anders Machmüller og Nikolaj Arve24.
apr.
2019 kl.
16.
00Bemærk: artiklen er mere end 30 dage gammelLæs opTwitter er 80 procent venstreorienteret, kunne erhvervsminister Rasmus Jarlov for nylig konkludere efter et eksperiment på det sociale medie.
– Det er en grotesk fejlkonklusion, når journalister og meningsdannere igen og igen skriver artikler og opslag om, hvordan stemningen er på dette forum og tolker det som en generel stemning, slog den konservative politiker fast.
Men kan det passe, at virkeligheden på de sociale medier er så skæv?
Detektor har kigget på tallene.
Hvad er det for et eksperiment?
Debatten om Twitters politiske slagside tog fart, efter at Rasmus Jarlov som “et lille eksperiment” oprettede to identiske afstemninger på sin Facebook- og Twitter-profil.
Han spurgte brugerne, om Dansk Folkeparti eller Alternativet har den bedste udlændingepolitik.
På Facebook blev resultatet, at over 80 procent af stemmerne gik til Dansk Folkeparti, mens Alternativet på Twitter fik over 80 procent af stemmerne.
– Det er almen viden, at danskerne bakker massivt op om en stram udlændingepolitik, så et godt gæt er, at resultatet på Facebook er tættest på folkestemningen, konkluderede Rasmus Jarlov derefter.
Også udenrigsminister Anders Samuelsen (LA) kaldte for nylig Twitter for “venstrefløjens ekkokammer”, og Folketingets formand Pia Kjærsgaard (DF) har kaldt mediet "venstrefløjens propagandamaskine".
Det har vi fundet ud afLad os begynde med det opsigtsvækkende tal: Kan det virkelig passe, at 80 procent af Twitter er venstreorienteret, som Jarlovs eksperiment viser?
Detektor har gennemgået data fra Index Danmark/Gallup.
Og det korte svar er: nej.
Det lidt længere svar viser dog, at Jarlov har en pointe.
Der er en klar overvægt af røde vælgere på Twitter, viser tallene.
Men langt fra så markant som i eksperimentet:46 procent af de danskere, der bruger Twitter mindst ugentligt, vil stemme på rød blok.
25 procent vil stemme på blå blok.
Resten er for eksempel tvivlere eller vil stemme blankt.
Tallene bygger på 529 besvarelser og er derfor behæftet med en vis usikkerhed.
Jakob Linaa Jensen, chefforsker og docent i sociale medier på Danmarks Medie- og Journalisthøjskole, mener derfor, at Jarlov har en pointe, selvom de 80 procent er overdrevet.
– Man kan godt antage, at Twitter har en lidt venstreorienteret slagside, fordi det er domineret af meningsdannere, akademikere og journalister, som måske nok er mere venstreorienterede end gennemsnitsbefolkningen.
Twitter er et elitemedie, og eftersom der altså er en venstreorienteret bias hos mange journalister og akademikere, så bliver det også afspejlet på Twitter, forklarer han.
Socialdemokratiet har sin egen farve, fordi partiet har stemt for en lang række af regeringens udlændingestramninger.
Man kunne derfor også argumentere for, at partiet i denne sammenhæng hører til den modsatte fløj – og så er der faktisk næsten dødt løb.
De socialdemokratiske vælgere udgør nemlig 12 procent af de ugentlige Twitter-brugere.
Men hvad så med Facebook?
Her er billedet næsten det samme, afslører tallene: 41 procent af de danskere, der bruger Facebook mindst ugentligt, vil stemme på rød blok.
28 procent vil stemme på blå blok.
Igen er der en stor gruppe, som ikke peger på et bestemt parti i undersøgelsen.
Tallene bygger her på 6.
899 svar.
Om talleneTallene stammer fra Index Danmark/Gallup og bygger på svar fra i alt 11.
717 danskere fra 18 år og op.
Af dem svarer 6.
899, at de bruger Facebook mindst ugentligt.
529 svarer, at de bruger Twitter mindst ugentligt.
Undersøgelserne er foretaget i det sidste halvår af 2018, og respondenterne er blevet spurgt, hvad de ville stemme, hvis der var folketingsvalg i morgen.
Det tyder altså på, at Rasmus Jarlov har ret i, at der er en klar overvægt af venstreorienterede på Twitter.
Men det samme kan man tilsyneladende sige om Facebook.
Det er dog værd at bemærke, at langt flere danskere bruger Facebook end Twitter.
Ifølge tallene fra Index Danmark/Gallup svarer 65 procent af danskerne over 18 år, at de bruger Facebook ugentligt.
Det gælder kun 7 procent på Twitter.
Som udgangspunkt giver Jakob Linaa Jensen derfor også erhvervsministeren ret i, at Facebook helt overordnet giver et bedre billede af folkestemningen.
– Man rammer i langt højere grad folkedybet og den offentlige mening på Facebook, end man gør på Twitter.
Hvis man skal vide, hvad der rører sig blandt folket på godt og ondt, så skal man på Facebook, siger han.
Igen kan man også vælge at regne de 16 procent socialdemokrater med til den modsatte blok, som i så fald bliver større end rød blok.
UdlændingepolitikIndex Danmark/Gallup har også spurgt Twitter- og Facebook-brugerne, om de er enige eller uenige i udsagnet: “Der gøres for lidt for flygtninge i Danmark.
”Og her er der en lidt mere tydelig forskel på Twitter og Facebook:Blandt de ugentlige Twitter-brugere er 56 procent helt eller delvist enige i udsagnet, mens 36 procent svarer, at de er helt eller delvist uenige.
Blandt de ugentlige Facebook-brugere er det kun 40 procent, der er helt eller delvist enige i, at der gøres for lidt for flygtninge, mens 51 procent er helt eller delvist uenige.
Uanset hvad er der dog stadig langt op til de 80 procent, som Jarlovs eksperiment nåede frem til.
Har Rasmus Jarlov så ret?
Erhvervsministeren har ifølge tallene fra Index Danmark/Gallup ikke ret i, at 80 procent af Twitter er venstreorienteret.
Men han har en pointe, når han siger, at Twitter har en venstreorienteret bias, mens Facebook i højere grad afspejler folkestemningen.
Selve eksperimentet skal man dog ikke lægge alt for meget i, siger de.
– Han er politiker, han er ikke forsker.
Man kan egentlig ikke bruge det til andet end underholdning og til at rejse nogle politiske pointer og måske en diskussion.
Og det er selvfølgelig altid velkomment i et demokrati, siger Jakob Linaa Jensen.
Troels Runge fra IT-Universitetet supplerer:– Det er jo i virkeligheden en god måde at sætte ting på spidsen.
Det er jo en fin gimmick, men meget mere ville jeg heller ikke lægge i det, siger han.
Hvad siger Rasmus Jarlov?
Detektor har spurgt erhvervsminister Rasmus Jarlov, om han stadig mener, 80 procent af Twitter er venstreorienteret.
– Selvfølgelig var det ikke et videnskabeligt eksperiment, og jeg ved da også godt, at Twitter nok ikke er helt 80% venstreorienteret, skriver han i en mail.
– Men det er i høj grad et venstreorienteret ekkokammer.
Hvis man vil vide, hvad folk generelt mener, er en god tommelfingerregel ofte at læse kommentarerne på Twitter og derefter konkludere det modsatte.
Hvis jeg selv har fået mange likes på Twitter, vil jeg som regel overveje, om jeg har bevæget mig for langt til venstre i min udmelding.
Bonusinfo: Forskellen på Twitter og FacebookEn sidste ting: Der er nemlig også en væsentlig forskel på de to sociale medier, som er interessant i forhold til Jarlovs eksperiment – og som kan være med til at forklare, hvorfor resultatet rammer skævt.
Det forklarer Troels Runge fra IT-Universitetet, som forsker i sociale medier.
Selvom Facebook i højere grad er repræsentativt, har det nemlig stor betydning, hvem der laver opslagene.
– Facebook er meget organiseret rundt omkring personlige sider og profiler.
På Twitter er der mere en tendens til at følge emner, siger han.
Det betyder, at Jarlovs eksperiment på Facebook især er nået ud til dem, der i forvejen er enige med den konservative politiker.
– Især på Facebook er de folk, der i første omgang stemmer på Rasmus Jarlovs meningsmålinger, folk, som følger ham i forvejen.
Ikke alle selvfølgelig, men hovedparten.
Havde Alternativet stillet samme spørgsmål på Facebook, så havde det nok været et andet svar, forklarer Troels Runge.
På Twitter gik Alternativet faktisk ind og retweede Rasmus Jarlovs afstemning.
Og det har formentlig været med til at sprede budskabet til flere af partiets vælgere – og pustet forskellene mellem de to sociale medier op.
– Resultaterne er endnu mere ekstreme, end jeg havde forventet.
På Facebook kan det have noget at gøre med folkedybet, og at det er Jarlov, der laver opslaget.
På Twitter tyder det helt klart på, at der har været en koordineret aktion fra Alternativet, siger Jakob Linaa Jensen.
FacebookTwitterKopier linkEmner:Alternativet (parti)|Facebook|Pia Kjærsgaard (politiker)|Rasmus Jarlov (politiker)|Udlændingepolitik




https://www.dr.dk/nyheder/indland/toerken-spreder-sig-hastigt-i-danmark-saadan-haandterer-du-den

IndlandTørken spreder sig hastigt i Danmark: Sådan håndterer du denStor risiko for at tørke vil dominere sommermånederne herhjemme.
Beredskabsstyrelsen fraråder allerede nu at tage grillen i brug.
Risikoen for brand er ganske enkelt for stor med det tørre vejr.
Af Theis Lange Olsen24.
apr.
2019 kl.
15.
49Bemærk: artiklen er mere end 30 dage gammelLæs opModsat Norge og Sverige har Danmark indtil videre været forskånet for voldsomme natur- og skovbrande.
Men efter en usædvanligt tør april er risikoen herhjemme i den grad til stede.
Og med prognoser fra DMI, der ikke just lover silende regn de næste måneder, kan sommeren meget vel ende som den seneste - rekordtør.
Hvad er status på tørken herhjemme?
Hvor det for kort tid siden kun var i Nordsjælland og Nordjylland, at det var rigtig tørt, har det nu bredt sig til store dele af Vestjylland, Fyn og Sydvestsjælland.
Efter en påskeuge med sol og tør vind fra øst har DMI's tørkeindeks ramt 9 ud af 10 - svarende til "høj risiko for tørke".
- Får vi op mod tre uger mere med den her form for tørke, ser vi de gule græsplæner, som vi også så sidste år, siger Mikael Scharling, der er klimatolog ved DMI.
Ifølge prognoserne er der udsigt til regn lidt senere på ugen, men det er langt fra nok til at kompensere for den manglende nedbør de seneste uger.
- Det ser ud til, at der resten af ugen vil falde op mod 20 milimeter regn på landsplan.
Men det opbyggede underskud er faktisk på omkring 65 milimeter.
Så vi skal derop, hvis skal ned på et normalt niveau.
Lige nu mangler vi en hel måneds nedbør, siger Mikael Scharling.
Han kalder den vejrmæssige udvikling i april "meget usædvanlig".
- DMI har regnet tørkeindeks tilbage til 2005.
I den tid har vi ikke set den her situation så tidligt på året, siger klimatologen.
Sommeren ser igen tør udSommeren sidste år var meget varm og knastør.
DMI udsendte for nylig en prognose for sommeren, og den lover mere eller mindre almindeligt dansk sommervejr - til den gode side.
Dermed tyder meget på, at tørken igen kommer til at påvirke sommermånederne.
- I maj (forårsmåned, red.
), juni og juli er der stor fordampning, så selvom der kommer noget nedbør, så vil rigtig meget af det fordampe.
Det betyder, at tørkeindekset vil forblive højt.
- Det tyder på, at vi ikke får ret meget nedbør, så fordi vi ligger højt på tørkeindekset nu, så vil vi også komme til at gøre det henover sommeren.
Så der er stor risiko for, at tørken kommer til at dominere sommermånederne i Danmark, siger Mikael Scharling.
Sidste år nåede sommeren op på 800 solskinstimer.
Det er 30 timer mere end i 1947, der ligger på andenpladsen.
De gode råd til borgerneSidste år var der i flere kommuner forbud mod at brænde bål sankthansaften.
Den hastigt fremskredne tørke stiller store krav til borgerne, hvis natur- og skovbrande skal undgås.
Ifølge Beredskabsstyrelsen har der allerede været udkald til naturbrande 254 gange i indeværende år.
- Det er et væsentligt højere antal udkald, end vi er vant til på det her tidspunkt af året.
Og der er god grund til at være forsigtig med afbrænding allerede.
Faktisk anbefaler vi nu helt at lade være med det i det her vejr, siger Ulrik Brandt, vidensmedarbejder i afdelingen Kommune og Borger i Beredskabsstyrelsen.
De gode råd er at udvise ekstra forsigtighed og overveje, om man for eksempel ikke skal vente med at brænde ukrudt af, tænde bål i haven og grille på terrassen.
- Og så er det en god ide at være påpasselig, når man færdes ude i naturen.
Hvis man ryger, så tag en beholder med til skod og lad vær med at smide cigaretterne.
Det gælder også, når man kører bil.
En smidt cigaret kan hurtigt antænde en brand i naturen, hvis det havner et tørt sted, siger Ulrik Brandt.
Sidste år var der afbrændingsforbud på landsplan i en hel måned, men foreløbig har ingen kommuner indført det.
- Hvis kommunerne beslutter at indføre afbrændingsforbud, så følger vi udviklingen og vil på vores hjemmeside tilvejebringe en oversigt over de steder i landet, hvor de indføres, hvis det kommer dertil, siger Ulrik Brandt.
Hvad har vi lært af tørken fra sidste år?
Det danske beredskab har taget flere erfaringer med sig fra sidste års tørke.
Sommeren 2018 var den tørreste i 99 år og bød på over tre gange så mange naturbrande som gennemsnittet for de foregående fem år.
Det gav stor travlhed for de kommunale redningsberedskaber og for Beredskabsstyrelsen.
- I den periode blev der koordineret rigtig meget rundt om i kommunerne, og vi havde en god dialog om det, så borgerne så vidt muligt fik ensartet kommunikation.
Men vi kan blive bedre til at bringe budskaberne ud, siger Ulrik Brandt.
Beredskabsstyrelsen gjorde god brug af DMI's tørkeindeks, men er nu i gang med at udvikle et særligt brandfareindeks, som de også har i landene omkring os.
Det tages snart i brug.
- Det kan kvalificere borgere og redningsberedskab til bedre at kunne tage bestik af situationen.
Det ser mere på forholdene over jorden og tager også blæst og vejrlig i betragtning.
Det kan bruges til at opstille nogle prognoser, siger Ulrik Brandt.
Siden sidste år har Beredskabsstyrelsen også opgraderet deres udstyr, så de nu kan slukke brande opstået under jorden og dermed undgå, at de spreder sig til over jorden.
FacebookTwitterKopier linkEmner:Danmarks Meteorologiske Institut|Beredskabsstyrelsen|Vejret|Brande|Jylland




https://www.dr.dk/nyheder/indland/christian-friis-bach-faerdig-i-dansk-flygtningehjaelp

IndlandChristian Friis Bach færdig i Dansk FlygtningehjælpDansk Flygtningehjælps forretningsudvalg vil have en anderledes ledelsesprofil.
Christian Friis Bach fratræder som generalsekretær for Dansk Flygtningehjælp efter halvandet år på posten.
24.
apr.
2019 kl.
15.
05 | opdateret 24.
apr.
2019 kl.
15.
52Bemærk: artiklen er mere end 30 dage gammelLæs opChristian Friis BachFødt: 29.
april 1966 (52 år) på Frederiksberg.
Søn af: Selvstændig Ellen Birgitte Bach og lektor Erik Bach.
Uddannelse:1992 til 1996: Ph.
d.
i international økonomi fra Den Kongelige Veterinær- og Landbohøjskole.
1986 til 1992: Cand.
agro.
fra Den Kongelige Veterinær- og Landbohøjskole.
1991: Tillægseksamen i journalistik på Danmarks Journalisthøjskole.
Karriere:2017 til 2019: Generalsekretær for Dansk Flygtningehjælp.
2014 til 2017: Undergeneralsekretær i FN og leder af UNECE, FN's Økonomiske Kommission for Europa.
2011 til 2013: Minister for Udviklingsbistand (Rad.
V.
)2010 til 2011: Administrerende direktør i ViewWorld Aps.
2005 til 2010: International chef i Folkekirkens Nødhjælp.
1999 til 2005: Lektor i international økonomi/udviklingsøkonomi på Den Kongelige Veterinær- og Landbohøjskole.
Civilstand: Gift med Karin Friis Bach.
Parret har tre børn.
Fritidsinteresser: Driver i sin fritid et mindre landbrug med køer og heste.
Kilder: Dansk Flygtningehjælp og ft.
dk.
/ritzau/Christian Friis Bach er blevet fyret som generalsekretær for Dansk Flygtningehjælp.
Den tidligere minister for Radikale Venstre er blevet fyret med øjeblikkelig virkning.
Forretningsudvalget ser behov for en anden ledelsesprofil, oplyser organisationen.
Forkvinde for Dansk Flygtningehjælps forretningsudvalg, Agi Csonka, uddyber i en pressemeddelelse:- Christian er en visionær og idérig leder, som har sat mange spændende udviklingstiltag i gang.
Vilkårene for internationale humanitære organisationer er i disse år under stærkt pres.
Det kræver knivskarpe ledelsesmæssige prioriteringer at føre organisationen videre i dette landskab og give medarbejderne de bedst mulige arbejdsbetingelser for at hjælpe flygtninge verden over.
- Et enigt forretningsudvalg vurderer, at der er behov for en anden ledelsesprofil til at føre Dansk Flygtningehjælp godt igennem de nødvendige forandringer, således at positionen som en af verdens førende humanitære organisationer videreføres.
Agi Csonka tilføjer:- Jeg vil gerne benytte lejligheden til at takke Christian for den store og engagerede indsats, han har ydet.
Jeg håber, at hans store viden og engagement kan komme i spil på anden vis, til gavn for verdens mest sårbare grupper.
HR-direktør Mads Egeskov Sørensen er udpeget som fungerende daglig leder.
'Fyringen viser, at det ikke er lykkedes'Christian Friis Bach kommenterer fyringen på facebook:- Dansk Flygtningehjælp har i de sidste par år stået med store udfordringer både med økonomien, med et nyt stort IT-system og med den politiske udvikling.
I en sådan proces er det afgørende at få alle til at stå sammen - fra det nye forretningsudvalg til frontlinjemedarbejderne i Yemen og Afghanistan.
Fyringen viser, at det ikke er lykkedes.
Det er jeg ked af, men jeg ønsker Dansk Flygtningehjælp alt det bedste fremover.
Det er en stærk og dygtig organisation, som gør en forskel for flygtninge og fordrevne hver eneste dag.
- Ser frem til mere tid med familien.
Og nu må jeg for alvor forsøge mig som landmand :-)Før sin ansættelse hos Dansk Flygtningehjælp var Christian Friis Bach hos FN.
Tidligere har han været udviklingsminister i Helle Thorning-Schmidts (S) regering fra 2011 til 2013.
/ritzau/FacebookTwitterKopier linkEmner:Christian Friis Bach (politiker)|Dansk Flygtningehjælp|Helle Thorning-Schmidt (politiker)|Flygtninge og asylansøgere|Afghanistan




https://www.dr.dk/nyheder/indland/mihaelas-medstuderende-tager-hjem-virksomhederne-maa-blive-bedre-til-tro-paa-vores

IndlandMihaelas medstuderende tager hjem: 'Virksomhederne må blive bedre til at tro på vores potentiale'Bulgarske Mihaela Georgieva bliver i Danmark, mens mange andre internationale studerende siger farvel og tak for uddannelse.
Mens en stor andel af de bygningskonstruktører, der bliver uddannet i Danmark, drager mod udlandet og får deres første job, har bulgarske Mihaela Georgieva valgt at blive i Danmark for at arbejde hos det rådgivende ingeniørfirma Niras.
Af Jens Holm, Kåre Kildall Rysgaard og Udvikler: Ruben Engrob Nielsen24.
apr.
2019 kl.
15.
30Bemærk: artiklen er mere end 30 dage gammelLæs opHver 17.
dimittend, som fik en videregående- eller erhvervsuddannelse i Danmark sidste år, pakkede hurtigt kufferten og fik første job i udlandet.
Det viser en analyse, DR har lavet ud fra en rundspørge, som Uddannelses- og Forskningsministeriet står bag.
DR har været i kontakt med flere af de uddannelser, hvor flest studerende siger farvel til Danmark, og her er konklusionen, at det særligt er de internationale studerende, der tager hjem efter dimission.
Men hvordan får Danmark flere af dem til at blive?
Det spørgsmål samarbejder universiteterne, Dansk Erhverv, Akademikerne, Dansk Industri og Danske Studerendes Fællesråd om at løse.
For det er en bedre forretning for Danmark, hvis færre internationale studerende forlader landet med en uddannelse i bagagen.
Læs også:Farvel og tak for uddannelsen: Én ud af 17 rykker til udlandet efter dimissionStudiejob hjalp bulgarske MichaelaMihaela Georgieva fra Bulgarien er én af de studerende, som har valgt at blive i Danmark.
Mangler Danmark de forsvundne dimittender?
På arbejdsmarkedsbalancen.
dk kan man se, hvor gode chancerne er for at finde job for forskellige jobtitler.
DR har undersøgt de 63 forskellige uddannelser, hvor færdiguddannede hyppigst tager til udlandet, og her viser tallene, at over halvdelen af de nyuddannede har gode jobmuligheder i hele Danmark, og i flere tilfælde er der ligefrem mangel på dimittenderne.
Der er også flere fag med gode jobmuligheder, men kun i bestemte egne af landet.
Styrelsen for Arbejdsmarked og Rekruttering står bag hjemmesiden.
Hun er bygningskonstruktør, og en praktikplads hos den rådgivende ingeniørvirksomhed Niras fik hendes øjne op for, at der var gode jobmuligheder i landet.
- Jeg fandt ud af, at jeg godt kunne lide at være her, og at opgaverne hos Niras passede mig rigtigt godt.
Jeg har været her så længe nu, at jeg nærmest også betragter mig som værende udlænding i mit eget hjemland, fortæller 26-årige Mihaela Georgieva, der kommer fra byen Varna ved Sortehavet på den bulgarske østkyst.
Flere af de faggrupper, som forlader Danmark efter eksamen, er læger, bygningskonstruktører eller dataloger, hvor der er mangel på arbejdskraft eller gode jobmuligheder herhjemme.
Mihaela Georgieva mener, at holdningen til internationale studerende er vigtig, hvis flere skal blive.
- Mange virksomheder bliver nødt til at blive bedre til at tro på potentialet og måske tage en risiko ved at tage internationale ind, siger hun.
'Vi trænger til at blive rusket op i'Som virksomhed kan det give ny energi at ansætte internationale studerende, mener Kåre Tinning, der er afdelingsleder i Niras' konstruktionsafdeling i Aarhus, som ansatte bulgarske Mihaela.
- Vi ville have medarbejdere ind med helt andre kulturer, som bidrager med andre ting, end vi er vant til.
Vi trænger til at blive rusket op i set i forhold til den måde, vi tænker og agerer på i hverdagen, siger afdelingslederen.
“Alle mine kompetencer som bygningskonstruktør har været i spil til projektet,” siger Mihaela Georgieva om sin nuværende opgave med at udarbejde afgørende tekniske tegninger, der skal udstikke retningslinjerne for et større lejlighedskompleks på omkring 32.
000 kvadratmeter.
Hos Niras kommer cirka hver tiende bygningskonstruktør fra udlandet, og de danske medarbejdere har derfor vænnet sig til at tale og blive bedre til engelsk.
Det giver også medarbejderne en fordel, når ingeniørvirksomheden arbejder i udlandet, fortæller Kåre Tinning:- Det er ikke kun i vores egen lille baghave, at vi skal løse tingene fremadrettet, siger han.
Internationale studerende kender Danmark godtDer er gået omkring halvandet år, siden Mihaela Georgieva gik ind ad døren hos Niras, og efter en længere periode har hun valgt at gå ned på deltid for at uddanne sig yderligere.
Hun arbejder tre dage om ugen, har opnået permanent opholdstilladelse og får ikke SU.
“Jeg har fået permanent opholdstilladelse, så jeg kan få SU uden at arbejde ved siden af - ligesom en dansk statsborger.
Men jeg arbejder stadig for meget ved siden af mit studie til at få SU,” siger Mihaela Georgieva.
Ifølge Mihaela Geogieva burde det ligge til højrebenet for danske virksomheder at ansætte internationale studerende.
- Vi har den samme uddannelse som vores danske medstuderende, og vi kender spillereglerne for det danske samfund.
Vi kan arbejde på den samme måde og kan bidrage positivt ved at bibringe en anden kultur ind i firmaerne, fordi vi kommer fra andre lande, siger hun.
Sidste år blev omkring 100.
000 unge ifølge Danmarks Statistik færdige med en videregående uddannelse.
Internationale studerende er en samlet gevinst•De internationale studerende, der ender med at blive i landet, betaler så meget i skat, at det er en gevinst på mellem 100.
000 til 350.
00 kroner for hver studerende i gennemsnit i løbet af et liv, lyder en af konklusionerne i en rapport fra Uddannelses- og Forskningsministeriet.
•Selvom det kun er omkring én ud af tre internationale studerende, som ender med at give overskud for Danmark, betaler vedkommende regningen for dem, der smutter.
•I 2004 var der cirka 7.
500 engelsksprogede studerende på de vidergående uddannelser i Danmark.
I 2016 var tallet steget til cirka 22.
100.
•Kilde: Uddannelses- og ForskningsministerietFacebookTwitterKopier linkEmner:Uddannelses- og Forskningsministeriet|Niras Gruppen|Uddannelse|Bulgarien|Videregående uddannelser




https://www.dr.dk/nyheder/regionale/midtvest/kantiner-gaar-til-kamp-mod-buffet-madspild-nu-skal-maden-vejes-naar

Midt- og VestjyllandKantiner går til kamp mod buffet-madspild: Nu skal maden vejes, når tallerkenen skrabes ren700.
000 ton mad havner hvert år i skraldespanden.
En del er fra kantiners buffeter.
Gæsterne i 200 kantiner og restauranter landet over bliver nu opfordret til at tænke sig ekstra om, inden de øser for meget mad op på tallerkenen.
Alt for meget kantinemad ryger nemlig i skraldespanden.
Af Rasmus Buch Hagelskjær og Mette Skov-Jensen24.
apr.
2019 kl.
15.
03Bemærk: artiklen er mere end 30 dage gammelLæs op700.
000 ton.
Så meget spiselig mad havner ifølge Miljøministeriet i de danske skraldespande hvert eneste år.
En del af maden stammer fra kantiner, hvor der ofte er buffet på menuen.
Derfor vil Compass Group Danmark, der bespiser omkring 65.
000 hver dag, forsøge at mindske madspildet.
Selskabets kantiner og restauranter er nu udstyret med en vægt, så kantinen kan synliggøre over for gæsterne, hvor meget mad, der smides ud.
Hvis vi kan få vores gæster til at tænke over, om de øser for meget mad op, som går direkte i skraldespanden, kan vi komme langt.
Charlotte Mogensen, Compass Group DanmarkDet gælder blandt andet i dagligvarekoncernen Dagrofas kantine i Herning.
- Der er en tendens til at folk bare fylder på, spiser hvad de kan og smider resten af maden i skraldespanden.
Vi vil synliggøre pr.
uge, hvor meget madspild, der har været, siger Charlotte Mogensen fra Compass Group Danmark, der er kundechef for blandt andet Dagrofa.
På verdensplan bliver en tredjedel af al mad, der bliver produceret, smidt ud hvert eneste år.
Derfor mener Charlotte Mogensen, at kantinen er det rigtige sted at starte, hvis overforbrug og madspild skal bekæmpes.
- Vi bespiser rigtig mange mennesker hver dag.
Hvis vi kan få vores gæster til at tænke over, om de øser for meget mad op, der går direkte i skraldespanden, kan vi komme langt, siger hun.
Lektor: Kantiner kan gøre en forskelI foreningen Stop Spild af Mad glæder stifter Selina Juul sig over, at kantinerne går forrest i kampen mod madspild.
- Mange kantiner har daglig berøring med tusindvis af gæster.
Når kantinerne både fokuserer på, hvad de selv laver i kantinen for at undgå madspild, og inspirerer gæsterne, kan det virkelig være med til at rykke den dagsorden.
Det er rigtig positivt, siger Selina Juul.
Og kantinerne kan gøre en forskel, vurderer Ole Storm Jørgensen, der er lektor på Erhvervsakademi Dania.
- Jeg er helt overbevist om, at det rykker.
Vi bliver opmærksomme på vores adfærd og hele madspildsbegrebet, siger han.
Danskernes madspildVi smider hvert år over 700.
000 ton mad ud.
Heraf smider husholdningerne 260.
000 ton ud hvert år.
Hoteller, restauranter og storkøkkener smider omkring 60.
000 ton mad ud hvert år.
Siden 2011 har danskerne reduceret det samlede madspild med 14.
000 ton.
Kilde: Miljøministeriet og Miljøstyrelsen (tal fra 2015 og 2017)Ole Storm Jørgensen har samtidig et godt forslag til, hvordan kantinerne kan komme madspild til livs i dagligdagen.
- De skal lave et system, så man bestiller maden i kantinen et par dage i forvejen.
Dermed har kantinen en mulighed for at tilpasse produktionsmængden til den pågældende dag, siger han.
Charlotte Mogensen fra Compass Group Danmark er enig.
- Hvis vi er nødt til at overforbruge, fordi folk fylder for meget på tallerkenen, får vi ikke indkredset problemet, siger hun.
Initiativet med vægtene tager Compass Group Danmark i anledning af 'Stop Food Waste Day', som er en global dag med fokus på madspild skabt af netop Compass Group.
Tidligere år har madspildsdagen været brugt til eksempelvis at give idéer til, hvordan man kan genanvende kaffegrums eller bruge det hele af en broccoli eller en blomkål.
FacebookTwitterKopier linkEmner:Selina Juul (aktivist)|Fødevarer|Dagrofa|Stop Spild Af Mad|Herning




https://www.dr.dk/nyheder/regionale/midtvest/ny-mistanke-om-ulveangreb-30-faar-og-lam-bidt-ihjel

Ulve i DanmarkSe temaMidt- og VestjyllandNy mistanke om ulveangreb: 30 får og lam bidt ihjelVestjysk fåreavler har i løbet af påsken oplevet angreb af rovdyr.
Et af de lam, der blev bidt ihjel i løbet af påsken, hvor et rovdyr angreb en fåreflok nær Ulfborg.
Af Mette Skov-Jensen24.
apr.
2019 kl.
15.
38Bemærk: artiklen er mere end 30 dage gammelLæs opI løbet af tre nætter i påsken er omkring 30 får og lam blevet bidt ihjel på den vestjyske hede ved Lystbækgaard nær Ulfborg.
Hvorvidt det er ulven, der har været på spil, skal dna-prøver nu afgøre.
Angrebene skete natten mellem onsdag og torsdag, natten mellem søndag og mandag og natten mellem mandag og tirsdag.
Dyrene er ejet af fårehyrde Berit Killerich.
- Der er tegn efter bid på ryggen og nakken, siger Berit Killerich, der endnu ikke har det fulde overblik over, hvor mange dyr i alt det er gået ud over.
- Dyrene er stressede og nogle af dem er så påvirkede, at vi må tage dem ud af flokken, fortæller hun.
Rovdyr har slået til i samme områdeRovdyrangrebet er sket kun 20 dage efter, at en anden fåreavler i området fik bidt 25 får ihjel.
Det skete i Sandfær Plantage nær Holstebro.
Der lå lam spredt på marken i større eller mindre antal.
Det var ikke skægt at komme ud til.
Jens Henrik Jakobsen, vildtkonsulentResultatet af dna-prøverne fra det tidligere angreb er endnu ikke kommet, men dengang sagde naturplanlægger i Miljøstyrelsen Lasse Jensen, at hvis der var tale om et ulveangreb, var det det største angreb, der har været efter ulven vendte tilbage til Danmark.
Vildtkonsulent Jens Henrik Jakobsen fra Naturstyrelsen Vestjylland har i begge tilfælde været kaldt ud for at tage dna-prøver.
Han påpeger, at det er vigtigt at vente på resultatet af prøverne, men han kan ikke afvise, at det er ulven, der har været i gang.
- Der lå lam spredt på marken i større eller mindre antal.
Det var ikke skægt at komme ud til, fortæller han.
Hegn lever ikke op til kravFårene og lammene ved Lystbækgaard gik i en indhegning med strømførende tråde, men ifølge vildtkonsulenten lever hegnet ikke op til forvaltningsplanens definitionen for et ulvesikret hegn.
- Hegnet er et mobilt hegn, som skal være højere og formentlig også have mere spænding for at leve op til kravene om et ulvesikret hegn, siger Jens Henrik Jakobsen fra Naturstyrelsen Vestjylland.
Han har heller ikke konstateret hærværk på hegnet som var tilfældet ved angrebet i starten af april i Sandfær Plantage, hvor der var klippet hul i hegnet.
- Det er et lidt anderledes type angreb.
Det er sjældent, at der er angreb på så små lam som her, siger Jens Henrik Jakobsen.
Prøverne er nu sendt afsted til analyse, så man kan slå fast, om en ulv stod bag påskens angreb eller ej.
FacebookTwitterKopier linkEmner:Dyr|Jylland|Naturstyrelsen|Miljøstyrelsen|Jagt




https://www.dr.dk/nyheder/indland/broedvirksomhed-har-modtaget-trusselsbrev

IndlandBrødvirksomhed har modtaget trusselsbrevBrødvirksomheden bag Schulstad og Hatting har været udsat for afpresning.
Fødevarefirmaer i ind- og udland har fået trusselsbreve.
En af virksomhederne, der har modtaget trusler, er Lantmännen Unibake, som står bag Schulstad og Hatting.
Af Sandra Meersohn Meinecke24.
apr.
2019 kl.
15.
18 | opdateret 24.
apr.
2019 kl.
17.
34Bemærk: artiklen er mere end 30 dage gammelLæs opI starten af april har brødvirksomheden Lantmännen Unibake, som står bag Schulstad og Hatting, været udsat for et forsøg på afpresning.
Det skriver virksomheden i en pressemeddelse.
De endnu ukendte gerningsmænd har i et brev truet med at forgifte virksomhedens produkter i supermarkedet, hvis der ikke blev udbetalt 300.
000 euro i kryptovalutaen bitcoin.
Lantmännen Unibake overgav sagen til politiet med det samme.
Efterfølgende har virksomheden været i tæt kontatkt med politiet og andre relevante myndigheder, skriver den.
Ifølge myndighedernes vurdering har hverken medarbejdere, kunder eller forbrugere umiddelbart været i fare.
Flere modtog breve med gift-pulverFlere andre danske fødevarevirksomheder har modtaget breve, som indeholder stoffet oleandrin, som stammer fra planten nerie.
Brevene, der er sendt fra Belgien, skulle foruden oleandrin-pulveret indeholde trusler om, at virksomhederne vil få forgiftet deres varer i supermarkeder med samme stof.
Det bekræfter Rigspolitiet.
Ordlyden i trusselsbrevet til Lantmännen Unibake er den samme som de breve, der er sendt til andre danske virksomheder.
En af virksomhederne er den danske slagterivirksomhed Danish Crown.
Men hvor mange eller hvilke andre danske virksomheder, det drejer sig om, er ukendt.
Dog har hverken Coop, Arla eller Salling Group modtaget trusler i sagen, oplyser selskaberne til Ritzau.
Lignende sager er anmeldt i både Italien, Belgien, Holland, Schweiz, Østrig, Tyskland, Storbritannien og Sverige.
Læs også:Danish Crown truet med afpresning og forgiftning af varerFacebookTwitterKopier linkEmner:Erhverv|Belgien|Storbritannien|Kriminalitet|Coop




https://www.dr.dk/sporten/oevrig/danske-topatleter-om-spiseforstyrrelser-det-er-et-stoerre-problem-end-folk-aner

Spiseforstyrrelser i elitesportSe temaØvrig sportDanske topatleter om spiseforstyrrelser: ‘Det er et større problem, end folk aner’I kampen for at nå den absolutte verdenstop udvikler mange atleter en spiseforstyrrelse, fortæller tre danske topatleter.
Af Peter Kobbersmed og Vibeke Kjær Lund24.
apr.
2019 kl.
15.
00Bemærk: artiklen er mere end 30 dage gammelLæs opSpiseforstyrrelser er et problem i både dansk og international elitesport.
Det fortæller tre danske atleter, som alle hører til i verdenstoppen i deres respektive sportsgrene.
Og de bakkes op af forskningen, som viser, at atleter i elitesport er mere udsatte for spiseforstyrrelser end den øvrige befolkning.
Men hvordan oplever atleterne selv, at der er et problem med spiseforstyrrelser i elitesport?
Herunder sætter Sara Slott Petersen, Helle Frederiksen og Maja Alm ord på deres kendskab til spiseforstyrrelser i deres respektive sportsgrene.
'Mange på den internationale scene har spiseforstyrret adfærd'- Det kan også være svært at vurdere.
For hvornår er det en spiseforstyrrelse, og hvornår er det en kontrollabel optimeringsstrategi?
, siger Sara Slott Petersen.
Sara Slott Petersen er det største danske atletiknavn lige nu.
Hun kan skrive OL-sølv og EM-guld på sit cv, og hun er med sine 32 år ikke længere en vårhare i den absolutte verdenstop.
Og hun kender til konkrete tilfælde med spiseforstyrrelser i atletikkens verden.
- Det er et rigtig stort problem.
Også større end folk aner.
Der er ekstremt mange på den internationale scene, som har spiseforstyrret adfærd, siger Sara Slott Petersen.
Hun påpeger, at nogle discipliner naturligvis er mere udsatte end andre.
400 meter hæk, som er hendes egen favoritdisciplin, hører ikke til blandt de hårdest ramte.
Spiseforstyrrelser i elitesportDR Sporten har sat fokus på én af elitesportens skyggesider.
På et overdrevent vægtfokus, på usund træningskultur og på de episoder, hvor sporten er med til at gøre atleterne syge.
Temaet tager sit afsæt i dokumentaren ”Svømmestjerner – Under overfladen”, som kan ses på DRTV.
Se hele temaet her.
Hun nævner derimod mellem- og langdistanceløb og springdiscipliner, som de atletikkonkurrencer, hvor atleter er mest tilbøjelige til at gå til ekstremer for at holde vægten nede.
Jeg havde selv en helt anden fysik, da jeg var teenager.
Jeg havde håndtag og større bryster.
Man skal altså ikke have en fysik som en 27-årig, når man er 17 år gammel.
Sara Slott Petersen, atletikudøverOg årsagen er simpel: Vægttab er en vej til at opleve præstationsforbedringer i eksempelvis højdespring.
Og Sara Slott Petersen kender selv til at presse sig ned i vægt for at toppræstere.
- Jeg vejer eksempelvis tre kilo mere nu, end jeg skal veje til sommer for at præstere optimalt.
Jeg vejede 56 kilo, da jeg vandt OL-sølv.
Det er jo alt for lidt for mig, og ser man på billederne ser jeg også helt pindet ud.
Men det virkede.
På den lange bane er risikoen for skader og et ødelagt helbred for stort, og derfor er det vigtigt, at man er bevidst om, at man skal tage på igen.
- Det handler om at skabe et miljø med en forståelse for, hvilke parametre vi kan justere på.
Og det gælder også en forståelse for, at man ikke kan veje for lidt i lange perioder, siger Sara Slott Petersen.
Hun påpeger, at spiseforstyrrelser kan opstå i grænselandet mellem jagten på bedre præstationer og decideret usund adfærd.
- Det kan også være svært at vurdere.
For hvornår er det en spiseforstyrrelse, og hvornår er det en kontrollabel optimeringsstrategi?
Hun mener ikke, at atletikmiljøet på topplan nødvendigvis har sunde idealer, men for Sara Slott Petersen er det vigtigt at være et forbillede for næste generation af danske atletikudøvere.
De skal have tid og ro til at udvikle sig, og det skal deres kroppe også.
- Jeg havde selv en helt anden fysik, da jeg var teenager.
Jeg havde håndtag og større bryster.
Man skal altså ikke have en fysik som en 27-årig, når man er 17 år gammel.
Derfor har hun også bevidst fravalgt at drive en stor nebengesjæft som Instagram-stjerne, hvor man efter hendes udsagn særligt som kvindelig topatlet let kan tjene store penge, hvis man er villig til at vise sin krop frem.
- Jeg synes ikke altid, vi som atleter forvalter vores ansvar som forbilleder så godt.
Der er mere kig på antallet af følgere og bankkontoen i stedet for at spare lidt op på karmakontoen.
- Som Pippi Langstrømpe siger det: “Den, som er meget stærk, må også være meget flink”.
'Jeg kender mange, som er stoppet'Helle Frederiksen tilhører verdenseliten i triatlon, og hun oplever, at spiseforstyrrelser er et udbredt problem.
Helle Frederiksen er verdensmester på den lange triatlon-distance og verdensrekordindehaver på den halve IRONMAN-distance.
Og hun tøver ikke med at svare på spørgsmålet om, hvorvidt spiseforstyrrelser er et udbredt problem i hendes sportsgren.
- Der er ikke nogen tvivl om, at det finder sted i triatlonsporten.
Jeg kender mange - også internationalt, som er stoppet, fordi vægten er blevet et issue.
Helle Frederiksen, triatletSelvom sporten har en udfordring, mener Helle Frederiksen, at idealet og konkurrencekravene har ændret sig inden for de seneste 10 år i triatlon.
Hvor mange triatleter tidligere forsøgte at veje så lidt som overhovedet muligt for at kunne præstere med løbeskoene på, er cykeldelen af en konkurrence i dag langt vigtigere.
Det kræver ganske enkelt en fysik, som kan træde nogle watt i pedalerne.
Og alligevel oplever hun, at triatleter går til grænsen for at presse vægten ned.
- Konkurrencevilkårene gør, at man kan opnå præstationsforbedringer på den korte bane ved at tabe sig.
Men hvis du skal være sund og rask på den lange bane og undgå skader, holder det ikke, siger Helle Frederiksen.
Hvad er en spiseforstyrrelse?
En spiseforstyrrelse er en forstyrret måde at tænke og handle på, når det gælder forholdet til mad, krop og vægt.
De ses ca.
10 gange så hyppigt hos piger som hos drenge.
De to mest udbredte former er:Anoreksi - spisevægringBulimi - tvangsspisning og opkastningI forskningen skelner man mellem:Klinisk spiseforstyrrelse - tilfælde med klinisk diagnose som eksempelvis anoreksi og bulimiForstyrret spiseadfærd - uhensigtsmæssig adfærd i form af eksempelvis restriktiv spisning eller overtræningKilde: Sundhedsstyrrelsen, Sundgot-Borgen J.
, Torstveit MK.
Prevalence of eating disorders in elite athletes is higher than in the general population (2004)Hun fortæller, at mange triatler - både på konkurrence- og motionsniveau - kontakter hende og fortæller om, hvordan de har ødelagt deres kroppe ved at presse sig selv ud over grænserne.
- Jeg kender mange - også internationalt, som er stoppet, fordi vægten er blevet et issue.
De har måske følt sig presset ud i ekstremer og nedbrudt deres kroppe.
Og så opstår der træthedsbrud og en lang række følgeskader, siger Helle Frederiksen.
For hende er et sundt helbred på den lange bane afgørende, og hun er eksempelvis begejstret for, at synet på en kvindelig atlets udeblivende menustration har forandret sig.
- Det har man jo tidligere været tilbøjelig til at se som et tegn på, at hun virkelig var klar til at toppræstere, men forskningen fortæller noget andet i dag og peger på de potentielle konsekvenser i forhold til både præstation og eksempelvis fertilitet.
Helle Frederiksen har en bøn til både de respektive forbund og ældre atleter som hende selv.
- Der kunne gøres mere for at oplyse især unge atleter og hjælpe dem på vej i forhold til kropsidealer.
- Når man ikke er så gammel og måske ikke hviler i sig selv, så kommer man også mere i tvivl om, hvorvidt ens egen krop og præstation er i orden.
'Tidligere holdkammerater har kæmpet med spiseforstyrrelser'Maja Alm har selv gennemgået vægtreducerende forløb, men hun understreger, at det skal foregå under professionelle og kontrollerede forhold.
Maja Alm har som den første orienteringsløber nogensinde vundet fire VM-guldmedaljer på sprintdistancen i træk, og hendes medaljeskab tæller hele syv VM-triumfer og samlet 16 VM-medaljer.
I løbet af de seneste år har hun samtidig taget hul på en karriere som mellem- og langdistanceløber, og hun kender med sin erfaring på tværs af løbekonkurrencer til adskillige eksempler med spiseforstyrrede atleter.
Jeg har tidligere holdkammerater, som har kæmpet med spiseforstyrrelser.
Og dengang havde jeg ikke overskud til at tage snakken.
Jeg kunne jo nok godt se nogle tendenser, men jeg synes, at det er svært som atlet at blande sig.
Maja Alm, orienterings- og langdistanceløber- Når man er i en vægtbærende sport, betyder vægten altså meget.
På en eller anden måde er det en nem vej til at blive hurtigere, hvis du smider nogle kilo.
Normalt ser man også en forbedring på den korte bane.
Men det kan jo være med til at skabe et usundt forløb.
- Jeg har tidligere holdkammerater, som har kæmpet med spiseforstyrrelser.
Og dengang havde jeg ikke overskud til at tage snakken.
Jeg kunne jo nok godt se nogle tendenser, men jeg synes, at det er svært som atlet at blande sig.
I dag ville jeg ønske, at jeg havde snakket mere åbent om det, fortæller Maja Alm.
Fortæl os din historieHar du oplevet et usundt træningsmiljø?
Har du været udsat for urimelige træningsmetoder?
Har du haft en spiseforstyrrelse i din sportskarriere?
Skriv ind til os på minhistorie@dr.
dkHun kender fra sig selv, hvordan optagethed af ens vægt kan ændre på egne tanker.
- Jeg har været i vægtreducerende forløb, hvor jeg skulle tabe fem kilo på seks-otte uger frem mod et mesterskab.
Og det er svært, fordi jeg i forvejen er tynd.
Men det var planlagt sammen med en diætist og fuldt kontrolleret.
- Ens selvbillede ændrer sig i sådan et forløb.
Man kan lige pludselig tænke, at ens idealvægt er konkurrencevægten.
Og at jeg er lidt for stor resten af året.
Og det passer jo ikke, siger Maja Alm.
Hun understreger vigtigheden af at have en kompetent stab omkring sig til at hjælpe med at arbejde med kost- og præstationsoptimering.
Som hun siger det:- Jeg har aldrig fået lov til, at det skulle eskalere.
Der har altid været folk omkring mig, som har hjulpet mig til at arbejde med kost og vægt på en sund måde.
Hun fortæller, at man på landsholdet i orienteringsløb har arbejdet meget bevidst med at være åbne, når det gælder krop, kost og vægt - og de udfordringer, der måtte følge med.
Det har også betydet, at man har ændret på jargonen blandt atleterne.
- Tidligere kunne der sagtens falde ironiske kommentarer.
“Du får da også lidt store lår i de der tights” eller “er du nu også sikker på, at du skal have en portion mere”.
Men vi er blevet enige om, at man ikke joker med kost og vægt.
Man ved aldrig, hvordan den slags bemærkninger bliver modtaget.
FacebookTwitterKopier linkEmner:Maja Alm (atlet)|Sara Slott Petersen (atlet)|Spiseforstyrrelser|Triathlon|Instagram




https://www.dr.dk/nyheder/udland/gennembrud-paa-vej-i-malawi-skal-vaccine-redde-millioner-fra-doe

UdlandGennembrud på vej: I Malawi skal vaccine redde millioner fra at døDet sydøstafrikanske land ruller som det første land nogensinde en malaria-vaccine ud i stor skala.
Et barn får den første malaria-vaccine.
Håbet er, at 120.
000 børn vil blive vaccineret inden for det næste år alene i Malawi.
Af Anne Øllgaard24.
apr.
2019 kl.
14.
29Bemærk: artiklen er mere end 30 dage gammelLæs opHvert år dør over 400.
000 mennesker af malaria.
Størstedelen af dem er børn, og langt de fleste – 250.
000 af dem – børn fra Afrika.
Når vi ruller vaccinen her ud efter pilotfasen, vil den kunne forhindre millioner af mennesker i at få malariaMichael Kayunge, Malawis sundhedsministeriumDerfor var det i går en glædens dag i Malawi, der som det første land i verden, nu lancerer en malaria-vaccination til børn op til to års-alderen.
- Når vi ruller vaccinen her ud efter pilotfasen, vil den kunne forhindre millioner af mennesker i at få malaria, siger Michael Kayunge fra Malawis sundhedsministerium til nyhedsbureauet AFP.
Til en start forventes vaccinen at kunne redde mere end 120.
000 børn om året alene i Malawi.
Udviklet og testet i over 30 årVaccinen har været 30 år undervejs og er den første og eneste vaccine, der har kunnet nedbringe antallet af malariatilfælde blandt børn.
Ifølge verdenssundhedsorganisationen WHO har kliniske forsøg vist, at vaccinen kan reducere risikoen for smitte med 40 procent.
Hvad er malaria?
Malaria skyldes en infektion med en parasit.
Fem forskellige arter kan give sygdom hos mennesker -alle typer overføres til mennesker via malaria-inficerede myg.
Malariaparasitter lever i menneskekroppen inde i de røde blodlegemer, hvor de formerer sigPå grund af parasittens angreb på de røde blodlegemer, får man efterhånden blodmangelEr man først blevet syg, kan malaria bekæmpes med forskellige typer af antimalariamidlerI Danmark dør man derfor sjældent af malaria, mens udsigten til at overleve er markant dårligere i fattige lande som f.
eks.
de afrikanske lande.
Alene i 2017 døde 435.
000 personer pga.
malaria.
Størstedelen af dem var afrikanske børn under fem år.
Kilde: Verdenssundhedsorganisationen WHO, Sundhed.
dkDer er i den grad brug for vaccinen.
Sygdommen er i stigning i en række lande – og alene i Afrika er 219 millioner lige nu smittet med malaria, udtaler Matshidiso Moeti, der er læge og regional direktør i WHO Afrika, til organisationens egen hjemmeside :- Malaria er en konstant trussel i de afrikanske samfund, hvor den her vaccine nu vil blive udbredt.
Sygdommen rammer især de fattigste børn, der har stor risiko for at dø af den.
Han tilføjer, at vaccinen blandt andet skal nå ud til netop de fattigste børn, der normalt ikke har direkte adgang til læger, sygeplejersker og andre sundhedsfaciliteter, der kan redde deres liv, når de rammes af sygdommen.
Flere lande vil følge tropVerdensundhedsorganisationen WHO skriver, at vaccinen skal ses som et supplement til den indsats mod malaria, som organisationen allerede anbefaler –for eksempel brugen af myggenet sprøjtet med insektgift.
Ifølge WHO er kampen mod malaria blevet besværliggjort af myg, der er blevet resistente overfor sprøjtemidlerne.
Derfor er nye metoder mod sygdommen nødvendige, hvis malaria en dag skal udryddes fuldstændigt.
I løbet af de næste to uger vil også Ghana og Kenya begynde af vaccinere børn i højrisikoområder.
Målet er, at vaccinen når ud til 360.
000 børn om året i Malawi, Ghana og Kenya.
De tre afrikanske lande er udvalgt, fordi de har mange tilfælde af sygdommen og samtidig har effektive malariaprogrammer.
RTS,S-vaccinen•RTS,S-vaccinen skal i første omgang gives til børn i alderen 0-2 år.
•Vaccinen består af fire doser – tre af dem gives i alderen fem til ni måneder, mens den sidste dose gives omkring barnets to-års fødselsdag.
•Vaccinen er rettet mod parasitten plasmodium falciparum, der er den mest dødelige parasit i verden og den mest udbredte i Afrika.
•Pilotprogrammet er koordineret af verdensundhedsorgansationen WHO i samarbejde med sundhedsministerierne i Malawi, Ghana og Kenya samt en række lokale og internationale partnere.
•Kilde: verdenssundhedsorganisationen WHO.
FacebookTwitterKopier linkEmner:WHO|Afrika|Malawi|Sygdomme og lidelser|Vaccinationer




https://www.dr.dk/nyheder/indland/fund-af-potentialt-farligt-giftstof-alle-vandvaerker-skal-testes

IndlandFund af potentialt farligt giftstof: Alle vandværker skal testesMiljø- og Fødevareminister kræver øjeblikkelig handling efter potentielt farligt giftfundDer er fundet 75 nye giftstoffer i grundvandet.
 Signe Heiredal)Af Morten Søgaard, Caper Lykkegaard, Ulrik Kongsgaard og Sine Pam24.
apr.
2019 kl.
14.
12Bemærk: artiklen er mere end 30 dage gammelLæs op- Alle landets kommuner skal hurtigst muligt teste deres drikkevand for Chlorothalonil-amidsulfonsyre.
Sådan lyder meldingen fra Miljø- og Fødevareminister, Jakob Ellemann-Jensen.
Han er bekymret for drikkevandets tilstand, efter Danske Regioner har oplyst, at de har fundet 75 helt nye giftstoffer i det danske grundvand.
Og her vækker særligt stoffet Chlorothalonil-amidsulfonsyre bekymring.
Kan være kræftfremkaldendeStoffet blev brugt fra 1982 til 2000 i produktion af blandt andet hvede, kartofler, ærter og løg samt i træ- og bundmaling.
Det har hidtil ikke været på listen over stoffer, som vandværkerne kontrollerer.
For nylig blev det fundet ved to drikkevandsboringer, og det er netop derfor, at ministeren har råbt vagt i gevær.
- Jeg beder kommunerne om at teste det, fordi jeg vil være sikker på, at det ikke er i vores drikkevand.
Vi ser på det med stor alvor, fordi det kan være skadeligt for vores arveanlæg, siger miljø- og fødevareminister, Jakob Ellemann-Jensen.
Fakta om fundet* Stoffet hedder chlorothalonil-amidsulfonsyre* Det er fundet i 230 ud af 639 punktkildeforureninger ved blandt andet gartnerier og maskinstationer* Der er gjort to fund i drikkevandsboringer, hvor den sundhedsmæssige grænseværdi er overskredet* Stoffet mistænkes at kunne give skader på arveanlæggene, hvis man indtager det i drikkevandMiljøstyrelsen har bedt alle kommuner om at teste drikkevandet så hurtigt som muligtDanske Regioner har foretaget 639 prøver for Chlorothaloniol-amidsulfonsyre ved steder som lossepladser, maskinstationer og gartnerier, hvor giftstoffet kan være spildt.
Stoffet blev fundet i mere end hver tredje prøve, og netop dette stof er særligt farligt, fortæller Hans Sanderson, der er seniorforsker indenfor risikovurdering og toksikologi ved Aarhus Universitet.
- Man har en bekymring om, at stoffet er muligt kræftfremkaldende og kan påvirke menneskers arveanlæg, og kræftfremkaldende stoffer skal altid undgås, siger Hans Sanderson.
Vi skal holde bedre øjeFundet sker efter Danske Regioner i samarbejde med Miljøstyrelsen og GEUS har gennemgået alle de pesticider, der er brugt i Danmark siden 1956 og vurderet, hvilke risici der er ved stofferne.
Nu er en række pesticidfund blevet analyseret, hvilket har identificeret en lang række helt nye giftstoffer - heriblandt Chlorothalonil-amidsulfonsyre.
- De mange fund viser, at det er vigtigt, at vi holder øje med punktkildeforureninger, og at vi skal sikre os, at det ikke går i drikkevandet, siger Miljø- og Fødevareminister, Jakob Ellemann-Jensen.
Gift i grundvandNår der findes pesticider i grundvandet, betyder det ikke nødvendigvis, at det når ud til forbrugerne.
De 75 giftstoffer er fundet i det øvre grundvand.
Kun Chlorothalonil-amidsulfonsyre er indtil videre fundet i drikkevandsboringer.
Man ved ikke, om det forurenede vand er nået ud til forbrugerne.
Det skal en kontrol af drikkevandet nu afklare.
Hos Danske Regioner er man overraskede, men man ser positivt på resultatet, fordi det er et udtryk for, at vi er blevet klogere på et område, hvor der hidtil har været store mørketal.
- Det er godt, at vi har fundet de her stoffer, så vandværkerne kan blive opmærksomme på det og undgå, at det her når ud til vandhanerne, siger Heino Knudsen, der er formand for miljøudvalget i Danske Regioner.
Det kan ifølge Miljø- og Fødevareministeriet tage et par måneder, inden der er landsdækkende resultater og dermed sikker viden om, hvor udbredt stoffet Chlorothalonil-amidsulfonsyre er i drikkevandet.
Ikke alle grundejere er oplyste om, at stofferne er fundet på deres jord, og derfor kan DR Nyheder heller ikke få oplyst, hvor i landet fundene er gjort.
FacebookTwitterKopier linkEmner:Heino Knudsen (politiker)|Jakob Ellemann-Jensen (politiker)|Miljø- og Fødevareministeriet|Danske Regioner|Vandselskaber




https://www.dr.dk/nyheder/vejret/knastoer-jord-har-foert-til-stoevstorme-flere-steder-i-landet-regn-er-dog-paa-vej

Vejret'Knastør jord' har ført til støvstorme flere steder i landet - regn er dog på vejEn usædvanlig tør april har sendt tørkeindekset i top, oplyser DMI.
Sandet blæste i går rundt i luften mellem Brande og Sønder Omme i Midtjylland.
Af Anton Lind24.
apr.
2019 kl.
13.
35Bemærk: artiklen er mere end 30 dage gammelLæs opBeboere og bilister har de seneste dage måttet kæmpe med sand i øjnene og dårlig sigtbarhed flere steder i landet, hvor såkaldte støvstorme har sendt støv og sand rundt i luften.
Det flotte påskevejr med masser af sol og høje temperaturer satte nemlig ekstra fart på den tørke, der har været i gang siden slutningen af marts.
Især i Vestjylland blandt andet i Stauning var støvstormene kraftige, men også på Sjælland kunne folk se sand og jord blæse rundt, oplyser DMI.
- Det var meget blæsende i går, og når der er så meget løst sand, hvirvler det op i atmosfæren, og det kunne vi se i går, fortæller vagthavende meteorolog Mette Wagner.
- I de større sandområder har man fået sand i øjne, næse og ind i bilerne og så videre, og det har ikke været nemt at se langt, tilføjer hun.
Se billeder fra Midtjylland i går.
Mellem Brande og Sønder Omme i Midtjylland var der tirsdag masser af støv i luften, som gjorde det svært for bilisterne at se langt.
 Mellem Brande og Sønder Omme i Midtjylland var der tirsdag masser af støv i luften, som gjorde det svært for bilisterne at se langt.
 Mellem Brande og Sønder Omme i Midtjylland var der tirsdag masser af støv i luften, som gjorde det svært for bilisterne at se langt.
 Mellem Brande og Sønder Omme i Midtjylland var der tirsdag masser af støv i luften, som gjorde det svært for bilisterne at se langt.
 Mellem Brande og Sønder Omme i Midtjylland var der tirsdag masser af støv i luften, som gjorde det svært for bilisterne at se langt.
 Mellem Brande og Sønder Omme i Midtjylland var der tirsdag masser af støv i luften, som gjorde det svært for bilisterne at se langt.
 Mellem Brande og Sønder Omme i Midtjylland var der tirsdag masser af støv i luften, som gjorde det svært for bilisterne at se langt.
 Mellem Brande og Sønder Omme i Midtjylland var der tirsdag masser af støv i luften, som gjorde det svært for bilisterne at se langt.
 Mellem Brande og Sønder Omme i Midtjylland var der tirsdag masser af støv i luften, som gjorde det svært for bilisterne at se langt.
1 / 9Mellem Brande og Sønder Omme i Midtjylland var der tirsdag masser af støv i luften, som gjorde det svært for bilisterne at se langt.
1 / 9Mellem Brande og Sønder Omme i Midtjylland var der tirsdag masser af støv i luften, som gjorde det svært for bilisterne at se langt.
2 / 9Mellem Brande og Sønder Omme i Midtjylland var der tirsdag masser af støv i luften, som gjorde det svært for bilisterne at se langt.
3 / 9Mellem Brande og Sønder Omme i Midtjylland var der tirsdag masser af støv i luften, som gjorde det svært for bilisterne at se langt.
4 / 9Mellem Brande og Sønder Omme i Midtjylland var der tirsdag masser af støv i luften, som gjorde det svært for bilisterne at se langt.
5 / 9Mellem Brande og Sønder Omme i Midtjylland var der tirsdag masser af støv i luften, som gjorde det svært for bilisterne at se langt.
6 / 9Mellem Brande og Sønder Omme i Midtjylland var der tirsdag masser af støv i luften, som gjorde det svært for bilisterne at se langt.
7 / 9Mellem Brande og Sønder Omme i Midtjylland var der tirsdag masser af støv i luften, som gjorde det svært for bilisterne at se langt.
8 / 9Mellem Brande og Sønder Omme i Midtjylland var der tirsdag masser af støv i luften, som gjorde det svært for bilisterne at se langt.
9 / 9Hun fortæller, at tørkeindekset i går var oppe på mellem otte og ni i hele landet undtaget Bornholm og Lolland, som betyder forøget risiko for tørke.
- Jorden er knastør mange steder, siger Mette Wagner.
Nedbør slår tørken tilbage de næste dageDet har dog regnet flere steder i landet i nat, og derfor vil tørkeindekset være reduceret en smule, når der udregnes et nyt i dag.
Der er dog brug for langt mere nedbør for at rette op på den tørre april.
Derfor er det også tiltrængt, at der hen over weekenden vil trække flere regnbyger hen over landet.
- Der kommer en koldfront ind over landet fredag, og den giver mere regn til hele Danmark.
Så der kommer endnu mere fugt og vand til jordbunden, så vi får nedjusteret tørkeindekset, siger Mette Wagner fra DMI.
I løbet af weekenden vil der komme mellem seks og femten millimeter regn.
I Norge og Sverige kæmper de også med det tørre vejr, der har medført voldsomme skovbrande flere steder.
FacebookTwitterKopier linkEmner:Vejret|Danmarks Meteorologiske Institut|Jylland|Twitter|Bornholm




https://www.dr.dk/nyheder/penge/efter-flyulykker-boeing-nedjusterer-forventningerne-til-2019

Boeing 737 MAX 8Se temaPengeEfter flyulykker: Boeing nedjusterer forventningerne til 2019Fremtiden for flyproducentens omstridte flymodel er usikker.
(Arkivfoto).
Af Signe Mai Vilsbøll24.
apr.
2019 kl.
14.
29Bemærk: artiklen er mere end 30 dage gammelLæs opTo alvorlige flyulykker og verdensomspændende flyveforbud med flytypen 737 Max har kastet den amerikanske producent Boeing ud i en regulær krise.
En række lande holder på anden måned Boeing-fly af typen 737 Max på jorden.
Her er landene, der har givet flyveforbud:28 EU-lande samt Island, Liechtenstein, Norge og SchweizAustralienCanadaDe Forenede Arabiske EmiraterEgyptenJapanFijiHongkongIndienIndonesienIrakKinaKosovoKuwaitLibanonMalaysiaMexicoMongolietNamibiaNew ZealandNigeriaOmanPanamaSerbienSingaporeThailandTyrkietUSAVietnamUsbekistanKilder: Reuters, AP, Easa, RitzauPå både omsætning og bundlinje ligger Boeing lavere end samme periode sidste år.
Og forventningerne til årets resultat er indtil videre suspenderet, oplyser selskabet i forbindelse med offentliggørelsen af første kvartalsregnskab i 2019.
- Det er ikke så overraskende, at der er tilbagegang i forretningen efter alt det, der er sket, men det er overraskende, at selskabet ligefrem suspenderer forventningerne.
Den slags ser man ikke ofte, siger aktieanalysechef og luftfartsanalytiker i Sydbank Jacob Pedersen.
Bundlinjen for første kvartal er 13 procent lavere end samme periode sidste år.
I omsætningen oplever Boeing i første kvartal af 2019 et fald på to procent.
Usikker fremtidBoeing havde generelt et godt 2018, og tilbagegangen, som kan spores i regnskabet, skyldes ifølge Boeing usikkerhed om 737 Max-modellens flyveforbud, der allerede har kostet på leverancen af fly.
Læs også:Boeing bremser fly-produktion: Bekræfter 'fejlagtig aktivering' af softwareMens Boeing leverede 173 fly af typen 737 Max i fjerde kvartal af 2018, er det kun blevet til 89 i første kvartal af 2019, og indtil forbuddet ophæves, vil tallet fortsætte med at dale, påpeger Jacob Pedersen.
- Kunderne kan ikke bruge fly, som ikke kan komme i luften, og det er med til at sænke omsætningen.
For hver dag der går, hvor kunderne har ekstra omkostninger ved at Boeing har fly på jorden, vil det koste Boeing penge, lyder det fra flyanalytikeren, der understreger, at Boeing endnu ikke kender niveauet for kompensationer til kunder.
To måneder på jordenDet er indtil videre to måneder siden, at en række lande "groundede" 737 Max, fordi to fly af denne type styrtede ned i henholdsvis Indonesien og Etiopien indenfor et halvt år og tog mere end 300 mennesker med sig i døden.
Styrtene spredte en frygt for, at flere ulykker kunne følge, og siden har Boeing indrømmet, at flyenes såkaldte MCAS-sikkerhedssystem har spillet en rolle i de to næsten identiske flystyrt.
Læs også:Boeing-fly på jorden: Stigende frygt for, at to dødsulykker skete på samme mådeOpdateringen af systemet er dog ifølge Boeings topchef, Dennis A.
Muilenburg, på plads efter flere ugers intensivt arbejde.
Det meddelte han i et tweet fra fra flyproducentens test-anlæg i Seattle i sidste uge.
- I går afsluttede vi den officielle test med den opdaterede software.
Det var den sidste testflyvning før selve certificeringsflyvningen, fortalte Dennis A.
Muilenburg.
FacebookTwitterKopier linkEmner:Boeing|Virksomhedsøkonomi|Erhverv|Etiopien|Jacob Pedersen (analytiker)




https://www.dr.dk/nyheder/kultur/tjener-435-millioner-om-aaret-disney-arving-kalder-topchefs-loen-vanvittig

KulturTjener 435 millioner om året: Disney-arving kalder topchefs løn for 'vanvittig'Disney-arving er utilfreds med, at topchefs løn er 1.
424 gange højere end virksomhedens gennemsnit.
Disneys topchef, Bob Iger, scorer i omegnen af 36 millioner danske kroner i løn om måneden.
Det er faldet arvingen Abigail Disney for brystet.
Af Kasper Madsbøll Christensen24.
apr.
2019 kl.
13.
21Bemærk: artiklen er mere end 30 dage gammelLæs op435 millioner kroner.
Det er ikke småpenge, Disneys administrerende direktør, Bob Iger, scorer i løn om året.
Den løn er faktisk hele 1.
424 gange højere end virksomhedens gennemsnit, hvilket er faldet Abigail Disney for brystet, skriver The Guardian.
Abigail Disney er filmskaber og barnebarn af Roy Disney, der skabte det succesfulde filmselskab sammen med Walt Disney.
- Lad mig gøre det meget klart.
Jeg kan godt lide Bob Iger, skriver hun i et opslag på Twitter, inden hun pointerer, at det er 'vanvittigt' med en løn, der er mere end tusind gange højere end gennemsnittet.
Abigail Disney understreger, at hun udelukkende taler på egne vegne, og at hun - ud over at eje aktier i firmaet - ikke har mere indflydelse på koncernen end nogen som helst andre.
Læs også:Disney løfter endelig sløret: Ny, gigantisk streaming-tjeneste kommer til efteråretMindsteløn er for lavHun har valgt at lufte sin utilfredshed i kølvandet på en tale om 'human kapitalisme', hun for nylig holdt ved et event i New York.
I talen roste hun først Bob Iger for at være 'en god mand', der gjorde et godt stykke arbejde for Disney-koncernen.
Hun mener dog samtidig, at en direktørlønning, der er så høj som Igers, 'har en ætsende effekt på samfundet'.
- Der kommer et tidspunkt, hvor der florerer for mange penge rundt i toppen af systemet mellem en klasse af mennesker, der - undskyld, at jeg siger det så radikalt - simpelthen har for mange penge, sagde hun i sin tale.
Abigail Disney er blandt andet kendt for sine dokumentarfilm om sociale tematikker.
Hun plæderer for, at de ansatte i Disneyland får en lønfornøjelse, idet mange af dem, ifølge hende, kæmper for at få råd til basale ting som medicin.
Disneys startløn er på 15 dollars i timen, omkring 100 danske kroner, hvilket er en dobbelt så høj løn som den amerikanske minimumsløn.
Det er dog ikke godt nok, understreger Abigail Disney.
- Vi ved alle, at den lovpligtige mindsteløn er for lav til, at man kan leve for den.
FacebookTwitterKopier linkEmner:Twitter|Erhverv|The Guardian|Arbejdsmarked|New York




https://www.dr.dk/nyheder/udland/9-selvmordsbombere-bag-sri-lanka-terror-de-fleste-er-veluddannede

Udland9 selvmordsbombere bag Sri Lanka-terror: De fleste er veluddannedeOtte ud af ni selvmordsbombere er identificeret.
En soldat vogter ved en begravelse for ofrene i søndagens terrorangreb.
Af Josefine Hummelmose24.
apr.
2019 kl.
13.
04Bemærk: artiklen er mere end 30 dage gammelLæs opPå et pressemøde onsdag morgen kom Sri Lankas viceforsvarsminister med nye informationer om den gruppe, der stod bag søndagens angreb, hvor 359 mennesker mistede livet.
Otte ud af ni selvmordsbombere er nu identificeret.
De fleste af dem er veluddannede, fortæller viceforsvarsministeren, Ruwan Wijewardene.
Ifølge ham har minimum en af dem studeret i Storbritannien og Australien.
Bombeangreb i Sri LankaPåskesøndag, den 21.
april 2019, blev Sri Lanka ramt af otte dødelige eksplosioner.
Tre i tre hoteller, tre i kirker under påskemessen, en i et mindre hotel og en bombe gik af under en anholdelsesaktion i hovedstaden Colombo.
Tre danske børn mistede livet.
I alt blev 359 dræbt og over 450 sårede.
Angrebene fandt sted omkring hovedstaden Colombo og i en kirke på ørigets østkyst.
Desuden kommer de fra familier i middelklassen eller den øvre middelklasse.
- De er økonomisk uafhængige, og deres familier er ret stabile økonomisk, sagde han.
Ifølge nyhedsbureauet AP oplyser polititalsmanden Ruwan Gunasekara, at to af selvmordsbomberne var et ægtepar.
Kvinden i ægteparret, hendes to børn og tre politimænd døde i en eksplosion, da politimændene nærmede sig hendes hjem søndag et par timer efter de første selvmordsbomber.
Islamisk Stat tager skyldenAlle de otte identificerede var srilankanske statsborgere.
Efterforskerne er stadig ved at finde ud af, hvilke internationale forbindelser de har.
Indtil nu har det lydt, at det var gruppen National Thawheed Jama'ut (NTJ), der stod bag søndagens angreb, men onsdag morgen kom det frem på et pressemøde, at det var en udbrydergruppe fra NTJ, der stod bag.
Islamisk Stat har taget skylden for terrorangrebet.
De har frigivet billeder, der angiveligt viser syv af selvmordsbomberne.
Billederne er ikke bekræftede, og Islamisk Stat er ikke kommet med flere beviser for sin påstand.
Sri Lankas regering mener, at den lokale grupper fik international hjælp.
FacebookTwitterKopier linkEmner:Islamisk Stat|Terrorisme|Sri Lanka|Storbritannien|Australien




https://www.dr.dk/sporten/oevrig/dif-er-overrasket-over-grov-traeneradfaerd-udenlandske-traenere-skal-forstaa-dansk

Spiseforstyrrelser i elitesportSe temaØvrig sportDIF er overrasket over grov træneradfærd: ’Udenlandske trænere skal forstå dansk idrætskultur’Dansk idrætskultur er ikke bygget på kæft, trit og retning, fastslår DIF's direktør.
Af Johan Haarløv og Kresten Mosbæk Gravesen24.
apr.
2019 kl.
13.
00Bemærk: artiklen er mere end 30 dage gammelLæs opDR Sporten kunne onsdag afsløre, at ungarske Bernadett Balazsi i sit ti-årige virke som landstræner i dansk idrætsgymnastik har skabt en træningskultur bygget på helt usædvanlige metoder, som blandt andet har indebåret vejninger af børn under 10 år.
Såvel Bernadett Balazs som GymDanmark har afvist at kommentere beskyldningerne.
I Danmarks Idrætsforbund har man været i dialog ned GymDanmark for at høre, hvad der er op og ned i sagen.
Direktør i DIF Morten Mølholm vil til DR dog kun kommentere sagen på baggrund af DR Sportens artikel.
Spiseforstyrrelser i elitesportDR Sporten har sat fokus på én af elitesportens skyggesider.
På et overdrevent vægtfokus, på usund træningskultur og på de episoder, hvor sporten er med til at gøre atleterne syge.
Temaet tager sit afsæt i dokumentaren ”Svømmestjerner – Under overfladen”, som kan ses på DRTV.
Se hele temaet her.
- Det, jeg kan læse, lyder ikke godt.
Det lyder ikke som måden at behandle helt unge piger på, siger Morten Mølholm og uddyber:- Det er en super overraskelse for mig, hver gang jeg hører om en sag, hvor man har grov adfærd over for unge atleter.
Det er heldigvis ikke det typiske billede, men det ændrer ikke ved, at sådan nogle sager skal vi have væk.
Det er den i dag 15-årige Laura Juul Pallesen, der siden fem årsalderen trænede under Bernadett Balazs, som fortæller om ungarerens grove metoder.
Ifølge Pallesen, der i dag er stoppet til idrætsgymanstik, skulle ungareren ikke bare have foretaget vejninger af helt små børn og klappet dem på lårerne, hvis de var for tykke, Balazs skulle som afstraffelse også have bedt børnene gå i spagat og split, hvorefter hun har sat sig på dem.
I DIF er Morten Mølholm bestyrtet over at høre de metoder, som er blevet brugt af Balazs.
- Hvis det er rigtigt, så er det fuldstændig forkasteligt.
Der kommer ikke specielt fantastiske ting ud af en strafkultur.
Man kommer længst med glæde, og man skal skabe idrætsmiljøer, der fokuserer på den del.
Peger på udelandske trænereAfsløringerne af de hårde træningsmetoder i idrætsgymnastik kommer i forlængelse af DR Sportens afdækning af mange års offentlige vejninger og offentlig ydmygelse på det danske svømmelandshold i perioden 2003-2012.
Vejningerne og de offentlige ydmygelser blev især foretaget af to udenlandske landstrænere – australske Mark Reagan og hollandske Paulus Wildeboer – og som konsekvens har kastet flere topsvømmere ud i alvorlige spiseforstyrrelser.
Fortæl os din historieHar du oplevet et usundt træningsmiljø?
Har du været udsat for urimelige træningsmetoder?
Har du haft en spiseforstyrrelse i din sportskarriere?
Skriv ind til os på minhistorie@dr.
dkMorten Mølholm mener, at specialforbundene under DIF skal blive bedre til at indprente over for de udenlandske trænere, at idrætsmiljøet i Danmark ikke er rundet af kæft, trit og retning, men tværtimod af en hensyntagen til atleternes såvel fysiske som mentale sundhed:- Der er et mønster, der går igen omkring udenlandske trænere.
Så man skal måske være mere opmærksom på, når man hiver trænere ind med en anden kulturel baggrund, at de forstår, hvordan man skal opføre sig over for børn og unge og skabe motiverende idrætsmiljøer, i stedet for strafsanktionerende miljøer.
- Hele balancen i dansk eliteidræt bygger på, at vi skal tage hensyn.
Vi vil gerne vinde medaljer til Danmark, men vi vil gøre det på en ordentlig måde.
Det mener vi, er muligt.
- Man vinder ikke medaljer med spiseforstyrrelser.
Så det kommer der både noget menneskeligt rigtig dårligt ud af, og det kommer der også sportslige ukloge ting ud af.
Og det skal man simpelthen forstå.
Det betyder, at vi skal have nogle fagligt superdygtige trænere.
Det er de udenlandske trænere sikkert også, men de skal også have den menneskelige del med, som er bundet i en dansk idrætskultur, og ikke i en kæft trit og retningkultur, siger Morten Mølholm.
FacebookTwitterKopier linkEmner:Danmarks Idrætsforbund|Holland|Morten Mølholm Hansen (idrætsleder)




https://www.dr.dk/nyheder/regionale/nordjylland/i-dag-faar-ebbe-fra-7b-et-velfortjent-klap-paa-skulderen-8000-elever

NordjyllandI dag får Ebbe fra 7.
B.
et velfortjent klap på skulderen: 8.
000 elever er inviteret til fest Landets skolepatruljer bliver onsdag og torsdag fejret for deres indsats.
Han får ikke en krone for det, men Ebbe Lang er glad for at kunne bidrage til bedre trafiksikkerhed.
Af Klaus Videbæk og Magnus Munk Kristiansen24.
apr.
2019 kl.
11.
35Bemærk: artiklen er mere end 30 dage gammelLæs opDer kan dukke lidt af hvert op på de små veje ved Vebbestrup i Himmerland sådan en forårsdag.
Her til morgen var det eksempelvis en traktor med en gyllevogn, og så er det godt at have en skolepatrulje på vejen til at hjælpe alle sikkert frem.
Men hvad de færreste måske tænker over, er, at det faktisk sker helt frivilligt.
De gør et stort trafiksikkerhedsarbejde hver dag, så de skal selvfølgelig belønnes med en kæmpe fest.
Rosa Nissen, projektleder, Rådet for Sikker TrafikDerfor bliver Ebbe Lang fra 7.
B på Solhverv Privatskole sammen med knap 8.
000 elever i dag og i morgen hyldet for deres indsats.
Det sker med en tur til Legoland ved Billund eller en billet til Tivoli i København.
- Skolepatruljerne gør hver dag et kæmpe stykke arbejde ude på skolevejene.
De hjælper de mindre elever sikkert over gaden, og så sørger de faktisk også for, at forældrene er mere trygge ved at sende deres børn afsted, siger Rosa Nissen, der er projektleder hos Rådet for Sikker Trafik.
- Vi ved også, at bilisterne sænker farten de steder, hvor skolepatruljerne står.
De gør et stort trafiksikkerhedsarbejde hver dag, så de skal selvfølgelig belønnes med en kæmpe fest, siger hun.
Gør ikke noget at stå tidligt opVed Solhverv Privatskole kan det indimellem være svært at se, om der er andre biler eller trafikanter, der skal til at dreje ud på vejen.
Der skal også være plads, når de mindste elever bliver læsset af skolebussen.
Derfor hjælper Ebbe Lang med at dirigere trafikken.
Omkring hver anden folkeskole har en skolepatrulje, viser tal fra Rådet for Sikker Trafik.
Han bor tæt på skolen, og derfor gør det ikke noget, at han skal stå lidt tidligere op.
Det er rart, at hans indsats bliver belønnet lidt i sidste ende, fortæller han.
- Det er hyggeligt at stå her med alle kammeraterne.
Og så er der jo den der tur til Legoland.
Det frister alligevel lidt, siger Ebbe Lang.
Det er ikke dog kun turen til Legoland, der får ham til at gribe den gule refleksvest og trafikslikkepinden.
Han føler det på en måde som en pligt, og han oplever, at der er brug for ham.
Hvis ikke han stod der, ville der mangle én.
- Så kunne vi måske ikke stille med en fuld patrulje, siger Ebbe Lang.
På skolen giver man gerne de elever, der stiller op i skolepatruljen, fri for dansk og matematik, så de kan blive fejret.
Det fortæller lærer og ansvarlig for patruljen på Solhverv Privatskole Benjamin Lybech.
- Vi har en skole med utrolig meget sammenhold, men jeg synes, det er vigtigt, at vi belønner vores elever, når de yder en ekstraordinær indsats, siger han.
Det er typisk elever fra 6.
og 7.
klasse, der er med i skolepatruljen, som har eksisteret siden 1949.
FacebookTwitterKopier linkEmner:Tivoli|Legoland|Trafiksikkerhed|Uddannelse|Billund




https://www.dr.dk/nyheder/indland/danish-crown-truet-med-afpresning-og-forgiftning-af-varer

IndlandDanish Crown truet med afpresning og forgiftning af varerFlere danske fødevarevirksomheder har modtaget trusselsbrevene.
Brevet med trusler om afpresning er blevet sendt til firmaet i starten af april.
Af Cecilie Rosenkvist Dam og Grafik: Simone Cecilie Møller24.
apr.
2019 kl.
10.
43Bemærk: artiklen er mere end 30 dage gammelLæs opSlagterikoncernen Danish Crown er en af de virksomheder, der har modtaget et trusselbrev med et ukendt pulver og trusler om at få forgiftet deres varer, hvis de ikke overførte en større sum penge til ukendte gerningsmænd.
- Med det samme vi ser teksten i brevet, kontakter vi politiet, siger pressechef hos Danish Crown Jens Hansen.
Flere danske og udenlandske fødevarevirksomheder har modtaget lignende breve med pulver i og en trussel om at få forgiftet deres varer, hvis de ikke overfører 300.
000 euro i kryptovaluta, har TV 2 skrevet i dag.
Rigspolitiet bekræfter, at de efterforsker flere sager, og at der er tale om 'et sundhedsfarligt stof' i brevet.
Danish Crown oplyser, at ingen er kommet til skade under åbningen af brevet, som de modtog i starten af april.
- Der er ikke nogen, der har været i fare i forbindelse med at have været i kontakt med det her brev, siger Jens Hansen.
Ingen grund til bekymringRigspolitiet, Fødevarestyrelsen og andre relevante myndigheder er opmærksomme på sagen.
Politiet vurderer dog, at der er en 'meget lille risiko' for, at truslerne føres ud i livet.
Forbrugerne har heller ingen grund til at være bekymrede, oplyser Jens Hansen.
- Vi har været i tæt kontakt med myndighederne, og vi følger selvfølgelig fødevaremyndighedernes anbefalinger, og indtil videre er det ikke vurderingen, at der er nogen ekstraordinær risiko.
Han tilføjer, at de vil reagere på det, hvis det ændrer sig.
Strammer sikkerhedenLignende sager er anmeldt i både Italien, Belgien, Holland, Schweiz, Østrig, Tyskland, Storbritannien og Sverige, og italiensk politis efterforskning peger på, at gerningsmændene formentlig har sendt brevene fra Belgien.
Hvilke og hvor mange andre danske virksomheder, det drejer sig om, er ukendt.
Danish Crown modtog også brevet med posten.
- Den her slags er jo nærmest umulig at beskytte sig mod, siger Jens Hansen.
Alligevel vil de forsøge at stramme sikkerheden yderligere, så der bliver mere fokus på, hvem der kommer ind på deres fabrikker.
- Vi har i forvejen ret stramme procedurer i forhold til adgangen til vores fabrikker, og dem har vi selvfølgelig indskærpet.
FacebookTwitterKopier linkEmner:Danish Crown|Rigspolitiet|Belgien|Storbritannien|Kriminalitet




https://www.dr.dk/nyheder/udland/video-11-helikoptere-kaemper-med-norske-skovbrande-omraade-svarende-til-1000

UdlandVIDEO 11 helikoptere kæmper med norske skovbrande: Område svarende til 1.
000 fodboldbaner brænderHård vind gør slukningsarbejdet svært.
Af Theis Lange Olsen og video: Robin Patrick Stampe24.
apr.
2019 kl.
10.
09Bemærk: artiklen er mere end 30 dage gammelLæs opDe voldsomme skovbrande, der lige nu hærger i det sydlige Norge, spreder sig hurtigt.
Det skyldes blandt andet, at vinden er meget kraftig og ventes at nå op på omkring 16 meter i sekundet i løbet dagen.
Skovbrandene har indtil videre spredt sig over et område, der i størrelse svarer til omkring 1.
000 fodboldbaner, og flere hundrede borgere er allerede evakueret.
Ifølge det norske medie NRK forsøger brandvæsenet at inddæmme skovbrandene med hjælp fra 11 helikoptere.
Yderligere 12 helikoptere ventes i løbet af dagen at tilslutte sig det besværlige slukningsarbejde.
- Det er en krævende brand, og det værste er vinden, siger brand- og redningschef i provinsen Rogaland Nils-Erik Haagenrud til NRK.
Myndighederne frygter, at brandene kan sprede sig mod områder på den norske sydkyst, hvor mange folk bor.
Her ligger blandt andet byen Sogndalstrand, der er kendt for sine mange bevaringsværdige træhuse.
De seneste meldinger går dog på, at brandfolk ser ud til at kunne inddæmme flammerne.
Lige nu kæmper mere end 150 folk fra brandvæsenet, hjemmeværnet og det norske civilforsvar med at få styr på flammerne.
Der er fortsat ingen meldinger om omkomne, tilskadekomne eller nedbrændte huse.
I Sverige har der også været flere skovbrande det seneste døgn - som følge af tørke i de seneste mange uger.
Herhjemme meldes der også om tørke mange steder og forøget risiko for natur- og skovbrande.
FacebookTwitterKopier linkEmner:Brande|Skove|NRK|Norge|Sverige




https://www.dr.dk/nyheder/udland/familien-har-kontakt-til-de-formodede-savnede-danskere

Bombeangreb i Sri LankaSe temaUdlandFamilien har kontakt til de to formodede savnede danskereAlt tyder på, at de er i god behold.
24.
apr.
2019 kl.
09.
16 | opdateret 24.
apr.
2019 kl.
11.
39Bemærk: artiklen er mere end 30 dage gammelLæs opUdenrigsministeriet oplyser til Ritzau, at de to formodede savnede danskere er i sikkerhed.
Udenrigsministeriet har ikke været i personlig kontakt med dem, men familien oplyser til ministeriet, at de er i god behold.
De formodede savnede danskere har angiveligt opholdt sig på et hotel i Colombo under bombeangrebene, men ikke et af de ramte, og de befinder sig nu i det nordlige Sri Lanka.
Ministeriet understreger, at man fortsat arbejder på at få bekræftet oplysningen endeligt.
Bombeangreb i Sri LankaPåskesøndag, den 21.
april 2019, blev Sri Lanka ramt af otte dødelige eksplosioner.
Tre i tre hoteller, tre i kirker under påskemessen, en i et mindre hotel og en bombe gik af under en anholdelsesaktion i hovedstaden Colombo.
Tre danske børn mistede livet.
I alt blev 359 dræbt og over 450 sårede.
Angrebene fandt sted omkring hovedstaden Colombo og i en kirke på ørigets østkyst.
Tidligere i dag oplyste Ritzau, at de to danske statsborgere med srilankansk oprindelse var meldt savnet.
Ifølge Ritzau kunne en pårørende til de danske statsborgere ikke komme i kontakt med dem og havde derfor meldt dem savnet.
Tre danske børn er omkommet i forbindelse med bombeangrebet.
FacebookTwitterKopier linkEmner:Peter Taksøe-Jensen (diplomat)|Udenrigsministeriet|Terrorisme|Indien|Sri Lanka




https://www.dr.dk/nyheder/regionale/fyn/slut-med-ryge-paa-legepladser-odense-vil-vaere-roegfri-men-kun-nogle-steder

FynSlut med at ryge på legepladser: Odense vil være røgfri - men kun nogle stederFra den 1.
november 2019 er det slut med at smøge den på byens legepladser.
Odense Kommune har et mål om at være røgfri i 2030.
Billedet er fra Tietgenskolen, som efter sommerferien også bliver helt røgfri.
Af Sine Skott24.
apr.
2019 kl.
10.
15Bemærk: artiklen er mere end 30 dage gammelLæs opBørn og cigaretskodder har længe været en dårlig kombination.
Alligevel har legepladserne ikke været fredet fra cigaretrøg, men det ser nu ud til at være på vej til at ske i Odense.
Her har kommunens sundhedsudvalg nemlig stemt for et forslag om at forbyde rygning på alle offentlige legepladser, og forslaget står til at blive endeligt besluttet.
Politikerne har også diskuteret, om alle offentlige parker skal gøres røgfrie, men det var der ikke enighed om, og forslaget blev stemt ned.
Formanden for sundhedsudvalget havde ellers håbet på, at der var stemning for at indføre et forbud i en forsøgsperiode i eksempelvis Kongens Have, Munke Mose og H.
C.
Andersen Haven.
- Så kunne vi have evalueret på, om det er noget, som fungerer og skal videreføres, eller noget, som skal stoppes, forklarer Kasper Ejlertsen (S), der er formand for sundhedsudvalget.
Ryger: Forbud hjælper ikkeI én af byens mest populære parker, Munke Mose, sidder 20-årige Stine Mikkelsen, der er ryger.
- Jeg kan godt se ideen i det, men jeg tror bare, folk vil ryge alligevel, siger hun.
Heller ikke 21-årige Rebecca Maria Birkeson mener, at forbud er den rigtige løsning.
- Det er et frit valg, man tager.
Det er din egen krop, du skader og ikke alle andres, forklarer hun.
Odense Kommune har et mål om at være røgfri i 2030, og i 2025 håber et politisk flertal på, at byen har sin første røgfrie generation.
Alligevel vil flere af sundhedsudvalgets medlemmer ikke forbyde det i parkerne.
- Jeg tror ikke på, at forbuddet er den rigtige vej til at opnå de mål.
Det vigtigste er, at vi sørger for, at vi ikke får nye rygere til.
Og det kommer ikke af, at vi forbyder folk at ryge i en park, mener Christel Gall (DF).
Læs også:Forsøgsordning på vej: Gravide i Odense får penge for at stoppe med at rygeFacebookTwitterKopier linkEmner:Christel Gall (politiker)|Dansk Folkeparti|Odense|Rygning|Fritidsaktiviteter




https://www.dr.dk/musik/efter-indlaeggelse-og-doedstrusler-mod-familien-nu-bryder-superstjerne-tavsheden

MusikEfter indlæggelse og dødstrusler mod familien: Nu bryder superstjerne tavshedenSangerinden Britney Spears sætter nu ord på sin psykiske tilstand.
Britney Spears debuterede med hitsinglen '.
.
.
Baby One More Time' i 1998 og har siden udgivet ni studiealbum.
Af Christian Ellegaard24.
apr.
2019 kl.
10.
37Bemærk: artiklen er mere end 30 dage gammelLæs opSiden popsangerinden Britney Spears i januar aflyste en stort anlagt koncertrække i Las Vegas blot én måned før premieren, har hun været som forsvundet fra jordens overflade.
Den 37-årige sangerinde har holdt sig væk fra sociale medier og offentlighedens søgelys, og rygter og konspirationsteorier om sangerindens tilstand har floreret heftigt på de sociale medier.
Nogle fans mener for eksempel at vide, at sangerinden er blevet indlagt på et center for psykiske lidelser mod sin vilje.
Men nu har sangerinden brudt sin tavshed og for første gang kommenteret rygterne om hende, som hun kalder 'skøre'.
- Jeg ville sige hej, fordi tingene, der bliver sagt, er røget ud af kontrol!
!
!
Wow!
!
!
, skiver sangerinden i et langt opslag på sin Instagram.
- Der er rygter, dødstrusler mod min familie og mit management og så mange vilde ting, der bliver sagt, fortsætter sangerinden.
Hør hittet 'Overprotected' fra 2001 her, mens du læser videre:Britney Spears - OverprotectedFans startede kamp for Britneys frihedRygter har hele påsken svirret om den amerikanske popsangerinde og hendes psykiske tilstand, efter hun angiveligt lod sig indskrive på et center for psykiske lidelser i starten af april.
Medier som Billboard og Variety rapporterede for nyligt, at popstjernen selv havde indskrevet sig selv på et center for psykiske lidelser, men flere fans af sangerinden er af en anden overbevisning.
De mener, at sangerinden er blevet indlagt mod sin vilje, og at det blandt andre er hendes far, 66-årige Jamie Spears, der står bag.
Jeg forsøger at tage et øjeblik for mig selv, men alt, hvad der sker, gør det bare sværere for mig.
Britney SpearsDerfor har fans og kendte navne som rapperen Eve og realitystjernen Paris Hilton påsken igennem påberåbt sig opmærksomhed på Twitter og Instagram under hashtagget #FreeBritney – 'Befri Britney'.
Mandag kulminerede sagen så, da demonstranter samledes i Britney Spears' hjemby, Los Angeles, hvor de krævede, at sangerinden blev udskrevet og gjort fri af det formynderskab, hun har været under siden sit famøse sammenbrud i 2008.
Demonstranter samledes mandag i Los Angeles med skilte med ordlyden 'Befri Britney' og 'Britneys management er giftige'.
I midten ses Barbara Grey, vært på podcasten 'Britney Gram', der startede #FreeBritney-bevægelsen.
Men ifølge sangerinden bør fans ikke være bekymrede for hende.
- Min situation er unik, men jeg lover, at jeg gør, hvad der er bedst i den her situation, skriver Britney Spears og fortsætter:- Jeg forsøger at tage et øjeblik for mig selv, men alt, hvad der sker, gør det bare sværere for mig.
Jeres kærlighed og dedikation er fantastisk, men lige nu har jeg brug for en smule privatliv, så jeg kan håndtere de ting, som livet kaster min vej.
Far var ved at døDa Britney Spears i starten af året aflyste sine turné, var begrundelsen, at hun havde brug for at tage en pause og passe på sin far, Jamie Spears, der i efteråret måtte indlægges på hospitalet med en sprængt tyktarm.
- For et par måneder siden blev min far indlagt på hospitalet og mistede næsten livet.
Vi er alle meget taknemmelige for, at han overlevede, men han har stadig lang vej igen.
Jeg var nødt til at træffe den svære beslutning at samle mit fulde fokus og energi omkring min familie i denne tid, udtalte den populære sangerinde dengang.
Læs også:Britney Spears' kæmpehit fylder 20: Sådan ændrede en 'uskyldig' skolepige popverdenenOg ifølge Billboard og Variety var det netop for at komme oven vande oven på sin fars sygdomsforløb, at Britney Spears angiveligt lod sig indskrive på et center for psykiske lidelser i slutningen af marts.
- Min familie og jeg har været igennem en masse stress og angst på det seneste, så jeg havde bare brug for tid til at håndtere det.
Men I skal ikke være bekymrede, jeg kommer tilbage meget snart, siger sangerinden i en video på sin Instagram.
Søndag blev Britney Spears set i offentligheden for første gang, siden hun angiveligt blev indlagt på et mentalhospital i slutningen af marts.
Her ses hun med sin kæreste Sam Asghari foran et hotel i Beverly Hills i Los Angeles under, hvad mediet People kalder 'en kort påskepause fra sin behandling'.
Sammenbrud for rullende kameraerBritney Spears' psykiske tilstand og juridiske situation har i mange år været centrum for stor mystik.
I 2007 og 2008 gik sangerinden igennem et famøst sammenbrud, hvor hun blandt andet barberede sig skaldet for rullende kameraer og blev hospitalsindlagt af flere omgange.
Siden dengang har sangerinden været under et såkaldt formynderskab, hvor en advokat og hendes far har fungeret som værger for sangerinden.
Det betyder blandt andet, at hun ikke har kontrol over sin formue, skal have godkendt sine indkøb og heller ikke selv kan bestemme over, hvilke personer hun omgås.
Siden da har popprinsessen udgivet fire album, turneret verden rundt tre gange og afholdt 248 koncerter i Las Vegas, der i løbet af fem år indtjente over 900 millioner kroner.
Hør hittet 'Stronger' her, mens du læser videre:Britney Spears - StrongerSangerinden har gennem årene stort set ikke kommenteret det omtalte formynderskab, men kom i dokumentaren 'Britney: For the Record' fra 2008 med sit eget syn på sin tilstand som umyndiggjort.
Selv når du skal i fængsel, ved du, at der er en dag, hvor du kommer ud igen.
Men i den her situation føles det som om, at det aldrig får en ende.
Britney Spears i 'Britney: For the Record'- Selv når du skal i fængsel, ved du, at der er en dag, hvor du kommer ud igen.
Men i den her situation føles det som om, at det aldrig får en ende (.
.
.
) Når du gør noget forkert, lærer du af det og kommer videre, men jeg skal betale for det her virkelig længe, udtalte sangerinden i 2008 i dokumentaren 'Britney: For the Record' om sin situation.
- Jeg synes ikke, mit liv er ude af kontrol, det er i for meget kontrol.
Der er ingen passion, der er ingen glæde.
Hvis jeg ikke var under de her betingelser, ville jeg føle mig så frigjort (.
.
.
) Det er slemt, og jeg er ked af det, fortalte en tårevædet Britney Spears dengang til kameraerne.
Det lader ikke til, at der er ny musik på vej fra sangfuglen, men til efteråret har musicalen 'Once Upon A One More Time' bygget over Britney Spears' mange hits premiere i Chicago.
Læs også:It's Broadway, bitch: Britney Spears-hits bliver til ny musicalFacebookTwitterKopier linkEmner:Britney Spears (musiker)|Paris Hilton (kendis)|Instagram|Pop og rock|Las Vegas




https://www.dr.dk/nyheder/regionale/sjaelland/sportsbyer-springer-frem-paa-landkortet-fordele-ved-slaa-idraetsklubber

SjællandSportsbyer springer frem på landkortet: Fordele ved at slå idrætsklubber sammen 27 idrætsforeninger skal snart bo side om side, når Holbæk Sportsby slår dørene op.
Efter flere forsinkelser af byggeriet forventer Holbæk Sportsby at åbne i maj.
Af Kimmie Hetland og Julie Würtz24.
apr.
2019 kl.
09.
00Bemærk: artiklen er mere end 30 dage gammelLæs opFlere idrætsforeninger slår pjalterne sammen, og flere såkaldte sportsbyer dukker op forskellige steder på danmarkskortet.
Blandt andet i Holbæk Kommune samler 27 idrætsforeninger sig på en adresse for at hjælpe hinanden med nogle af de ting, som kan være svære, når en idrætsklub står alene.
Sportsby til 363 millionerHolbæk Sportsby forventes at åbne i maj, efter åbningen har været udskudt flere gange.
Sportsbyen kommer til at huse 27 idrætsforeninger, der strækker sig fra den lokale badmintonklub til en fridykkerklub.
Opførelsen af sportsbyen er vurderet til at koste 363 millioner kroner, og byen kommer til at have et indendørsareal på 23.
000 kvadratmeter med et tilhørende udeareal på 47 hektarer, hvilket svarer til 66 fodboldbaner.
Holbæk Sportsby kommer til at være et af de største idrætsanlæg i Skandinavien.
Kilde: Holbæk SportsbyHer var det netop idrætsforeningerne, der kom med ideen om at samles, så flere opgaver kan løftes i fællesskab.
Det glæder Thomas Kofoed, der er bestyrelsesmedlem i Holbæk Bordtennisklub.
- Vi har haft svært ved at finde en mand til kassererposten, fordi det kræver en del.
Der håber vi lidt, at når alle sportsforeninger er samlet herude, at vi små foreninger kan få fat i en fælles kasserer.
Så slipper vi for at sidde til generalforsamlingen og have svært ved at finde folk til posterne, siger Thomas Kofoed.
Peter Jensen er træner hos Holbæk Badmintonklub.
Han glæder sig til, at klubben kan benytte sportsbyens nybyggede faciliteter.
- Det er en drengedrøm at komme i helt nye faciliteter.
Specielt de faciliteter, som vi har kunnet præge i forhold til kvaliteten af gulvet og de ting, som vi gerne vil have.
Vi glæder os til at kunne få vores medlemmer herud, og det kan kun gå for langsomt, siger Peter Jensen.
En økonomisk fordelDet er ikke kun i Holbæk, man opretter en sportsby for at hjælpe idrætsforeningerne.
På landsplan kan man finde lignende sportsbyer i eksempelvis Ringsted, Kalundborg, Vejen og Frederikssund, hvor idrætsforeningerne slår sig sammen.
Også i Høng skal flere idrætsforeninger til at dele adresse i en kultur- og bevægelsespark, hvor første spadestik blev taget den 2.
april.
- Vi ser en række steder, hvor man samler idrætsforeninger.
I stedet for at have ti steder med dårlig kapacitet kan der være store fordele rent økonomisk og organisatorisk ved, at idrætsforeningerne går sammen, siger Peter Forsberg, der er idrætsanalytiker ved Idrættens Analyseinstitut.
Større og mindre haller vil fremover huse 27 idrætsforeninger i Holbæk Kommune.
 Selve bygningen vil fylde 23.
000 kvadratmeter.
Dertil er der et udendørsareal på 47 hektar.
 De sidste dele af byggeriet er i fuld gang til åbningen af sportsbyen, der forventer at åbne i løbet af maj måned.
1 / 3Større og mindre haller vil fremover huse 27 idrætsforeninger i Holbæk Kommune.
1 / 3Selve bygningen vil fylde 23.
000 kvadratmeter.
Dertil er der et udendørsareal på 47 hektar.
2 / 3De sidste dele af byggeriet er i fuld gang til åbningen af sportsbyen, der forventer at åbne i løbet af maj måned.
3 / 3Det kan også blive nemmere at finde løsninger på, hvordan små klubber får tilknyttet mentaltrænere eller fysioterapeuter, som ofte er for dyre at tilknytte.
Det fortæller Carsten Damgaard, der er direktør i Holbæk Sportsby.
- Det bliver pludselig realistisk at løfte økonomisk for de enkelte foreninger, når de er under samme tag, siger han.
Håber på stigende medlemstalIdrætsanalytiker Peter Forsberg ser mange fordele for idrætsforeninger ved at gå sammen, og han spår, at de fremadstormende sportsbyer er kommet for at blive.
Thomas Kofoed er bestyrelsesmedlem hos Holbæk Bordtennisklub.
Han ser frem til at benytte de nye faciliteter i Holbæk Sportsby.
(© PRIVATFOTO)- Nogle idrætsanlæg har udfordringer i forhold til at blive benyttet.
Der kan en god mulighed være, at nogle foreninger går sammen, så de har et større foreningsopland til faciliteterne, hvor man får mere idræt på de samme kvadratmeter.
Det vil vi også se fremover, siger Peter Forsberg.
En af dem, som glæder sig til at flytte ind sammen med de andre idrætsforeninger, er Thomas Kofoed fra Holbæk Bordtennisklub.
Vi kommer fra små kummerlige lokaler, hvor pudset hang ned ad væggene, og der var knap nok varme.
Nu kommer vi ud og får optimale forhold for bordtennisklubben.
Thomas Kofoed, bestyrelsesmedlem hos Holbæk Bordtennisklub- Vi kommer fra små, kummerlige lokaler, hvor pudset hang ned ad væggene, og hvor der knap nok var varme.
Nu kommer vi ud og får optimale forhold for bordtennisklubben, siger han.
Thomas Kofoed håber også på, at de nye lokaler vil lokke flere medlemmer til klubben.
- Vi bliver helt klart mere synlige i vores sportsgrene herude.
Tilskuere, der kommer for at se badminton, vil også se, at de spiller bordtennis ved siden af og tennis udenfor.
Det kan helt klart forøge medlemstallet.
Vi vil jo gerne have flere til at dyrke idræt, lyder det fra Thomas Kofoed.
De danske sportsbyer går ikke ubemærket hen.
Både Sverige, Norge og Island kigger til Danmark i forbindelse med egne idrætsbyggerier.
FacebookTwitterKopier linkEmner:Holbæk|Bordtennis|Motion|Idrættens Analyseinstitut|Holbæk Kommune




https://www.dr.dk/nyheder/penge/postnord-i-danmark-bloeder-stadig-koncernen-tilbage-i-plus

PengePostNord i Danmark bløder stadig: Koncernen tilbage i plusModsat sidste år kan Post Nord lukke første kvartal i plus.
(Arkiv).
Af Ritzau24.
apr.
2019 kl.
13.
28Bemærk: artiklen er mere end 30 dage gammelLæs opDer fosser stadig millioner af kroner ud af den danske afdeling af PostNord.
Blødningen er dog blevet begrænset i årets første tre måneder, og modsat starten på 2018 er hele den dansk-svenske postkoncern i plus.
Det viser årets første kvartalsregnskab fra PostNord.
Ser man på driften i PostNords forskellige afdelinger, er PostNord Danmark stadig forretningens smertensbarn.
Mens alle andre lande giver overskud, er driften i Danmark underskudsgivende.
Sammenligner man med starten på sidste år, er blødningen dog bragt ned fra et tab på 199 millioner svenske kroner til 54 millioner svenske kroner.
Positivt med resultatforbedringSidste års store minusser endte ikke lykkeligt for koncerndirektør Håkan Ericsson og hans finansdirektør, der begge mistede jobbet tidligere i år.
I stedet er Annemarie Gardshol blevet udpeget til konstitueret direktør.
Hun glæder sig over det første regnskab, hun kan præsentere.
- Selv om det er en udfordrende tid med fortsat digitalisering på brevmarkedet, er det positivt at kunne konstatere en stærk resultatforbedring, siger hun.
Hun peger på, at bundlinjen er i bedring, særligt fordi svenske brevkunder er vendt tilbage fra konkurrenterne.
Klager over lovgivningenPostNord åbnede sidste år med et minus på 167 millioner svenske kroner, men er i år startet med et plus på 56 millioner svenske kroner.
Vedhæftet til regnskabet er en klage over lovgivningen i Danmark og Sverige.
Ifølge PostNord er postreguleringen "ikke tilstrækkelig fleksibel og forudsigelig.
"- Det er nødvendigt at opdatere reguleringen, hvis vi på længere sigt skal kunne opretholde en postvirksomhed for alle i hele landet, både i Danmark og Sverige.
- Vi er i en god dialog med både den danske og den svenske stat om dette, skriver PostNord, der ejes den svenske og danske stat.
FacebookTwitterKopier link




https://www.dr.dk/nyheder/indland/10-millioner-kontroller-ved-graensen-under-en-promille-afvises

GrænsekontrolSe temaIndland10 millioner kontroller ved grænsen: Under en promille afvisesDet svarer til, at politiet i gennemsnit afviser seks personer om dagen.
Af Adnan Sircic, Louise Damløv, Grafik: Morten Fogde Christensen og Jakob Skov (video)24.
apr.
2019 kl.
09.
06Bemærk: artiklen er mere end 30 dage gammelLæs op10.
085.
677.
Så mange gange har politiet kontrolleret personer ved den dansk-tyske grænse, siden regeringen efter den store flygtninge- og migrantstrøm indførte grænsekontrol i starten af 2016.
Det viser de nyeste tal fra Rigspolitiet.
Tallene viser også, at politiet har afvist i alt 7599 personer i løbet af de tre år, hvilket svarer til, at politiet i gennemsnit afviser seks personer om dagen.
Blandt de afviste var de største nationalitetsgrupper sidste år syrere, afghanere og irakere.
- Det, at der er knap 8000 mennesker, som er blevet afvist ved den danske grænse, viser mig, at der er grund til at have grænsekontrol, siger integrationsminister Inger Støjberg (V).
- Det er eddermame længe siden, jeg har set en flygtningRegeringen har netop forlænget den midlertidige grænsekontrol med et halvt år mere, men i grænselandet deler kontrollen vandene - her er der nemlig stor uenighed, om det kan betale sig at have grænsekontrol.
En af dem, der ikke synes om grænsekontrollen, er Lorens Nielsen, der bor blot 200 meter fra grænsen i Kruså og kan se den fra sit hjem.
- Jeg kan jo se, hvad der foregår.
Det er fair nok, at man oprettede den til at starte med, for der kunne jeg jo se flygtninge komme gående med rygsæk forbi huset.
Men det er eddermame længe siden, jeg har set en flygtning gå forbi nede ved mig, siger han og fortsætter:- Mange af os hernede er meget utilfredse med den.
Det er jo hæmmende i hverdagen, siger han.
Men nede ved grænseovergangen har Kim Gellett og hans kone Sussi Gellett en helt anden opfattelse af grænsekontrollen.
De krydser grænsen hver uge og har ikke noget problem med at have passet med i handskerummet.
- Vi er glade for, at den er her, os der bor hernede.
Jeg er overbevist om, at den har en præventiv effekt, siger Kim Gellett.
Hans kone supplerer:- Da den ikke var der, oplevede vi også, at der stod asylansøgere i vores baghave.
Der var en ung mand, og det eneste, han kunne sige, var 'asyl'.
Færre flygtninge og migranter i EuropaIfølge FN er tilstrømningen af flygtninge og migranter til Europa på det laveste niveau i årevis.
Den er lavere end før den store flygtninge- og migrantstrøm i 2015, hvor mere end en million mennesker flygtede eller migrerede til Europa.
Sidste år registrerede FN's Flygtningeorganisation 141.
471 flygtninge og migranter, der havde taget turen over Middelhavet - til sammenligning var det tal 225.
455 i 2014.
Læs også:Tredje år med grænsekontrol: 7.
134 personer afvist og 801 våben beslaglagtAlligevel mener integrationsministeren, at grænsekontrollen er nødvendig.
- Vi skal være så sikre, som vi overhovedet kan på, at der ikke rejser illegale mennesker ind i Danmark.
Men det handler også om den terrortrussel, som vi er underlagt.
Det er jo sådan, at risikoen for terror stadig er alvorlig.
Ikke bare i Danmark, men i en række EU-lande, siger Inger Støjberg.
Kan blive i tvivl, om pengene kunne bruges bedreSiden grænsekontrollen blev indført i januar 2016 har politiet brugt 275 millioner kroner på grænsekontrollen.
Og selv om ægteparret Gellett ved grænsen i Kruså er glade for grænsekontrollen, er Sussi Gellett alligevel i tvivl, om pengene kunne bruges bedre.
- Jeg er lidt delt, for selvfølgelig synes jeg, at det er rart, at den er her.
Den giver tryghed.
Men jeg synes måske også, at det er lidt spild af penge.
De penge kunne nok være brugt på noget andet, siger hun.
Læs også:Europa-Parlamentet stemmer om at begrænse Danmarks grænsekontrolPå Christiansborg er Inger Støjberg sikker på, at de 275 millioner er brugt rigtigt.
- Jeg er ikke det mindste i tvivl om, at det er godt givet ud, at vi har grænsekontrol, siger ministeren og fortsætter:- Og når vi har grænsekontrol, hvilket både jeg, regeringen og et stort flertal i folketinget mener, at vi skal, så koster det selvfølgelig også.
Sussi Gellets mand, Kim Gellett, er heller ikke i tvivl.
Han håber, at den midlertidige grænsekontrol på et tidspunkt bliver permanent.
- Det har jo en virkning.
Jeg er glad for, at der er grænsekontrol.
200 meter derfra mener Lorens Nielsen det modsatte.
Han håber, at politikerne snart stopper med at forlænge grænsekontrollen.
- Jeg synes, det er overflødigt.
Vi har mange tyske naboer, og jeg synes, det er skræmmende, at man skal have pas med for at besøge dem.
Den nuværende grænsekontrol løber som udgangspunkt frem til midten af november, hvor der igen skal tages stilling til forlængelse.
Ud over Danmark har Tyskland, Østrig og Sverige ligeledes midlertidig grænsekontrolFakta om grænsekontrol•Den midlertidige grænsekontrol blev indført den 4.
januar 2016 og er siden blevet forlænget flere gange•Senest blev den forlænget den 12.
april i år og fortsætter indtil videre frem til den 12.
november i år.
•Grænsekontrollen betyder, at man risikerer at skulle vise pas, når man krydser grænsen fra Tyskland til Danmark.
•Det er både politiet, hjemmeværnet og forsvaret, der står for at udføre grænsekontrollen.
•Danmark er en del af det såkaldte Schengensamarbejde, der er et samarbejde mellem flere europæiske lande med det formål at skabe et fælles område uden indre grænser.
•Hvis den midlertidige grænsekontrol skal gøres permanent, er Danmark nødt til at forlade Schengen-samarbejdet, da samarbejdet som udgangspunkt ikke tillader grænsekontrol mellem Schengenlandene.
FacebookTwitterKopier linkEmner:Inger Støjberg (politiker)|Venstre|Flygtninge og asylansøgere|Forenede Nationer|Tyskland




https://www.dr.dk/sporten/oevrig/gymnastik-landstraener-sendte-9-aarige-laura-paa-vaegten-jeg-sugede-maven-ind-under

Spiseforstyrrelser i elitesportSe temaØvrig sportGymnastik-landstræner sendte 9-årige Laura på vægten: ‘Jeg sugede maven ind under træning’Ungarske Bernadett Balazs møder kritik for sin behandling af helt unge idrætsgymnaster.
I snart 10 år har hun været dansk landstræner.
Af Kresten Mosbæk Gravesen og Grafik af Vibeke Kjær Lund24.
apr.
2019 kl.
07.
30Læs opDet er blevet Lauras tur til at træde op på vægten.
Hun er ikke fyldt 10 år endnu.
Som altid er kroppen fyldt med frygt, når hun står foran sin kvindelige træner, Bernadett Balazs.
Vægten er af en type, som skal presses op på minimum 40 kilo, før den giver udslag.
Det er lige på grænsen til, hvad Laura vejer.
Før det bliver Lauras tur, skal hendes veninde vejes.
Hun er også lige på grænsen til de 40 kilo, og da vægten ikke slår ud hos hende, vokser Lauras frygt.
- Åh, nej.
Hvis vægten kan tage mig, er jeg tykkere end hende, tænker hun.
Så træder Laura op.
Venter.
Men intet udslag.
- Jeg vejede under 40 kilo, og jeg blev virkelig glad.
Det er første gang, at Laura Juul Pallesen, der i dag er 15 år, bruger ordet ’glad’ i sammenhæng med sin gymnastiktid under Bernadett Balasz.
Ungareren har det seneste årti både været ansat som landstræner for Danmarks kvinder på ungdoms- og seniorniveau.
Samtidig har hun været elitetræner i Danmarks bedste kvindeklub, KG66 i Kastrup, hvor langt de fleste landsholdsgymnaster i løbet af årene har gået.
Det var både på landsholdet og i KG66, at Laura Juul Pallesen trænede under Bernadett Balazs.
Her var vejninger, spydige kommentarer om hendes krop og et stort fokus på kost i en tidlig alder blot en del af en ekstrem træningskultur præget af straffe, hård retorik og frygt.
Landstrænerens metoder fik til sidst Laura Juul Pallesen og familien til at sige stop – selvom hun var talentfuld.
Vi turde ikke sige fra.
Til sidst var det så voldsomt, at vi i ren panik græd, da vi vidste, hun ikke flyttede sig lige meget hvad.
Laura Juul PallesenBernadett Balazs, der er tidligere OL-deltager, har i løbet af årene i Danmark været respekteret for sine resultater, faglighed og passion, men flere kilder beskriver til DR Sporten også en kynisme, udansk tilgang til træning og markant retorik over for piger helt ned til seks år.
Laura Juul Pallesen er nemlig ikke det eneste kvindelige ungdomstalent, der over de seneste år er stoppet på eliteniveau på grund af Bernadett Balazs.
DR Sporten har således været i kontakt med flere familier, som stadig er aktive i KG66, hvor deres piger har valgt at træne på et lavere niveau end eliten, fordi de frygter Bernadett Balazs.
Spiseforstyrrelser i elitesportDR Sporten har sat fokus på én af elitesportens skyggesider.
På et overdrevent vægtfokus, på usund træningskultur og på de episoder, hvor sporten er med til at gøre atleterne syge.
Temaet tager sit afsæt i dokumentaren ”Svømmestjerner – Under overfladen”, som kan ses på DRTV.
Se hele temaet her.
Forældrene ønsker dog ikke at stille sig frem offentligt, fordi deres børn stadig er i klubben.
De fortæller, at det samme gør sig gældende for flere andre forældre, som har børn, der er stoppet på grund af den ungarske træner.
Familierne beskriver blandt andet en kultur til elitetræning, hvor mindreårige gymnaster er blevet kollektivt straffet med eksempelvis at skulle sidde i spagat i en længere periode, hvis en af pigerne på holdet har grædt eller udført en øvelse forkert.
Efter træning stod vi på en række og fik at vide, om vi skulle spise mere eller mindre.
Vi var helt ned til seks og syv år.
Laura Juul PallesenDette mindes Laura Juul Pallesen også.
Allerede som syv-årig skulle hun under udstrækning sidde i spagat og split, mens Bernadett Balazs satte sig oven på hende.
- Vi turde ikke sige fra.
Der gik måske 30 sekunder, hvor hun pressede alt, hvad hun kunne.
Til sidst var det så voldsomt, at vi i ren panik græd, da vi vidste, hun ikke flyttede sig lige meget hvad.
Hun var den eneste, der pressede os så hårdt, at vi græd, erindrer Laura Juul Pallesen.
DR Sporten har også kendskab til, at en aktiv gymnast på det danske seniorlandshold er skiftet væk fra KG66 på grund af Bernadett Balazs.
En af Danmarks største klubber, Vejlby IK, bekræfter samtidig, at de inden for de seneste tre år har afgivet to længere klager til det nationale forbund, GymDanmark, hvor der er blevet udtrykt bekymring over landstrænerens behandling af klubbens gymnaster.
Jeg mener, at vejninger er unødvendigt og et skråplan, og det kan være en udløsende faktor for en spiseforstyrrelse.
Mia Beck Lichtenstein, forsker og psykologI den første klage i 2016 indgik blandt andet kritik af Bernadett Balazs’ fokus på vægt og vejninger af unge gymnaster under træningslejre.
Vejlby IK følte ikke, at der blev reageret på klagen, og derfor sendte de i efteråret 2018 en ny klage med samme kritikpunkter – en klage, de efterfølgende føler, at forbundet dog har lyttet mere til end den første.
DR Sporten har været i kontakt med både Bernadett Balazs samt direktør i GymDanmark, Ditte Okholm-Naut.
De er blevet forholdt kildernes kritik og oplevelser, men ingen af parterne har ønsket at stille op til interview.
Forskningen viser, at gymnastik er en af de sportsgrene, hvor atleter har størst risiko for at udvikle en spiseforstyrrelse grundet det store fokus på kroppen.
I Danmark er ingen gymnaster stået offentligt frem og har fortalt, at de har en spiseforstyrrelse, men på den internationale scene har nogle af de største stjerner gennem tiderne beskrevet, hvordan ekstreme træningsmiljøer førte dem ud i angst, bulimi og anoreksi.
Forsker og psykolog Mia Beck Lichtenstein, der de seneste 10 år har forsket i træningsafhængighed og spiseforstyrrelser, undrer sig over, at Danmarks landstræner benytter metoder som vejninger af unge gymnaster.
- Jeg mener, at vejninger er unødvendigt og et skråplan, og det kan være en udløsende faktor for en spiseforstyrrelse.
Det skal en ung pige ikke bekymre sig om, og jeg synes generelt ikke, man skal bruge det inden for elitesport.
Tallet kan komme til at styre alt for meget.
- Man skal i stedet kigge på, hvad der skal til, for at atleterne trives og får en sund krop.
Hvis man konstant er i et stresset miljø og har mange bekymringer, påvirker det også præstationsevnen, siger Mia Beck Lichtenstein.
Efter træning stod vi på en række og fik at vide, om vi skulle spise mere eller mindre.
Vi var helt ned til seks og syv år.
Laura Juul PallesenDR Sporten har også forsøgt at få et interview med klubformand i KG66, Inge Abildgaard, men det ønsker hun ikke:- KG66 kender ikke til nogen kritik af nævnte træner og kan og vil dermed ikke besvare nogen spørgsmål.
Så vi forventer ikke, at der fremover bliver rettet henvendelse til hverken vores ansatte eller gymnaster, lyder det i en mail.
DR Sporten kan dog dokumentere, at formanden tidligere er blevet gjort opmærksom på kritikken af træningskulturen, og at flere er stoppet på grund af Bernadett Balazs.
I august 2016 skriver Laura Juul Pallesens mor, Lotte Juul, blandt andet følgende i en samtale med klubformanden og en holdleder:- Skal jeg forstå det sådan, at I er ok med, at en lang række gymnaster er stoppet og er ved at stoppe på grund af længerevarende nedbrud fra træneres adfærd der, hvis foregik i folkeskolen, ville medføre bortvisning?
- Det er let at se, at der er for mange dygtige gymnaster, der stopper.
Det kan kun være i klubbens interesse at få belyst, hvorfor de stopper, og hvorfor der er så mange tårer blandt de unge gymnaster, skriver Lotte Juul i en besked-samtale.
Ingen af forældrene, som stadig er aktive i KG66, har ønsket at stille offentligt op til interview om Bernadett Balazs af frygt for konsekvenserne for deres børn i klubben.
Jeg sugede maven ind, da jeg gik for hende, og så sagde hun til mig: ’Laura, har du spist en vandmelon?
Jeg kan godt se, hvordan din mave er blevet tykkere, så lad være med at suge maven ind.
’Laura Juul PallesenTil gengæld står Laura Juul Pallesen, som i syv år trænede under Bernadett Balazs fra 2009 – 2015, nu frem og fortæller sin historie.
Ingen plads til gråd og fejlSom bare to-årig starter Laura med idrætsgymnastik hos KG66, men det er først i 2009, da Laura er fem år, at klubben ansætter den tidligere OL-deltager Bernadett Balazs.
Allerede året efter bliver hun sideløbende landstræner for Danmarks kvinder.
- I starten var jeg bare total glad for at træne under hende.
Man havde hørt alt muligt godt om hende, og at hun havde været med til OL, så jeg var ret stolt, fortæller Laura.
I flere måneder trak jeg min datter ind i hallen, selvom hun ikke ville.
Jeg blev pludselig suget ind i miljøet, og jeg kunne jeg ikke se, hvor galt det var.
Henrik Pallesen, far til LauraMen der går ikke længe, før det går op for hende, at den nye træner, som i gymnastikmiljøet kaldes ’Ditti’, benytter nogle metoder, som får hende til at frygte landstræneren.
Laura beskriver, hvordan Bernadett Balazs straffer hende og de andre piger, hvis de græder, ikke tør at lave en øvelse eller udfører noget forkert.
- Hvis jeg eksempelvis ikke turde at lave noget på bommen, straffede hun mig ved, at jeg skulle kravle op i torvene i hallen.
Jo flere gange, jeg ikke turde, jo flere gange skulle jeg gøre det.
- Jeg blev mere og mere svækket og fik så meget skæld ud.
Jeg blev endnu mere bange for hende, og det hjalp overhovedet ikke med straf.
Jeg tænkte hele tiden over kosten, og jeg var bare aldrig sulten, for jeg tænkte altid, hvad ’Ditti’ ville sige til mig.
Maden var bare noget, der bare skulle overstås.
Laura Juul PallesenDerudover bemærker Laura, at Bernadett Balazs har et stort fokus på gymnasternes kost og krop.
- Efter træning stod vi på en række og fik at vide, om vi skulle spise mere eller mindre.
Vi var helt ned til seks og syv år.
- Jeg kan huske alle hendes små kommentarer, og hvordan hun gik og daskede de store piger på lårene.
Hun sagde ikke hvorfor, men alle vidste, hvad hun hentydede til.
Da Laura og de andre piger er omkring otte og ni år, gør Bernedett Balazs det også klart, hvilket kropsideal hun forventer af sine gymnaster.
- Vi stod på en række efter en træning, og så tog 'Ditti' og Milan (hendes mand, red.
) fat i en af de andre piger.
Hun sagde: 'Se her, det er sådan en ægte gymnast ser ud.
En V-formet krop, tynd og fyldt med muskler.
'- Jeg gik i flere dage og tænkte over, hvordan jeg kunne få sådan en krop.
Fortæl os din historieHar du oplevet et usundt træningsmiljø?
Har du været udsat for urimelige træningsmetoder?
Har du haft en spiseforstyrrelse i din sportskarriere?
Skriv ind til os på minhistorie@dr.
dkSom årene går under den ungarske træner, leverer Laura gode resultater på landsplan.
Hun vinder blandt andet det anerkendte Jysk Open, men lysten til at dyrke gymnastik, som hun for få år tilbage elskede, bliver mindre og mindre.
Under stævner sætter Bernadett Balazs ifølge familien strenge krav til, hvad gymnasterne må indtage.
Laura husker, at hun over syv-otte timer kun måtte spise et par æbler, selvom hendes energiniveau var helt i bund.
- Ved en mandagstræning kunne jeg mærke, at jeg havde spist for meget i weekenden.
Jeg sugede maven ind, da jeg gik ind forbi ’Ditti’, og så sagde hun til mig: ’Laura, har du spist en vandmelon?
Jeg kan godt se, hvordan din mave er blevet tykkere, så lad være med at suge maven ind.
’- Jeg tænkte hele tiden over kosten, og jeg var bare aldrig sulten, for jeg tænkte altid, hvad ’Ditti’ ville sige til mig.
Maden var bare noget, der bare skulle overstås.
Lauras forældre har på dette tidspunkt ikke grebet ind over for Bernadett Balazs’ metoder.
Men da Lauras mor, Lotte Juul, tiltræder i bestyrelsen udtrykker hun sine bekymringer over trænerens behandling af de unge gymnaster – blandt andet tilgangen til børnenes kost.
- Jeg var irriteret over, at de ikke måtte spise noget til konkurrencer og træningspas.
Jeg kunne ikke stå inde for klubbens værdier.
Men der var ingen, der turde sige noget til ’Ditti’.
Hun styrede det hele, fortæller Lotte Juul.
Jeg blev så bange og gik helt i panik.
Min finger var overhovedet ikke klar til at blive støttet på, og jeg løb grædende ud til min mor.
Det var den sidste gang, jeg var i hallen, fortæller Laura.
Laura Juul PallesenLotte Juul får også sit ønske opfyldt om øget fokus på ernæring i klubben, da Team Danmark kommer ud og fortæller om, hvad gymnasterne skal indtage ud fra deres træningsmængde.
Bernadett Balazs er også til stede i lokalet.
- Team Danmarks diætister fortalte, at gymnasterne skulle spise mere, end de var klar over.
Jeg kan huske, jeg kiggede over på ’Ditti’, som sad og rystede på hovedet over, hvad diætisterne sagde.
Flere af de store gymnaster sagde, at de slet ikke kunne spise så meget.
Det var meget sigende.
Det er dog ikke kost eller vejninger, der til sidst får Laura og forældrene til at sige stop.
Flere års frygt og frustrationer over træningsmetoderne kulminerer, da Bernadett Balazs kræver, at Laura som 11-årig skal træne videre normalt, selvom hun har brækket sin finger.
- Jeg havde styrketrænet i en uge, men ’Ditti’ var træt af, at jeg ikke lavede noget.
Hun sagde, at jeg skulle træne i barren, selvom min finger var helt hævet og skæv.
- Jeg blev så bange og gik helt i panik.
Min finger var overhovedet ikke klar til at blive støttet på, og jeg løb grædende ud til min mor.
Det var den sidste gang, jeg var i hallen, fortæller Laura.
Lauras far fortryderFlere måneder før havde Laura dog sagt til sine forældre, at hun ikke ville gå til gymnastik mere.
Hendes far, Henrik Pallesen, fortryder i dag, at han ikke lyttede til sin datter tidligere.
- Jeg talte med nogle af de andre forældre, og vi var enige om, at det var vanvittigt, hvad der foregik.
Alligevel trak jeg i flere måneder min datter ind i hallen, selvom hun ikke ville.
Jeg blev pludselig suget ind i miljøet, og jeg kunne jeg ikke se, hvor galt det var, erindrer Henrik Pallesen.
Da Laura Juul Pallesen stoppede med gymnastik, begyndte hun til atletik.
Hun er i dag 15 år.
Da Laura Juul Pallesen stoppede med gymnastik, begyndte hun til atletik.
Hun er i dag 15 år.
Jeg var bange for ’Ditti’, og det var den bedste beslutning i mit liv at stoppe.
Vi var alle bange for hende.
Det var ingen hemmelighed, og vi prøvede bare at smile.
Laura Juul PallesenForældrene, der i 2016 også endte med at trække Lauras søster, Clara, ud af elitetræningen, er i dag glade for, at døtrene i dag dyrker atletik frem for elitegymnastik under Bernadett Balazs.
- Elitesport skal være hårdt, og ’Ditti’ er en ekstrem dygtig træner.
Men det var sunde og raske piger, som lignede krigsfanger.
Man skal ikke have ondt i maven hele tiden og være bange, siger Henrik Pallesen.
Frygt er også det ord, som Laura bruger, når hun tænker tilbage på tiden under Bernadett Balazs.
- Jeg var bange for ’Ditti’, og det var den bedste beslutning i mit liv at stoppe.
Vi var alle bange for hende.
Det var ingen hemmelighed, og vi prøvede bare at smile.
Men man vidste aldrig, hvordan hun ville reagere.
- Hun gik over grænsen med kommentarer om, hvordan jeg så ud.
Jeg kunne forstå, hvis jeg havde taget på, men ingen af os var i nærheden af at være tykke.
Jeg tør ikke tænke på, hvilket forhold jeg ville have haft til min krop i dag, hvis jeg var fortsat under ’Ditti’.
FacebookTwitterKopier linkEmner:Gymnastik|Team Danmark|Spiseforstyrrelser|Folkeskolen (Danmark)|Kastrup




https://www.dr.dk/nyheder/indland/danske-foedevarevirksomheder-har-modtaget-trusselsbreve-overfoer-300000-euro-eller

IndlandDanske fødevarevirksomheder har modtaget trusselsbreve: Overfør 300.
000 euro eller få varer forgiftetRigspolitiet efterforsker flere sager om trusler og afpresning af fødevarevirksomheder.
Ni europæiske landes virksomheder har fået tilsendt de mystiske breve.
Af Cecilie Rosenkvist Dam og Grafik: Simone Cecilie Møller24.
apr.
2019 kl.
08.
18Bemærk: artiklen er mere end 30 dage gammelLæs opFlere danske fødevarevirksomheder har modtaget et brev med et ukendt pulver og trusler om, at man får sine produkter forgiftet i supermarkeder, hvis man ikke overfører 300.
000 euro i kryptovalutaen bitcoins.
Det skriver TV2, der har fået bekræftet af Rigspolitiet, at de efterforsker flere sager, og som også bekræfter, at der er tale om 'et sundhedsfarligt stof', der skulle være biologisk og farligt ved indtagelse.
- Jeg kan oplyse, at vi efterforsker meget intenst på at få afdækket de her gerningsmænd.
Det gør vi både nationalt og internationalt i Europa, siger Uffe Stormly, der er politinspektør i Rigspolitiet, til TV 2.
Brevene er sendt fra Belgien, og landets myndighed oplyser, at de efterforsker flere sager om giftbreve sammen med flere europæiske landes politi.
Af hensyn til efterforskningen vil politiet ikke oplyse, hvor mange trusselsbreve det drejer sig om, men ifølge de belgiske myndigheder skulle der være sendt mindst ti breve til europæiske lande.
Lille risiko for trusler bliver til virkelighedRisikoen for at truslerne bliver ført ud i livet, er dog meget små.
- Det er således, at vi har orienteret de øvrige myndigheder, herunder Fødevarestyrelsen og sundhedsmyndighederne, og det er vores vurdering, at der er en meget lille risiko for det her, siger Uffe Stormly.
Hos Fødevarestyrelsen oplyser de, at de tager sagen meget alvorligt, men bekræfter også, at forbrugerne ikke skal være bekymrede for at få forgiftede varer i indkøbskurven.
- Vi har ingen konkret information, om at nogen har gjort alvor af truslen hverken i Danmark eller udlandet.
Så vi vurderer ikke, at der er nogen risiko for forbrugerne lige nu, siger beredskabschef hos styrelsen, Nikolas Hove.
Breve sendt til mindst ni landeDen 7.
april modtog de italienske firmaer Lavazza og Vergnano, der producerer kaffe, kagevirksomheden Balocco og chokoladeproducenten Ferrero breve med grønt pulver og trusler i.
De italienske efterforskere fandt ud af, at der var blevet sendt lignende trusselsbreve til fødevarevirksomheder i samme tidsrum.
Det drejer sig blandt andet om Belgien, Holland, Schweiz, Danmark, Østrig, Tyskland, Storbritannien og Sverige.
Den svenske producent Findus har blandt andet fået et trusselsbrev med hvidt pulver.
Der er tale om mere end 30 anmeldelser på tværs af lande, oplyser politiet til DR.
Gennem sproganalyser er det italienske politi kommet frem til, at brevene formentlig stammer fra Gent i Belgien.
FacebookTwitterKopier linkEmner:Rigspolitiet|Belgien|Kriminalitet|Fødevarestyrelsen|Fødevareindustri




https://www.dr.dk/nyheder/udland/israel-vil-navngive-golan-bosaettelse-efter-donald-trump

UdlandIsrael vil navngive Golan-bosættelse efter Donald TrumpI marts besluttede præsident Trump at anerkende de omstridte Golanhøjder som israelsk territorie.
24.
apr.
2019 kl.
07.
00Bemærk: artiklen er mere end 30 dage gammelLæs opIsraels premierminister, Benjamin Netanyahu, siger tirsdag, at han vil navngive en bosættelse i de besatte Golanhøjder efter USA's præsident, Donald Trump.
Det sker for at vise, at man sætter pris på, at Trump anerkender Golanhøjderne som israelsk territorie.
- Alle israelere blev dybt bevægede, da præsident Trump tog den historiske beslutning at anerkende Israels suverænitet over Golanhøjderne, siger Netanyahu i en videomeddelelse.
Netanyahu har med sin familie været på tur i regionen.
Hvad er Golanhøjderne?
Golanhøjderne er et bjergområde i det sydvestlige Syrien, der ligger på grænsen til Israel, Libanon og Jordan.
Siden Seksdageskrigen i 1967, hvor størstedelen af den arabiske befolkning flygtede, har Israel holdt området besat.
I 1973 forsøgte Syrien forgæves at erobre højderne tilbage, og i 1981 besluttede israelerne ensidigt at annektere området.
Formelt er de to lande stadig i krig.
Ifølge FN's Sikkerhedsråds resolution 242 er området under israelsk besættelse, og tilbagetrækning skal ske ved indgåelsen af en fredsaftale.
Han vil nu præsentere et forslag til regeringen om at opkalde en bosættelse efter Trump, siger han i videoklippet.
Den 25.
marts valgte Trump at anerkende Golanhøjderne som israelsk territorie.
Politisk har Trump stået for en proisraelsk linje, hvilket også viste sig, da han i 2017 anerkendte Jerusalem som Israels hovedstad.
Golanhøjderne er et stridspunkt, der rækker årtier tilbage.
Under Seksdageskrigen i 1967 flygtede størstedelen af den arabiske befolkning.
Siden da har Israel holdt Golanhøjderne besat, og i 1981 besluttede israelerne at annektere området - noget, som store dele af det internationale samfund har været imod.
Læs også:Trump anerkender Golanhøjderne som en del af IsraelFN's Sikkerhedsråd støtter Syriens ret til højderne, hvilket blandt andet blev bekræftet i 2016.
Omkring 18.
000 syrere, som tilhører det religiøse samfund druserne, er forblevet i det israelsk besatte Golan.
Omkring 20.
000 israelske bosættere er flyttet dertil.
De er fordelt på i alt 33 bosættelser.
/ritzau/AFPFacebookTwitterKopier linkEmner:Benjamin Netanyahu (politiker)|Donald Trump (politiker)|Israel|Syrien|Forenede Nationer




https://www.dr.dk/nyheder/udland/24-arig-amerikaner-vinder-51-milliard-kroner-i-lotto

Udland24-årig amerikaner vinder 5,1 milliard kroner i lottoManuel Franco fra USA vinder landets tredje største lottogevinst nogensinde.
Han gav ti dollar for kuponerne.
24.
apr.
2019 kl.
06.
46Bemærk: artiklen er mere end 30 dage gammelLæs opEn 24-årig amerikaner har vundet 768 millioner dollar, svarende til 5,1 milliard kroner, i lottospillet Powerball.
Manuel Franco fra Milwaukee i Wisconsin købte fem lottokuponer for i alt ti dollar, fordi han "følte sig heldig".
Gevinsten på 5,1 milliard kroner er den tredje største lottogevinst i USA nogensinde.
Den største gevinst til en enkeltperson i USA lyder på 5,6 milliarder kroner.
Den vandt en anonym person i marts.
Den største gevinst nogensinde lyder på ti milliarder kroner, som tre personer delte.
Franco købte kuponerne på en benzinstation i New Berlin den 27.
marts.
- Jeg følte mig så heldig, at jeg kiggede op på sikkerhedskameraet og havde lyst til at blinke til det.
Jeg havde den fornemmelse, siger han om sit køb på et pressemøde ifølge NBC News.
En lysreklame skilter med den enorme lottogevinst - som senere nåede op på 768 millioner dollar.
Franco fortæller, at han først opdagede, at han havde vundet fire dollar på den ene kupon og var "super glad for det.
"- Jeg kiggede på min sidste kupon et nummer ad gangen.
Da jeg så, at det første og andet nummer passede, begyndte mit hjerte at hamre, siger Franco.
Da det endelig stod klart, at alle numrene passede, råbte han i ti minutter.
Franco har hyret en række advokater og finansielle rådgivere, og han lovede på pressemødet ikke at øse pengene væk.
Han vil gerne rejse, betale for sin families universitetsudgifter og donere til velgørenhed.
Manuel Franco valgte at få pengene udbetalt i kontanter, hvilket giver en mindre gevinst.
Efter skat får han udbetalt 2,2 milliarder kroner.
/ritzau/FacebookTwitterKopier linkEmner:USA|Økonomi|Berlin




https://www.dr.dk/nyheder/kultur/film/aarets-mest-ventede-film-rammer-biograferne-i-dag-intet-bliver-nogensinde-det

Af Filmanmelder og vært på FilmlandPer Juul CarlsenFilm og serierÅrets mest ventede film rammer biograferne i dag: Intet bliver nogensinde det samme igen'Avengers: Endgame' ligner på ingen måder superheltefilm, som vi kender dem, mener anmelder.
Sidste nat med kliken.
'Avengers: Endgame' er kulminationen på Marvel Cinematic Univers, der består af i alt 22 film.
(© Marvel Studios)24.
apr.
2019 kl.
06.
14Bemærk: artiklen er mere end 30 dage gammelLæs opSpoiler alert: I denne anmeldelse beskrives dele af handlingen i 'Avengers: Endgame', der sker indtil ca.
15-20 minutter inde i den 3 timer lange film.
Vil du ikke vide noget om handlingen, så vent med at læse anmeldelsen, til efter du har set filmen.
Kan man glæde sig helt vildt og samtidig være dybt skuffet på forhånd?
Måske, måske ikke, men det var i hvert fald sådan cirka den følelse, der rullede rundt i blodet hos den her anmelder inden 'Avengers: Endgame'.
For de fleste er den nok bare endnu et af afsindigt mange amerikanske superheltedramaer, men faktisk er 'Endgame' lige præcis det modsatte - ikke endnu en superhelteamok-smadrefilm.
'Avengers: Endgame'Instruktør: Anthony Russo, Joe RussoMedvirkende: Robert Downey Jr.
, Scarlett Johansson, Chris EvansPremiere: 24.
aprilForgængeren 'Avengers: Infinity War' sluttede så mørkt og grumt, som knap nok nogle amerikanske underholdningsfilm er sluttet med udslettelsen af halvdelen af Jordklodens, ja endda universets, befolkning.
Tænk at se sine bedste venner og familiemedlemmer blive til støv og forsvinde for øjnene af én!
Tænk at se alle USA's sejeste superhelte tabe!
Nu havde vi lige vænnet os til, at Iron Man eller Thor eller Captain America altid redder verden til sidst.
Og så taber de!
Og halvdelen af os – og heltene – dør!
Scarlett Johansson og Jeremy Renner er tilbage i rollerne som henholdsvis Black Widow og Hawkeye.
(© Marvel Studios)Går i nye, uventede retningerSelvfølgelig er det kun film, men alligevel.
At se Nick Fury, i skikkelse af Samuel L.
Jackson, manden der holder sammen på superhelte-supergruppen The Avengers, blive til støv, gjorde naller.
Det overtrådte de gængse regler for superheltefilm og føltes – på en eller anden surrealistisk måde – virkeligt.
Derfor havde jeg glædet mig til at se Marvel Studios, skaberne af Avengers, samle op på det scenarie.
Hvordan kan de genoplive halvdelen af klodens befolkning, herunder en god håndfuld superhelte?
For de kan vel ikke runde den historie af uden at bringe alle til live igen?
Og hvordan kan de gøre det uden at smadre den vidunderligt triste og næsten virkelige følelse fra 'Infinity War'?
Og uden at ende i en omgang fryd og gammen-jubelfis?
Læs også:'Jeg har aldrig set noget lignende': Længe ventet superhelte-film får brandvarm modtagelseDerfor var jeg dybt skuffet på forhånd.
For det er jo håbløst.
Selvfølgelig skal superhelte redde verden og tiljubles af de dødelige masser.
Ellers er de jo ikke superhelte.
Vel?
Men sørme om ikke 'Avengers: Endgames'' to instruktører, Anthony og Joe Russo, smutter af sted i en ny, uventet retning.
'Endgame' ligner ikke superheltefilm, som vi kender dem.
Der er ingen store kampscener, ingen skurke, ingen klassisk heltemod, men en håndfuld sørgmodige superhelte i gang med en seriøs omgang sorgarbejde, der bringer dem forbi den store fortællekliche, når alt ser sortest ud i eventyrfilm; Tidsrejsen.
Chris Evans i rollen som Captain America.
(© Marvel Studios)Lægger ikke op til en fortsættelse'Åhnejforfuckinghelvede' når man lige at tænke, men heldigvis fylder tidsrejseriet ikke meget.
Det er kun springbræt for en ambitiøs og kompleks fortælleform, der sender heltene på kryds og tværs af Marvels univers.
© drPer Juul CarlsenFilmtossen Per Juul Carlsen er vært for Filmland Podcast samt anmelder på P1 Eftermiddag.
Han er ikke meget for at tale om yndlingsfilm, men vil gerne vedgå, at hans liv blev formet af Monty Python, David Lynch, 'Rumrejsen år 2001', 'Blade Runner', talrige tegneserier og en helt igennem fortræffelig barndom i Randers.
Referencerne til gamle film vælter oven i hinanden, også mere end godt er, men historien er overraskende, finurlig og subtil.
Det vil være virkelig dårlig stil at afsløre bare en tiendedel af 'Endgames'' overraskelser.
Men lad os bare slå fast, at Marvel er i gang med at gøre forårsrent.
Da guden Thanos fra Det ydre Rum besluttede sig for at rydde ud i alverdens befolkninger for at genskabe balancen i universet i 'Infinity War', handlede han ikke på egen hånd.
Han havde Marvels chefer i ryggen.
Der er ingen lille appetizer på kommende film i slutningen af 'Endgame'.
Nye koncepter venter forude – selvom vi alle sammen udmærket ved, at det bare kræver et fingerknips med Thanos' uendelighedshandske at reboote enhver superhelt.
Intet i Superhelteland bliver det samme efter 'Endgame'.
Intet er det samme i 'Endgame'.
Det er ikke lige så vildt og chokerende som 'Infinity War', men det er eddersmadreme godt fulgt op.
Læs også:Anmelder fuldstændig forgabt i ny, kvindelig superhelt: Edderhyleme en befrielse!
null (© Disney)FacebookTwitterKopier linkEmner:Befolkning|USA|Samuel L.
Jackson (skuespiller)




https://www.dr.dk/nyheder/indland/farvel-og-tak-uddannelsen-en-ud-af-17-rykker-til-udlandet-efter-dimission

IndlandFarvel og tak for uddannelsen: Én ud af 17 rykker til udlandet efter dimissionTjek hvilke studerende, der hurtigt siger farvel til Danmark.
Af Kåre Kildall Rysgaard, Jens Holm, Grafik: Signe Heiredal og Udvikler: Ruben Engrob Nielsen24.
apr.
2019 kl.
06.
35Bemærk: artiklen er mere end 30 dage gammelLæs opDe har for kort tid siden fået uddannelsen i Danmark og kan kalde sig dataloger, læger, designere, pædagoger, biologer og mange andre titler.
Sidste år blev omkring 100.
000 unge ifølge Danmarks Statistik færdige med en videregående uddannelse, men Danmark får ikke altid glæde af deres kompetencer.
Rundt regnet hver syttende dimittend får sit første job i udlandet, viser en analyse, DR har lavet ud fra en rundspørge, som Uddannelses- og Forskningsministeriet står bag.
I undersøgelsen har over 30.
000 færdiguddannede på videregående uddannelser og erhvervsuddannelserne fortalt, hvor de i dag har arbejde.
Mangler Danmark de forsvundne dimittender?
På arbejdsmarkedsbalancen.
dk kan man se, hvor gode chancerne er for at finde job for forskellige jobtitler.
DR har undersøgt de 63 forskellige uddannelser, hvor færdiguddannede hyppigst tager til udlandet, og her viser tallene, at over halvdelen af de nyuddannede har gode jobmuligheder i hele Danmark, og i flere tilfælde er der ligefrem mangel på dimittenderne.
Der er også flere fag med gode jobmuligheder, men kun i bestemte egne af landet.
Styrelsen for Arbejdsmarked og Rekruttering står bag hjemmesiden.
Én af de faggrupper, som ofte får job i udlandet, er bygningskonstruktører.
Det ærgrer blandt andre Henrik Staun, der er direktør for byggevirksomheden Lund & Staun nær Aalborg.
- Det er rigtigt uheldigt.
Det er problematisk, at de rejser ud.
Vi er interesseret i alle kvalificerede bygningskonstruktører, om de så kommer fra Rumænien eller Frankrig, siger Henrik Staun, som i tre måneder brugte et rekrutteringsbureau til at finde ledige byggeledere.
Der kom kun én ansøgning.
Dansk Byggeri ærgrer sig også over, at omkring hver tiende byggeleder, diplomingeniør og bygningskonstruktør forlader landet, for der er mangel på arbejdskraft i faggrupperne.
Nyuddannede læger er der også mangel på i det danske sundhedsvæsen.
Men hver tiende dimittend fra SDU har fået job i udlandet.
- Vi vil gerne have, at så mange læger som muligt bliver i Danmark.
Men lægefaget er internationalt, og der vil altid være en udveksling mellem landene, siger Anders Kühnau (S), der er regionrådsformand for Region Midtjylland og pointerer, at Danmark også tiltrækker udenlandske læger.
DF ønsker begrænset trafikDansk Folkeparti er bekymret for, at Danmark i stor stil betaler uddannelsen for internationale studerende, der skynder sig hjem, når de har fået deres eksamensbevis.
- Vi skal have begrænset den trafik.
Danmark kommer til at betale for deres uddannelse og SU under uddannelse.
Det er ikke vores opgave.
Vores skattekroner skulle gerne gå til at sikre, at danske unge fik så god uddannelse som muligt, mener uddannelsesordfører Jens Henrik Thulesen Dahl (DF).
De seneste år er antallet af internationale studerende steget kraftigt i Danmark.
I 2004 var der 7.
500 engelsksprogede studerende på de videregående uddannelser, mens tallet var steget til over 22.
000 i 2016, viste en rapport fra efteråret fra Uddannelses- og Forskningsministeriet.
Uddannelses- og forskningsminister Tommy Ahlers (V) mener, der både er fordele og ulemper ved de mange internationale studerende, som blandt andet bliver tiltrukket af SU og gratis uddannelse for EU-borgere.
Fordelen er et internationalt studiemiljø, og når danskere læser sammen med tyskere, brasilianere eller rumænere, bliver de skarpere til at forstå verden.
- Danmark er et internationalt studieland, men mange skal også gerne blive her bagefter.
Ellers giver det ikke mening for os.
Det bliver en ulempe for os, hvis vi kommer til at betale for andre landes uddannelser, siger ministeren.
Mange årsager til farvel efter dimissionUndersøgelsen viser ikke, om der er tale om danske unge på jobeventyr i udlandet eller internationale studerende, der rejser hjem.
DR har derfor været i kontakt med flere af de uddannelser, hvor flest studerende pakker kufferten, og her er svaret, at det er mange af deres udenlandske studerende, der tager turen ud af Danmark.
Uddannelsen er ofte gratis Internationale studerende fra EU, EØS og Norden kan studere gratis i Danmark, mens andre statsborgere betaler selv.
Hvis de studerende opfylder flere krav og blandt andet arbejder, har de også ret til SU.
Når nordiske studerende læser i Danmark, betaler hjemlandet en del af udgiften.
Kilder: Borger.
dk og Uddannelses- og ForskningsministerietDet gælder blandt andet for VIA UC i Aarhus, fysioterapeutuddannelsen i Esbjerg og Arkitekshøjskolen i Aarhus.
Uddannelsen om bæredygtig energi på DTU er så populær blandt udlændinge, at 7 ud af 10 er internationalt studerende.
De fleste tager tilbage til hjemlandet efter dimission, men det er ikke et problem, mener studieleder Lise-Lotte Pade:- Vi lever i en verden med accelererende global opvarmning.
Når de studerende tager hjem, er de med til at udbrede vedvarende energi i deres egne lande, siger hun.
I Sønderjylland mærker uddannelsesstederne tydeligt, at uddannelser sker over grænser.
Mange unge fra det danske mindretal i Sydslesvig læser i Danmark og tager retur til Tyskland efterfølgende.
- Hvis du gerne vil bevare dansk kultur i grænseområdet, er vi nødt til at have noget danskuddannet personale dernede i børnehaver, folkeskoler og danske gymnasier, siger studieleder Trine Etzerodt fra pædagoguddannelsen i Aabenraa.
Får samfundet nok ud af de højtuddannede?
Selvom årsagerne til dimittendernes udrejse er mange, er det dyrt for Danmark jo flere højtuddannede, der forlader landet, fortæller Torben Tranæs, som er økonomisk vismand og forskningsdirektør i VIVE, Det Nationale Forsknings- og Analysecenter for Velfærd:- Man kan godt diskutere, om samfundet får nok ud af de uddannelser, som studerende tager i Danmark, siger han.
Dansk Erhverv er ligeledes bekymrede over, at for mange internationale studerende tager afsted.
En god forretning trods altSelvom Dansk Erhverv gerne så, at endnu flere studerende blev i Danmark, så er de internationale studerende trods alt en god forretning samlet set.
Det viser en rapport fra Uddannelses- og Forskningsministeriet i august.
De internationale studerende, der ender med at blive i landet, betaler nemlig så meget i skat, at det er en gevinst på mellem 100.
000 til 350.
00 kroner for hver studerende i gennemsnit i løbet af et liv, lyder en af konklusionerne.
Selvom det kun er omkring én ud af tre internationale studerende, som ender med at give overskud for Danmark, betaler vedkommende regningen for dem, der smutter.
Og så er der også en helt anden side af regnestykket: Der kommer også mange udlændinge til Danmark med en uddannelse, som de har fået i deres hjemland.
Danmark er en del af et internationalt arbejdsmarked, hvor blandt andet EU-borgere kan læse og arbejde i hele EU.
Derfor vil studerende og arbejdskraft flytte rundt, siger Torben Tranæs.
- Det er en helt naturlig proces, at vi uddanner studerende, som får arbejde i udlandet.
Omvendt uddanner udlandet også studerende, som får arbejde her, siger han.
For øjeblikket er Dansk Erhverv ikke bekymret over de dimittender, der forlader Danmark.
- Alarmklokkerne ringer ikke lige nu.
Det begynder at blive for meget, når flere hjerner rejser ud, end der kommer ind, siger Mads Eriksen uddannelses og forskningspolitisk chef for Dansk Erhverv.
Samtidig kan det være godt for erhvervslivet, når det er danske studerende, som tager et par år i udlandet, får international erfaring og vender hjem, mener Dansk Erhverv.
Forslag: Betal uddannelsen og få skatterabatDet ville dog være positivt for dansk økonomi, hvis færre højtuddannede sagde farvel og tak for uddannelsen.
Derfor har Dansk Erhverv, Dansk Industri, Danske Universiteter, Dansk Erhverv, Dansk Industri, Akademikerne og Danske Studerendes Fællesråd indledt et nyt samarbejde i december.
Mads Eriksen fortæller, at praktikpladser, danske venner og kærester er nogle af de ting, der får internationale studerende til at slå sig ned.
Torben Tranæs peger også på en anden løsning.
De økonomiske vismænd har foreslået en form for brugerbetaling på uddannelse i Danmark.
Til gengæld kunne studerende få en skatterabat, hvis de blev i landet, når de var færdiguddannede.
- Det kunne være, at flere så blev hængende, mener Torben Tranæs, økonomisk vismand og forskningsdirektør i VIVE.
Forskningsminister Tommy Ahlers (V) mener dog ikke, at det vil være en optimal løsning, for ordningen skulle også gælde for danske studerende.
- Vi kan ikke lave en ordning, der kun gælder for tyskere og franskmænd, så det er en ret drastisk ændring.
I stedet vil Tommy Ahlers (V) hellere gå en anden vej for at få flere internationale studerende til at blive.
Han vil gerne afsætte fem millioner kroner til initiativer.
Samtidig strammede ministeriet sidste år reglerne, så der kommere færre studerende på uddannelser, som foregår på engelsk.
Det kan betyde en smule færre internationale studerende i Danmark.
Sådan lavede DR analysen•Uddannelses- og Forskningsministeriet har i efteråret 2018 spurgt dimittender, om de arbejder i Danmark eller udlandet og samlet resultaterne i Uddannelseszoom.
Over 30.
000 studerende på videregående- og erhvervsuddannelserne har svaret.
•Ud fra hver uddannelse kan man se, hvor mange mange procent af dimittenderne der angiver de arbejder i udlandet.
Samtidig kan man se, hvor mange personer på uddannelsen der har svaret.
•DR har efterfølgende regnet ud, hvor mange personer på hver uddannelse der fortæller, at de arbejder i udlandet og i Danmark.
Derefter har vi lagt tallene sammen til et landstal og kan se, at hver syttende dimittend arbejder i udlandet.
•Der mangler tal for de mindste uddannelser og for uddannelser, hvor svarprocenten er for ringe.
Der er derfor tale om en meget stor spørgeundersøgelse, men ikke en totalopgørelse.
FacebookTwitterKopier linkEmner:Uddannelse|Videregående uddannelser|Jylland|Aarhus|Syddansk Universitet




https://www.dr.dk/nyheder/udland/sri-lanka-opjusterer-dodstallet-efter-angreb-359-draebte

Bombeangreb i Sri LankaSe temaUdlandSri Lanka opjusterer dødstallet efter angreb: 359 dræbteSamtidig er det samlede antal anholdte efter søndagens terrorangreb oppe på 58.
Sikkerhedsstyrker i gaderne i Sri Lankas hovedstad, Colombo.
24.
apr.
2019 kl.
06.
10Bemærk: artiklen er mere end 30 dage gammelLæs opDødstallet efter søndagens bombeangreb i Sri Lanka er steget til 359.
Det oplyser polititalsmand Ruwan Gunasekara onsdag morgen.
Tirsdag lød dødstallet på 321.
Polititalsmanden oplyser videre, at 18 mistænkte er blevet anholdt i løbet af natten.
Det bringer det samlede antal anholdte op på 58.
Det skriver nyhedsbureauet AP.
Tirsdag advarede Sri Lankas premierminister, Ranil Wickremesinghe, om, at adskillige mistænkte bevæbnede med sprængstoffer fortsat var på fri fod.
Samtidig fortalte den srilankanske viceforsvarsminister, at søndagens angreb var "gengæld" for et angreb mod to moskéer i Christchurch i New Zealand den 15.
marts.
- Den foreløbige efterforskning af bombeangrebene viser, at det, der skete i Sri Lanka søndag, var gengæld for angreb mod muslimer i Christchurch, sagde viceforsvarsminister Ruwan Wijewardene ifølge nyhedsbureauet AFP.
Blomster lagt ved St.
Anthony's Shrine i Colombo, hvor et af terrorangrebene fandt sted.
Ifølge viceforsvarsministeren er det to lokale islamistiske organisationer - deriblandt National Thawheed Jama'ut (NTJ) - står bag bombeangrebene.
Tirsdag tog den militante gruppe Islamisk Stat (IS) skylden for angrebene.
IS offentliggjorde samtidig et billede af otte mænd, der ifølge den militante islamistiske gruppe står bag angrebene.
Der blev dog ikke fremlagt nogen beviser for påstandene, og billedets ægthed er ikke bekræftet.
Samme dag fortalte Sri Lankas premierminister, Ranil Wickremesinghe, på et pressemøde, at Islamisk Stat kan have spillet en rolle i angrebene påskesøndag.
- Vi vil følge op på IS' påstande.
Vi mener, at der kan være en forbindelse, sagde han.
/ritzau/FacebookTwitterKopier linkEmner:Islamisk Stat|Sri Lanka|Terrorisme|Christchurch|New Zealand




https://www.dr.dk/nyheder/viden/teknologi/rumsonde-maler-historisk-jordskaelv-pa-mars

TeknologiRumsonde måler historisk jordskælv på MarsFor første gang nogensinde har man målt et jordskælv på en anden planet.
Skælvet ramte Mars den 6.
april.
Nasas rumsonde InSight landede i slutningen af sidste år på Mars for at lave seismologiske målinger.
Nu har man målt et jordskælv.
24.
apr.
2019 kl.
05.
45Bemærk: artiklen er mere end 30 dage gammelLæs opEn rumsonde på planeten Mars har registreret det, forskere tror er det første "Mars-skælv" - et jordskælv på Mars.
Det er første gang nogensinde, at man har målt et jordskælv på en anden planet.
Målingen kommer, fem måneder efter at Nasas rumsonde InSight landede på Mars for at lave seismologiske målinger.
Ifølge Nasas rumfartøjsinstitut i Californien, Jet Propulsion Laboratory, blev skælvet målt den 6.
april og svarede til et jordskælv med en beregnet størrelse på 2,5.
- Vi har indtil nu indsamlet baggrundsstøj, men denne første hændelse er officielt begyndelsen på et nyt forskningsområde: Mars-seismologi, siger chefforsker i rumprojektet Bruce Banerdt i en pressemeddelelse.
Forskerne er nu i gang med at undersøge, hvad årsagen var til Mars-skælvet.
Man ved dog allerede, at skælvet kom fra planetens indre, og dermed blev det ikke forårsaget af for eksempel vind.
Mars-skælvet ligner til forveksling de mange tusinde skælv, man har målt på Månen.
På Mars og Månen er der ingen tektoniske plader, som man kender fra Jorden, hvor forskydning i pladerne ofte er skyld i jordskælv.
I stedet sker seismisk aktivitet på Mars og Månen på grund af en proces båret af nedkøling og sammentrækninger, der skaber så meget stress, at jordskorpen revner.
/ritzau/ReutersFacebookTwitterKopier linkEmner:Jordskælv|Videnskab|Californien




https://www.dr.dk/sporten/fodbold/tyve-stjaeler-50-af-harald-nielsens-medaljer

FodboldTyve stjæler 50 af Harald Nielsens medaljerEn montre i Frederikshavn med medaljer og pokaler fra Harald Nielsens karriere er blevet bestjålet.
Harald Nielsen flugter til en bold i hjembyen Frederikshavn.
24.
apr.
2019 kl.
19.
28Bemærk: artiklen er mere end 30 dage gammelLæs opFodboldlegenden Harald Nielsen vandt meget i sin tid som aktiv spiller, men mange af medaljerne er væk.
Tyve har således været på spil i Nordjylland, hvor utallige pokaler og medaljer fra afdøde Harald Nielsens fodboldtid var udstillet i en montre i Arena Nord i Frederikshavn.
Det skriver Nordjyske.
Det kan være, den ikke har været forsvarligt låst.
Per Malmberg, direktør i Arena NordEn ramme med mere end 50 medaljer er stjålet, og det kommer i den grad bag på direktør i Arena Nord, Per Malmberg.
- Jeg er dybt forarget og helt uforstående over for det.
Hvad fanden vil de med det?
Det har jo i bund og grund kun stor betydning for Familien Nielsen, siger Per Malmberg til Nordjyske.
Læs også:VIDEO Radioprogram finder speedwaylegendes forsvundne hjelm efter 23 år: 'Den betyder alt for mig'Tyveriet blev først opdaget i weekenden, men det skete ifølge Per Malmberg formentlig ugen forinden i forbindelse med et fodboldstævne.
Ingen tegn på tyveriBaggrunden for, at tyveriet ikke blev opdaget før, er, at glasmontren, hvor medaljer og pokaler er udstillet, ikke er knust, og der er ingen tegn på, at den er blevet brækket op.
© ScanpixHarald NielsenFødt: 26.
oktober 1941Død: 11.
august 2015Landskampe: 14Landskampsmål: 15Titler; Sølv ved OL i 1960, vinder af Mitropa Cup i 1962 & 1963, vinder af Serie A i 1964- Der er i hvert fald en, der er kommet ind uden at ødelægge den.
Det kan være, den ikke har været forsvarligt låst, men det ved vi ikke noget om.
- Det kan også være, den er blevet lirket op.
Men det ligner ikke, at det på nogen måde kan lade sig gøre, siger Per Malmberg.
Harald Nielsen blev født i Frederikshavn, hvor han indledte karrieren som angriber.
Han blev i 1959 den hidtil yngste landsholdsdebutant og var med til at vinde OL-sølv i 1960.
Harald Nielsen blev professionel i 1961 i Italien, hvor han spillede for Bologna, Inter, Napoli og Sampdoria.
Han døde i en alder af 73 år i 2015.
/ritzau/FacebookTwitterKopier linkEmner:Frederikshavn|Arena Nord|Italien|Tyverier|Harald Nielsen (fodboldspiller)




https://www.dr.dk/sporten/oevrig/ikke-kun-i-svoemning-atleter-i-elitesport-har-stoerre-risiko-faa-en-spiseforstyrrelse

Spiseforstyrrelser i elitesportSe temaØvrig sportIkke kun i svømning: Atleter i elitesport har større risiko for at få en spiseforstyrrelseEt stort fokus på kost, krop og vægt betyder, at en større procentdel af idrætsudøvere får en spiseforstyrrelse sammenlignet med den øvrige befolkning.
Af Jan Harkamp, Anders Rud og Peter Kobbersmed24.
apr.
2019 kl.
05.
57Læs opAtleter på allerhøjeste niveau er villige til at gå langt for at opfylde deres personlige mål og ambitioner.
Og i jagten på den øverste plads på sejrsskamlen risikerer eliteatleter at blive syge.
Forskningen viser nemlig, at atleter i elitesport oftere udvikler spiseforstyrrelser end den øvrige befolkning.
Det førende og mest anerkendte forskningsprojekt på området blev foretaget i Norge i 2004, og forskerne bag undersøgte dengang samtlige norske eliteatleter på landsholdsniveau (1620 stk.
), som blev sammenlignet med en endnu større kontrolgruppe.
Når man er i et miljø, hvor der er et stort fokus på vægt i relation til præstation, er der en øget risiko for at udvikle spiseforstyrrelserAnna Katarina Melin, lektorKonklusionen lød, at 13,5 procent af atleterne havde en spiseforstyrrelse, mens det for kontrolgruppens vedkommende drejede sig om 4,6 procent.
Spiseforstyrrelser i elitesportDR Sporten har sat fokus på én af elitesportens skyggesider.
På et overdrevent vægtfokus, på usund træningskultur og på de episoder, hvor sporten er med til at gøre atleterne syge.
Temaet tager sit afsæt i dokumentaren ”Svømmestjerner – Under overfladen”, som kan ses på DRTV.
Se hele temaet her.
Mia Beck Lichtenstein er psykolog og lektor ved Klinisk Institut under Syddansk Universitet og forsker blandt andet i spiseforstyrrelser og træningsafhængighed.
Og hun ser et uheldigt sammenfald mellem en topatlets store ambitioner og en spiseforstyrrelses indre logik.
- Atleter er jo konkurrencemennesker.
De er ofte meget ambitiøse og præstationsfokuserede og vil næsten gøre alt for at blive den bedste.
Om det så er at være meget restriktiv i forhold til sin kost eller at reducere sin fedtprocent endnu mere, så er man villig til at gøre det.
- Og det gør jo én sårbar, når det gælder spiseforstyrrelser.
Det handler jo netop om, at du aldrig er tilfreds med den måde, du ser ud på.
Det er lidt af den samme drivkraft, som ligger hos en eliteatlet: Det kan altid blive bedre.
De udsatte sportsgreneLigesom hos den øvrige befolkning peger forskningen blandt atleter på store forskelle mellem mænd og kvinder.
Ifølge det omfattende norske projekt havde 20 procent af de kvindelige atleter en spiseforstyrrelse, mens tallet for mændene var 8 procent.
I kontrolgruppen var andelene for henholdsvis kvinder og mænd 9 og 0,5 procent.
Hvad er en spiseforstyrrelse?
En spiseforstyrrelse er en forstyrret måde at tænke og handle på, når det gælder forholdet til mad, krop og vægt.
De ses ca.
10 gange så hyppigt hos piger som hos drenge.
De to mest udbredte former er:Anoreksi - spisevægringBulimi - tvangsspisning og opkastningI forskningen skelner man mellem:Klinisk spiseforstyrrelse - tilfælde med klinisk diagnose som eksempelvis anoreksi og bulimiForstyrret spiseadfærd - uhensigtsmæssig adfærd i form af eksempelvis restriktiv spisning eller overtræningKilde: Sundhedsstyrrelsen, Sundgot-Borgen J.
, Torstveit MK.
Prevalence of eating disorders in elite athletes is higher than in the general population (2004)Og kategoriserer man efter forskellige typer af sportsgrene, ser man endnu større grupper af spiseforstyrrede atleter.
Kigger man eksempelvis på kvinder i æstetiske sportsgrene såsom gymnastik og dans, har helt op til 42 procent af de aktive udøvere udviklet en spiseforstyrrelse.
- Forskningen viser, at det kan være enormt sårbart at have en ensidig identitet - det behøver jo ikke nødvendigvis at være i sport.
Men hvis ikke du har et netværk et andet sted eller ikke føler dig som andet end elitesportsudøver, så er du potentielt mere udsat.
- Det kan blive svært at sige fra.
For hvis ikke du er gymnast, løber eller svømmer, hvem er du så?
Derfor kan der for nogle atleter opstå et usundt afhængighedsforhold i det præstationsorienterede miljø, vedkommende befinder sig i, siger Mia Beck Lichtenstein.
Risiko ved vægtfokusAnna Katarina Melin forsker i relativ energimangel blandt sportsfolk.
Hun er lektor ved Institut for Idrætsvidenskab ved Linnéu Universitet i Sverige og arbejdede fra 1995 til 2009 som klinisk diætist ved Team Danmark.
Og hun peger på særligt én ting, som kan være med til at udløse restriktiv spiseadfærd.
- Når man er i et miljø, hvor der er et stort fokus på vægt i relation til præstation, er der en øget risiko for at udvikle spiseforstyrrelser.
Og hvis man i nogle klubber ligefrem kontrolvejer, ved vi, at det kan være med til at trigge en spiseforstyrrelse.
Hun påpeger derudover, at man som forbund, klub og træner har et stort ansvar for at skabe et trygt idrætsmiljø, som i sig selv er forebyggende mod spiseforstyrrelser.
- Det handler jo i høj grad om at styrke selvværdet og selvtilliden blandt de unge atleter.
Det er en følsom periode i livet, hvor man i høj grad er sårbar over for fokus og kommentarer omkring vægt og udseende.
Fortæl os din historieHar du oplevet et usundt træningsmiljø?
Har du været udsat for urimelige træningsmetoder?
Har du haft en spiseforstyrrelse i din sportskarriere?
Skriv ind til os på minhistorie@dr.
dk- Nye norske studier tyder på, at positiv kropsopfattelse, viden om sund livsstil og et reflekteret forhold til medier er vigtige fokusområder, når man arbejder med unge i elitesport, siger Anna Katarina Melin.
Hvor er den danske forskning?
Mia Beck Lichtenstein har arbejdet med klienter med spiseforstyrrelser i over 10 år, og hun er ikke overrasket over, at man i sportens verden ser en overrepræsentation af spiseforstyrrede.
- Mit indtryk er, at man inden for elitesport accepterer ting, vi ikke ville acceptere andre steder.
Ekstrem træning.
Fraværende menstruation.
Meget lav fedtprocent.
En BMI under grænsen for undervægt.
En hårdere tone.
Fællesvejninger.
Sundhed og elitesport er to forskellige ting.
- Jeg oplever, at spiseforstyrrelser er tabubelagt i sportens verden.
Og jeg forstår faktisk ikke, hvorfor udfordringerne ikke i højere grad bliver italesat, siger hun.
Både Mia Beck Lichtenstein og Anna Katarina Melin peger på Norge som foregangsland på området - både når det gælder forskningen, den forebyggende indsats og det aktuelle beredskab.
- Vi har brug for undersøgelser, som afdækker problemet i Danmark.
Hvor stort er omfanget, og hvordan påvirkes atleternes helbred over tid?
, lyder det fra Mia Beck Lichtenstein.
FacebookTwitterKopier linkEmner:Spiseforstyrrelser|Videnskab|Team Danmark|Norge|Foreningen af Kliniske Diætister




https://www.dr.dk/mitliv/20-aarige-sanne-maatte-traekke-sig-fra-datingeksperiment-fik-angstanfald-under-optagelserne

'Tema - hvor ærlig skal du være, når du dater?
'Se temaMit Liv20-årige Sanne måtte trække sig fra datingeksperiment: Fik angstanfald under optagelserneSanne beskriver sig selv som ‘filterløs’ og går ind for at bryde tabuer ved selv at stå frem med sine egne lidelser.
© (c) DRAf Rikke Bjerge24.
apr.
2019 kl.
18.
30Læs opDa Sanne Kjær ankom til optagelserne, var hun spændt.
Om lidt ville hun finde ud af, hvilken date der ventede på hende derinde.
Hvem hun skulle tilbringe de næste 48 timer med og være hudløst ærlig overfor.
Setuppet var en del af datingeksperimentet ‘Date min værste side’, som netop nu bliver vist på DR3 og på DRTV.
Her er konceptet, at en masse singler skal udpege, hvem de vil på date med.
Hvis der er et match, bliver parret sat sammen i et sommerhus i 48 timer.
Undervejs i sommerhuset bliver der afsløret personlige hemmeligheder og tabuer, som mange normalt undlader at fortælle på første date.
Eksperimentets formål er så at undersøge, om det vil bringe flere følelser frem hos parterne, når alle overfladiske filtre bliver skrællet af.
Inde i sommerhuset ventede Sannes date, Mathias.
Men i stedet for flirt, grin og snak gik det helt galt i løbet af aftenen.
Foran to kamerafolk, som fulgte hver en bevægelse, opstod der pinlig tavshed mellem de to, og Sanne blev ramt af en ubehagelig følelse af stress over hele situationen.
Græd og rystedeOm natten, da hun lå alene i soveværelset, kom angstanfaldet væltende ned over hende.
- Jeg græd og rystede og var ude at kaste op flere gange.
Jeg var rigtig, rigtig ked af det, ramt af angst og følte mig ængsteligt til mode.
Jeg prøvede at lytte til noget afslappende musik for at hvile mig lidt, men jeg fik slet ikke sovet den nat, siger den 20-årige lærerstuderende fra Herning.
Helt udmattet måtte hun næste morgen meddele sin date og tv-holdet, at hun måtte trække sig fra programmet og tage hjem, selv om de ikke engang var nået halvvejs gennem eksperimentet.
Se, når Sanne fortæller sin date Mathias, at hun afbryder eksperimentet:- Jeg var meget overrasket over, at jeg fik det sådan, for jeg ville gerne have kørt eksperimentet ud.
Men det kom virkelig bag på mig, hvor intenst det var.
Du er på hele tiden og har konstant noget, du skal forholde dig til.
Jeg havde fået at vide, hvad jeg gik ind til, da jeg sagde ja til at deltage, men det var helt anderledes, da jeg stod i det, erkender hun.
Og så hjalp det ikke på Sannes følelse af pres, at programmet handlede om at finde en ny kæreste.
- Det var ret grænseoverskridende at møde en ny date, mens et kamerahold på to personer konstant observerede os.
Vi fik at vide, at vi bare skulle være naturlige, men det er jo ikke en naturlig situation, man bliver sat i, forklarer hun.
Sanne deltog i eksperimentet, fordi ærlighed på dates tiltalte hende.
Sanne beskriver sig selv om 'filterløs' og går ind for at bryde tabuer ved selv at stå frem med sine egne psykiske og fysiske lidelser.
Angst og depression har fyldt meget i hendes liv, siden hun for fem år siden kollapsede på en efterskole.
Ifølge hendes egen forklaring, fordi hun for første gang var rigtigt glad og lod sine parader falde.
De sorte huller opsluger hende med jævne mellemrum, og sidste år blev hun indlagt på ungdomspsykiatrisk afdeling i Herning.
Her startede hun på antidepressive piller, som hun stadig tager i dag.
#LivetSomSpasserAlt det havde Sanne fortalt tv-holdet, og hun havde på forhånd gennemgået en psykologscreening, som godkendte hende.
Så Sanne besluttede sig for at deltage, da hun ud over sin angst og depression også ønskede at sætte fokus på et andet tabu.
Et, hun har fået tatoveret på sit venstre ben sidste år.
Her står kort og godt ‘Spasser’.
For fire måneder siden fik Sanne tatoveret ‘Spasser’ på sit venstre ben.
Hun lider af en mild grad af spastisk lammelse, og ‘spasser’ er et ord, hun altid bruger om sig selv.
På sin Instagram-konto ‘livetsomspasser’ gør hun grin med ting, man normalt ikke gør grin med.
(© (c) privatfoto)- De fleste tror, jeg har fået tatoveringen lavet i en brandert, og mange tænker, at jeg er mærkelig.
Men jeg fik den, fordi jeg er spastisk lammet i venstre side.
Jeg er sluppet mega heldigt, jeg halter kun en lille smule, og ‘spasser’ står skævt for at symbolisere det.
Som helt lille, da Sanne begyndte at gå, kunne hendes mor og far se, at hun ikke kunne træde ordentligt ned på venstre hæl, og at hun gik på tæerne.
Kort efter fik hun konstateret cerebral parese, som betyder spastisk lammelse.
Selv om hun ikke er hårdt ramt, har det givet hende fysiske udfordringer hele livet.
Da hun var barn, gennemgik hun flere operationer, fordi hun ikke kunne træde ned på sin venstre hæl.
Hun har aldrig kunnet dyrke sport og har cyklet med støttehjul, til hun var 12 år, og da hun startede i skole, kunne hun ikke gå ordentligt og deltage i fysiske aktiviteter.
Da Sanne var barn, følte hun sig udenfor.
På grund af sin spastiske lammelse i venstre side kunne hun ikke være med til skoleaktiviteter som de andre børn.
(© (c) privatfoto)- Jeg har været så flov og ked af det, men nu har jeg lært at deale med det ved at være enormt selvironisk omkring min situation.
Ja, jeg er spasser, derfor kan jeg ikke være med.
På en måde er min spasser-tatovering lidt en hyldest til andre.
Jeg er virkelig sluppet heldigt, og det er jeg taknemmelig for, men jeg må stå op for andre, der ikke kan selv, siger hun.
Enormt sindssygt at møde hamDen åbne tilgang til de ‘svære’ sider ved sig selv har hun også, når hun dater.
Sanne havde en fast kæreste i to år, men det er noget tid siden nu, og når hun dater fyre, har hun fra starten valgt at være helt åben.
Og det håber hun også, at daten er.
Skæbnen ville, at Mathias, som hun mødte i sommerhuset, også afslørede, at han selv har været indlagt på en lukket psykiatrisk afdeling.
Og det er bestemt ikke en oplysning, der skræmmer Sanne.
Tværtimod.
- Det var enormt sindssygt vildt at møde en person, der havde været på nogenlunde samme sted i livet som jeg, bare på en helt anden måde.
Det er dejligt at møde sådan nogle mennesker.
Det er fandme svært at forstå psykisk sygdom for udenforstående, så det var rart at finde en, der selv havde været igennem det samme som mig, siger hun.
Desværre havde de ikke meget andet til fælles i sommerhuset, og der var ikke skyggen af en mulig romance mellem dem.
- Det er ikke, fordi han ikke var sød, den var der bare ikke, siger Sanne.
Så hun tog en beslutning efter nattens angstanfald.
Hun afbrød optagelserne, pakkede sin kuffert og tog hjem.
- Allerede da jeg sagde farvel og gik ud af døren, var jeg helt lettet.
Det var den rigtige beslutning for mig, og jeg var stolt af, at jeg sagde fra.
Det var en sejr for mig at sige fra i god tid, så det ikke endte helt galt.
Det har jeg været dårlig til før i tiden, siger hun.
- Jeg har altid været mega fortaler for ærlighed fra starten og ønskede at bryde nogle tabuer i programmet, siger 20-årige Sanne Kjær, som sidste år var indlagt på ungdomspsykiatrisk afdeling med angst og depression.
(© (c) privatfoto)Selv om hun brød sammen midt i eksperimentet, har Sanne, som stadig er single, ikke fortrudt, at hun deltog.
- Det tog lige nogle dage at vende det hele i hovedet, jeg var meget træt og havde brugt en masse kræfter.
Men jeg er glad for, at jeg gjorde det, for jeg føler, jeg har lært meget om mig selv og mine grænser.
Og jeg håber, jeg kan være med til at vise andre, at de ikke skal føle skam over, hvem de er.
FacebookTwitterKopier linkEmner:Psykiske lidelser|DR3|Bolig|Fritidsaktiviteter|Herning




https://www.dr.dk/nyheder/penge/skattedirektoer-om-aarelange-besparelser-kontrollen-var-det-eneste-sted-man-kunne

Skat i kriseSe temaPengeSkattedirektør om årelange besparelser: Kontrollen var det eneste sted, man kunne skære ind til benetDet ødelagde Skat, at politikerne skar 40 procent af de ansatte på ti år, lyder det fra tidligere direktør.
© ScanpixAf Mathias Sommer24.
apr.
2019 kl.
19.
02Læs opDet er næppe gået manges næse forbi, at de senere års nyhedsdækning har været præget af en perlerække af skandaler leveret af den danske skatteforvaltning.
Det er også grunden til, at et politisk flertal har nedsat en kommission, der skal nå til bunds i, hvad der gik galt, hvorfor og hvor ansvaret skal placeres for de mange skandaler i Skat.
I dag var den tidligere skattedirektør for Skats Regnskab Lars Nørding indkaldt til at afgive forklaring i Retten i Frederiksberg, hvor Undersøgelseskommissionen om Skat er flyttet ind i retslokale 3.
At kontrollen blev særligt hårdt ramt skyldtes nok også, at der ikke rigtigt er nogen, der savner kontrol, hvis du spørger ude i samfundet.
Lars Nørding, tidligere skattedirektør i Skat.
Fra vidneskranken kunne Lars Nørding fortælle, hvordan det var at være direktør i en styrelse, der på blot ti år mistede 40 procent af sine medarbejdere, samtidig med at det ene lovende it-system efter det andet måtte kastes på møddingen.
- Den edb-understøttelse, der skulle nedsætte antallet af medarbejdere, blev aldrig en succes.
Og derfor gik det selvfølgelig hårdt ud over styrelsen, sagde Lars Nørding, der efter 40 år i Skat gik på pension i 2013.
Læs også:Fra skattesvindel til kritik af regnskab: Forstå møgsagerne i SkatAtmosfæren i SkatI 2005 var 11.
500 personer ansat til at holde styr på statsfinanserne i Skat.
I 2015 var det tal svundet med 5.
000 ansatte til i alt 6.
500 årsværk.
Men selv om de massive besparelser pressede Skat til det yderste, var kulturen, at man ikke råbte op, men måtte arbejde med de ressourcer, der var, fortalte Nørding på dagens afhøring i Undersøgelseskommissionen:- Nu var vi jo sat til at løse problemerne, og så skulle vi ikke komme at sige, at vi ikke kunne løse dem; så stod andre på spring for at påtage sig opgaverne.
Sådan var atmosfæren i Skat; kan du løse opgaven, eller kan du ikke.
Da vi lavede notater om den skrøbelige arbejdssituation, fik vi at vide, at sådan nogle notater kan vi lave alle steder i Skat.
Det, vi skulle, var at finde løsninger.
Undersøgelseskommissionen om SkatUndersøgelseskommissionen blev nedsat i sommeren 2017.
Her fik kommissionen til opgave at undersøge, hvordan nedskæringer, centraliseringer og det kuldsejlede gældsinddrivelsessystem (Efi) blev besluttet og fastholdt på trods af, at advarslerne tog til gennem årene.
I april 2018 blev opgaven udvidet, så undersøgelseskommissionen også skal granske, hvordan det kunne ske, at skattevæsenet udbetalte 12,7 milliarder i refusion af udbytteskat til formodede svindlere.
Kommissionen har kastet sig over den sidste del først.
Alene i år er der indkaldt 106 vidner.
De tæller blandt andre embedsmænd fra de øverste positioner i skattevæsenet, den nuværende skatteminister, Karsten Lauritzen (V), samt de otte tidligere skatteministre, der på skift har haft ansvaret i de år, hvor skandalerne i skattevæsenet har fundet sted.
Foreløbigt står Undersøgelseskommissionen om Skat til at koste 308 millioner kroner over de næste fem år, og det er samlet set mere end det, som tidligere undersøgelseskommissioner tilsammen har kostet.
I 2009 blev Lars Nørding skattedirektør for Regnskab og fik dermed 130 ansatte i Høje Taastrup og Horsens under sig.
Nørdings opgave var at holde styr på statens enorme pengestrømme, der til sammen udgør omkring 1.
000 milliarder kroner om året.
I sin nye stilling fik Nørding besked på at gennemføre et lean-projekt, der skulle give besparelser på otte procent om året.
- Leanprojektet for Regnskab gik ud på, at vi blev pålagt otte procent besparelser per år.
Det er ikke normalt i statslige institutioner, og jeg ved ikke, hvordan andre offentlige myndigheder ville have reageret, hvis de pludselig mistede 40 procent af deres medarbejdere; det er ikke nogen let øvelse.
- Vi tog besparelsen over hele linjen, men kontrol blev jo hårdt ramt, det er jo klart.
Når man er pålagt otte procent om året, så kan man ikke bare sige: "Nå, det løser sig selv.
"Kontrollen fik hugEftertiden har vist, at den manglende kontrol hos Skat efterlod store huller, som siden er blevet groft udnyttet af alt fra privatpersoner over selskaber til udenlandske finansfolk.
Mest opsigtsvækkende er nok sagen om svindel med udbytteskat for 12,7 milliarder kroner, hvor en lille skatteafdeling i Høje Taastrup på tre år sendte milliarder af kroner i lommen på formodede kriminelle i udlandet.
Hvis jeg var kommet og havde bedt om 100 årsværk, så tror jeg nok de havde tænkt: "Er han helt farbar til den opgave, han er sat til at løse?
".
Lars Nørding, tidligere skattedirektør.
- Kontrollen var det eneste sted, man kunne skære rigtigt ind til benet, for man var nødt til at sørge for, at borgerne fik deres årsopgørelser, bilerne blev indregistreret og så videre, sagde Lars Nørding.
- At kontrollen blev særligt hårdt ramt skyldtes nok også, at der ikke rigtigt er nogen, der savner kontrol, hvis du spørger ude i samfundet, fortsatte han.
- Han er ikke farbarSelv om nuværende skatteminister Karsten Lauritzen (V) har søsat en række initiativer for at genoprette skattevæsenet og frem mod 2021 vil ansætte 2.
000 nye medarbejdere, er det stadig nemt at snyde systemet, fordi kontrollen er så lille.
Der er nemlig ikke for alvor skruet op for kontrollen, siden Lars Nørding forlod Skat i 2013, lød hans forklaring:- Kontrolindsatsen er jo for nedadgående.
I den nye indsatsplan kontrollerer man så mange selskaber, at der er risiko for, at man inden for en 30-årig periode vil få ét besøg af Skat.
0,3 procent af selskabernes indberetninger kontrolleres, sagde Lars Nørding.
- Nu er jeg jo ikke ansat der længere, men i de mange år, jeg var ansat, var det for stedse nedadgående.
Det var det eneste sted, hvor der virkelig kunne spares.
I dag er udbytteområdet flyttet til Aarhus og op mod 100 mand er ansat til at kontrollere området for refusion af udbytteskat.
Ind til 2015 udfyldte kun to medarbejdere den funktion.
- I dag sidder man og kontrollerer hver en refusion.
Man kontrollerer 100 procent, og det er der god grund til.
Men sådan har man jo aldrig gjort i Skat.
Hvis jeg var kommet og havde bedt om 100 årsværk, så tror jeg nok, de havde tænkt: "Er han helt farbar til den opgave, han er sat til at løse?
".
Syv nye styrelser•Den 1.
juli 2018 blev det gamle Skat splittet op i syv nye styrelser, som skal varetage Skats hidtidige opgaver.
•Styrelserne har egen ledelse og direktør, der får ansvar for det område i skatteforvaltningen, den pågældende styrelse administrerer.
•Fem af styrelserne har fokus på hver deres kerneopgave på indtægtssiden af den offentlige sektor:•• Gældsstyrelsen – Inddrivelse af gæld til det offentlige.
•• Vurderingsstyrelsen – Offentlig vurdering af ejendomme og grunde.
•• Skattestyrelsen– Afregning og kontrol af skatter og afgifter på person, erhvervs- og selskabsområderne.
•• Toldstyrelsen – Afregning og kontrol på toldområdet.
•• Motorstyrelsen – Registrering, afgiftsberegning og kontrol af motorkøretøjer i Danmark.
•De sidste to styrelser skal varetage en række tværgående opgaver i skatteforvaltningen.
•For det første er en række opgaver som HR, regnskab og indkøb samlet i en ny styrelse.
•For det andet er drift og vedligeholdelse af it samt behandling af data samlet i en styrelse, der desuden får til opdrag at udvikle og forenkle udvalgte dele af skatteforvaltningen.
•• Administrations- og Servicestyrelsen – Varetagelse af fællesfunktioner som HR, bygninger, indkøb, fakturahåndtering og bogføring.
•• Udviklings- og Forenklingsstyrelsen – Drift, vedligeholdelse og udvikling af it-systemer, behandling af data samt målrettede udviklings- og forenklingsprojekter på tværs af skatteforvaltningen.
•Styrelserne har afdelinger i 26 af landets byer.
•Kilde: Rapporten: Fra Én til syv styrelser, Skatteministeriet.
FacebookTwitterKopier link




https://www.dr.dk/nyheder/indland/live-tv-mindehoejtidelighed-ofrene-i-sri-lanka






