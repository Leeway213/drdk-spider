https://www.dr.dk/sporten/motorsport/forrygende-leon-madsen-smadrer-polsk-grandprix-og-skriver-viceverdensmester-paa

MotorsportForrygende Leon Madsen smadrer polsk grandprix og skriver viceverdensmester på cv'etLeon Madsen vinder det polske grandprix og slutter som nummer to i den samlede VM-stilling.
Leon Madsen med den gule hjelm vandt lørdag aften VM-sæsonens sidste grandprix.
Af Emil Halkier05.
okt.
2019 kl.
21.
25 | opdateret 05.
okt.
2019 kl.
21.
38Bemærk: artiklen er mere end 30 dage gammelLæs opLeon Madsen ville gøre alt for 'at kunne skrive viceverdensmester på cv'et', lød det på forhånd.
Og det gjorde han, den danske grandprix-debutant.
Gav alt - og lykkedes.
Efter en decideret speedwayopvisning med lutter heatsejre strøg 31-årige Leon Madsen til tops og vandt VM-seriens sidste grandprix i polske Torun.
Samtidig kørte danskeren sig op i VM-stillingen og endte på en samlet andenplads.
Madsen havde flere baghjul at jage, da speedwaykøreren vred gashåndtaget i bund i Polen.
Fra en position som nummer tre i den samlede stilling med 109 point, kunne han på forhånd ane russiske Emil Saytfutdinov sølle to point længere fremme.
Aftenens tre største konkurrenter før grandprixet.
Leon Madsen (tv.
) var forrygende og kørte sig forbi Emil Sayfutdinov (th.
) i den samlede stilling og vandt VM-sølv i sin debutsæson.
Mere usandsynligt var det, at danskeren også ville hente polske Bartosz Zmarzlik i front, som havde ni point at give af, men Leon Madsen gav den et skud, må konklusionen være.
VM-stillingen efter sæsonens sidste grandprixBartosz Zmarzlik, Polen, 132 pointLeon Madsen, Danmark, 130pointEmil Saytfudinov, Rusland, 126 pointFredrik Lindgren, Sverige, 105 pointMartin Vaculik, Slovakiet, 95 pointMaciej Janowski, Polen, 87 pointJason Doyle, Australien, 84 pointPatryk Dudek, Polen, 79 pointMatej Zagar, Slovenien, 78 pointNiels Kr.
Iversen, Danmark, 77 pointArtem Laguta, Rusland 76 pointAntonio Lindbäck, Sverige, 63 pointTai Woffinden, England, 60 pointJanusz Kolodziej, Polen 57 pointRobert Lambert, England, 39 pointMax Fricke, Australien, 36 pointFor med syv heatsejre i streg ryddede Leon Madsen bordet i Polen og styrede direkte forbi sin russiske konkurrent i VM-stillingen, op på andenpladsen og vandt samtidig sæsonens sidste grandprix.
Også rutinerede Niels-Kristian Iversen havde en god aften i Polen.
Danskeren kørte således en tredjeplads hjem i grandprixet og slutter dermed på en samlet tiendeplads i VM-serien.
Faktisk var Leon Madsen også i spil til at overhale Zmarzlik, før det andet semifinaleheat, men det krævede et kiks af polakken.
Læs også:'Den perfekte afslutning på speedwaysæsonen': Nu retter Leon Madsen sigtekornet mod guldetSiddende med foldede hænder lignede danskeren en mand, der sendte bud efter hjælp fra de højere magter.
Det kunne dog ikke stoppe Bartosz Zmarzlik.
Polakken har kørt en forrygende sidste halvdel af VM-serien, og på hjemmebanen i Polen var han da heller ikke til at stoppe.
Med en sikker førsteplads i sin semifinale kørte Zmarslik VM-titlen i hus - den første polske af slagsen siden Tomasz Gollobs i 2010.
FacebookTwitterKopier linkEmner:Polen|Rusland




https://www.dr.dk/sporten/motorsport/den-perfekte-afslutning-paa-speedwaysaesonen-nu-retter-leon-madsen-sigtekornet

Motorsport'Den perfekte afslutning på speedwaysæsonen': Nu retter Leon Madsen sigtekornet mod guldetLeon Madsen håber, at de danske fans er stolte over, at han har været med til at bringe dansk speedway tilbage på verdenskortet.
Af Emil Halkier og Mikkel Bartholdy Olsen05.
okt.
2019 kl.
23.
20Bemærk: artiklen er mere end 30 dage gammelLæs opDer skulle ikke ledes længe efter ordene til at beskrive det, Leon Madsen præsterede i Polen lørdag aften.
- Den perfekte afslutning på sæsonen.
Så enkelt kunne det siges.
Den danske speedwaykører startede aftenen på en tredjeplads i VM-stillingen og sluttede med VM-sølv, en titel som viceverdensmester at pryde sig med og tilmed også sæsonens trejde grandprixsejr.
Syv heats, syv gange Madsen først over stregen.
- Det kunne ikke være bedre.
Maksimumpoint og at vinde her i Polen og slutte af med at kunne kalde mig viceverdensmester.
Jeg er super glad, og det har været en rigtig god sæson, siger Leon Madsen til DR Sporten.
Ingen af konkurrenterne kunne fange Leon Madsen (rød hjelm) under lørdagens grandprix i Polen.
Danskeren vandt alle sine syv heats.
31-årige Madsen har skullet gå så grueligt meget igennem i sæsonen.
Kroppen har knirket og knaget, lægerne har rystet på hovedet over, at han overhovedet satte sig på cyklen, men han overvandt modgangen, satte to tykke streger under sit enorme fightergen og kronede det hele med en stor præstation.
- Jeg er rigtig glad for og stolt over at slutte af på den her måde, og jeg håber selvfølgelig, at de danske fans derhjemme er stolte over, at jeg er med til at bringe dansk speedway tilbage på verdenskortet, siger Leon Madsen.
Nu gælder det VM-guldetKonfettien var knap nok blæst af speedwaybanen i Polen, den nykårede verdensmester Bartosz Zmarzlik rendte sikkert stadigvæk rundt og skød champagnepropper af, før Leon Madsen sendte lidt bly gennem luften.
For lørdagens danske grandprixsejr var et varselsskud om, hvad der venter konkurrenterne i næste sæson.
- Det er et signal om, at jeg er ved at komme tilbage efter mine skader.
Her til vinter kan jeg forhåbentlig blive mine skader kvit, komme tilbage næste år 100 procent fit og kæmpe endnu hårdere på at blive verdensmester, siger Leon Madsen.
Læs også:Forrygende Leon Madsen smadrer polsk grandprix og skriver viceverdensmester på cv'etFor ja, viceverdensmester kan man godt leve højt på et par dage, men målet er klart.
Næste år vil Leon Madsen et skridt højere op på podiet.
- Når man har vundet sølv, vil man også gerne prøve at vinde guld.
Og det er det, vi sigter efter næste år, siger speedwaykøreren.
FacebookTwitterKopier linkEmner:Polen|Speedway




https://www.dr.dk/nyheder/kultur/aarets-yngste-deltager-er-bagedystens-nye-supertalent-alder-afgoer-ikke-hvor-dygtig

Den store bagedyst 2019Se temaKulturÅrets yngste deltager er Bagedystens nye supertalent: 'Alder afgør ikke, hvor dygtig man er'Mia Emilie Persson har øvet sig, siden hun var 12 år.
Årets yngste bagedyst-deltager, Mia Persson, fejede al konkurrence af banen i årets første program.
Bagetalentet har også stor erfaring i et køkken hjemmefra.
Af Christian Mejdahl05.
okt.
2019 kl.
21.
26Bemærk: artiklen er mere end 30 dage gammelLæs op- Årets allerførste mesterbager er… Mia!
Mange fans af Den store bagedyst så historien gentage sig, da første afsnit af den populære kagekonkurrence løb over skærmen lørdag aften.
Alder afgør ikke, hvor dygtig man er.
Det handler lige så meget om ens tilgang til det at være i køkkenet.
Mia Emilie Persson, deltager i Den store bagedyst 2019For hvor det sidste år var den purunge Emil Obel på 16 år, der løb af med sejren i både første afsnit og på finaledagen, var det i år den blot 17-årige Mia Emilie Persson, der kunne kalde sig for ugens mesterbager efter denne sæsons første program.
I dag er hun fyldt 18, men hun kan stadig huske, hvordan glædesrusen skyllede ind over hende, da hendes navn blev råbt op af Timm Vladimir.
- Jeg blev megaglad!
Det var rigtig fedt, for jeg synes også, de andre var helt vildt dygtige.
Så det var da ekstrafedt at få den ros af dommerne, siger hun.
Ifølge Mia Persson skal man ikke afskrive hende, bare fordi hun er årets yngste deltager.
Det beviste hun da også lørdag aften, hvor hun præsenterede dommerne for sit majs-mesterværk og blev årets første mesterbager.
(© Dr)Hun mener desuden heller ikke, at man skal hæfte sig så meget ved hendes unge alder, for det er i hendes optik ikke dét, der gør udslaget, når man står i det hvide telt.
- Alder afgør ikke, hvor dygtig man er.
Det handler lige så meget om ens tilgang til det at være i køkkenet, siger hun.
Læs også:Afsløring: Her er deltagerne i Den store bagedystSe, hvordan det gik til, da Mia Emilie Persson fejede benene væk under dommerne med sit mesterværk.
Laver aftensmad til sin familieMia Emilie Perssons gastronomiske talent må dog siges rent faktisk at komme fra fremmede.
Hvis jeg lader mig inspirere af en opskrift, laver jeg altid om i den.
MIA Emilie PERSSON, DELTAGER I DEN STORE BAGEDYST 2019For ingen af Mia Emilie Perssons forældre har nemlig en udpræget interesse for at stå i køkkenet, og det er derfor også Mia selv, der står for aftensmaden i hjemmet i Hørsholm.
- Jeg laver aftensmad hver dag, hvis ikke jeg skal noget andet.
- Det startede, da jeg var omkring 12 og begyndte at bage og lave simple retter.
Siden da har interessen bare udviklet sig.
Før det havde jeg aldrig lavet noget i et køkken.
Jeg var ikke vild med det eller havde det som interesse, lyder det fra Mia Emilie Persson.
Til daglig bor Mia Persson i Hørsholm med sine forældre Aslaks og Annitta og sin lillebror Marcus.
Når hun ikke står i køkkenet, går hun i 2.
g på Rungsted Gymnasium.
Siden interessen for mad blev vakt, har hun også været i praktik på Michelin-thai-restauranten Kiin Kiin og deltaget i 'Masterchef Junior' i 2015.
© DrDen store bagedyst 2019Den populære bagekonkurrence er tilbage med sin ottende sæson, og du kan se med hver lørdag klokken 20 på DR1 og på DRTV.
Timm Vladimir er vært, og Katrine Foged Thomsen og Markus Grigo er dommere, når ti håbefulde bagetalenter dyster om at blive Danmarks bedste amatørbager.
Så hvor andre køkken-fobikere måske synes, det er gabende kedeligt at snitte, hakke og vente på vand, der koger, så befinder Mia Emilie Persson sig som en fisk i vandet lige så snart, hun får øje på et gasblus.
- Det er klart den kreative del, jeg synes er sjovest - det her med at sammensætte retter og selv prøve at lave ting og ikke være så bundet af opskrift.
Det gør jeg mig nemlig ikke så meget i.
Hvis jeg lader mig inspirere af en opskrift, laver jeg altid om i den, siger hun.
Det var også ønsket om at udvikle sig endnu mere, der drev Mia Emilie Persson til at melde sig til Den store bagedyst.
- Jeg ville gerne blive bedre og prøve at bage noget mere.
Det var en mulighed for at lave nogle ting, jeg ellers aldrig ville få lavet.
Så det har været fedt at blive kastet helt ud i nogle helt andre projekter end normalt og lære af dem, siger hun.
Den videbegærlige, unge Mia Emilie Persson meldte sig til Den store bagedyst for at udfordre sig selv og blive endnu bedre i det søde køkken, nu hvor hun har så godt styr på det salte.
En ny Anne Hjernøe?
Når Mia Emilie Persson ikke lige kaster om sig med mousser og piskeris i Den store bagedyst, går hun i 2.
g i gymnasiet.
Så som så mange andre unge har hun stadig ikke lagt sig fast på, hvad hun skal lave, når hun inden længe bliver rigtigt voksen.
Én ting er dog sikkert; fremtiden må gerne bestå af masser af mad.
- Jeg vil gerne arbejde med mad i én eller anden form.
Det kunne være vildt fedt at udvikle opskrifter.
Det synes jeg er virkelig sjovt.
Men inden fremtidsrunerne bliver hugget ud i granit, er der nogle ting, som Mia Emilie Persson skal nå:- Jeg vil gerne rejse en masse.
Måske kombinere det med noget kulinarisk, hvis det er muligt, siger hun.
Så skulle der sidde en tv-chef og spekulere i at sende Mia Emilie Persson rundt i verden for at lave mad i bedste Anne Hjernøe og Anders Agger-stil, er det unge madøre frisk.
- Det ville jeg ikke afvise, griner hun.
Du kan se, om Mia Emilie Persson klarer sig lige så godt i resten af konkurrencen, når der er Den store bagedyst hver lørdag klokken 20 på DR1 og i DRTV.
I 'Den Store Bagedyst' mødes ti af Danmarks bedste amatørbagere i kampen for det eftertragtede Bagedyst-trofæ.
FacebookTwitterKopier linkEmner:Anne Hjernøe (madskribent)|Timm Vladimir (skuespiller)|Madlavning|DR1|Hørsholm




https://www.dr.dk/nyheder/indland/danmarks-foerste-spildevandsturbine-koerer-paa-fuldt-droen-vandet-loeber-der-jo

IndlandDanmarks første spildevandsturbine kører på fuldt drøn: 'Vandet løber der jo alligevel'Brugt brugsvand fra Kolding skal levere strøm til 150 husstande.
Af Mark Lindved Norup, Jakob Skov Jakobsen (video) og Oliver Batchelor05.
okt.
2019 kl.
18.
04Bemærk: artiklen er mere end 30 dage gammelLæs opI Kolding har man taget en ide, der bogstavelig talt er helt ude i skoven, og gjort den til virkelighed.
Ideen?
En spildevandsturbine, der blev indviet i dag.
Fra byens centralrenseanlæg løber der nemlig årligt 11 milliarder liter renset spildevand ned gennem Stenderup Skovene syd for Kolding og direkte ud i Lillebælt.
Et blik ned i spildevandsturbinens motorrum.
Og med et højdefald på turen fra renseanlæg til hav på 35 meter opnår vandmasserne undervejs så høj fart, at det kan drive spildevandsturbinen og skabe el nok til at forsyne 150 husstande.
- Vi har simpelthen monteret en turbine, en vandmølle om man vil, inde i det rør, som vandet løber igennem, inden det løber ud på 30 meters dybde i Lillebælt, forklarer direktør i spildevandsselskabet BlueKolding, Per Holm.
Danmarks førsteIfølge direktøren er spildevandsturbinen Danmarks første – og muligvis endda den første af sin art i verden.
Også BlueKoldings bestyrelsesformand, Tanya Buchreitz Løwenstein, glæder sig over tilføjelsen til de grønne omgivelser i Stenderup Skovene.
- Det er i virkeligheden både simpelt og oplagt.
Vandet løber der jo alligevel, og så kan vi lige så godt udnytte den energi, der er i dets bevægelse, siger hun.
Spildevandsselskabet har brugt samme princip i forbindelse med den orange bygning i Koldings Design City, der huser 83 ungdomsboliger.
Den orange bygning i Kolding Design City er indrettet sådan at overskudsvarmen fra spildevandet bliver udnyttet.
(© © Lasse Lagoni / Tegnestuen Mejeriet)Her hjælper overskudsvarmen fra spildevandet med at opvarme bygningens 3.
400 kvadratmeter.
FacebookTwitterKopier linkEmner:Kolding|Jylland|Fyn|Vandselskaber|Skove




https://www.dr.dk/nyheder/udland/atomforhandlinger-mellem-usa-og-nordkorea-brudt-sammen

UdlandAtomforhandlinger mellem USA og Nordkorea brudt sammenAmerikanerne havde intet med til forhandlingsbordet, lyder det fra nordkoreansk chefforhandler.
Chefforhandler Kim Myong-gil i spidsen for en skuffet forhandlingsdelegation på pressemødet foran Nordkoreas ambassade i Stockholm her til aften.
Af Oliver Batchelor05.
okt.
2019 kl.
19.
35 | opdateret 05.
okt.
2019 kl.
21.
54Bemærk: artiklen er mere end 30 dage gammelLæs opEt arbejdsmøde mellem Nordkorea og USA i nærheden af Stockholm er blevet afbrudt uden resultat.
Det oplyser den nordkoreanske chefforhandler ifølge nyhedsbureauet Reuters:- Forhandlingerne har ikke levet op til vores forventninger og er til sidst blevet afbrudt, lyder det fra Kim Myong-gil.
- USA skabte høje forventninger ved at komme med forslag til en fleksibel tilgang, en ny metode og kreative løsninger, men de har skuffet os voldsomt og dæmpet vores forhandlingsvilje ved ikke at have noget som helst med til bordet.
Læs også:USA og Nordkorea er klar til nye samtaler om atomprogramArbejdsmødet har fundet sted på konferencecenteret Villa Elfvik Strand på det landlige Lindingö i nærheden af Stockholm.
Det amerikanske udenrigsministerium, der havde sendt en delegation med chefforhandler Stephen Biegun til Stockholm, har endnu ikke kommenteret sammenbruddet direkte.
Men talskvinde siger her til aften til Reuters, at den nordkoreanske udlægning ikke afspejler hverken indholdet på mødet eller den ånd, som de otte timer lange forhandlinger foregik i.
USA's udenrigsminister Mike Pompeo var håbefuld forud for arbejdsmødet i Stockholm.
Forinden sagde USA's udenrigsminister, Mike Pompeo, under et besøg i Grækenland, at han håbede på fremskridt på mødet i Sverige:- Vi er mødt op med et sæt af idéer, og vi håber, at Nordkorea er mødt op i den rette ånd og med en vilje til at forsøge at bevæge sig fremad og sætte det i værk, som præsident Trump og formand Kim aftalte tilbage i Singapore.
Nordkoreansk provokationLederne af de to lande mødtes tilbage i juni, hvor de blev enige om at genstarte atomforhandlingerne, der gik i stå efter et topmøde i Vietnam i februar.
I tirsdags blev det så offentliggjort, at parterne ville gøre et nyt forsøg på at nå til enighed med arbejdsmødet i Stockholm.
Men allerede dagen efter oplyste Nordkorea, at landet havde gennemført en vellykket prøveaffyring af et ballistisk missil.
Læs også:Nordkorea bekræfter affyring af ny type missil fra ubådDer var angiveligt tale om et nyt missil af typen SLBM Pukguksong-3, som blev affyret fra en ubåd i farvandet ud for Wonsan i det sydøstlige Nordkorea.
Ifølge Reuters er der tale om den mest offensive missiltest fra Nordkorea, siden landet genoptog sin dialog med USA i 2018.
Billedet, som er offentliggjort at Nordkoreas centrale nyhedsbureau KCNA, viser angiveligt onsdagens prøveaffyring.
Samtidig lagde testen pres på USA for at opnå et resultat ved forhandlingerne om at begrænse Nordkoreas voksende arsenal af atomvåben.
FN's Sikkerhedsråd har med en resolution forbudt styret i Pyongyang at bruge ballistisk missilteknologi.
FacebookTwitterKopier linkEmner:Donald Trump (politiker)|Mike Pompeo (politiker)|Nordkorea|Forenede Nationer|Militærudstyr




https://www.dr.dk/nyheder/kultur/laes-svarene-bagedyst-dommer-den-flotteste-kage-er-ikke-noget-vaerd-hvis-den-ikke-kan






https://www.dr.dk/sporten/oevrig/razorbacks-slutter-koebenhavnsk-mermaid-bowl-dominans-det-foeles-fuldstaendig

Øvrig sportRazorbacks slutter københavnsk Mermaid Bowl-dominans: 'Det føles fuldstændig fantastisk'Triangle Razorbacks har vundet Mermaid Bowl efter en sejr på 20-14 over Copenhagen Towers.
Af Emil Halkier og interview: Kasper Thrane05.
okt.
2019 kl.
19.
37Bemærk: artiklen er mere end 30 dage gammelLæs opEn af de helt lange sejrsstimer gik ned sammen med aftensolen, da Gladsaxe Stadion lagde græstæppe til en tvekamp mellem Triangle Razorbacks og Copenhagen Towers om det eftertragtede Mermaid Bowl-trofæ - det danske mesterskab i amerikansk fodbold.
Københavnerne mødte ind med imponerende meget medvind på cykelstien, uden at have tabt en kamp siden april 2017.
Men de forlod banen til lyden af jublende Razorbacks-spillere.
Det var nemlig den jyske fusionsklub, som kunne lade champagnepropperne springe og fejre klubbens ottende danske mesterskab med en 20-14 sejr.
Triangle Razorbacks fik en forrygende start på Mermaid Bowl og bragte sig hurtigt foran 14-0.
Det knækkede københavnerne, og med endnu et jysk touchdown efter pausen var sejren i hus.
- Det føles fuldstændig fantastisk.
Nu står vi her og har tabt til dem to gange tidligere i sæsonen og ender med at hive sejren hjem i en alt for tæt kamp.
Det føles helt fantastisk, siger Martin Jepsen fra Triangle Razorbacks.
Herunder kan du høre Martin Jepsens reaktion efter sejren ved Mermaid Bowl.
Siden Copenhagen Towers satte sig på tronen i 2017, har jyderne haft svært ved at fravriste dem den titel, som i mange år ellers nærmest var reserveret Razorbacks.
Derfor kalder lørdagens sejr også på en fest af de helt store.
- Uha, det starter nok i bussen.
Så bliver der åbnet nogle øl, og så tror jeg, at vi skal ud og fejre det i Vejle, når vi kommer hjem, siger Martin Jepsen.
Razorbacks ville det mereStemningen i Towers-lejren var anderledes slukøret.
I minutterne efter kampen skulle københavnerne nemlig for første gang i flere år forholde sig til et nederlag.
- Det er den værste følelse, det her.
Det er anden gang, jeg prøver, at vi er én scoring fra at vinde.
Vi manglede bare lige den sidste centimeter, som gør, at vi kan kalde os mestre.
Det skete bare ikke den her gang, siger en skuffet Anton Witmeur fra Copenhagen Towers.
Københavnerne var flere gange i finalen ved at finde noget momentum, men gang på gang mødte de en mur af Razorbacks-spillere, der punkterede det for Towers-offensiven.
- Jeg synes, at vi er et bedre hold, men det er som om, at når der er pres på, så udligner den forskel sig.
Så er det dem, der vil det mest (som vinder, red.
).
Og den her gang ville Razorbacks det mere, end vi ville, da det gjaldt, siger Anton Witmeur.
Det er første gang siden 2016, at Triangle Razorbacks vinder Mermaid Bowl.
Efter kampen blev Triangle Razorbacks quarterback Reed Gottula kåret til MVP (kampens mest værdifulde spiller, red.
)Du kan se meget mere amerikansk fodbold, når DR 19.
oktober sender landskampen mellem Danmark og Holland.
FacebookTwitterKopier linkEmner:København|Amerikansk fodbold|Gladsaxe Stadion|Holland|Vejle




https://www.dr.dk/sporten/haandbold/gog-forlaenger-sejrsstimen-mens-viborg-bider-sig-fast-i-bredt-forfoelgerfelt

HåndboldGOG forlænger sejrsstimen, mens Viborg bider sig fast i bredt forfølgerfeltMed den fjerde ligasejr i træk kravlede GOG frem i tabellen.
I dameligaen vandt Viborg sikkert over EH Aalborg.
Lasse Møller blev topscorer for GOG med otte mål, da fynboerne vandt hjemme over Skanderborg.
(Arkivfoto) 05.
okt.
2019 kl.
18.
09Bemærk: artiklen er mere end 30 dage gammelLæs opGOG indledte sæsonen med to liganederlag i træk, men siden har de fynske håndboldherrer for alvor fundet vinderformlen.
I dag vandt GOG for fjerde kamp i træk i den bedste håndboldrække, da det blev til en sejr på 29-27 hjemme over Skanderborg.
Med sejren er GOG oppe på femtepladsen med otte point efter seks kampe.
Skanderborg har på tiendepladsen fem point efter seks kampe.
Det er kun de otte bedste hold i grundspillet, som går videre til slutspillet.
Skanderborg fulgte godt med i en målrig første halvleg, men det var GOG, der gik til pause med en smal føring på 17-16.
I anden halvleg gentog billedet sig, og GOG vandt knebent kampen med to mål.
Bagspilleren Lasse Møller blev kampens topscorer, da han scorede otte mål for GOG.
Fredericia-træner Jesper Houmark kunne se sit mandskab køre en sikker sejr hjem i lokalopgøret mod KIF Kolding.
Der blev spillet en kamp mere i eftermiddag, og her tabte KIF Kolding 26-34 hjemme til oprykkerne fra Fredericia.
Allerede ved pausen var KIF Kolding stort bagud med 10-17, og selv om det blev bedre i anden halvleg, så vandt Fredericia sikkert.
KIF Kolding, som i foråret med nød og næppe reddede sig endnu en sæson i den bedste række, er placeret på sidstepladsen med et point efter seks kampe.
Fredericia har fem point efter seks kampe og kravler op på niendepladsen med en bedre målscore end Skanderborg.
Viborg tilslutter sig forfølgerfeltetMens de forsvarende danmarksmestre fra Team Esbjerg brager afsted i kvindernes bedste håndboldrække, er der hård kamp blandt forfølgerne.
Viborg HK tilsluttede sig i eftermiddag det tætte forfølgerfelt i HTH Ligaen ved at besejre EH Aalborg 28-16 på hjemmebane.
Pauline Bøgelund blev topscorer for Viborg med seks mål, mens målmand Anna Kristensen stod med en imponerende redningsprocent på 54,5.
Hos nordjyderne var det Cecilie Mørch Hansen, der udmærkede sig med fem scoringer.
Ligesom Odense, Silkeborg-Voel, Herning-Ikast og København har Viborg nu otte point.
På nær Herning-Ikast, som har spillet fem, har de alle spillet seks kampe.
Øverst i tabellen har Team Esbjerg maksimale 12 point efter seks kampe.
Randers HK havde besøg af Aarhus United, og her endte en tæt kamp i en pointdeling med 29-29.
Bundproppen TTH Holstebro formåede ikke at hente sæsonens første sejr ude mod Ajax København, der vandt 26-24.
/ritzau/FacebookTwitterKopier linkEmner:Viborg|Silkeborg-Voel KFUM|Skanderborg|Håndbold|Lasse Møller (håndboldspiller)




https://www.dr.dk/sporten/golf/golfdansker-spiller-sig-ind-i-kampen-om-topplacering-i-madrid

GolfGolfdansker spiller sig ind i kampen om topplacering i MadridDen danske golfspiller Joachim B.
Hansen er delt nummer otte i European Tour-turneringen i Madrid.
Joachim B.
Hansen byder sig til helt fremme ved European Tour-turneringen i Madrid.
05.
okt.
2019 kl.
18.
39Bemærk: artiklen er mere end 30 dage gammelLæs opDer ser bedre og bedre ud for Joachim B.
Hansen i European Tour-turneringen i Madrid.
Lige nu er den danske golfspiller placeret som delt nummer otte inden søndagens finalerunde.
Det er et avancement på 12 pladser.
På dagens 18 huller gik Joachim B.
Hansen en fornem runde i 67 slag, hvilket svarer til fire slag under par.
Den præstation følger op på stabile runder i 69 slag både torsdag og fredag, og det bringer ham i spil til en placering i toppen.
I løbet af lørdagens runde leverede Joachim B.
Hansen fem birdies og en enkelt bogey.
Samlet lyder Joachim B.
Hansens score på otte slag under par, og der er dermed ni slag op til den førende spiller, Jon Rahm fra Spanien.
Han gik en uhørt flot runde i dag i 63 slag, og han har nu hele fem slag ned til de nærmeste rivaler, spanierne Rafa Cabrera Bello og Samuel Del Val.
Lidt længere nede i feltet er Jeff Winther placeret på en delt 26.
-plads i samlet fem slag under banens par.
De øvrige danskere var Lasse Jensen, Nicolai Tinning og Nicolai Højgaard, men de klarede ikke cuttet til weekendens finalerunder.
/ritzau/FacebookTwitterKopier linkEmner:Golf|Madrid|Spanien




https://www.dr.dk/nyheder/udland/fire-sovende-hjemloese-taevet-ihjel-i-new-york

UdlandFire sovende hjemløse tævet ihjel i New York24-årig mand er anholdt for brutalt angreb med metalrør i Chinatown.
Den anholdte er angiveligt hjemløs ligesom sine ofre.
Af Oliver Batchelor05.
okt.
2019 kl.
18.
18 | opdateret 09.
okt.
2019 kl.
19.
27Læs opMens de lå og sov, blev fire hjemløse mænd i nat angrebet og tævet ihjel midt på Manhattan, mens et femte offer fik livstruende skader.
Politiet i New York oplyser til nyhedsbureauet AP, at en 24-årig mand kort derefter blev anholdt nær gerningsområdet og sigtet for at stå bag volden.
- Som det ser ud nu, lader det til at være helt tilfældige angreb, siger Michael Bassadano, leder af politiafdelingen på det sydlige Manhattan til The New York Times.
- Ingen virker til at være blevet angrebet på baggrund af deres race, alder eller andet, tilføjer han.
Politiet fik anmeldelsen omkring klokken 01.
50 lokal tid og sendte betjente til området mellem Chinatown og Lower East Side.
Her havde gerningsmanden omkring ti minutter forinden indledt sine angreb i kvarteret The Bowery - om dagen en livlig færdselsåre og om natten et tilholdssted for hjemløse.
Området, hvor de fem hjemløse mænd blev angrebet, er om dagen fyldt med trafikanter, forretningsdrivende og gadesælgere.
Gerningsmand var hjemløsDet første offer blev fundet dræbt af slag i hovedet, formentligt fra et langt metalrør, som politiet har beslaglagt.
Det næste af gerningsmandens voldsofre, en 49-årig mand, der opholdt sig i nærheden, kontaktede selv politiet.
Han overlevede angrebet med jernrøret, men blev indlagt på hospitalet i kritisk tilstand.
Tre andre mænd, der havde søgt ly for natten omkring en karré væk fra de første to angreb, døde ligesom det første offer af hovedskader som følge af stump vold.
Ifølge CBS News er den 24-årige formodede gerningsmand hjemløs ligesom sine ofre.
Myndigheder og frivillige har i de senere år optrappet indsatsen for tackle det massive problem med hjemløse i New York.
New York er den amerikanske by med flest hjemløse.
I august 2019 registrerede hjemløse-organisationen Coalition for the Homeless 61.
674 mennesker som brugere af New Yorks herberger.
Derudover viste en årlig optælling i januar ifølge The New York Times, at 3.
588 personer på det tidspunkt boede på gaden.
Opdatering: Artiklen er opdateret med tallet for brugerne af byens herberger.
FacebookTwitterKopier linkEmner:New York|Kriminalitet|New York Times|Socialforhold|CBS Corporation




https://www.dr.dk/nyheder/kultur/dansk-rockband-aflyser-koncerter-forsanger-har-faet-kraeft

KulturDansk rockband aflyser koncerter: Forsanger har fået kræftForsangeren i Pretty Maids har fået lungekræft og indstiller musikalske aktiviteter på ubestemt tid.
Ronnie Atkins fik diagnosen for tre uger siden.
Han betegner det som et "chok", som kom uventet og uden varsel.
(Arkivfoto).
05.
okt.
2019 kl.
18.
49Bemærk: artiklen er mere end 30 dage gammelLæs opForsangeren i det danske rockband Pretty Maids, Ronnie Atkins, er blevet diagnosticeret med lungekræft.
Derfor aflyser bandet i første omgang alle sine koncerter til og med januar 2020, oplyser Pretty Maids på Facebook.
- Vi beklager den ulejlighed, som det kan medføre.
Lige nu er alle vores planer i bero, så i øjeblikket kan vi ikke sige mere på grund af den nuværende situation.
- Al fokus er på Ronnies helbred og behandling, skriver bandet på Facebook.
54-årige Ronnie Atkins, der til daglig hedder Paul Christensen, forklarer i et åbent brev på Facebook, at han fik diagnosen for tre uger siden.
Han betegner det som et "chok", som kom uventet og uden varsel.
Gode udsigterHan skriver videre, at han er i behandling og blev opereret for to uger siden.
- Ifølge lægerne er mine udsigter gode, med tanke på at det er lungekræft.
Jeg skal dog igennem yderligere behandling de næste par måneder for at være på den sikre side.
- Det betyder desværre, at jeg er nødt til at træde tilbage fra de fleste musikalske aktiviteter, koncerter med mere i en ubestemt periode, skriver frontmanden.
Ronnie Atkins var med til at stifte Pretty Maids i Horsens i 1981.
Jyderne havde deres storhedstid i 1980'erne og har opnået pæn international succes i blandt andet Tyskland, Sverige og Japan.
Bandet har 8.
november planlagt at udsende karrierens 16.
album, der bærer titlen"Undress Your Madness".
Af Pretty Maids' hjemmeside fremgår det, at koncerter i december i København og Horsens er aflyst, ligesom en koncert 31.
januar 2020 i Stockholm, Sverige, er aflyst.
/ritzau/FacebookTwitterKopier linkEmner:Pretty Maids|Facebook|Sverige|Horsens|Kræft




https://www.dr.dk/sporten/fodbold/superliga/smilene-er-tilbage-i-aalborg-efter-tre-nederlag-i-traek-vender-aab-skuden

SuperligaSmilene er tilbage i Aalborg: Efter tre nederlag i træk vender AaB skuden mod HobroAaB har vundet 2-0 over et Hobro-mandskab, der virkede tamme og aldrig truede AaB-målet.
05.
okt.
2019 kl.
18.
16 | opdateret 05.
okt.
2019 kl.
19.
17Bemærk: artiklen er mere end 30 dage gammelLæs opEfter tre nederlag i træk i 3F Superligaen fik AaB i dag en forløsende sejr, da holdet slog Hobro 2-0 på udebane.
Inden kampen var alarmerne så småt begyndt at blinke efter nederlag til AGF, FC Nordsjælland og Randers, men mod Hobro var der aldrig tvivl om sejren.
AaB sad på spillet det meste af kampen, og Hobro truede aldrig aalborgensernes mål.
Sejren blev sikret af midtbanespillerne Patrick Olsen og Iver Fossum, der scorede i hver sin halvleg.
Med sejren har AaB 16 point efter 12 kampe, mens Hobro har 12 point.
Fra første fløjt styrede AaB spillet, og efter 20 minutter gav overtaget gevinst.
AaB's kantspiller Frederik Børsting fandt Patrick Olsen på kanten af feltet, som sparkede bolden fladt i mål.
Efter målet kom Hobro længere frem, men trods et lille overtag formåede holdet ikke at skabe chancer, og AaB satte sig hurtigt på kampen igen.
AaB's Lucas Andersen (th.
) leverede en assist, da nordjyderne vandt 2-0 over Hobro.
 Efter en resultatmæssig svær periode var smilene tilbage i AaB-lejren.
1 / 2AaB's Lucas Andersen (th.
) leverede en assist, da nordjyderne vandt 2-0 over Hobro.
1 / 2Efter en resultatmæssig svær periode var smilene tilbage i AaB-lejren.
2 / 2Det kampbillede fortsatte efter pausen.
AaB var fortsat mest på bolden, mens Hobro intet skabte.
Derfor blev kampen reelt afgjort, da Iver Fossum ti minutter efter pausen fordoblede føringen til 2-0.
AaB kombinerede sig gennem Hobros venstre side, inden anføreren Lucas Andersen spillede Fossum fri foran målet.
Herefter var Lucas Andersen tæt på at gøre slemt værre for Hobro.
Først blev hans afslutning reddet på mållinjen af backen Mathias Haarup, og kort efter skød han tæt forbi den ene stolpe.
Der kom ikke flere mål, og AaB kunne sætte tre tiltrængte point ind på kontoen.
/ritzau/FacebookTwitterKopier linkEmner:AaB|Hobro|FC Nordsjælland|Fodbold|Aalborg




https://www.dr.dk/sporten/fodbold/tyskland/skov-har-fod-med-i-hoffenheims-choksejr-over-bayern

TysklandSkov har fod med i Hoffenheims choksejr over BayernRobert Skov stod for oplægget til det afgørende mål, da Hoffenheim overraskede Bayern München på udebane.
Robert Skov og holdkammeraterne fra Hoffenheim jubler under kampen mod Bayern München.
05.
okt.
2019 kl.
17.
53Bemærk: artiklen er mere end 30 dage gammelLæs opBayern München tabte sin første kamp i Bundesligaen i denne sæson, og danske Robert Skov var en af arkitekterne bag overraskelsen.
Skov, der i sommer skiftede fra FC København til Hoffenheim, stod for oplægget til Sargis Adamyans andet mål i udebanesejren på 2-1 over den tyske gigant.
Danskeren var placeret på venstre wingback, men fik alligevel markeret sig med sin anden assist i sæsonen.
På trods af nederlaget bevarer Bayern førstepladsen foran tre hold med samme antal point, mens Hoffenheim er nummer 11.
Bayern München gik ellers ind til kampen med en tank fuld af selvtillid efter tirsdagens opsigtsvækkende storsejr på 7-2 ude over Tottenham i Champions League.
I den kamp fandt Serge Gnabry fire gange vej til nettet, og han var også på pletten i første halvleg af kampen mod Hoffenheim.
Troede han.
Midtvejs i første halvleg bankede han et indlæg fra Joshua Kimmich i nettet, men Kimmich stod forinden i offsideposition.
Skuffede Bayern München-spillere efter nederlaget til Hoffenheim.
 Bayerns polske stjerneangriber, Robert Lewandowski, udlignede til 1-1 efter 73.
minutter.
1 / 2Skuffede Bayern München-spillere efter nederlaget til Hoffenheim.
1 / 2Bayerns polske stjerneangriber, Robert Lewandowski, udlignede til 1-1 efter 73.
minutter.
2 / 2Hoffenheim-spillerne virkede bestemt ikke skræmte af Bayerns præstation i midtugen.
Tværtimod stod gæsterne for flere af kampens største chancer, og en af dem bragte dem på 1-0 ti minutter inde i anden halvleg.
Armenske Sargis Adamyan listede en afslutning mellem benene på en Bayern-forsvarer og fandt det korte hjørne til 1-0.
Gnabry var tæt på at udligne på et hovedstød, men i stedet var det den notoriske målscorer Robert Lewandowski, som bragte balance i regnskabet.
73 minutter var spillet, da polakken steg til vejrs og headede bolden ind bag Hoffenheim-keeper Oliver Baumann.
Alligevel løb gæsterne med det hele.
Med 11 minutter igen fandt Robert Skov holdkammeraten Adamyan, som blev dobbelt målscorer med et brag af et spark fra kanten af feltet.
Thomas Delaney spillede hele kampen for Dortmund ude mod Freiburg, men det var midtbanekollegaen Axel Witsel, som var i rampelyset i første halvleg, da han åbnede scoringen med en formidabel helflugter.
Dortmund var både foran 1-0 og 2-1, men måtte tage til takke med 2-2 efter et sent selvmål af Manuel Akanji.
Dermed glippede muligheden for at lægge sig side om side med Bayern.
Yussuf Poulsen fik de sidste 20 minutter på banen for RB Leipzig, der spillede 1-1 ude mod Bayer Leverkusen.
/ritzau/FacebookTwitterKopier linkEmner:Robert Lewandowski (fodboldspiller)|Thomas Delaney (fodboldspiller)|Tyskland|FC Bayern München|Fodbold




https://www.dr.dk/nyheder/kultur/film/han-fornaermer-alt-og-alle-absurd-talkshow-er-tilbage-som-film

BingeSe temaFilm og serierHan fornærmer alt og alle: Absurd talkshow er tilbage som filmMellem to bregner bliver de største stjerner udsat for de værste spørgsmål, man kan stille.
- Zach Galifianakis er et undervurderet talent og hans evne til at udstille både sig selv og sine kollegaer, så det både er ubehageligt, sjovt og sigende om de involverede, er uden sidestykke, skriver Frederik Dirks Gottlieb.
(© Adam Rose/Netflix)Af Frederik Dirks Gottlieb05.
okt.
2019 kl.
18.
30Bemærk: artiklen er mere end 30 dage gammelLæs opDet absurde interview-program 'Between Two Ferns' med komikeren Zach Galifianakis som den ubehagelige talkshow-vært, der placeret mellem to bregner stiller alle de fornærmende spørgsmål, er endelig tilbage.
Denne gang i form af en spillefilm på hele 82 minutter.
© (c) DRBingeBinge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Stream Team 2.
0, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
'Between Two Ferns: The Movie' bygger på det populære internetprogram fra Funny or Die.
Netflix-versionen forsøger at fortælle en mere kødfyldt historie om værten Zach Galifianakis, der står til at miste sit talkshow, hvis ikke han producerer en række interviews med højtprofilerede kendisser.
Som altid flokkes Hollywoods absolutte elite om at være med, og det er lykkedes Galifianakis og instruktør Scott Aukerman at få folk som Keanu Reeves, David Letterman og Matthew McConaughey til at stille op til en række af groteske interviews.
'Between Two Ferns' har altid været blandt mine yndlingsting på internettet.
Udgivelserne på interviewene har været sporadiske, og det kan være svært helt at danne sig et overblik over alle afsnittene.
Men er jeg altid i venteposition til et endnu et godt og modbydeligt grin på bekostning af en eller anden gigantisk Hollywood-kendis.
Zach Galifianakis er et undervurderet talent og hans evne til at udstille både sig selv og sine kollegaer, så det både er ubehageligt, sjovt og sigende om de involverede, er uden sidestykke.
Galifianakis selvtitulerede figur i 'Between Two Ferns' minder om et misundeligt barn, en form for Bamse.
Gæsten agerer Kylling, der gang på gang skal stå imod hans nedladende kommentarer, der oftest fødes ud af misundelse og selvhad.
Og ja, jeg er godt klar over, at stjernerne selv er med på spøgen, men ikke desto mindre giver de meget af sig selv, ligesom fænomenet 'roasting', så der bliver ikke lagt fingre imellem.
Læs også:Vanvittigt tv-fænomen er langt over grænsen: 'Hvis du ser det her, repræsenterer du alt, der er galt med verden'Interviewpersonerne skal kunne tage en grufuldt rammende joke, om det så er Benedict Cumberbatch, der i den nye film får hug for sit 'hestelignende ansigt'.
Eller Paul Rudd som Galifianakis kalder for en flot, men uduelig skuepiller.
Selvom den nye film måske ikke er den vanlige 'Between Two Ferns'-instruktør Scott Aukerman og vært Zach Galifianakis bedste stund, og at selve historien er tyndere end en bregne-gren, så fungerer filmen.
Galifianakis gør det, han er bedst til; interviewe og fornærme kendte mennesker mellem de to ikoniske bregner.
Interviewene er desværre kortet ned i filmen, men flere af dem er allerede begyndt at poppe op i deres fulde længde på Youtube.
Er du forvirret over, hvad 'Between Two Ferns' er for en størrelse?
Det skal du ikke være, for her kommer en guide til fem af mine yndlingsafsnit af 'Between Two ferns'.
1Med Barack ObamaBarack Obama blev placeret mellem de to bregner og udsat for Zach Galifianakis' akavede interviewteknik i 2014 under præsidentens anden periode i Det Hvide Hus.
(© Screenshot fra youtube)'Hvordan er det at være den sidste sorte præsident?
'.
Zach holder ikke tilbage, når han stiller spørgsmål – selv ikke hvis det er præsidenten, der er placeret i det varme sæde.
Men Obama tager til genmæle, da det bliver påpeget, at han ikke kan stille op en tredje gang: Det jo ville være ligesom at 'lave en tredje Hangover-film, det fungerer ikke rigtigt vel?
'Her refererer han til de håbløst dårlige efterfølgere til komediefilmen 'The Hangover', som Zach Galifianakis spillede en af hovedrollerne i.
Hvordan det lykkes gæsterne ikke at grine under interviewene, er umuligt at forstå.
Obama er perfekt i rollen og spiller både overbevisende samtidig med, at han kommer med nogle af de bedste og mest vittige comebacks fra en gæst nogensinde.
Instruktør Scott Aukerman har endda udtalt, at gæsterne ikke får noget at vide på forhånd, så alt, hvad der kommer fra dem, er ren improvisation.
Hvilket gør det endnu mere imponerende, at Obama kan præstere lige så godt, hvis ikke bedre end trænede skuespillere og komikere.
Mest provokerende spørgsmål/kommentar fra Zach - med reference til spørgsmålet om Obamas herkomst og fødselsattest:'Hvilket land holdt du med, da der var vinter OL?
'2Med Brad PittBrad Pitt besøgte talkshowet i 2014, hvor han blev præsenteret som Bradley Pitts af værten Zach Galifianakis.
(© Screenshot fra youtube)'Du spiller mange roller, hvor du er nazi-hader, hvilket jeg synes er underligt.
For du ligner Hitlers drøm.
'Så er Zach Galifianakis i gang, og Brad Pitt – eller Bradley Pitts, som Zach kalder ham – er en værdig modstander.
Ikke fordi han siger så meget, men hans mange år i showbiz giver Zach så meget ammunition.
Mest tåkrummende er det, da han spørger Pitt om, hvordan det var, da han først mødte Angelina Jolie, og tilføjer, om det var ligesom, da Ross mødte Rachel.
Fans af Pitt ved nok, at han dannede par med Jennifer Aniston (som spillede Rachel i 'Venner') i en længere årrække.
Deres brud var i den grad bredt publiceret.
Pitt har næsten svært ved at holde masken, da Zach trykker på sin røde knap og spiller intromelodien fra 'Venner' for at overdøve den akavede tavshed.
Mest provokerende spørgsmål/kommentar fra Zach:'Er det svært for dig at opretholde en god kulør?
For du lever jo i din kones skygge.
'3Med Natalie PortmanÆstetikken i 'Between Two Ferns' er genkendelig i sin 90'er-agtige opsætning og dårlige kvalitet.
Her ses Nathalie Portman i grynet kvalitet, da hun gæstede ‘Between Two Ferns’ I 2009.
(© Screenshot fra youtube)'Du er en succesfuld skuespiller, du er uddannet fra Harvard, du har lavet en masse velgørenhedsarbejde, hvad… er dit telefonnummer?
'I én linje understreger Zach Galifianakis, hvordan en kvinde først og fremmest – selv med alle de bedrifter på CV’et – skal finde sig i at være genstand for en mands begær.
Det er genialt timet, og selvom 'Between Two Ferns' på mange måder er komik, når det er allermest fjollet, så stråler intelligensen alligevel altid igennem.
Mest provokerende spørgsmål/kommentar fra Zach:'Du barberede dit hoved for din rolle i 'V for Vendetta', har du også barberet din V for vagina?
'4Med Steve CarellDa Steve Carell er gæst i det nøgne tv-studie med bregnerne, er det blandt andet til en snak om filmen 'Dinner for Schmucks', som både Carell og Galifianakis medvirker i.
(© Screenshot fra youtube)Som en af få gæster vender skuespiller Steve Carell interviewet på hovedet, og han angriber straks Zach for at undgå selv at modtage de hadefulde kommentarer.
Zach lader til at blive ked af det, men det er selvfølgelig kun et spørgsmål om tid, før han bider igen og kommer med endeløse jokes om Carell relativt store næse.
Kemien mellem Carell og Galifianakis er helt perfekt, og selvom man fornemmer, at de i virkeligheden godt kan lide hinanden, så er de så rutinerede, at de aldrig viser tegn på ikke at kunne holde masken.
Mest provokerende spørgsmål/kommentar fra Zach:'Er Carell dit rigtige efternavn?
Nej?
Er det Pinocchio?
'5Med Bruce WillisBruce Willis var forbi programmet i 2010, hvor interviewet om hans karriere og privatliv ikke ender så fredeligt.
(© Screenshot fra youtube)Den klart mest tavse gæst i 'Between Two Ferns'.
Bruce Willis er ellers kendt for at være spydig i interviewsituationer, og man fornemmer også, at han er ved at eksplodere af raseri, da Zach går i gang med at stille provokerende spørgsmål:'Vidste du, at nogle skuespillere siger nej til roller?
Har du nogen planer om at reboote 'The Grumpy Old Men'-filmene?
'Zach Galifianakis kan stille et flabet spørgsmål og give et listigt blik som ingen anden.
Og det er hans vanvittige persona, som i sidste ende gør 'Between Two Ferns' til et must see.
Mest provokerende spørgsmål/kommentar fra Zach:'Hvem af dine tre børn er din favorit?
Ashton?
'Between Two Ferns: The Movie kan streames på Netflix nu.
De foregående episoder kan ses på YouTube.
Læs også:Er du enig?
Her er Tarantinos ni film - fra værst til bedstFacebookTwitterKopier linkEmner:Angelina Jolie (skuespiller)|Barack Obama (politiker)|Netflix|USA|Humor




https://www.dr.dk/nyheder/indland/mand-frifundet-reklamere-ltf

IndlandMand frifundet for at reklamere for LTFLandsret har gået imod byret og frifundet en mand, der var anklaget for at råbe "LTF forever - forever LTF"Manden havde ifølge sin forsvarer ikke råbt "LTF forever - forever LTF" på en gårdtur i fængslet.
05.
okt.
2019 kl.
15.
57Bemærk: artiklen er mere end 30 dage gammelLæs opØstre Landsret har afvist at dømme en mand skyldig i at have overtrådt forbuddet mod Loyal To Familia i forbindelse med et råb i Vestre Fængsel.
Dermed går landsretten imod Københavns Byrets dom fra april, hvor manden blev dømt for at viderebringe LTF's budskaber ved at have råbt "LTF forever - forever LTF" på en gårdtur i fængslet.
Det oplyser mandens forsvarer, Asser Gregersen fra advokatfirmaet Rosenkilde og Gregersen.
- Min klient har forklaret, at det ikke var ham, der råbte det, fortæller han.
Ville holde liv i bandeDen 4.
september sidste år blev bandegrupperingen foreløbigt forbudt.
Men det har været anklagemyndighedens opfattelse, at den 25-årige efterfølgende forsøgte at holde liv i den.
Men dommerne og domsmændene Østre Landsret kunne torsdag ikke blive enige om, at det rent faktisk var den unge mand, der råbte det.
Tre mente, at han var skyldig, mens tre andre ikke mente, der var grundlag for en dom.
Og ved stemmelighed skal det komme den tiltalte til gode.
Ud over LTF-parolen var han også tiltalt for at nægte at dække sin tatovering, der viser bandens logo, da en betjent bad ham om det.
Læs også:Bandemedlem risikerer straf for råb og tatoveringDet forhold blev han til gengæld kendt skyldig i.
Østre Landsret idømte ham fængsel i et år og tre måneder.
I straffen indgår dog en reststraf på en tidligere sag, der handler om salg af hash.
Pape ville opløse LTFI 2017 bad daværende justitsminister Søren Pape Poulsen (K) Rigsadvokaten om at undersøge muligheden for at opløse LTF ved dom efter en række skyderier i København, hvor også tilfældige personer blev ramt.
Rigsadvokat Jan Reckendorff vurderede, at der var grundlag for en opløsningssag, og i kølvandet på det udstedte politiet et midlertidigt forbud mod foreningen.
Forbuddet betyder, at det er forbudt at videreføre LTF.
Det gælder for eksempel brug af rygmærker og andre LTF-kendetegn i det offentlige rum samt at sige eller råbe LTF-paroler.
Det har medført en række straffesager, og torsdagens afgørelse er en af de første i landsretten.
Københavns Byret skulle for nylig have afsagt dom i den store sag, om hvorvidt LTF kunne forbydes ved dom, men sagen er blevet udskudt på grund af problemerne med teledata.
/ritzau/FacebookTwitterKopier linkEmner:Det Konservative Folkeparti|Søren Pape Poulsen (politiker)|Østre Landsret|København|Kriminalitet




https://www.dr.dk/nyheder/regionale/trekanten/amanda-blev-fjernet-fra-hjemmet-som-lille-der-er-mange-ting-jeg-ikke-kan

TrekantområdetAmanda blev fjernet fra hjemmet som lille: 'Der er mange ting, jeg ikke kan huske'Ny app skal hjælpe plejebørn med at huske deres livshistorie.
Her kan de gemme fotos, videoer og små historier.
- Hvis man ikke har nogen til at fortælle sin livshistorie, så har man ingen fornemmelse af, hvem man er.
Det kan betyde, at man laver en mere negativ fortælling om sig selv, siger Amanda Kristiansen.
Af Tanja Pinderup Hessner og Annette Jespersen05.
okt.
2019 kl.
15.
15Bemærk: artiklen er mere end 30 dage gammelLæs opHvordan så min mormor ud?
Hvad skete på første skoledag?
Og var jeg en glad unge?
Det kan svært for børn at holde styr på barndommens historier, hvis de bliver anbragt i pleje.
Fotos og vigtige fortællinger om børnelivet forsvinder i et kaos af flytninger og mødet med mange forskellige voksne.
Det er også sket for Amanda Kristiansen, som blev fjernet fra sit hjem, da hun var omkring tre år.
- Der er mange ting, jeg ikke kan huske.
Jeg har brugt rigtig meget af mit voksne liv på at finde ud af, hvad der skete dengang, siger hun.
Barnets egen skattekiste af fotos og små historierMen nu skal en ny app hjælpe børn og unge, der er anbragt uden for hjemmet, med at huske de gode minder fra barndommen, når nu far og mor ikke er der.
Børnene kan selv logge sig ind på deres egen, personlige side, hvor de kan oprette en slags digital dagbog.
De kan indtale små historier, skrive noter og gemme billeder.
Thomas Vorre er formand for Plejefamiliernes Landsforening, der står bag den nye app.
Han beskriver appen som en "digital skattekiste", som kan følge barnet hele livet med minder om både personer og situationer.
- Vi ved jo selv, hvor vigtigt det er at kunne gå tilbage i et fotoalbum og se billeder fra vores barndom.
Marianne Madsen, plejemor, GrindstedHvis et barn bor i en familie for eksempel med misbrug, fortrænger barnet dårlige minder fra hjemmet, forklarer han.
- Det er en helt naturlig forsvarsmekanisme.
Men i samme moment glemmer man jo alt muligt andet i sit liv, siger Thomas Vorre.
Og hvis barnet på et tidspunkt i livet sletter fotos, så forsvinder de ikke helt.
Fem år senere viser app'en dem igen, så barnet kan fortryde.
Marianne Madsen er plejemor til tre og bor i Grindsted.
Hun kalder den nye app en rigtig god idé.
- Vi ved jo selv, hvor vigtigt det er at kunne gå tilbage i et fotoalbum og se billeder fra vores barndom, siger hun.
Amanda genskaber sin egen historieI dag er Amanda Kristiansen 29 år.
Hun har været anbragt flere forskellige steder gennem barndommen, og mange af hendes ting er efterladt undervejs.
Men nu har hun taget kontakt med nogle af de pædagoger, som hun har mødt undervejs.
- Og de kan fortælle nogle historier om, at jeg var stædig og viljestærk.
Det er en mere positiv historie, end den jeg havde fået skabt om mig selv, siger hun.
Hun mener, at app'en kunne have hjulpet med at bevare de fortællinger.
- Jeg er virkelig begejstret omkring projektet, siger Amanda Kristiansen, som sidder med i den rådgivende bestyrelse i interesseorganisationen De Anbragtes Vilkår, der arbejder for nuværende og tidligere anbragte unges vilkår.
Plejefamiliernes Landsforening har modtaget 434.
000 kr.
fra Ole Kirks Fond til at udvikle livshistorie-app'en.
App’en bliver sikret i forhold til reglerne for beskyttelse af personoplysninger, og det bliver kun det enkelte plejebarn, der kan se og bruge den.
Foreningen regner med, at den er færdig inden jul.
FacebookTwitterKopier linkEmner:Grindsted|Forældre og børn|Socialforhold




https://www.dr.dk/sporten/atletik/hollandsk-loeber-skriver-historie-med-mere-vm-guld

AtletikHollandsk løber skriver historie med mere VM-guldSifan Hassan vandt VM-guld, da hun i suveræn stil var hurtigst i kvindernes 1500 meter.
Sifan Hassan fortsætter med at vinde metal ved VM i atletik.
05.
okt.
2019 kl.
20.
54 | opdateret 05.
okt.
2019 kl.
21.
59Bemærk: artiklen er mere end 30 dage gammelLæs opSifan Hassan skrev historie ved VM i atletik, da den hollandske løber vandt guld på kvindernes 1500 meter.
I forvejen havde Sifan Hassan vundet guld på 10.
000 meter.
Dermed blev hun den første kvinde til at vinde guld i de to discipliner i atletikhistorien.
I dagens 1500 meter finale var Sifan Hassan helt suveræn og hun trak bare fra alle rivalerne på de sidste 100 meter på Khalifa Stadium i Doha.
Den 26-årige etiopiskfødte løber kom ind over målstregen i tiden 3 minutter og 51,95 sekunder.
Det var samtidig stævnerekord.
Nummer to blev VM-vinderen fra 2017, kenyanske Faith Kipyegon, som var 20 meter bagefter Sifan Hassan, mens etiopieren Gudaf Tsegay blev treer.
Hollandsk ekstase på løbebanen i Doha.
Sifan Hassans guldmedalje var hendes anden ved årets VM.
 Sifan Hassan har arbejdet sammen med atletiktræneren Alberto Salazar, der tidligere ved verdensmesterskabet blev bortvist, fordi han er blevet idømt en dopingkarantæne på fire år.
1 / 2Hollandsk ekstase på løbebanen i Doha.
Sifan Hassans guldmedalje var hendes anden ved årets VM.
1 / 2Sifan Hassan har arbejdet sammen med atletiktræneren Alberto Salazar, der tidligere ved verdensmesterskabet blev bortvist, fordi han er blevet idømt en dopingkarantæne på fire år.
2 / 2Der har været en del støj omkring Sifan Hassan, fordi hun har arbejdet sammen med atletiktræneren Alberto Salazar, der blev straffet med fire års karantæne for brud på dopingreglerne.
61-årige Salazar har stået i spidsen for Nike Oregon Project, hvor Sifan Hassan har trænet siden 2016.
Sifan Hassan har insisteret på, at hun har en ren samvittighed over samarbejdet med Salazar, og at hun var chokeret over nyheden om straffen.
Sifan Hassan har dog understreget, at Salazar er blevet straffet for aktiviteter, der skulle være foregået, før hollænderen blev en del af Oregon-projektet.
Senere lørdag genvandt Hellen Obiri fra Kenya VM-guld i 5000 meter løb med mesterskabsrekordtiden på 14 minutter og 26,72 sekunder.
Kenya fik også sølv ved Margaret Kipkemboi, mens bronzen gik til tyske Konstanze Klosterhalfen.
I 4 x 100 meter stafet gik guldet til Jamaica hos kvinderne, mens de amerikanske mænd blev verdensmestre.
Natten til søndag løber mændene maraton, hvor danske Thijs Nijhuis deltager.
/ritzau/FacebookTwitterKopier linkEmner:Oregon|Retsvæsen|Doha|Holland|Kenya




https://www.dr.dk/sporten/cykling/sygdomsramt-dansk-verdensmester-udgaar-i-foerste-loeb-i-regnbuetrikoten

CyklingSygdomsramt dansk verdensmester udgår i første løb i regnbuetrikotenMads Pedersen måtte udgå af belgisk løb, da han kørte sit første løb efter VM-guldet i sidste weekend.
Det har taget hårdt på Mads Pedersen at blive verdensmester, og efter en hård uge var danskeren nødt til at stå af under dagens løb i Belgien.
05.
okt.
2019 kl.
16.
45Bemærk: artiklen er mere end 30 dage gammelLæs opSom nykåret verdensmester var der betragtelig opmærksomhed på danske Mads Pedersen ved cykelløbet Tour de l'Eurométropole i Belgien.
Inden løbet var alles øjne rettet mod den 23-årige dansker, der for en uge siden blev verdensmester i landevejscykling ved VM i Harrogate i England.
I dag stod den så på belgisk cykelløb, og her måtte verdensmesteren fra Trek med sygdom i kroppen stå af undervejs, bekræfter hans hold på Twitter.
For en uge siden blev Mads Pedersen den første danske verdensmester i professionel landevejscykling på herresiden, og siden triumfen har han haft travlt med at blive fejret.
Der har været tale om en decideret hyldestturné, der begyndte ved landingen i Københavns Lufthavn i mandags.
Onsdag var der pandekager på Københavns Rådhus, og torsdag blev han fejret lokalt i Tølløse på Vestsjælland.
For under en uge siden lå Mads Pedersen på asfalten i Storbritannien som nykåret verdensmester.
Lørdag var danskeren tilbage på cyklen for første gang siden triumfen, og her måtte Mads Pedersen udgå på grund af sygdom.
Det var da også en dansk verdensmester lidt på pumperne, der trillede til start i løbet, som han vandt i fjor.
Inden Tour de l'Eurométropole på 176,7 kilometer begyndte, erkendte Mads Pedersen, at kroppen var lidt slidt før hans debut i et cykelløb iført regnbuetrøjen.
- Som du nok kan høre på stemmen, så knaser den lidt.
Det er et resultat af, hvad der er sket hele ugen, hvor jeg har tonset rundt til diverse arrangementer.
- Jeg ville ikke have været dem foruden.
Men jeg betaler prisen nu, sagde Pedersen inden starten.
Mads Pedersen nåede dog inden løbet at skrive et væld af autografer og vise sin nye VM-cykel frem.
Trek har fået specialdesignet en cykel til Mads Pedersen med VM-striberne på stellet i regnbuefarverne.
/ritzau/FacebookTwitterKopier linkEmner:Cykelsport|England|Københavns Lufthavne|Twitter|Mads Pedersen (cykelrytter)




https://www.dr.dk/nyheder/udland/tyrkiet-varsler-militaer-aktion-i-syrien

Tyrkisk offensiv i SyrienSe temaUdlandTyrkiet varsler militær aktion i SyrienI dag eller i morgen iværksætter Tyrkiet operationer på jorden og i luften i Syrien, siger præsident Erdogan.
Den tyrkiske præsident fortalte om de militære planer ved sit parti AK's kongres.
Rasmus Christiansen05.
okt.
2019 kl.
15.
40Bemærk: artiklen er mere end 30 dage gammelLæs opDen tyrkiske præsident, Recep Tayyip Erdogan, har meddelt, at Tyrkiet inden længe vil udføre militære operationer i det nordøstlige Syrien.
Det er her, at den amerikanskstøttede YPG-milits holder til.
YPG betragtes af Tyrkiet som en terrorgruppe.
Men for USA har YPG til gengæld været en vigtig allieret under krigen i Syrien.
Og militsen spillede en stor rolle i nedkæmpelsen af gruppen Islamisk Stat.
Det er præsidentens hidtil mest direkte trussel om en offensiv i Syrien, siden Tyrkiet og USA blev enig om at etablere en såkaldt sikkerhedszone.
Erdogan siger, at operationen kan begynde allerede i dag eller i morgen.
- Vi har forberedt os, og vi har gennemført al vores planlægning, siger Erdogan i en tv-transmitteret tale.
Uenige trods aftaleUSA og Tyrkiet, der er allierede i Nato, blev i august enige om at etablere en sikkerhedszone ved den syriske grænse.
Tyrkiet mener, at den skal gå 30 kilometer ind i Syrien og være fri for den syrisk-kurdiske YPG-milits.
Tyrkiet er ved at miste tålmodigheden med USA, som man beskylder for at være for langsom til at få oprettet sikkerhedszonen.
De to lande er desuden uenige om, hvor langt ind i Syrien zonen skal strække sig.
Den tyrkiske regering siger, at der befinder sig 3,6 millioner syriske flygtninge i Tyrkiet.
Og de ønsker, at op mod to millioner syriske flygtninge skal vende tilbage til deres hjemlande ved hjælp af sikkerhedszonen.
Zonen skal strække sig fra øst for Eufrat-floden til Iraks grænse, skriver nyhedsbureauet dpa.
Tyrkiet kontrollerer i forvejen områder vest for floden.
/ritzau/FacebookTwitterKopier linkEmner:Islamisk Stat|Recep Tayyip Erdoğan (politiker)|Tyrkiet|Syrien|Krige og væbnede konflikter




https://www.dr.dk/sporten/tennis/osaka-slukker-wozniackis-droem-om-kinesisk-titelforsvar

TennisOsaka slukker Wozniackis drøm om kinesisk titelforsvarCaroline Wozniacki tabte semifinalen ved China Open i to sæt til den tidligere verdensetter Naomi Osaka.
Caroline Wozniacki får ikke mulighed for at forsvare sin titel ved China Open efter sit semifinalenederlag i dag.
05.
okt.
2019 kl.
16.
10Bemærk: artiklen er mere end 30 dage gammelLæs op20 sæt i træk havde Caroline Wozniacki vundet i WTA-turneringen China Open inden dagens semifinale mod Naomi Osaka.
Men den flotte stime blev stoppet, da Osaka vandt med 6-4, 6-2 over Wozniacki i kinesiske Beijing.
Begge spillere har tidligere været nummer et i verden, og det kunne ses på kvaliteten i tennisspillet, der generelt var på et højt niveau.
Wozniacki, der er nummer 19 i verden, var godt med i starten af kampen, og duellanterne fulgtes pænt ad frem til stillingen 4-4.
Derfra tog Osaka, der er nummer fire i verden, tre partier i træk, og det betød ikke bare et vundet første sæt, men også et brud i starten af andet sæt.
Forskellen på de to spillere viste sig især på de afgørende point, hvor Osaka var skarpest.
Den tidligere verdensetter Naomi Osaka skulle bruge to sæt til at spille sig forbi danskeren og i finalen ved China Open.
Wozniacki, der er seedet som nummer 16 i turneringen, missede en breakmulighed, da hun havde chancen i slutningen af første sæt.
Og Osaka fik med et flot vinderslag - ved en af sine breakmuligheder - bragt sig foran 5-4 i første sæt.
I andet sæt fortsatte problemerne for Wozniacki, som blev brudt for tredje gang i kampen og kom bagud 1-5.
Der var nu lang vej til et dansk comeback, og det kom heller ikke mod den stærkt spillende fjerdeseedede japaner.
Trods en reducering til 2-5 holdt Osaka efterfølgende sin serv og vandt kampen i to sæt.
I finalen skal Osaka møde Ashleigh Barty, der er nummer et i verden.
Tidligere i dag vandt Barty med 6-3, 3-6, 7-6 over hollandske Kiki Bertens.
/ritzau/FacebookTwitterKopier linkEmner:Caroline Wozniacki (tennisspiller)|Kiki Bertens (tennisspiller)|Osaka|Tennis|Beijing




https://www.dr.dk/nyheder/regionale/oestjylland/fem-gode-raad-saadan-undgaar-du-paakoersel-af-dyr

ØstjyllandFem gode råd: Sådan undgår du påkørsel af dyr Efteråret er højsæson for hjortepåkørsler.
Få her en guide til, hvordan du bedst undgår ulykker.
Det er lige nu højsæson for hjortepåkørsler, fordi hjortene er mest aktive i vores myldretid.
Af Emma Schlægelberger og Sarah Friis Elkjær05.
okt.
2019 kl.
14.
14Bemærk: artiklen er mere end 30 dage gammelLæs opDet er lige nu sæson for påkørsler af hjorte i trafikken.
Problemet opstår, fordi dyrene er mest aktive i dæmringen og i skumringen - altså når solen er ved at stå op og ved at gå ned.
Og det falder ret uheldigt i forhold til bilernes myldretid i efteråret, fortæller Michael Carlsen, der er biolog i Dyrenes Beskyttelse.
- Når folk kører på arbejde, er det mørkt.
De kører på arbejde samtidig med, at dyrene er mere aktive.
Når de er aktive, krydser de veje, og derfor sker der flere påkørsler, siger han.
Herunder får du fem gode råd fra FDM’s juridiske konsulent Dennis Lange til, hvordan du kan undgå at ramme et dyr i morgentrafikken, og hvad du skal gøre, hvis uheldet er ude.
1Hold øje med lysende øjne i rabattenHvis du ser lysende pletter i kanten af vejen, kan det meget vel være et dyr.
Så sørg for at sætte farten godt ned, så du ikke risikerer at ramme dyret, hvis det pludselig springer ud på vejen.
2Vær opmærksom på områdetDet er en god idé at løfte foden fra speederen, når du kører i grønne områder i tusmørke eller om natten.
Hjortene kommer ofte ud af det blå, og det kan være svært at nå at reagere.
Desuden færdes hjortene oftest i flok, så hvis du ser én hjort, så regn med, at der kan komme flere.
Hold altid øje med hjorteskilte, der advarer om øget risiko for hjorte i området.
3Brems for dyr, der er større end hundeDet er ikke alle dyr, du skal bremse for.
Risikoen for uheld er nemlig stor, hvis du bremser pludseligt op, mens du kører i tæt trafik, og du kan derfor være til fare for resten af trafikanterne.
Størrelsen på dyret afgør, hvem der har ansvaret for en potentiel ulykke og derfor skal betale for at udbedre skaderne, hvis bilisten bagved kører op i dig.
Som grundregel kan du sige, at hvis dyret er større end en hund, skal du bremse og undvige.
Hvis dyret er mindre end en hund, skal du ikke nødvendigvis bremse.
Hvis du kører et sted, hvor du er helt sikker på, at der ikke er andre trafikanter bag dig, kan du selvfølgelig bremse for alle dyr.
4Ring til 1812Hvis dyret er såret, skal du tilkalde vagtcentralen hos Dyrenes Beskyttelse ved at ringe 1812 - også selvom dyret er løbet væk.
Inden du ringer, er det en god idé at orientere dig om, hvor du er, så de hurtigere kan sende hjælp og finde stedet.
Vær gerne så nøjagtig som muligt f.
eks.
med husnummer eller nummeret på den nærmeste reflekspæl i vejkanten.
Det er desuden vigtigt, at du holder afstand til dyret, så det ikke bliver stresset.
Hvis dyret er dødt, skal du ringe til Falck.
5Lad dyret liggeHvis du har påkørt en hjort, og den er død, må du ikke bare tage den med hjem.
Hvis den ikke længere ligger på vejen, men er blevet slynget ud i kanten, er det lodsejerens ejendom, og du skal derfor lade den ligge.
Det anbefales heller ikke at spise kødet fra den påkørte hjort, da maveindholdet ofte er flydt ud i hele dyrets krop, når det er blevet ramt og derfor ikke smager særlig godt.
FacebookTwitterKopier linkEmner:Dyr|Dyrenes Beskyttelse|Trafik|Trafikulykker|FDM




https://www.dr.dk/nyheder/kultur/film/stephania-potalivo-har-stor-rolle-i-ny-komedie-tit-bliver-det-sjovest-naar-det

Film og serierStephania Potalivo har stor rolle i ny komedie: 'Tit bliver det sjovest, når det gør allermest ondt'Komedier er ikke kun til at grine af - de skal også vække til eftertanke, mener den populære skuespiller.
© drAf Jakob Friis Thorø Lund og Hedda Rysstad (foto)05.
okt.
2019 kl.
15.
03Læs op- Det er gammeldags at tænke, at det kun er mænd, der kan være sjove og gakkede.
Sådan lyder det fra skuespilleren Stephania Potalivo, der er aktuel i den nye komediefilm 'Jagtsæson'.
Læs også:Dansk komedie rammer plet med en type, vi alle kender: 'Det er edderpineme hyleskægt!
'En film, hvor det modsat publikumssucceser som 'Klassefesten' og 'Alle for en', er tre kvinder, der spiller hovedrollerne.
- Jeg synes, det er dejligt, at der kommer en film med tre kvindelige hovedroller, der beviser, at man også sagtens kan være sjov som kvinde.
Men den her film er ikke et statement.
Det er en folkekomedie for alle - også for mænd, siger hun.
Stephania PotalivoEr 33 år.
Fik sin debut som skuespiller i filmen 'Farligt venskab', da hun var ni år.
Er især kendt for sin rolle som Ane i tv-serien 'Sjit Happens'.
En rolle, som i 2016 sikrede hende en Zulu Award for 'Årets skuespiller'.
Har derudover medvirket i film og tv-serier som 'Mirakel', 'Klassefesten 3', 'Dicte', 'Hånd i hånd' og 'Mercur'.
I filmen spiller Stephania Potalivo over for Mille Dinesen og Lærke Winther, og oplevelsen med at spille sammen med netop de to erfarne skuespillere har gjort stort indtryk på hende.
- Jeg har været virkelig taknemlig for at spille sammen med nogle dygtige og garvede kvinder, som jeg selv synes er skide sjove.
I sådan en film er kemien super vigtig, men vi kendte ikke rigtigt hinanden inden og havde aldrig spillet sammen før, så vi vidste jo ikke, om den var der.
Det var den så heldigvis fra dag et af.
Det var en kæmpe gave både for filmen, men også for mig selv, siger hun.
Stephania Potalivo med hunden Jessie, som hun har sammen med sin mand, Nils Petter Bro.
Den frygteligste følelseDet er ikke kun foran kameraet, at 'Jagtsæson' har kvinder i front.
Bag filmen står nemlig Tilde Harkamp, der tidligere har instrueret serier som 'Lærkevej' og julekalenderen 'Tvillingerne og julemanden'.
'Jagtsæson' er hendes første spillefilm, og selvom det er en komedie, så berører den alvorlige temaer som adskillelse, midtvejskrise og jalousi.
Særligt sidstnævnte er noget, som Stephania Potalivo har mærket på egen krop.
- Jeg tror, folk lyver, hvis de ikke kan indrømme, at de har været jaloux engang i livet.
Det er jo den mest frygtelige følelse i hele verden.
Jeg har heldigvis ikke været der, hvor det er gået så galt, at jeg har været nødt til at gøre alle mulige dumme ting, fordi jeg ikke kan styre min jalousi, men det får jo den værste side frem i en, siger hun og griner.
Jeg tror, folk lyver, hvis de ikke kan indrømme, at de har været jaloux engang i livet.
Stephania Potalivo, skuespillerÉt er at opleve jalousi i privatlivet, men også i arbejdsmæssig sammenhæng er det en følelse, der kan opstå.
Det gælder måske særligt i film- og tv-branchen, hvor man kæmper om et ikke ubegrænset antal roller.
Stephania Potalivo kan i hvert fald nikke genkendende til det.
- Hvis nogen får en rolle, som jeg virkelig har drømt om, så kan jeg da godt tænke, 'Ej, hvor er hun bare heldig, og pludselig kan det udvikle sig til, 'åh nej, nu er det, fordi jeg ikke er god nok'.
Men jeg ved jo godt selv, at det er fuldstændig åndssvagt, konstaterer hun.
© Nordisk FilmOm 'Jagtsæson''Jagtsæson' handler om den nyligt fraskilte mor Eva (Mille Dinesen), der tager på wellnessophold for at hjælpe sin bedste veninde Marlene (Lærke Winther) igennem en midtvejskrise.
Med på turen er også Isabella (Stephania Potalivo), den nye, unge kæreste til Evas eksmand.
Hun ender med at sætte venskabet mellem de to veninder på prøve.
Ifølge Stephania Potalivo bør man lade vær med hele tiden at se på, hvad andre kan, for det kan være ødelæggende for en.
- Jalousi kan ødelægge ens selvværd og være virkelig destruktivt for en.
Det bunder jo i, at man sammenligner sig selv med andre, og det er noget lort.
Man skal ikke være så bange for at indrømme det, selvom det jo er et tabu.
Så længe man bare erkender det og ser indad, frem for bare at skyde skylden på andre.
Netop fordi jalousi særligt blandt voksne er et tabubelagt emne, er det godt, at man kan bruge en komediefilm til at sætte fokus på det, mener Stephania Potalivo.
- Jeg synes, det er vigtigt at bruge en komedie til at sætte fokus på vigtige ting.
Selvom det er gak og løjer, så skulle den også gerne kunne røre en på en eller anden måde.
Tit bliver det også sjovest, når det gør allermest ondt, fortæller hun.
Da Stephania var 21 år, startede hun på højskole.
Det var her, hun for alvor blev bekræftet i, at hun skulle være skuespiller.
Grænseoverskridende at få folk til at grineMens danskerne som regel strømmer i biografen for at se de danske komediefilm, så er begejstringen for genren internt i filmbranchen mere afdæmpet.
Ved de to store filmprisuddelinger herhjemme, Robert- og Bodil-prisen, skal vi eksempelvis helt tilbage til starten af 00'erne for at finde en komedie, der er blevet kåret som Årets danske film.
Som en skuespiller, der primært har gjort sig i komediegenren, ærgrer Stephania Potalivo sig da også over, at genren ikke bliver helt så anerkendt.
- Jeg kan da godt føle, at folk i branchen synes, det er mindre fint at lave komedier.
Jeg tror dog ikke, at danskere generelt synes, at man er en mindre fin skuespiller, fordi man laver komik, siger hun.
Stephania Potalivo modtog i 2016 en Zulu Award for sin rolle i serien 'Sjit Happens'.
Prisen vandt hun foran prominente navne som Trine Dyrholm og Roland Møller.
Men det kan faktisk være lige så svært at spille komedie, som det kan være at spille drama, mener Stephania Potalivo.
- Man skal se en genre og film for, hvad det er, og hvad det skal kunne.
Faktisk oplever jeg, det at skulle være sjov sommetider kan være lige så svært, som det at skulle lave drama.
Det er enormt grænseoverskridende at få folk til at grine.
Man kan mærke direkte, om de synes, det er sjovt.
I drama er der lidt mere plads til forskellige reaktioner.
Men humor er en bred definition, og det er forskelligt, hvad folk synes er sjovt, siger hun.
Jeg bliver ikke så tit castet til seriøse roller.
Stephania Potalivo, skuespillerStephania Potalivo debuterede som skuespiller i en alder af bare ni år i filmen 'Farligt venskab' i 1995 og fik sit folkelige gennembrud med rollen som Ane i tv-serien 'Sjit Happens, som hun i 2016 modtog en Zulu Award som Årets skuespiller for.
Hun har primært gjort sig i komediegenren - blandt andet med en fremtrædende rolle i 'Klassefesten 3' - hvilket da også har præget hendes karriere.
- Jeg bliver ikke så tit castet til seriøse roller.
Det er ikke noget, jeg er sur over, for jeg kan rigtig godt lide det, jeg laver.
Men nogle gange kan jeg godt være ærgerlig over, at jeg ikke kommer i betragtning til andre roller end komedieroller, siger hun og fortsætter:- Jeg vil ikke undvære at lave komedier, og jeg ved jo også, at det er noget, jeg er god til, men derfor kunne det også være sjovt og spændende at prøve kræfter med nogle andre typer roller i fremtiden.
'Jagtsæson' kan ses i biografen nu.
Læs også:Dansk komedie rammer plet med en type, vi alle kender: 'Det er edderpineme hyleskægt!
'Ud over at være skuespiller har Stephania Potalivo blandt andet været medvært på 'Voice Junior' og deltaget i 'Vild med dans' og 'Stormester'.
FacebookTwitterKopier linkEmner:Stephania Potalivo (skuespiller)|Teater|Jagt|Jul|Lærke Winther Andersen (skuespiller)




https://www.dr.dk/nyheder/kultur/danskerne-har-udraabt-verdens-10-bedste-stykker-kormusik-mine-boern-skal-spille-den-0

KulturDanskerne har udråbt verdens 10 bedste stykker kormusik: 'Mine børn skal spille den til min begravelse'Se og hør de skønneste kor i verden - valgt af DR's lyttere og spillet live med sangere og orkester.
Hvilken kormusik er skønnest?
Det har hundredevis af danskere givet deres bud på - og nu offentliggør P2 først nr.
50-31 og derefter et nummer fra listen hver dag.
Top 10 bliver afsløret ved en koncert lørdag den 5.
oktober.
(© dr)Af Frederik Bjerre Andersen05.
okt.
2019 kl.
20.
04Bemærk: artiklen er mere end 30 dage gammelLæs opHver uge åbner tusindvis af danskere svælget, folder deres stemmer ud og fletter dem sammen i korsang.
Men hvilken kormusik er så den skønneste?
Det har DR's P2 fået danskerne til at afgøre.
De 50 mest populære korsange er de seneste uger blevet præsenteret i programmet 'Klassisk Top 50'.
I aften blev listens 10 øverste placeringer så afsløret ved en koncert med DR KoncertKoret og DR SymfoniOrkestret.
Herunder kan du se og høre den skønne top 10 – og i bunden af artiklen følger resten af årets Top 50-liste.
1'Morgensang af Elverskud' af Niels W.
GadeSelvom der er masser af udenlandsk musik med på listen, så er det et ærkedansk stykke kormusik, der har indtaget placeringen som nummer 1.
Du kender ret sikkert B.
S.
Ingemanns fagre ord fra salmen 'I Østen Stiger Solen Op'.
Men til sit værk 'Elverskud' skrev Niels W.
Gade i 1854 et stykke gyldent,glimtende kormusik til teksten.
Flere lyttere fortæller, hvordan musikken maler solopgangen:- Det risler saligt ned ad ryggen, mens man tydeligt kan se det for sig: Solen står op over havet i øst, skriver Dorthe Tromborg eksempelvis.
Læs også:Niels W.
Gade var en verdensstjerne – men valgte livet som musikkonge i København2'Ein Deutsches Requiem' af Brahms- Tidløs spirituel musik til det moderne menneske, skriver Villy Schmidt om 'Ein Deutsches Requeim'.
Det er i sandhed ’lækker-sørgeligt’Anne Willaume Christoffersen om 'Ein Deutsches Requiem'Johannes Brahms mistede sin mor i 1865.
Ti år inden var hans ven, komponisten Robert Schumann,også død.
De to begivenheder har muligvis været smertelige inspirationskilder til den tyske komponists største og længste musikværk.
I modsætning til de fleste andre rekvier i klassisk musik er Brahms' musik ikke skrevet til den tekst, der bruges til dødsmesser i den katolske kirke.
Brahms skrev musikken over tekstpassager, han selv udvalgte fra det gamle og det nye testamente - på tysk.
Mange af P2's lyttere beskriver musikken som både sorgfuld, gribende og fuld af trøst overfor døden.
For Anne Willaume Christoffersen stråler især satsen 'Selig sind die toten' klart:- Når man kommer til denne sats, så løfter himlen sig.
Alt sitrer, alle følelser er i spil.
Det er i sandhed 'lækker-sørgeligt'.
3'Requiem' af Mozart- De mennesker, der går op i at være perfekte, har ingen chance for at vide, hvad perfektion er, før de har lyttet til dette stykke musik, fastslår Vibeke Hansen om Mozarts 'Requiem'.
Skræmmende nok det sidste værk, det musikalske geni skrev, inden han døde i 1791, blot 35 år gammel.
Mange P2-lyttere fremhæver satsen 'Lacrimosa'.
Det er også en anden P2-lytters favorit:- Værket er krøbet helt ind under huden på mig i forbindelse med TV-serien 'Endeavour'.
De velkendte toner fra alle tiders bedste komponist giver en helt unik stemning.
En fascinerende blanding af hygge og uhygge, der holder én klistret til skærmen, skriver lytteren, der ønsker at være anonym.
4'Carmina Burana' af Carl Orff'Oh Fortuna', gjalder mandskoret ud i begyndelsen af 'Carmina Burana'.
Teksten stammer fra et munkekloster i middelalderen, men Carl Orff satte først toner til i 1936.
Læs også:Druk, hor og munkekor: Se 3 højdepunkter fra populært og udskældt musikværkDen bjergtagende musik er siden brugt i adskillige film og reklamer.
- Værket betog mig omgående, med sine stærke rytmer og foranderlighed fra det stille, undrende, fyrige og hele tiden medrivende, skriver P2-lytter Anne Birgitte Grønnebæk.
5'Requiem' af Fauré- Det går rent ind i hjertekulen, og jeg hører englene synge, skriver Agnete Aabye Dam.
Det er virkelig englenes sangBirthe Mandrup Christensen om Faurés 'Requiem'Og hun er ikke ene om at beskrive den franske dødsmesse fra 1890 som englevinger.
For Birte Mandrup Christensen er Faurés værk lige så 'himmelsk':- Det er virkelig englenes sang, der bærer en, den dag livet slutter.
Jeg håber, mine børn vil spille den, den dag de begraver mig!
6'Messias' af HändelHalleluja!
Hvis du kender ét korværk, så er det nok det her.
Nærmest lige siden Händel i 1741 skrev sit værk om Jesu lidelse og opstandelse, er det blevet opført år efter år.
Læs også:Brød gennem tidsmuren: Derfor er 275 år gammel Messias et uovervindeligt julehitDet er tydeligvis en tradition for mange P2-lyttere at høre det til jul:- Hele værket svinger utroligt godt, ja det nærmest rocker.
Det kan ikke være tilfældigt, at 'rock' delvist indgår i 'barok', funderer Christian Erik Lund.
7'Kornmodsglansen' af P.
E.
Lange-MüllerHvis man siger 'Kornmodsglansen', siger man også Studentersangerne.
Næsten alle, der har nomineret Lange-Müllers skønne sang til Klassisk Top 50, foretrækker i hvert fald en udgave med dem.
Indbegrebet af den danske guldalderHenrik Jagd om 'Kornmodsglansen'- Et korværk, der er indbegrebet af den danske guldalder: Sommerens sagte vej mod efterår, en lun sensommeraften under stjerneskud.
Visheden om, at det snart går mod lys igen, skriver Henrik Jagd.
Kornmodsglans er i øvrigt navnet på det fænomen, at lyn i det fjerne glimtrer gennem natten.
Det sker for det meste om efteråret.
8Fangekoret fra 'Nabucco' af VerdiNår de hebræiske slaver i Verdis 'Nabucco' synger med lige dele skønsang og gru, får det hårene til at rejse sig på armene af mangt en dansker.
Blandt andre Leif Bentzen, der har oplevet det live i den ikoniske opera-arena i Verona:- Det lynede i de omkringliggende bjerge.
I slutningen af akten sang fangekoret, og uvejret kom nærmere.
Da vi troede, vi skulle have pause, gentog de sangen, og i slutningen begyndte det at dryppe med regn, fortæller han.
- Hovedrollen bekendtgjorde, at de desværre måtte stoppe, så jeg fik aldrig set sidste akt.
9'Cantique de Jean Racine' af Fauré- Det er ren kakao for øregangene, skriver Flemming Sørensen om Faurés lille værk for kor og orgel.
Det er den franske komponists andet værk i vores Top 10 over de skønneste kor.
Et værk, som mange P2-lyttere fortæller, at de også selv har prøvet at synge med deres egne kor.
Hvis de da ellers er i stand til at gennemføre det:- Jeg har ofte svært ved at synge med, fordi jeg som regel får en klump i halsen.
Jeg finder musikken så utrolig smuk, skriver Mette Ingeborg Olsen Kilen.
10'Requiem' af VerdiLigesom Fauré får den italienske operamester Giuseppe Verdi også to korværker med i Top 10, som samtidig rundes af med det fjerde rekviem.
Når jeg hører Dies irae-satsen, ser jeg Stellan Skarsgård med sværd i hånd.
Lone Lyk-Jensen om Verdis 'Requiem'Men hvad er det så, der gør Verdis dødsmesse værdig på listen sammen med Brahms, Mozart og Fauré?
Jo, ud over sublim musik, så har Verdi den svenske skuespiller Stellan Skarsgård på sin side.
I hvert fald forbinder flere P2-lyttere requiet med en film:- Når jeg hører Dies irae-satsen, ser jeg Stellan Skarsgård med sværd i hånd i scenen fra 'Den enfoldige morder'.
På vej for at øve retfærdighed, skriver Lone Lyk-Jensen.
11Top 50 med masser af danske klassikereDet var de 10 øverste placeringer i Klassisk Top 50 - De skønneste kor.
Men der er stadig masser af kendt kormusik længere nede ad listen, som du kan se herunder.
Fred være med det, den er jo smuk!
Philip Faber om 'Lyse nætter' - listens sidste nummer12 af listens placeringer er skrevet af danske komponister.
Det viser tydeligt, at det er danskere, der har valgt musikken:- Men jeg synes, det er en virkelig god liste, siger DR PigeKorets chefdirigent, Philip Faber, til P2.
Han nævner, at eksempelvis 'Yndigt dufter Danmark' 'Fred hviler over land og by' og 'Danmark, nu blunder den lyse nat' er oplagte danske kor-klassikere på listen.
Med pigekoret har Philip Faber selv været med til at forny repertoiret ved at opføre nyere sange, omskrevet til kor.
Det er der også blevet plads til i Top 50:Se og hør hele Top 10-koncertenTop 10 over de skønneste kor blev afsløret live ved en koncert lørdag den 5.
oktober.
Du kan se koncerten på DR TV - eller høre den på DR Radio.
Her får du både de 10 øverste kor fra listen - og ekstranumre som 'Barndommens Gade' og 'Nu falmer skoven'.
På scenen er DR SymfoniOrkestret, DR KoncertKoret og DR BørneKoret og værterne: Stine Rosengren og Laus Høybye.
- Alberte og Aske Bentzons 'Lyse nætter'.
.
.
hm, er det en korsang, skal den stå på Top 50?
Det kan man diskutere, siger Philip Faber.
- Men fred være med det, den er jo smuk!
Herunder kan du se resten af årets Klassisk Top 50 – De skønneste kor.
Hvis du klikker på 'lyt', kommer du videre til udsendelsen, hvor du kan høre det skønne stykke kormusik:11.
Mozart: Ave Verum Corpus (lyt)12.
Rakhmaninov: Vesper opus 37 (lyt)13.
J.
S.
Bach: Matthæuspassionen (lyt)14.
Donald Lawrence: When the saints go to worship (lyt)15.
Gregorio Allegri: Miserere (lyt)16.
Puccini: Summekoret fra Madame Butterfly (lyt)17.
J.
S.
Bach: Johannespassionen (lyt)18.
J.
S.
Bach: H-mol messen (lyt)19.
Wagner: Pilgrimskoret fra Tannhäuser (lyt)20.
Haydn: Skabelsen (lyt)21.
Morten Lauridsen: O Magnum Mysterium (lyt)22.
Rudolf Mauersberger: Wie liegt die Stadt so wüst (lyt)23.
Beethoven: Ode an die Freude fra Symfoni nr.
9 (lyt)24.
P.
E.
Lange-Müller: Madonna over bølgerne (lyt)25.
Verdi: Pater Noster (lyt)26.
Svend S.
Schultz: Yndigt dufter Danmark (lyt)27.
Beethoven: Korfantasi, opus 80 (lyt)28.
Ariel Ramírez: Misa Criolla (lyt)29.
Carl Nielsen: Fynsk forår (lyt)30.
David Lang: Just (lyt)31.
Rued Langgaard: Rosengaardsviser (lyt)32.
Morten Lauridsen: Sure on this shining night (lyt)33.
Maurice Duruflé: Requiem (lyt)34.
Matti Borg (arr.
Michael Bojesen): Et hav, der vugger sig til ro nu (lyt)35.
Palæstrina: Sicut cervus (lyt)36.
Oluf Ring: Danmark, nu blunder den lyse nat (lyt)37.
Morten Lauridsen: Lux Aeterna (lyt)38.
Messiaen: O Sacrum Convivium (lyt)39.
Ola Gjeilo: Northern lights (lyt)40.
Niels la Cour: Fred hviler over land og by (lyt)41.
Eric Whitacre: Sleep (lyt)42.
Ēriks Ešenvalds: Only in sleep (lyt)43.
Knut Nystedt: Peace I leave with you (lyt)44.
Lars Erik Larsson: Förklädd Gud opus 24 (lyt)45.
Mahler: Afslutningskoret fra Symfoni nr.
8 (lyt)46.
Oluf Ring: Se, nu stiger solen (lyt)47.
Mendelssohn: Elias (lyt)48.
Britten: A ceremony of carols (lyt)49.
Vivaldi: Gloria (lyt)50.
Alberte Winding/ Aske Bentzon: Lyse nætter (lyt)Artiklen er rettet 7.
oktober kl.
10.
13: Teksten om Brahms' 'Ein deutsches Requiem' ændret.
Vennen Robert Schumann begik ikke selvmord - og teksten til requiet er udvalgt fra bibelen, ikke taget fra den katolske dødsmesse.
FacebookTwitterKopier linkEmner:Johannes Brahms (komponist)|Klassisk musik|Michael Bojesen (dirigent)|Den Katolske Kirke|Ørestad




https://www.dr.dk/nyheder/indland/kritik-af-seksualundervisningen-lidt-fokus-paa-nydelse-og-orgasmer

IndlandKritik af seksualundervisningen: For lidt fokus på nydelse og orgasmerUndervisningen i skolen bør være meget mere sex-positiv, lyder det fra organisationen Sex og Samfund.
Illustration: Mette Ehlers Af Esben Rud Ammundsen og Mathilde Valsgaard Hansen05.
okt.
2019 kl.
14.
00Bemærk: artiklen er mere end 30 dage gammelLæs opNår mænd og kvinder har sex, er der stor forskel på, hvem der får orgasme.
Langt de fleste mænd kommer “ofte eller altid” under samleje, svarer de i en undersøgelse.
Det samme gælder kun for 65% af kvinder.
Men det er der ikke nogen god biologisk grund til.
Tværtimod siger eksperterne, at det er historiske og kulturelle årsager, der forklarer orgasme-uligheden.
Hør mere om de årsager i podcasten Den Daglige DosisOrgasme?
Det er da noget mænd får!
Derfor har kvinderne tabt orgasmeræsetHvis orgasme-uligheden skal blive mindre mellem mænd og kvinder, så opfordrer organisationen Sex og Samfund til, at vi meget tidligere bliver bedre til at snakke om nydelse.
- I dag har vi et rigtig dårligt udgangspunkt for at tage den gode samtale om, hvad man kan lide, og hvad man har lyst til, siger national chef i Sex og Samfund Lene Stavngaard.
Hun mener, der mangler en god, kvalificeret seksualundervisning i grundskolen.
Læs også:Orgasmer?
Det er da noget mænd får!
Kvinder kommer sidst i orgasmeræset, og det er en overset ligestillingskampHvad skal man lære i seksualundervisningen?
Efter tredje klasse skal eleverne kunne tale om mangfoldighed i forhold til krop, køn og kønsroller.
Og de skal kunne forklare, hvordan man får børn.
Efter sjette klasse skal eleverne kunne diskutere og forholde sig til de fysiske og psykiske forandringer, puberteten medfører, og have opbygget viden om forskellige seksualiteter.
Efter niende klasse skal eleverne kunne analysere køn, krop og seksualitet i et historisk og samfundsmæssigt perspektiv, ligesom eleverne skal kunne diskutere seksuelle og kønspolitiske rettigheder.
Kilde: Børne-og UndervisningsministerietKrop og seksualitet i fokusPå Børne- og Undervisningsministeriets hjemmeside kan man læse, hvad man bør have lært i løbet af sin skolegang om sex og køn.
Krop, kønsroller og forskellige seksualiteter er fokus i målsætningerne.
Men de nævner hverken nydelse eller orgasme.
Og det er ikke godt nok, siger Ditte Winkel, der er sexolog og parterapeut.
- Den seksualundervisning, der bliver tilbudt, er simpelthen for mangelfuld.
Jeg synes ikke, at der er nok fokus på pigers nydelse, siger hun.
Eksperternes råd: Tal fra tidlig alder om nydelseDet er en god idé, at man får snakket om nydelse og orgasmer med unge - allerede i en tidlig alder.
Det mener i hvert fald den amerikanske professor i psykologi og sexologi Laurie Mintz.
Hvor skulle man have lært det?
Vi har bedt en flok unge studiekammerater om at tage den svære snak om sex, orgasmer og ulighed.
- Man lærer ikke i seksualundervisningen, hvordan kvinder får nydelse, siger Sophie på 24 år.
- Nej, og det er jo nok derfor, der ikke er så mange, der ved, hvad de skal gøre med kvindens orgasme.
Hvor skulle de have lært det?
, spørger Malthe på 22 år.
Se og hør meget mere fra Nydelsespanelet i artiklen 'Orgasmer, det er da noget mænd får'- Seksualundervisning er det første, vi bliver nødt til at tage fat på, siger hun.
- Undervisningen skal kunne tale om nydelse.
Og så skal vi lære folk, at klitoris er det vigtigste seksuelle organ for kvinder.
Ifølge Laurie Mintz er særligt idéen om penetration som 'rigtig sex' noget, der står i vejen for, at kvinder kan få ligeså mange orgasmer som mænd.
- Vi har et helt forvrænget billede af, at kvinder kommer nærmest med det samme ved penetration alene, siger hun.
Læs også:Åh, åh, ÅHHH JA!
Det sker der, når kvinder (endelig) kommerNydelses-snak - hvem har ansvaretDet er op til den enkelte skole og skoleleder at sørge for, at seksualundervisningen bliver integreret i undervisningen på en god måde.
Og dét er de ikke gode nok til i dag, mener Sex og Samfund.
- For at vi kan få en ordentlig undervisning, så skal nogen tage ansvar for det.
Skolelederne skal sørge for, at der bliver undervist systematisk på den enkelte skole, siger Lene Stavngaard.
- Vi mangler en god, kvalificeret seksualundervisning i grundskolenLene Stavngaard, National Chef, Sex & SamfundSkolelederforeningen mener, at de nuværende mål for seksualundervisning er tilstrækkelige.
- Snakken om nydelse og orgasmer kan være for intim at skulle tage med sin dansklærer, mener næstformand for Skolelederforeningen, Dorte Andreas.
Ifølge hende skal det fortsat være op til den enkelte skole at beslutte, hvordan seksualundervisningen skal struktureres.
Hun mener, at det især er forældrene, der bør tage snakken med børn om, hvad der er god sex.
Men når snakken om sex og nydelse skal ind i klasselokalet, opfordrer hun til at trække på ressourcer udefra.
- Jeg tror på, at det hjælper at få nogen udefra til at tale med unge om det her, fordi de er mere i øjenhøjde med eleverne, siger hun.
Vi har kontaktet børne- og undervisningsminister Pernille Rosenkrantz-Theil, som ikke har ønsket at kommentere kritikken.
FacebookTwitterKopier linkEmner:Pernille Rosenkrantz-Theil (politiker)|Seksualitet|Sex & Samfund|Børne- og Undervisningsministeriet|Uddannelse




https://www.dr.dk/nyheder/politik/pragmatisk-skipper-vi-tager-kun-et-udlaendingekrav-med-til-finansloven

PolitikPragmatisk Skipper: Vi tager kun ét udlændingekrav med til finanslovenMen Enhedslisten sender også en advarsel til Socialdemokratiet.
Pernille Skipper på scenen under Enhedslistens årsmøde i Hafnia-Hallen i København i dag.
Af Nicolas S.
Nielsen og Daniel Myrup05.
okt.
2019 kl.
13.
41Bemærk: artiklen er mere end 30 dage gammelLæs opNår Enhedslisten mandag møder op i forhandlingslokalerne i Finansministeriet for at trække regeringen i en mere rød retning, sker det med ét krav - og kun ét - på udlændingeområdet: Det skal være lettere at få permanent opholdstilladelse.
At partiet ikke har flere med, skyldes ifølge Pernille Skipper, partiets politiske ordfører, to ting.
Dels er udlændingepolitikken ikke nødvendigvis et emne, der skal forhandles hjem i finansloven.
Dels er det et udtryk for, at partiet går ind i forhandlingerne med en pragmatisk tilgang.
- Vi har formået at tage rollen som vagthunden i dansk politik.
Det klassiske Enhedslisten.
Det kan vi stadig.
Vi holder ministre i ørerne.
Vores retsordfører render rundt og jagter Nick Hækkerup i teledatasagen, som gjaldt det hendes liv, siger Skipper og fortsætter:- Den rolle kan vi opfylde, samtidig med vi indgår i forhandlingerne.
Kald det pragmatisk.
Selvfølgelig er Enhedslisten et meget pragmatisk parti.
Vi arbejder med bagkataloger og bag-bag-kataloger, så hvis noget bliver hældt ned af brættet, så har vi alternativer.
Pernille Skipper, politisk ordfører, Enhedslisten.
Skipper har hemmeligt bagkatalog gemt i skuffenKonkret vil Enhedslisten arbejde for, at reglerne for optjening af permanent opholdstilladelse bliver gjort mere lempelige.
I dag er det sådan, at kun et almindeligt fuldtidsarbejde tæller med ved ansøgninger om permanent opholdstilladelse.
Det betyder ifølge Enhedslisten, at flygtninge og indvandrere får et incitament til at vælge et lavtlønnet, ufaglært arbejde frem for at gå i gang med en uddannelse.
Det vil partiet have ændret på.
Læs også:Cordsen: Udlændingedebatten er ikke sprængfarlig længereMen det er samtidig det eneste, som Enhedslisten lægger på bordet i de indledende forhandlinger, siger Pernille Skipper.
Partiet har dog et bagkatalog af ideer, der kan bringes i spil.
Men det katalog holder Enhedslisten indtil videre tæt til kroppen.
- Vi kommer i hvert fald til at prøve i de her finanslovsforhandlinger at ændre reglerne, så man har et incitament til at bidrage til det danske samfund, siger Pernille Skipper.
Alle de ting, I ikke har med i jeres finanslovsudspil - er det et resultat af, I ikke tror på, I kan få det igennem?
- Absolut ikke.
Vi har lavet et finanslovsudspil, der indeholder en række hovedkrav.
Vi arbejder med bagkataloger og bag-bag-kataloger, så hvis noget bliver hældt ned af brættet, så har vi alternativer.
Øjner strategisk åbning hos Mette FHvis du tror på lempelser, hvorfor er der så ikke flere krav?
- Jeg hader det ord (lempelser, red.
).
Vi kommer til at fokusere på det med forslaget i finanslovsforhandlingerne, men vi ved godt, at der er et flertal for det, der bliver kaldt den stramme udlændingepolitik, men vi kommer til at blive ved med at slås for det her, siger Pernille Skipper og fortsætter:- Jeg ser en strategisk åbning i det, Mette Frederiksen siger på talerstolen.
Hun siger, hun vil stå fast på den brede udlændingepolitik.
Men så siger hun, at der er områder, hvor hun siger, det ikke giver mening.
Det kommer vi til at afsøge.
Pernille Skipper refererer til her til områder såsom Sjælsmark og opholdstilladelse.
Udlændingepolitik, som ikke koster penge at implementere.
Statsminister Mette Frederiksen (S) åbnede tirsdag Folketinget ved at sige, at regeringen står fast på den udlændingepolitik, der er et massivt flertal for.
- Jeg vil sige helt klart til befolkningen: I kan have tillid til, at jeg vil føre den stramme udlændingepolitik, som et flertal bakker op om, sagde Mette Frederiksen i åbningsdebatten.
Regeringen har en forhandlingsreserve på 2,1 milliarder kroner, som skal imødekomme partiernes ønsker i forhandlingerne.
Men den ramme er slet ikke stor nok, mener Pernille Skipper.
- Det er for få penge til, at det kan mærkes.
Det bliver en slåskamp.
Jeg ved, at vi ikke både kan få et løft i velfærden, der kan mærkes, og markante grønne aftryk, så en del af forhandlingerne bliver at udvide det rum, der kan forhandles om, siger Pernille Skipper.
Regeringen tager hul på forhandlingerne i begyndelsen af næste uge, hvor samtlige af folketingets partier er inviteret til såkaldte sættemøder.
Her aftales det videre forhandlingsforløb.
Enhedslistens årsmøde fortsætter frem til søndag eftermiddag.
FacebookTwitterKopier linkEmner:Enhedslisten|Mette Frederiksen (politiker)|Nick Hækkerup (politiker)|Socialdemokraterne|Udlændingepolitik




https://www.dr.dk/nyheder/politik/cordsen-udlaendingedebatten-er-ikke-spraengfarlig-laengere

PolitikCordsen: Udlændingedebatten er ikke sprængfarlig længerePernille Skipper gjorde det ellers klart i sin tale, at der ikke vil være ro om en stram udlændingepolitik.
Det går godt for Enhedslisten, men udlændingedebatten kan de formentlig ikke rykke det store ved, da den stramme kurs er bredt funderet i Folketinget, mener Christine Cordsen.
Af Daniel Myrup05.
okt.
2019 kl.
13.
33Bemærk: artiklen er mere end 30 dage gammelLæs opDa politisk leder Pernille Skipper fra Enhedslisten gik på talerstolen til partiets årsmøde i dag, var det med udlændingepolitik og klima som to afgørende punkter i talen.
- Lad mig i dag bare sige til Mette Frederiksen og udlændingeminister Mattias Tesfaye: Hvis I tror, der bliver ro om udlændingepolitikken, så kan I godt tro om igen, sagde Pernille Skipper ud i hallen.
© (c) DRChristine CordsenChristine Cordsen er politisk korrespondent på DR Nyheders Christiansborg-redaktion.
Hun er en del af det team, der producerer politiske nyheder til først og fremmest TV Avisen kl.
21.
30 og til 21Søndag.
Desuden analyserer hun dansk politik i tv, radio og på dr.
dk.
Men netop udlændingespørgsmålet er ikke den samme kampplads i dansk politik længere, mener DR's politiske korrespondent, Christine Cordsen.
- Udlændingedebatten har ikke samme sprængfarlighed og dynamik længere, fordi Socialdemokratiet og Venstre har rykket sig, og der er nu et meget, meget stort flertal, der vil stå fast om en stram udlændingepolitik, siger hun.
- Men det betyder jo ikke, at debatten ikke hele tiden vil være der.
Der opstår hele tiden situationer ude i virkeligheden, som man diskuterer inde på Christiansborg, fortsætter hun.
Derfor kan man ifølge Christine Cordsen godt sige, at Enhedslisten derfor har lidt af en aktivistisk rolle frem for politisk rolle.
Men samtidig understreger hun, at den aktivistiske rolle sagtens kan ende i konkret politik.
For eksempel har Socialdemokratiet rykket sig på spørgsmålet om børnene på udrejsecenter Sjælsmark.
De vil nu tillade børnene at spise deres mad på værelset frem for i kantinen.
Det er ifølge Christine Cordsen - blandt andre - Enhedslistens pres, som har hjulpet der.
'Enhedslisten har tur i fløjten'At der netop bliver lyttet mere til Enhedslisten, skal ikke nødvendigvis ses i lyset af deres resultat ved folketingsvalget den 5.
juni i år.
Her gik de ét mandat tilbage, men de har haft held med at være bærende i den offentlige debat på emner, hvor de står stærkt.
Læs også:Enhedslisten med ideologisk krav: Skat skal igen have adgang til private haverBlandt andet fremlagde de i dag et social dumping-udspil, der vil indføre en lov om kædeansvar for hovedentreprenører, og det er her, hvor resten af Folketinget er blevet mere lydhør.
- Enhedslisten har altid været et parti, der drejer sig om de bevægelser, der er ude i samfundet, og det er også derfor, Pernille Skipper gav udtryk for så stor glæde over for de forældre og børn, som går på gaden og demonstrerer for det, de tror på.
For det pres er med til at rykke Socialdemokratiet, siger Christine Cordsen.
- Enhedslisten er et sted lige nu, hvor de ser ud til at have tur i fløjten, tilføjer hun.
Samtidig med at det går godt for Enhedslisten, vil politisk ordfører Pernille Skipper gerne videreudvikle partiet, sagde hun i sin tale.
- Vi er blevet et parti, der ikke kun har en rolle at spille, når magten skal holdes i ørene, men også når der skal forhandles og forandres her og nu.
Vi kan begge dele, og det kan vi godt være stolte af, sagde Skipper.
Det var ifølge Christine Corden et hint til, at Enhedslisten med Pernille Skipper ved roret skal fortsætte med at udvikle sig til et mere 'rigtigt' parti.
- Når de skal ind og forhandle med 'magten', så betyder det også, at man skal indgå kompromisser og ikke bare være et klassisk venstrefløjsparti, som står på en ølkasse og holder fine brandtaler.
På den måde har de rykket sig, siger Christine Cordsen.
FacebookTwitterKopier linkEmner:Christine Cordsen (journalist)|Enhedslisten|Mattias Tesfaye (politiker)|Socialdemokraterne|Udlændingepolitik




https://www.dr.dk/nyheder/udland/knivangreb-i-paris-politimorder-tilhoerte-en-radikal-udgave-af-islam

UdlandKnivangreb i Paris: Politimorder tilhørte en 'radikal udgave af islam'45-årig drabsmand arbejdede som it-ekspert i politiets hovedkvarter i den franske hovedstad.
Franske soldater bevogter politiets hovedkvarter i Paris, hvor fire betjente blev dræbt i et knivangreb.
05.
okt.
2019 kl.
16.
44 | opdateret 05.
okt.
2019 kl.
18.
15Bemærk: artiklen er mere end 30 dage gammelLæs opEn mand ansat i politiet, som dræbte tre betjente og en kontoransat i politiets hovedkvarter i Paris, tilhørte en "radikal udgave af islam", siger Frankrigs antiterror-anklager.
Angrebet fandt sted torsdag.
Her dræbte den 45-årige geringsmand de fire - tre mænd og en kvinde - med en kniv, mens en femte blev livsfarligt såret.
Læs også:Fransk politi efterforsker knivangreb i Paris som et terrorangrebIfølge anklagemyndigheden havde gerningsmanden kontakter til den salafistiske bevægelse.
Han arbejdede som it-tekniker i politiets hovedkvarter.
Han konverterede til islam for cirka 10 år siden.
Den 45-årige blev skudt og dræbt af politifolk inde i hovedkvarteret.
Inden han begik forbrydelsen, havde han sendt 33 sms'er til sin kone.
De var alle af religiøs karakter, hedder det.
Forsvarede Charlie Hebdo-angrebHan blev født på den franske ø Martinique i Caribien, men flyttede til Paris for mange år siden.
Der havde aldrig tidligere har været nogen problemer med hans opførsel.
- Det faktum, at nogen konverterer til islam, er ikke et automatisk tegn på radikalisering, sagde en talsperson for den franske regering fredag.
Ifølge Jean-François Ricard, der er anklager i terrorsager, havde gerningsmanden i de seneste måneder gået anderledes klædt og ønskede ikke længere at "have en bestemt slags kontakt med kvinder".
Han skal have erklæret sig "enig i visse grusomme handlinger begået i den religions navn", og han havde forsvaret det blodige angreb på satiremagasinet Charlie Hebdo i 2015.
Politichef Didier Lallement sagde fredag om gerningsmanden, at han som alle andre i den efterretningsenhed, hvor han arbejdede, havde været gennem et strengt sikkerhedstjek.
Frankrig var i 2015 og 2016 mål for flere islamistiske angreb, som kostede 237 mennesker livet.
/ritzau/AFPFacebookTwitterKopier linkEmner:Frankrig|Charlie Hebdo|Paris|Kriminalitet|Islam




https://www.dr.dk/musik/blev-kaldt-billig-efter-badedragt-billede-nu-svarer-popstjerne-igen

MusikBlev kaldt 'billig' efter badedragt-billede: Nu svarer popstjerne igenSangerinden Halsey er træt af, at alle har en holdning til, hvordan kvinder skal opføre sig.
Da Halsey og ekskæretsen G-Eazy slog op, var der mange, der havde en holdning til, hvordan Halsey skulle håndtere det, mener hun.
Af Christian Mejdahl05.
okt.
2019 kl.
13.
00Bemærk: artiklen er mere end 30 dage gammelLæs op- Jeg er træt og vred, men nogen skal jo være det.
Sådan synger den amerikanske popstjerne Halsey på sin sang 'Nightmare'.
Lyt til 'Nightmare', mens du læser videre:Halsey: NightmareGennem de seneste år har Halsey cementeret sin plads som fremadstormende verdensstjerne.
Først på Chainsmokers-nummeret 'Closer' og senere i sin egen ret med hits som blandt andre 'Without Me'.
I skrivende stund er popkometen da også den 20.
mest lyttede kunstner på verdensplan på Spotify.
Og i et nyt interview med det amerikanske musikmedie Rolling Stone fortæller sangerinden, at 'Nightmare' handler om at bekæmpe den misogyni (kvindehad red.
), hun mener gennemsyrer samfundet.
Sidste år gik Halsey og ekskæresten, rapperen G-Eazy, fra hinanden.
Og det er i den forbindelse, at sangerinden har fået øjnene op for, hvad hun mener er kvindefornedrende holdninger i samfundet.
- Når hele verden har en holdning til, hvordan man bearbejder et følelsesmæssigt traume, så bliver man mindet om, hvor meget kvindehad fylder, og hvor tit kvinder bliver dæmoniseret, siger hun.
- Deres vrede er ubegrundet, deres raseri er uvelkommen, og det må på en eller anden måde være deres egen skyld, hvis de er blevet forrådt, lyder det sarkastisk fra Halsey.
Halsey står bag kæmpehittet 'Without Me', der handler om hendes brud med G-Eazy.
Lige nu har den over 800 milioner afspilninger på Spotify.
'Hvorfor opfører hun sig så billigt'Halsey oplever særligt, at det er på sociale medier som Instagram, at folk mener, det er okay at svine celebre kvinder til.
- Jeg skrev 'Nightmare' ud fra mine erfaringer som 'kendt person'.
Når man står på den røde løber, og folk spørger, hvorfor man ikke smiler, eller når jeg slår et billede op iført badedragt, og folk skriver 'Jeg troede, hun var ked af sit brud med ekskæresten.
Hvorfor opfører hun sig så billigt?
', siger Halsey.
I interviewet siger popstjernen også, at hun skrev 'Nightmare' til kvinder, så de kunne råbe med på den og få luft for deres frustrationer.
- Det gik jo også op for mig, at mine oplevelser ikke er unikke for mig som en offentlig kvindeskikkelse.
Det her er noget, jeg har oplevet hele mit liv.
Stribevis af kvinder råber op om sexismeHalsey er blot den seneste i en række af fremtrædende kvinder, der tager bladet fra munden og beskriver, hvordan de oplever en grundlæggende kvindefjendsk kultur i underholdningsindustrien.
For få uger siden satte skuespilleren Megan Fox i et interview ord på, hvordan hun tidligere har haft et psykisk sammenbrud, fordi hun blev seksualiseret, fra hun var ganske ung.
Læs også:Filmstjerne fik bikinirolle som 15-årig: Jeg fik et sammenbrud af at være sexsymbolHun fortæller, at hun undgik at blive set i offentligheden af frygt for at blive mobbet, spyttet på eller råbt efter.
- Jeg så ikke godt nok ud.
Jeg var for tyk.
Jeg var for tynd.
Jeg var dum.
Jeg var stødende.
Jeg var spild af plads.
Jeg var en dårlig skuespiller.
Alt muligt.
Alt man kan forestille sig, siger hun.
Megan Fox blev med et trylleslag verdenskendt, da hun i 2007 spillede med i blockbuster-filmen 'Transformers' og opfølgeren 'Transformers: Revenge of the Fallen' fra 2009.
Taylor Swift til undsætningOgså verdens måske største kvindelige sangerinde for tiden har for nylig råbt op om sexisme.
På Taylor Swifts nye album 'Lover' finder man sangen 'The Man', som leger med forestillingen om, hvordan Taylor Swift ville være blevet omtalt igennem sin karriere, hvis hun havde været en mand.
Taylor Swift - The Man - Hvis jeg som mand havde truffet de samme valg, begået de samme fejl og opnået de samme ting, hvordan ville det så blive opfattet af folk, spurgte hun retorisk i et interview med Vogue forud for albumudgivelsen.
I sangen svarer hun selv på sit spørgsmål:- De ville ikke ryste på hovedet af mig eller sætte spørgsmålstegn ved, hvor meget af det her, jeg fortjener, hvad jeg har på, og om jeg er for meget.
I interviewet fortæller Taylor Swift også, at hun som teenager aldrig forstod, hvorfor folk snakkede som sexisme i musikindustrien.
Men at hun som ældre fandt ud af, hvordan tingene hang sammen.
- Jeg blev set som et barn i starten.
Og det er åbenbart helt i orden at barnagtiggøre en ung piges succes.
'Hvor er det sødt, at hun har nogle hits.
Hvor er det sødt, at hun skriver nogle sange', siger Taylor Swift, inden hun fortsætter:- Men i det øjeblik, det blev mere omfattende?
Da jeg begyndte at optræde på stadions - da jeg begyndte at ligne en kvinde – så var det åbenbart ikke sødt længere.
FacebookTwitterKopier linkEmner:Taylor Swift (musiker)|Pop og rock|Spotify|Instagram|Ligebehandling




https://www.dr.dk/nyheder/indland/41-vilde-biler-er-endt-pa-en-jysk-auktion

Indland41 vilde biler er endt på en jysk auktion41 specielle biler kommer søndag under hammeren.
En af dem formodes at have tilhørt en amerikansk præsident.
Kenneth Falke har fået en henvendelse fra Mellemøsten på sin Porsche 911 Gemballa GTR 750 (tv), som i morgen sælges på auktion.
(Foto: Hans Chr.
Gabelgaard © © Hans Chr.
Gabelgaard)05.
okt.
2019 kl.
14.
05Bemærk: artiklen er mere end 30 dage gammelLæs opEn samling af specialbiler tilhørende en bilforhandler i Kolding kommer søndag under hammeren.
Allerede inden auktionen er gået i gang, har Falke Biler fået henvendelser fra flere steder i verden, hvor folk ønsker at få fingre i nogle af de 41 biler.
Det skriver Midtjyllands Avis og fyens.
dk.
Det er Kenneth Falke Thiel, som er indehaver af Falke Biler i Kolding, der ejer bilerne.
Dem fik han fingre i, efter at han nærmest ubeset købte indholdet af to maskinhaller i Sønderjylland.
- Det er biler med personlighed og køretøjer, som mange mennesker har lagt mange timer i, siger Kenneth Falke Theil.
Bilerne endte i hallerne i en sønderjysk landsby, efter at den amerikanske forretningsmand Carmi Cohen flyttede til det sydlige Danmark på grund af en dansk kvinde, han havde mødt.
Med til Danmark tog han en del af sin bilsamling fra Californien.
Carmi Cohen er efterfølgende flyttet tilbage til USA, men flere af bilerne blev efterladt i hallerne, hvor de stod uberørt i fem år, indtil Kenneth Falke Thiel købte dem.
Han er overrasket over interessen for bilerne.
En af de internationale købshenvendelser er fra Mellemøsten.
Vedkommende er interesseret i en Porsche med 750 hestekræfter.
Der er kun bygget tre eksemplarer af den udgave, hvoraf kun to er tilbage.
Bilen - en Porsche 911 Gemballa GTR 750 fra 2003 - forventes at kunne indbringe adskillige millioner kroner på auktionen.
En anden af bilerne er en Cadillac Armbruster Stageway Limousine årgang 1986, der angiveligt har tilhørt tidligere præsident Ronald Reagan.
Historien forlyder, at Reagan gav bilen til sin privatchauffør, som dog senere solgte limousinen videre.
Også en VW Sambabus fra 1960'erne i en luksusversion med 21 vinduer mod de normale 23 samt en SE Cobra årgang 1968 med en Ford V8-motor kan findes på auktionen.
Her kan interesserede også finde amerikanske bilklassikere fra 1960'erne og 1970'erne af mærkerne Cadillac, Chevrolet og Ford.
Også såkaldte hotrods kan der bydes på.
Det er Campen Auktioner, som afholder en fysisk auktion søndag klokken 13.
/ritzau/FacebookTwitterKopier linkEmner:Biler|Auktionshuse|Cadillac|Kolding|Ronald Reagan (politiker)




https://www.dr.dk/nyheder/politik/pernille-skipper-vi-staar-i-en-staerkere-position-i-dansk-politik-end-nogensinde

PolitikPernille Skipper: Vi står i en stærkere position i dansk politik end nogensinde før Regeringens støtteparti kræver velfærdsløft og grøn omstilling i finansloven.
Enhedslistens politiske ordfører, Pernille Skipper, varsler grønne krav i den finanslov, som partiet skal forhandle med S-regeringen.
Af Nicolas S.
Nielsen05.
okt.
2019 kl.
10.
47Bemærk: artiklen er mere end 30 dage gammelLæs opEn finanslov, der løfter velfærden og kan måles på udledningen af CO2.
Det er to af hovedkravene, når Enhedslisten mandag går fra Christiansborg og ind i Finansministeriet for at mødes med finansminister Nicolai Wammen (S).
Det siger partiets politiske ordfører, Pernille Skipper, her til formiddag, i en tale foran Enhedslistens medlemmer på partiets årsmøde.
- Beskeden fra Enhedslisten er klar.
Næste års finanslov skal kunne mærkes på velfærden og måles i klimaregnskabet.
Der skal både være penge til minimumsnormeringer, sengepladser i psykiatrien og store grønne fodaftryk.
Det leverer regeringens forslag ikke.
Det skal vi lave om på, siger hun.
Måske er det, fordi Enhedslisten i det år, hvor vi fejrer 25 års jubilæum i Folketinget, står i en stærkere position i dansk politik, end vi nogensinde har gjort førPernille Skipper, politisk ordfører, Enhedslisten.
Grøn dagsorden skal ind i finanslovenRegeringen har ellers lagt op til, at den grønne dagsorden skal forhandles særskilt.
Først i en klimalov, der skal ligge klar ved juletid.
Siden i en klimahandlingsplan til foråret.
Men den går ikke, siger Pernille Skipper altså.
- Så til alle jer, der kæmper for klimaet, vil jeg sige: Bliv ved!
Vi skal holde fast i presset, hvis ord skal blive til handling.
- Vi skal holde fast og sige højt og klart til Dansk Industri og til højrefløjen: I får ikke lov til endnu en gang at sende regningen til dem, der har mindst.
Det her handler om klodens fremtid, vores børn og børnebørn.
Det her handler ikke om jer og jeres pengepung.
Læs også:Hovedkrav til finansloven: Enhedslisten vil bruge en milliard ekstra på psykiatrienEnhedslisten har fremlagt sit eget udspil til en finanslov.
Blandt overskrifterne er, at partiet vil bruge en milliard ekstra på psykiatrien.
Kravet gentager Pernille Skipper i sin tale til partifællerne som helt centralt, når Enhedslisten skal forhandle finanslov.
- Vi husker de glemte, bringer dem på dagsordenen og hele vejen ind i folketingssalen og forhandlingslokalerne, siger hun.
Enhedslisten står til at få indflydelseDet er første gang siden 2014, at Enhedslisten forventes at få indflydelse på en finanslov.
Partiet er igen parlamentarisk grundlag for en regering.
Noget, som Pernille Skipper fremhæver som en kortere vej til magten end hidtil.
- Måske er det, fordi Enhedslisten i det år, hvor vi fejrer 25 års jubilæum i Folketinget, står i en stærkere position i dansk politik, end vi nogensinde har gjort før, siger Pernille Skipper og fortsætter.
- Det er vi ikke kommet sovende til.
Enhedslistens årsmøde skulle oprindelig have været afholdt i foråret, men det satte folketingsvalget en stopper for.
Årsmødet fortsætter frem til søndag, hvor der blandt andet skal vælges folketingskandidater for partiet.
FacebookTwitterKopier linkEmner:Enhedslisten|Nicolai Wammen (politiker)|Pernille Skipper (politiker)|Socialdemokraterne|Økonomisk politik




https://www.dr.dk/nyheder/viden/kroppen/synes-du-spaniere-snakker-hurtigt-de-naar-faktisk-ikke-frem-til-pointen-foer

KroppenSynes du, spaniere snakker hurtigt?
De når faktisk ikke frem til pointen, før du gørAlle sprog er lige hurtige til at komme frem med budskabet, viser forskning.
Selvom spaniere snakker hurtigt, og koreanere kan udtrykke forskellige meninger med de samme ord baseret på deres tonefald, så er alle sprog præcis lige hurtige til at levere et budskab, viser ny forskning.
(© Trung Thanh / Unsplash)Af Jeppe Kyhne Knudsen05.
okt.
2019 kl.
15.
07Bemærk: artiklen er mere end 30 dage gammelLæs opI mere end 15 år har Spanien været det foretrukne rejsemål for os danskere.
Og er du ligesom de fleste, har du sikkert været en tur i det spanske og oplevet, hvordan en speedsnakkende spanier kan tage pusten fra dig.
De taler simpelthen meget hurtigere dernede, end vi gør herhjemme i Danmark.
Men det betyder ikke, at de får sagt mere til hinanden, end vi gør.
En gruppe forskere fra hele verden har nemlig sammenlignet 17 forskellige sprog for at blive klogere på, om der findes et sprog, der er hurtigere til at et levere et budskab end alle de andre.
Mere end 7000 sprog i verdenForskerne har kun undersøgt 17 ud af de mere end 7.
000 sprog, der findes i verden.
De har dog udvalgt nogle af de sprog, som allerflest taler, så forskningen kan alligevel godt sige noget generelt, vurderer forskerne.
Halvdelen af alle mennesker taler et eller flere af kun 23 forskellige sprog.
Blandt de mest talte er engelsk, spansk og mandarin (kinesisk).
Omkring 40 procent af alle sprog er i dag truede - og for de fleste af dem gælder det, at mindre end 1.
000 mennesker taler sproget.
Størstedelen af de små truede sprog findes i dag i Asien og Afrika.
Kilde: Ethnologue.
comMen det findes ikke, viser deres resultater.
Og det skyldes nok, at vores hjerner simpelthen ikke kan formulere sig hurtigere.
Det fortæller Bart de Boer, der forsker i evolutionær lingvistik på University of Brussels til netmediet Curiosity.
- Det ser ud til, at flaskehalsen her er, hvor hurtigt vi kan sætte ideer sammen oppe i hjernen, forklarer han.
Målte stumper af information i sætningerFor at kunne sammenligne de 17 forskellige sprog stod forskerne over for en udfordring: Hvordan sammenligner man, hvor effektive forskellige sprog er til at videregive information?
For at kunne sammenligne informationstætheden, blev forskerne enige om at måle på, hvor meget information der var stoppet ind i hver enkelt stavelse.
Den værdi kaldte de for en “bit” - ligesom i computere.
Herefter tog forskerne så den samme bid tekst og fik den oversat til de 17 forskellige sprog.
Og her opdagede de, at jo flere mulige stavelser et sprog har, desto flere bits var der per stavelse.
På japansk kan man eksempelvis kun bygge 643 forskellige stavelser, og her indeholder hver stavelse fem bits.
På engelsk derimod er der hele 6.
949 mulige stavelser, og hver stavelse indeholder syv bits.
Vi kan lytte langt hurtigere, end vi kan taleDet betyder dog ikke, at det er hurtigere at levere et budskab på engelsk.
Der er nemlig meget andet end antallet af stavelser, der spiller ind på, hvor hurtigt du kan komme igennem med dit budskab.
Folk fra Spanien taler eksempelvis hurtigere, og på vietnamesisk har den tone, du udtaler ordene på, stor betydning for budskabet.
Når forskerne tager talehastighed og intonation med ind i ligningen, tegner der sig et helt andet billede.
Så viser det sig nemlig, at alle 17 sprog rammer præcis den samme bitrate: nemlig 39 bits per sekund.
At alle 17 sprog lander på samme bit-rate, skyldes højst sandsynligt, som tidligere nævnt, at vi simpelthen ikke kan sammensætte vores ideer hurtigere.
Til gengæld kan vi sagtens tage information ind i et langt højere tempo.
Bart de Boer fortæller til mediet Curiosity, at vi sagtens kan opfatte alt, hvad folk siger, selvom vi sætter afspilningshastigheden på et lydklip op til 120 procent.
Men vi skal nok lade være med at sammenligne os med computere.
Allerede det første modem i 1959 kunne kommunikere med 110 bits per sekund - altså mere end dobbelt så hurtigt som os mennesker.
Og i dag sender computere snildt 100 megabit - altså 100 millioner bits - per sekund.
FacebookTwitterKopier linkEmner:Sprog|Videnskab|Spanien|Bruxelles




https://www.dr.dk/sporten/boksning/skandale-under-indvejning-boksetraener-slaaet-bevidstloes

BoksningSkandale under indvejning: Boksetræner slået bevidstløsDen amerikanske boksetræner James Ali Bashir blev overfaldet under en indvejning.
James Ali Bashir og Ivana Habazin forbeder sig til den kamp, der nu er blevet aflyst.
05.
okt.
2019 kl.
09.
58Bemærk: artiklen er mere end 30 dage gammelLæs opEn begivenhed i forbindelse med en boksekamp i USA tog fredag aften lokal tid en voldsom drejning.
Under indvejningen blev den prominente amerikanske boksetræner James Ali Bashir overfaldet og måtte efterfølgende indlægges på hospitalet med hovedskader.
Ifølge flere amerikanske medier blev Bashir slået ned bagfra og slået bevidstløs.
Nyhedsmediet TMZ skriver, at politiet har anholdt en mistænkt i sagen.
Bashir var til indvejning med den kroatiske bokser Ivana Habazin, som skulle have været i ringen mod briten Claressa Shields, OL-guldvinder i både 2012 og 2016, ved et kvindeligt boksestævne i byen Flint i den amerikanske stat Michigan lørdag aften.
Kampen aflystKampen er blevet aflyst som følge af overfaldet, meddeler Det Internationale Bokseforbund (WBC), der bekræfter episoden.
- WBC tager på det kraftigste afstand fra enhver form for vold under et hvilket som helst event, der er relateret til vores sport.
Og især det forfærdelige overfald, som fandt sted ved en officiel begivenhed i forbindelse med stævnet.
Wladimir Klitschko (til højre) er en af de bokseere, som  James Ali Bashir har arbejdet sammen med.
Her ses Wladimir Klitschko i en kamp mod David Haye i 2011.
- WBC er overbevist om, at de pågældende myndigheder i vid udstrækning vil anvende lovgivningen i denne beklagelige sag.
- WBC vil overvåge efterforskningen og vil efterfølgende tage stilling til, om WBC's regler og etiske kodeks er blevet overskredet, skriver forbundet på sin hjemmeside.
Bashir er et velkendt navn i bokseverdenen, hvor han blandt andet har trænet under bokselegenden Emanuel Steward i tæt på to årtier.
Han har arbejdet med boksere som den tidligere verdensmester Wladimir Klitschko, Monte Barrett, Shannon Briggs og Jameel McCline.
/ritzau/AFP/FacebookTwitterKopier linkEmner:Boksning|Vold|USA|Michigan




https://www.dr.dk/sporten/oevrig/minut-minut-mermaid-bowl-razorbacks-ender-koebenhavnernes-vilde-sejrsstime






https://www.dr.dk/nyheder/udland/hongkong-voldsomme-demonstrationer-ovenpaa-maskeringsforbud

Protester i HongkongSe temaUdlandHongkong: Voldsomme demonstrationer ovenpå maskeringsforbudHele Hongkongs togsystem er lukket ned som følge af demonstrationerne.
Igennem natten blev der påsat brande foran metrostationer, og banker, butikker og togstationer blev udsat for hærværk.
Af Rasmus Christiansen05.
okt.
2019 kl.
10.
15 | opdateret 05.
okt.
2019 kl.
10.
32Bemærk: artiklen er mere end 30 dage gammelLæs opHvis Hongkongs regeringsleder, Carrie Lam, regnede med, at et maskeringsforbud ville dæmpe demonstranternes vrede, tog hun fejl.
For da klokken slog midnat fredag aften lokal tid, og forbuddet trådte i kraft, var tusinder af demonstranter for 18.
uge i træk på gaden igen.
Her kom det flere steder til sammenstød med politiet, der forsøgte at dæmpe urolighederne med tåregas.
Mange steder er der skrevet anti-kinesiske budskaber, som her: "Anti-Kina".
 Demonstranter bruger paraplyer og gasmasker til at beskytte sig mod tåregassen.
 Banker, butikker og togstationer blev udsat for hærværk i løbet af natten.
1 / 3Mange steder er der skrevet anti-kinesiske budskaber, som her: "Anti-Kina".
1 / 3Demonstranter bruger paraplyer og gasmasker til at beskytte sig mod tåregassen.
2 / 3Banker, butikker og togstationer blev udsat for hærværk i løbet af natten.
3 / 314-årig skudt i benetDet lokale medie South China Morning Post skriver, at 31 personer i løbet af natten er blevet sendt til hospitalet.
Heriblandt en 14-årig dreng, der blev indlagt med et skudsår i benet.
Hans tilstand er ifølge avisen stabil.
Senior-opsynshavende ved politiet Yolanda Yu Hoi-kwan oplyser, at man mener den 14-årige blev ramt af et skud, affyret af politiet.
Der blev dog ikke affyret med intentionen om at ramme den 14-årige.
- En civilbetjent i Yuen Long-distriktet blev kastet til jorden og overfaldet af en større gruppe demonstranter.
Her affyrede han skud i selvforsvar.
Politiet har senere modtaget meldinger om, at en person var blevet ramt af et skud.
Og vi mener, at det er relateret til episoden med civilbetjenten, fortalte hun i dag på et pressemøde.
Demonstranter satte flere steder ild til store bunker affald foran metrostationer rundt omkring i byen, og mange butikker og banker er blevet udsat for hærværk.
Desuden blev hele Hongkongs togsystem lukket ned fredag aften, grundet hærværk på flere stationer og angreb på flere togansatte.
Lørdag formiddag lokal tid vides det stadig ikke, hvornår tog og metro kører igen.
ADVARSEL: Videoen kan indeholde voldsomme billeder.
Masker kan give fængselsstrafDe store demonstrationer, der begyndte som en protest mod en omstridt udleveringslov med Kina, har stået på i måneder.
Derfor benyttede regeringslederen - med maskeringsforbuddet - en helt særlig beføjelse, der ikke har været anvendt i mere end 50 år i forsøget på at få lagt låg på urolighederne, der har plaget Hongkong siden i sommer.
- Den ekstreme vold blandt demonstranterne viser tydeligt, at den offentlige sikkerhed er i stor fare.
Det er en konkret grund til, at vi nu har indført maskeringsforbuddet, siger Carrie Lam lørdag morgen ifølge nyhedsbureauet Reuters.
Straffen for at bære maskering kan give op til et års fængsel og en bøde på cirka 20.
000 danske kroner.
Artiklen er blevet opdateret med mere info om den 14-årige dreng, der er blevet skudt i benet.
FacebookTwitterKopier linkEmner:Hong Kong|Kina|Demonstrationer|Tøj|Vold




https://www.dr.dk/nyheder/udland/doedstallet-stiger-voldsomt-under-blodige-protester-i-irak-der-er-en-enorm-vrede

UdlandDødstallet stiger voldsomt under blodige protester i Irak: 'Der er en enorm vrede'Siden tirsdag har protester mod den irakiske regering kostet næsten 100 mennesker livet og såret tusinder.
Demonstrationerne mod regeringen finder sted over hele Irak.
Af Rasmus Christiansen05.
okt.
2019 kl.
12.
58 | opdateret 05.
okt.
2019 kl.
13.
55Bemærk: artiklen er mere end 30 dage gammelLæs opMindst 93 omkomne, 540 anholdte og over 4.
000 sårede.
Det er de blodige tal, der ifølge Iraks menneskerettighedskommission er resultatet af de protester, der raser i Irak.
Demonstrationerne mod den irakiske regering har stået på i ugevis, men siden tirsdag er antallet af dræbte og sårede eskaleret.
Alene de sidste to dage er antallet af dræbte næsten femdoblet.
De har hørt på politikernes løfter i årevis.
Der er bare ikke sket noget.
Michael S.
Lund, korrespondent i Mellemøsten.
'Særligt de unge er vrede'Det ser ikke dog ikke ud til, at demonstrationerne stopper foreløbigt.
- Der er en enorm vrede blandt mange, specielt unge, irakere i landet, fortæller Michael S.
Lund, DR's korrespondent i Mellemøsten.
- De er trætte af ungdomsarbejdsløsheden, men også den voldsomme korruption, der er i landet.
Og regeringens forsøg på at lukke ned for demonstrationerne er ikke lykkedes.
Tværtimod - vreden vokser bare.
Den irakiske regering har forsøgt med udgangsforbud og nedlukning for sociale medier ved at blokere for internettet.
Udgangsforbuddet blev lørdag formiddag ophævet i Bagdad.
Flere gange har der været sammenstød mellem irakiske sikkerhedsstyrker og demonstranter.
 Demonstranter må ofte søge ly for skud rettet mod dem.
 En enkelt demonstrant søger dækning for skud.
 Demonstranterne demonstrerer blandt andet mod den høje arbejdsløshed og korruption.
1 / 4Flere gange har der været sammenstød mellem irakiske sikkerhedsstyrker og demonstranter.
1 / 4Demonstranter må ofte søge ly for skud rettet mod dem.
2 / 4En enkelt demonstrant søger dækning for skud.
3 / 4Demonstranterne demonstrerer blandt andet mod den høje arbejdsløshed og korruption.
4 / 4Kender ikke andre metoderDen brutale behandling af demonstranter kan ifølge DR's korrespondent skyldes to ting.
For det første, at regeringen i Irak har forsøgt at få demonstrationerne til at stoppe af sig selv, blandt andet ved at skyde med skarpt mod demonstranter i adskellige byer.
- Men noget af det kan også skyldes, at sikkerhedsstyrkerne i et land som Irak har lært, at det er bare den måde, man gør tingene på.
Hvis tåregassen ikke virker, går de meget hurtigt over til skarp smmunition.
De er simpelthen ikke trænede i at håndtere demonstrationer på samme måde, som man eksempelvis er i Danmark, forklarer Michael S.
Lund.
Problemerne er årtier gamleVreden er rettet mod regeringen og premierministeren Adel Abdul Mahdi, der overtog posten i oktober sidste år.
De blodige sammenstød mellem demonstranter og sikkerhedsstyrker fik ham i fredags til at henvende sig direkte til demonstranterne:Det er ikke lykkedes regeringen at lukke ned for demonstrationerne.
Tværtimod - vreden vokser bare.
Michael S.
Lund, korrespondent i Mellemøsten.
- Jeres krav om at stoppe korruption, at give jer større jobmulighed og at støtte op om unge irakere er oprigtige krav.
Og jeres bekymringer er vores bekymringer, sagde Abdul Mahdi på et pressemøde.
Men selvom premierministeren prøver at møde demonstranternes krav, hjælper det ikke spor på irakernes vrede, ifølge Michael S.
Lund.
- Irak er et af de mest korrupte lande i verden.
Problemerne har været der i årtier, og det er svært at komme med en hurtig løsning på dem.
Derfor hjælper det heller ikke demonstranterne, at han giver dem ret.
For den slags har de hørt i årevis, uden at der er sket noget.
Nyhedsbureauet AP skriver, at Iraks parlament er indkaldt til et krisemøde, hvor blandt andre premierministeren skal mødes med repræsentanter fra demonstranterne.
FacebookTwitterKopier linkEmner:Irak|Demonstrationer|Mellemøsten|Korruption|Bagdad




https://www.dr.dk/nyheder/indland/laes-svarene-sexologens-raad-vi-skal-turde-tale-med-partneren-om-nydelse-ved-sex-og






https://www.dr.dk/sporten/haandbold/championsleague/mestertraener-vil-langt-i-champions-league-vi-er-ikke-maette

ChampionsleagueMestertræner vil langt i Champions League: 'Vi er ikke mætte'Jesper Jensen håber på en kvartfinaleplads i Champions League.
Jesper Jensen forlængede tidligere på ugen sin kontrakt med Team Esbjerg.
Nu løber den til sommeren 2022.
(Foto: Claus bech © fotograf@clausbech.
dk)Af Helena Melin05.
okt.
2019 kl.
11.
24Bemærk: artiklen er mere end 30 dage gammelLæs opI denne weekend bliver der taget hul på kvindernes Champions League i håndbold, og Team Esbjerg er den eneste danske repræsentant.
Klubbens officielle målsætning er at gå videre fra gruppespillet i Champions League, men cheftræneren drømmer om mere.
- Vi er ikke helt tilfredse, hvis vi når det.
Vi vil give det et ordentligt skud og se, om vi ikke kan komme videre til kvartfinalerne, siger Jesper Jensen.
Team Esbjerg er forsvarende danske mestre, og næste skridt er at vise, at holdet kan begå sig blandt Europas bedste hold, mener cheftræneren.
- Jeg tror ikke, at vi er mætte endnu.
Nu skal vi ud og prøve kræfter med Champions League, og det glæder vi os helt vildt til, siger han.
Champions LeagueFire grupper á fire hold.
De tre bedste hold i hver gruppe avancerer til 2.
gruppespil.
Her inddeles holdene i to puljer á seks hold.
De fire bedste hold fra hver pulje avancerer til kvartfinalerne.
Semifinaler og finale afvikles som et final-four stævne, hvor semifinaler og finale spilles samme weekend.
Ungarske Győri har vundet turneringen de seneste tre sæsoner.
Sidste sæson nåede Team Esbjerg hele vejen til finalen i den næstbedste europæiske turnering, EHF Cuppen.
Over to kampe tabte holdet dog samlet til ungarske Siofok.
Nu skal der tages revanche.
- Vi skal rejse os efter det, og det kommer til at ske i Champions League, siger hanMeget skuffet, hvis det ikke bliver til sejrTeam Esbjerg spiller første kamp på hjemmebane søndag mod det rumænske storhold CSM Bucuresti, der har været blandt Europas fire bedste hold tre ud af de seneste fire sæsoner, men Esbjergs cheftræner tror på, at vestjyderne kan overraske.
- Jeg synes, at vi har et hold, der kan slå dem.
Jeg tror, at jeg vil være meget skuffet, hvis vi ikke vinder.
Måske vil nogen synes, at det er mærkeligt, men vi har masser af selvtillid, og på hjemmebane tror jeg helt sikkert, at vi kan vinde, siger han.
Udover Bucuresti er esbjergenserne havnet i pulje med sidste sæsons Champions League-sølvvindere fra Rostov Don fra Rusland samt Lublin fra Polen.
Team Esbjerg og CSM Bucuresti spiller søndag kl.
16.
50, og du kan se kampen på DR1.
FacebookTwitterKopier linkEmner:Team Esbjerg|DR1|Bukarest|Håndbold|Esbjerg




https://www.dr.dk/nyheder/kultur/kan-du-huske-emil-fra-den-store-bagedyst-nu-bager-han-dronningen

Den store bagedyst 2019Se temaKulturKan du huske Emil fra Den store bagedyst?
Nu bager han for dronningenSiden sin sejr i Den store bagedyst sidste år har kagekarrieren virkelig taget fart for Emil Obel.
© DrAf Christian Mejdahl05.
okt.
2019 kl.
10.
00Læs op- Vinderen af Den store bagedyst 2018 er… Emil!
Efter 27 hæsblæsende udfordringer kunne den 17-årige Emil Obel endelig kalde sig vinder af Den store bagedyst anno 2018.
- Min storesøster sagde, at hun aldrig har set mig så glad.
Jeg er normalt ikke så ekspressiv, griner Emil Obel, nu her et år efter sin sejr.
© DrDen store bagedyst 2019Den populære bagekonkurrence er tilbage med sin ottende sæson, og du kan se med hver lørdag klokken 20 på DR1 og på DRTV.
Timm Vladimir er vært, og Katrine Foged Thomsen og Markus Grigo er dommere, når ti håbefulde bagetalenter dyster om at blive Danmarks bedste amatørbager.
- Jeg var meget lettet og kunne endelig puste ud.
Jeg havde jo drømt om det længe og set alle programmerne, så jeg havde det vildt fedt den dag, siger Emil Obel.
Som den yngste vinder og deltager nogensinde kunne den unge fyr kigge tilbage på et flere måneder langt forløb, der skulle ændre hans liv for altid.
Undervejs nåede den i dag 18-årige bageentusiast at blive kåret som ugens mesterbager hele fire gange.
Og hvor det for Emil Obel indtil da blot havde været en hobby at bage kager, skulle han på kort tid omstille sig til, at hele Danmark pludselig vidste, hvor dygtig han var til det.
- Det var meget uvant og underligt.
Da de første programmer begyndte at køre, og der var meget medieståhej, skulle jeg have det lidt på afstand.
Men ellers tog jeg stille og roligt.
- Folk er jo heldigvis enormt søde og siger bare 'hej', og at de hepper.
Så det er kun positivt.
Man skal bare lige vænne sig til det hele.
Og at det pludselig ikke kun er venner og bekendte, der kigger med på ens Instagram, siger han.
Nerverne sad uden på tøjet, da Emil Obel lagde sidste hånd på sit mesterværk i sidste års finale: en uhyggelig halloween-kage.
Se dommernes bedømmelse her:Arbejder på kagebogOptagelserne til sidste års sæson af Den store bagedyst foregik, mens Emil Obel gik i 1.
g.
Det er sjovt, men hårdt.
Jeg har lige stået i 60 dage i streg, hvor jeg har bagt hver eneste dag.
Emil obel om tilblivelsen af sin nye kagebogI dag går han i 3.
g på Aurehøj Gymnasium, hvor han ind imellem lektier, gymnasiefester og optrædener med skolens big band-orkester stadig får tid til at dyrke sin interesse for bagværk.
Faktisk på et endnu højere niveau end han nogensinde har gjort før.
Blandt andet arbejder han netop nu på at færdiggøre sin første bagebog.
- Det er min første bog, og jeg vil gerne gøre det rigtigt.
Så det tager enormt lang tid, fordi det jo også er lidt uvant for mig, siger han.
- Det er sjovt, men hårdt.
Jeg har for eksempel lige stået i 60 dage i streg, hvor jeg har bagt hver eneste dag, siger Emil Obel om sin bog, der også kommer til at handle om hans interesse for scenografi.
- Den handler om forskellige kagefester med vilde, tematiserede borde.
Det bliver ekstravagant og farverigt, tilføjer han.
Efter sin storslåede sejr i Den store bagedyst 2018 var Emil Obel også med i Den store jule- og nytårsbagedyst.
Her dannede han par med Jasmin (stribet trøje), som han tidligere havde stået overfor i bagedyst-finalen.
I audiens hos dronningenDen storslåede kagebog er dog kun på andenpladsen over vilde ting, der er sket for kagetalentet, siden han vandt Den store bagedyst sidste år.
I sidste uge stod Emil Obel nemlig overfor dronning Margrethe, der skulle indvie smykkeudstillingen 'En dronning værdig' på Christiansborg.
- Jeg var nervøs for at klokke i etiketten.
Men jeg synes, det gik rigtig godt, og det var en kæmpe oplevelse at få lov til.
Det er jo ikke alle, der kan sige, at de har serveret for dronningen, siger Emil Obel, der havde øvet sine kager om og om igen for at perfektionere dem, inden de skulle serveres for dronningen og de mange gæster.
Emil havde forberedt sig grundigt, inden han serverede sine kager for dronning Margrethe.
Som bonusinfo kan det nævnes, at dronningen spiste to af de fire kager.
Han afslører, at kagerne faldt i god jord hos majestæten, og kalder seancen 'en stille og rolig oplevelse'.
- Jeg var i et samtalerum, hvor hun kom og satte sig.
Jeg gav hånd og fortalte, hvad der var i kagerne, og hun sagde tak.
Og det var det, lyder det fra Emil Obel, der desværre ikke fik et billede med vores monark.
- Man må ikke tage billeder af kongefamilien, når de spiser.
Så det kom ikke på tale, griner han.
Emil Obels kongelige kager var inspireret af fire dronninger gennem historien: Marie-Antoinette, Elizabeth 1.
, Kleopatra og Margrete 1.
Dropper kagerne i fremtidenMen selvom Emil Obel har bespist dronningen og er ved at lave sin første bog, så sørger han stadig for at holde fast i skolen.
Det har nemlig været vigtigt for ham at blive i gymnasiet, efter han vandt Den store bagedyst sidste år.
Jeg har en stor interesse for scenografi.
Og jeg håber på at komme til at arbejde med noget i den dur.
Emil obel om sine fremtidsplaner- Man kunne godt have lyst til bare at bage kage.
Men det er vigtigt for mig at holde fast i det sociale.
Det er vigtigt, at man er sammen med folk på ens alder og udvikler sig socialt og får gode venskaber, siger han.
Og skulle hendes majestæt få lyst til mere af Emil Obels bagværk, så må hun skynde sig at rette henvendelse til den unge bagersvend.
Han har nemlig ikke planer om at blive ved med at bage på samme niveau som nu i al evighed.
- I fremtiden bliver bageriet mere på hobbyniveau.
Jeg har en stor interesse for scenografi.
Og jeg håber på at komme til at arbejde med noget i den dur.
Jeg er vild med at få sjove idéer og omsætte dem til noget fysisk, siger han og fortsætter:- Så det skal jeg tage op på et tidspunkt.
Men til at starte med skal jeg bare bage en masse, når jeg bliver student til sommer.
Et af 2018-sæsonens mest intense øjeblikke opstod, da Emil Obel væltede sit kagekorthus, kort før tiden løb ud.
På mirakuløs vis nåede den unge fyr dog at få stablet korthuset op igen på rekordtid.
(© Dr)Emils egne favoritter fra Den store bagedystMousse-bomber: Jeg lavede de her tegneserieagtige bomber, der var overtrukket med glaze og havde en lunte i form af en stjernekaster, man kunne tænde.
Jeg synes, det var sjovt at tænke smagen videre, så jeg brugte nogle varme krydderier for at lede tankerne hen på krudt.
Haunted House-finalekage: Jeg knoklede for at lave den smagskombination.
Jeg havde arbejdet meget på den inden finalen og ventede med at bruge den, fordi jeg ville bruge den dér, hvis jeg nåede så langt.
Den smagte af karamel, hasselnød, lime og ingefær.
Det er virkelig godt sammen.
Frugttærter: Jeg fik meget ros.
De spillede bare, og jeg fik leget med pynten og fik dem gjort meget festlige at se på.
Jeg har også lavet en ny variant af dem i min kommende bog, så dem er jeg særligt glad for.
FacebookTwitterKopier linkEmner:Madlavning|Fødevarer|Royalt|Instagram|Litteratur




https://www.dr.dk/nyheder/viden/kroppen/aah-aah-aahhh-ja-det-sker-der-naar-kvinder-endelig-kommer

KroppenÅh, åh, ÅHHH JA!
Det sker der, når kvinder (endelig) kommerKvindens krop sætter gang i det hele store system, når hun rammer klimaks.
Klitorissen har næsten dobbelt så mange nerveender som mandens penis - men det gør den ikke nødvendigvis mere følsom, forklarer ekspert.
Af Pernille Kjeldgaard Kristensen og Grafik: Solvej Nygaard Gregersen05.
okt.
2019 kl.
08.
56Bemærk: artiklen er mere end 30 dage gammelLæs opManden ligger og sover tungt med et smil på læben, mens kvinden ligger ved siden af.
Hendes arme er over kors, og hun stirrer ud i mørket med utilfredsheden malet i ansigtet.
Bare ud fra det billede kan mange hurtigt analysere sig frem til en stereotyp situation: Et samleje, hvor manden fik orgasme, mens kvinden fik nul og niks.
Og det er ikke et usandsynligt scenarie.
Forskning viser nemlig, at i heteroseksuelle forhold kommer 95 procent af mændene ofte eller altid under samleje.
For kvinder er tallet 65 procent.
I USA kalder man det et ‘pleasure gap'.
Det er en skam.
Både for mændene, hvor mange nok også er ærgerlige over, at deres partner ikke kan få en orgasme, lige meget hvor meget de arbejder på sagen.
Og især for kvinderne, der snydes for en oplevelse, der gør, at du ser både sol, måner og stjerner for øjnene.
Når kvinden får en orgasme, sker der nemlig ting og sager i kroppen, der kan gøre de fleste varme i kinderne.
Kvinder kan få mange forskellige orgasmerEn orgasme kan beskrives på mange måder: Et festfyrværkeri for kroppen eller som et lille, hurtigt nys.
Hvad sker der i kroppen, når kvinden kommer?
Når kvinden er tæt på at få en orgasme stiger hjerterytmen, vejrtrækningen bliver hurtigere og skeden er svulmet op af blodet, der pumper dernede.
Der sendes nydelsessignaler til belønningscenteret i hjernen, for hold da op - det er skønt!
Så er tiden er inde, og orgasmen sker, så musklerne i vagina og anus trækker sig sammen i små stød.
Hjernens belønningscenter flyder over af dopamin, der giver en følelse af lykke og velvære.
Når orgasmen er ovre, bliver mange trætte.
Men hormonerne pumper stadig rundt.
Nu frigives der nemlig oxytycin, der er vores “krammehormon”.
Det knytter os til den person, som vi netop har oplevet orgasmen med.
Ifølge Astrid Højgaard, der er ledende overlæge på Sexologisk Center på Aalborg Universitetshospital, kan orgasmer mærkes i både kønsorganer, krop og hjerne.
- En orgasme er en mental reaktion på en helt masse stimuli, som sker overalt i kroppen, ofte særligt ved kønsdelene.
Det er et bombardement af sanseindtryk, siger hun.
Hun forklarer, at to tredjedele af kvinder får en klitorisorgasme, når de rammer klimaks i sengen.
Det er altså gennem stimulering af klitorishovedet, at kvinderne bliver sendt i den syvende himmel.
Men det er ikke den eneste form for orgasme.
Kvinder har nemlig flere valgmuligheder end manden, hvis hun er en af de heldige, der bare kan vælge fra alle hylder.
De fleste af orgasmerne centrerer sig om et organ, der kan stimuleres på flere måder: Nemlig klitorisorganet.
Og det er ikke bare den lille, følsomme knop, der sidder over kvindens urinvejsåbning.
Nej, klitorissen er et helt organ inde i kroppen, der er syv til ti centimeter langt.
Det er også det organ, der stimuleres, når en kvinde får en orgasme ved penetrering i skeden.
Derfor diskuterer forskerne også, om der egentlig er tale om to forskellige orgasmer, når der tales om klitoris-og skedeorgasme - eller om det er én orgasme, når det er samme organ, der stimuleres.
- Jeg mener, at det oplevelsesmæssigt kan føles som vidt forskellige orgasmer, men rent fysiologisk kan det opfattes som, at de fleste orgasmer drejer sig om klitorisorganet, siger Mette Ewers Haahr, der er afdelingslæge på Sexologisk Klinik på Rigshospitalet.
Kvinder har ikke en fordelKigger vi nærmere på klitorishovedet, der er en lille knop ved skeden, har den faktisk flere nerveender end mandens penis.
Klitorissen har 8.
000 nerveender, mens mandens penis har 4.
000-5.
000 nerveender.
På grund af kvindens mange nerveender kan man fristes til at tro, at kvinder er mere følsomme mellem benene.
Men det er ikke nødvendigvis tilfældet.
- Du kan ikke kun kigge på tallene, for det kan jo være, at mandens nerver er bedre og mere følsomme end kvindens?
Kvinder har altså ikke nødvendigvis “stærkere” orgasmer end mænd, for mange nerveender betyder ikke, at man føler mere - det er menneskets oplevelse af berøringen, der betyder noget, siger Mette Ewers Haahr.
Kvinder har også brug for orgasmerOm du får orgasmen ved stimulering af skeden, klitoris, analt - eller på flere måder på samme tid - så kan det også ses i din hjerne.
- Når du får en orgasme, om du er mand eller kvinde, så frigives der signalstoffer og hormoner som dopamin og oxytocin.
Det giver dig en følelse af velvære og gør, at du danner et bånd til den, der lige har givet dig orgasmen, siger Mette Ewers Haahr.
Og her er mennesket heldigt.
Orgasmen har nemlig ikke anden kropslig funktion end at give os nydelse.
Og det gælder også hos manden.
Selvom du måske tænker, at han jo får sædafgang, så han kan få børn, så er en udløsning og en orgasme ikke det samme.
- Mandens udløsning har en funktion i forhold til at reproducere sig.
Men en udløsning er ikke nødvendigvis lig med en orgasme.
Du kan godt få en orgasme, uden at der er en udløsning - og omvendt, siger Mette Ewers Haahr.
Hun forklarer, at mange ser orgasmen som en stor kilde til velvære.
Derfor er det vigtigt, at kvinder ikke bliver glemt, når der er gang i lagnerne derhjemme.
- Kvinder har også brug for den nydelse og udløsning af skønne hormoner i hjernen.
Det er en gammel myte, at kvinder bare har brug for intimitet og nærvær, men ikke en orgasme, når de har sex.
Både mænd og kvinder har brug for den nydelse, det er at få en orgasme, siger Astrid Højgaard.
Orgasmer giver bedre parforholdMen der er desværre nogle kvinder, der skammer sig over at tale om sex og orgasmer - og det gør det sværere at få en.
Det viser forskning, der har gennemgået 59 spørgeskeamer om kvinders sexliv og undersøgt, hvad kvinderne ikke vil svare på.
- Kvinder vil gerne fortælle om deres sexliv, hvis der er problemer med det.
Men lige så snart spørgsmålene omhandler nydelse og orgasme, så springer kvinderne de spørgsmål over, siger Astrid Højgaard og fortsætter:- Men jeg kan se i mit arbejde, at hvis kvinder er så trygge ved deres partner, at de åbner op om nydelse og orgasme, så bliver sexlivet bedre.
Og det kan give et bedre parforhold, hvis sexlivet fungerer bedre.
Forskningen har tabuiseret kvinderDet er dog ikke så sært, at nogle kvinder er tilbageholdende med deres inderste tanker og oplevelser med sex og orgasmer.
Kvindens seksualitet har nemlig været tabubelagt i mange år - og det viser den manglende forskning også.
Unge piger må ikke have for meget sexSelvom man kan tro, at udskammningen af kvinder, der er vilde med sex, hører til fortidens kønsstereotyper, så er det ikke tilfældet, hvis man kigger på en undersøgelse blandt danskere mellem 16 og 20 år.
Den viser, at piger og drenge er stort set lige seksuelt aktive, men at der ikke gælder de samme normer for kønnene.
Der er strengere normer for, hvor mange seksuelle partnere en pige må have, og hvor meget hun må vise af sin krop.
Kilde: Forskning fra Vive- I forskningsverdenen har kvindens seksualitet og orgasme været nedprioriteret.
Det er ganske tydeligt, at der er flere forskningsartikler om mænds seksualitet end om kvinders, siger Mette Ewers Haahr.
Et eksempel er, at størrelsen på klitorisorganet først blev opdaget i 1998.
Det er, ifølge Mette Ewers Haahr, meget sent i forhold til, hvor velundersøgt mandens kønsorgan er.
- Den manglende forskning skyldes, at kvinders seksualitet er gjort langt mere skamfuld og tabubelagt end mænds, siger hun og fortsætter:- Mænd forventes at have lyst hele tiden, og seksualitet skal fylde meget hos dem.
Hos kvinder er forventningerne lige omvendt.
De bliver udskammet, hvis de har meget lyst og har lyst til at lave forskellige ting i sengen.
FacebookTwitterKopier linkEmner:Seksualitet|Videnskab|Sexologisk Center|Astrid Højgaard (læge)|USA




https://www.dr.dk/nyheder/indland/koebenhavnere-staar-paa-ski-ned-ad-forbraendingsanlaeg

IndlandKøbenhavnere står på ski ned ad forbrændingsanlægBesøgende kan nu tage sig en tur på skibakken Amager Bakke.
Af Stine Delfs05.
okt.
2019 kl.
09.
00Bemærk: artiklen er mere end 30 dage gammelLæs opFremover kan man skærpe færdighederne på ski på den nyåbnede Amager Bakke - også kaldet CopenHill.
Skibakken befinder sig på taget af et forbrændingsanlæg på Amager i København.
Den officcielle åbning af selve skibakken skete fredag den 4.
oktober, selvom forbrændingsanlægget har haft åbent i noget tid.
Det betyder, at besøgende nu kan tage sig en tur på skibakken eller løbe en tur på tagets løberute.
FacebookTwitterKopier linkEmner:Amager Bakke|Affaldshåndtering|Kraft- og varmeværker|København|Amager




https://www.dr.dk/sporten/cykling/mads-pedersen-debuterer-i-regnbuetrojen-og-med-ny-vm-cykel

CyklingMads Pedersen debuterer i regnbuetrøjen og med ny VM-cykelPedersen har både striber på trøje og cykel i lørdagens løbsdebut som verdensmester i Tour de l'Eurométropole.
Mads Pedersen er for første gang til start i sin nye trøje, som viser, at han i sidste uge blev kåret til verdensmester.
Den har han æren af at køre i et helt år.
05.
okt.
2019 kl.
09.
36 | opdateret 05.
okt.
2019 kl.
14.
27Bemærk: artiklen er mere end 30 dage gammelLæs opDet er ikke kun på trøjen, at den nykårede verdensmester i landevejscykling, Mads Pedersen, får regnbuestriber.
Hans hold, Trek, har fået specialdesignet en cykel til danskeren, der også har fået striberne på stellet.
- Mads' sejr var en utrolig præstation, siger holdets grafiske chef, Brian Lindstrom, i en pressemeddelelse.
- Med hans nye specialdesignede verdensmestercykel vil vi gerne hylde ham.
Det nye stel har flere fede detaljer.
Foruden regnbuefarverne har cyklen blandt andet også ordene "All or nothing" ("Alt eller intet", red.
) og "Underdog" skrevet på stellet.
Mads Pedersen får lørdag løbsdebut i den sagnomspundne trøje og på den nye cykel, når han er med i endagsløbet Tour de l'Eurométropole i Belgien.
Betaler prisen for pandekagerneDer bliver samtidig tale om et titelforsvar, da danskeren vandt løbet i sidste sæson, efter at han spurtbesejrede blandt andre Jempy Drucker, Oliver Naesen og Jasper Philipsen i opløbet i Tournai.
Det er dog ikke en dansk verdensmester i højeste gear, der ruller ud på ruten lørdag.
Siden har han været på en hyldestturné, der begyndte ved landingen i Københavns Lufthavn i mandags.
Det har tæret på ressourcerne, fortæller Mads Pedersen.
- Som du nok kan høre på stemmen, så knaser den lidt.
Det er en del af, hvad der er sket hele ugen, hvor jeg har tonset rundt til diverse arrangementer.
Jeg ville ikke have været dem foruden.
Men jeg betaler prisen nu, siger Pedersen.
Mads Pedersen stiller op i dag på sin nye cykel - og med fuld tank.
 I onsdags var Mads Pedersen på Københavns Rådhus, hvor overborgmester Frank Jensen bød på pandekager.
1 / 2Mads Pedersen stiller op i dag på sin nye cykel - og med fuld tank.
1 / 2I onsdags var Mads Pedersen på Københavns Rådhus, hvor overborgmester Frank Jensen bød på pandekager.
2 / 2Den regnbuefarvede trikot betød også, at der var masser af virak, da danskeren mødte ind til lørdagens løb.
Alle ville have et foto eller en autograf af Trek-rytteren.
- Der er markant flere mennesker omkring mig nu.
Men følelsen er, at jeg ikke er 100 procent forberedt til cykelløbet.
Det irriterer mig en lille smule.
- Men med det, der er sket i sidste uge, så er det ok at være lidt småsyg og ikke helt 100 procent klar til i dag, siger Mads Pedersen.
Han regner med at skulle køre for holdkammeraterne Edward Theuns og Jasper Stuyven.
Mads Pedersen er klar til at arbejde for det igen, når sygdommen er væk.
- Nu skal der bare arbejdes endnu hårdere, og man får ikke lov til det samme heller.
Nu skal man være endnu stærkere, for nu skal jeg sidde med folk som Peter Sagan i de absolutte finaler.
Det er først nu, at det rigtig hårde arbejde starter, siger Mads Pedersen.
/ritzau/FacebookTwitterKopier linkEmner:Jempy Drucker (cykelrytter)|Peter Sagan (cykelrytter)|Cykelsport|Trek-Segafredo|Sjælland




https://www.dr.dk/nyheder/viden/teknologi/russisk-mand-doemt-misbruge-computer-paa-hemmeligt-atombombe-anlaeg

TeknologiRussisk mand dømt for at misbruge computer på hemmeligt atombombe-anlægManden brugte supercomputeren til at grave efter bitcoins.
Det var på en hemmeligt atombombe-laboratorium i militærbyen Sarov at de russiske ingeniører kaprede supercomputeren til at grave bitcoins for dem.
Billedet her er dog ikke fra det laboratorium.
(© Yovko Lambrev / Wikicommons)Af Jeppe Kyhne Knudsen05.
okt.
2019 kl.
07.
06Bemærk: artiklen er mere end 30 dage gammelLæs opI fredags blev den russiske ingeniør Denis Baykov dømt for at have brugt en supercomputer på et top-hemmeligt atombombe-laboratorium i Sarov, hvor han arbejder, til at grave efter bitcoins.
Sammen med to kolleger skrev han et computerprogram, der kunne skjule, at de tre benyttede supercomputeren til at lave de beregninger, der er nødvendige for at grave nye bitcoins frem.
Hvad betyder det at “mine” bitcoins?
Bitcoins er den mest kendte af de såkaldte krypto-valutaer, som har været meget omtalt de senere år.
Kryptovaluta er digitale penge, som kan bruges til at købe ting online.
De fleste kryptovalutaer bygger på det, der hedder “blockchain-teknologi”.
I bund og grund betyder det, at hver enkelt bitcoin består af en datablok med information om, hvem der har brugt den digitale mønt og hvornår.
Hver af disse mønter har en unik kode - eller fingeraftryk, kunne man kalde det.
Koden består sådan set bare af en meget lang sekvens af tal.
Så når en computer “miner” nye bitcoins, betyder det egentlig bare, at den forsøger at gætte sig frem til den rigtige talsekvens.
Det kræver mange gæt i sekundet, for det er en meget lang række af tal.
Kan computeren kun gætte få gange i sekundet, kan den gætte herfra og til evigheden, før den graver en ny bitcoin frem.
Jo kraftige en computer, desto flere gæt per sekund - og desto større er sandsynligheden for, at den finder frem til det rigtige tal før en anden.
En supercomputer er derfor oplagt at bruge til dette formål.
Ifølge Moscow Times nåede de tre mænd at skaffe sig adskillige bitcoins, før de blev opdaget.
Præcist hvor mange er dog endnu uvist.
Indtil videre er det kun den ene af de tre mænd, som er blevet dømt.
Denis Baykov skal betale 450.
000 rubler (eller hvad der svarer til cirka 47.
000 danske kroner) i bøde for ulovligt at have brugt supercomputeren.
Skete i Ruslands atombombe-hovedstadDommen faldt i byretten i byen Sarov, der er kendt som den russiske hovedstad for atombomber.
Det var her i den lukkede militærby, at verdens hidtil største atombombe “tsar bomba” blev udviklet.
Bomben, der blev detoneret fire kilometer oppe i luften, blev sprængt over øen Novaja Zemlja den 30.
oktober 1961.
Bomben var ti gange så kraftig som al det sprængstof, der blev anvendt under hele 2.
verdenskrig.
Den dag i dag er Sarov stadig centrum for forskning i atomvåben og atomkraft.
Hele byen er hegnet ind og patruljeret af soldater - og du kan kun få lov at komme ind i byen med en særlig tilladelse.
Og det var altså her i den lukkede by, at de tre ingeniører i deres hemmelige laboratorium fik ideen til at udnytte deres supercomputer til at tjene nogle håndører ved siden af lønnen.
Kan man stole på de russiske medier?
I modsætning til aviser og nyhedskanaler i de vestlige lande er mange af de russiske medier kontrolleret af staten, forklarer Birgitte Pristed, der er lektor på Institut for Kultur og Samfund på Aarhus Universitet og forsker i russiske medier.
- Derfor skal man altid tage en historie, der kommer ud af Rusland, med et gran salt, siger hunMen Moscow Times, der rapporterer om denne historie, er en af de mere troværdige aviser, forklarer hun.
Det er en gratisavis, ligesom vi havde Metroxpress herhjemme.
Den er ikke russisk-ejet og er kendt for at være kritisk over for Putin.
Moscow Times har historien fra det russiske nyhedsbureau RIA, der svarer til Ritzaus Bureau.
Derfor kan man godt regne med, at historien er troværdig, forklarer Birgitte Pristed.
Er Rusland for eller imod kryptovaluta?
Dommen for ulovligt at benytte supercomputeren kan virke mild, når man tænker på, hvad folk ellers får af domme for mindre forseelser i Rusland.
Men alligevel afspejler den måske meget godt forvirringen over, hvordan man skal forholde sig til kryptovaluta i landet.
I oktober 2017 meldte Putin nemlig ud, at kryptovaluta kan bruges til hvidvaskning af penge, og at virtuelle valutaer er som pyramidespil (et svindelnummer, hvor folk tjener penge ved at hverve nye kunder, uden der er et reelt produkt).
Altså noget værre skidt for den almindelige russer.
Ugen efter mente han dog, at kryptovalutaer alligevel kunne bruges til noget, da han meldte ud, at Rusland havde planer om lancere sin egen kryptovaluta - den såkaldte “Cryptorubel”.
Her i 2019 er den digitale rubel endnu ikke blevet lanceret, selvom det forlyder, at Putin stadig har planer om at smide den på markedet.
Sidste år meldte det russiske finansministerium så ud, at det ville legalisere brugen af kryptovaluta, men tidligere i år skete der en kovending, og nu vil ministeriet kriminalisere brugen af de digitale møntfødder.
Om Rusland er for eller imod kryptovaluta vil tiden vise, men i mellemtiden skal man nok som russer undlade at bruge statens computerudstyr til at “mine” bitcoins.
FacebookTwitterKopier linkEmner:Rusland|Bitcoin|Militærudstyr|Moskva|Vladimir Putin (politiker)




https://www.dr.dk/nyheder/regionale/hovedstadsomraadet/i-lommen-tasken-eller-paa-hotel-der-er-stor-forskel-paa

KøbenhavnI lommen, tasken eller på 'hotel'?
Der er stor forskel på gymnasiers mobilreglerElevers digitale adfærd bliver ikke nødvendigvis bedre af, at vi fjerner telefoner fra undervisningen, vurderer ekspert.
På flere gymnasier i hovedstadsområdet skal eleverne hver morgen, forbi lærerens bord og aflevere deres mobiltelefon i såkaldte mobilhoteller.
Af Karoline Kert05.
okt.
2019 kl.
10.
30Bemærk: artiklen er mere end 30 dage gammelLæs opFakta: RundringningDR P4 København ringede i perioden fra den 23/09 til den 25/09 til 21 gymnasier og hf-uddannelser, og stillede dem spørgsmålet: Har I et fast regelsæt eller politik, når det kommer til elevernes skærmbrug og brug af mobiltelefoner?
17 har svaret på rundringningen.
Kilde: DR P4 KøbenhavnNår dansktimen er godt igang, og mobilen vibrerer, er det ikke alle gymnasieelever, der kan tjekke telefonen, mens de er i skole.
Der er nemlig stor forskel på, hvordan og hvor meget gymnasieeleverne må bruge deres mobiltelefonen, når de er i skole.
Nogle må have den i lommen, mens det andre steder er regler om, at mobiltelefonerne skal befinde sig i skoletasken eller afleveres til læreren, mens undervisningen er i gang.
I en rundringning, som DR Nyheder har lavet blandt gymnasier og hf-uddannelser i hovedstadsområdet, svarer seks ud af 17 skoler klart ja til, at de har et fast regelsæt for elevernes mobilbrug, mens de resterende 11 skoler ikke har en politik.
Her er det op til den enkelte lærer og eleverne, hvornår mobilen skal bruges i timen eller være i lommen eller skoletasken.
Sundere digital adfærd?
Men elevernes digitale adfærd bliver ikke nødvendigvis bedre af at fjerne telefonerne fra undervisningen, siger Jacob Brøndum Pedersen, der er medstifter af Center for Digital Dannelse.
- Man kan bruge mobiltelefonen til rigtig mange ting og til at skabe relationer til en masse mennesker.
Så det er et godt og brugbart værktøj, som vi bare skal lære at bruge på en fornuftig og hensynsfuld måde, siger han.
Samtidig skal gymnasierne tage stilling til, hvor godt rustede lærerne er til at håndtere elevernes brug af mobiltelefoner, mener Jacob Brøndum Pedersen.
- Lærerne skal have den rigtige viden for at kunne håndtere telefonerne i klasserummet, og gymnasierne skal snakke med eleverne om, hvad det betyder at have telefonerne fremme og ikke at have dem fremme i timen, siger han.
Gymnasierne skal snakke med eleverne om, hvad det betyder at have telefonerne fremme og ikke at have den fremme i timen.
Jacob Brøndum Pedersen, medstifter af Center for Digital DannelseAfleveres på 'mobilhotel'På flere gymnasier i hovedstadsområdet skal eleverne hver morgen, når de møder ind, forbi lærerens bord og aflevere deres mobiltelefon i såkaldte mobilhoteller.
Det gælder blandt andet på Helsingør Gymnasium, hvor 3.
g elev Karoline Brun ikke mener, at der skal være regler for elevernes mobiltelefoner.
- Vi bør kunne slukke telefonen, vi bør kunne lægge den fra os.
Vi er trods alt gamle nok til at have det ansvar, siger hun.
Men det ansvar er rektor på Helsingør Gymnasium Claus Madsen ikke helt enig i.
- Eleverne skal lære at bruge mobiltelefonerne og andre digitale teknologier fornuftigt, og det har vi konstateret, at eleverne ikke kan, siger han og påpeger, at det gavner eleverne, at de afleverer deres telefoner, når timen starter.
Vi bør kunne slukke telefonen, vi bør kunne lægge den fra os.
Vi er trods alt gamle nok til at have det ansvar på vores skuldre.
Karoline Brun, 3.
g-elev på Helsingør Gymnasium- De skal kunne fordybe sig i undervisningen, og det er stort set umuligt, hvis man hele tiden bliver forstyrret af en telefon.
Så det er for at skabe et rum, hvor man kan lære, siger han.
Claus Madsen tror dog ikke på mobilforbud i sig selv, men som en løftestang til at få en god dialog om brugen af mobiltelefoner og computere.
Men det ser Karoline Brun som et tillidsbrud overfor eleverne.
- De burde have tillid nok til, at vi selv kan finde ud af lægge telefonen væk, siger hun.
Fokus på unges digitale vaner i KøbenhavnDet er ikke kun på de enkelte gymnasier, at der er fokus på mobilen.
Også i kommunerne diskuteres mobilregler og -vaner.
I Københavns Kommune er der sat 400.
000 kr.
af årligt de næste fire år, til at skabe sunde mobilvaner på ungdomsuddannelserne.
- Vores unge er udsatte i forhold til det perfekte liv, som de oplever på de sociale medier.
Og hvis vi skal det til livs, skal vi sørge for, at de unge får nok søvn, og her er de digitale vaner en udfordring, siger Sundheds- og Omsorgsborgmester i København, Sisse Marie Welling og fortsætter:- Vi skal have en dialog med de unge om at lægge telefonen fra sig, og vi starter med førsteårseleverne på vores ungdomsuddannelser, siger hun.
Selvom det kommunale initiativ er godt, så påpeger Jacob Brøndum Pedersen fra Center For Digital Dannelse, at de sunde digitale vaner starter meget tidligere end i gymnasiet.
- Det starter med mor og far.
Derefter går det op igennem børnehaven, folkeskole og så til sidst i gymnasiet, så det starter helt fra barns ben af, siger han.
FacebookTwitterKopier linkEmner:Sisse Marie Welling (politiker)|Uddannelse|Gymnasiale uddannelser|København|Københavns Kommune




https://www.dr.dk/sporten/oevrig/en-droem-paa-afveje-unikke-atleter-tager-til-danmark-faa-deres-livs-oplevelse

Øvrig sportEn drøm på afveje: Unikke atleter tager til Danmark for at få deres livs oplevelseFlere af de mest dominerende spillere i den bedste danske liga i amerikansk fodbold har taget turen fra USA til Danmark for at få en oplevelse for livet.
© Mikkel Bo Rasmussen og Nini SkjoldagerAf Frederik Palle05.
okt.
2019 kl.
08.
01Læs opSom barn har man ofte drømme om det helt store.
Det er den velkendte kliché, men det er faktisk kun fantasien, som sætter grænserne.
Det samme var selvfølgelig tilfældet for de to amerikanere Danny Higgins og Jairus Moll.
Tanken om at spille i verdens bedste amerikansk fodbold-liga, NFL, var i deres hoved, og som de blev ældre og fandt ud af, at de havde et talent for spillet, blev drømmen kun større.
Lørdag står de to så over for hinanden i Mermaid Bowl, hvor de som profiler for hver deres hold skal være frontfigurer i kampen om det det danske mesterskab i dansk amerikansk fodbold.
Men hvordan kan man gå fra at have en drøm om at spille på de største stadions i USA til at stå på Gladsaxe Stadion en kold oktober-dag?
Du kan se Mermaid Bowl på DRTV lørdag fra klokken 15.
45.
Danny Higgins er quarterback for Copenhagen Towers.
Det er den vigtigste position på banen, og det er med rette, at han har taget den rolle på sig.
På Bridgewater State University i Massachusetts var han en af de bærende kræfter, og det blev også til et mesterskab med holdet.
- Jeg ville gerne fortsat spille et sted, da jeg færdig i college, men den rette mulighed kom ikke, så jeg begyndte faktisk på at arbejde på en tv-station med marketing og salg.
Det gjorde jeg i et år, forklarer Danny Higgins.
- Men jeg kunne mærke, at jeg savnede amerikansk fodbold for meget.
Jeg fik tilbud fra forskellige lande, men da jeg talte med Copenhagen Towers, vidste jeg, at det ville være det rigtige sted at komme, siger han.
- Jeg så det som en mulighed for at komme ud i verden og opleve noget.
Man skal huske på, at der er ikke mange i USA, som får sådan en mulighed for at rejse til Europa, lyder det fra quarterbacken.
Danny Higgins løber i semifinalen i september.
Hos Triangle Razorbacks har Jairus Moll været en af Nationalligaens største stjerner det seneste halvandet år, og i 2018 blev han også kåret til ligaens mest værdifulde spiller.
Han er kendt hos Razorbacks og berygtet hos modstanderholdene for sin ekstreme eksplosivitet på banen, og med det er det ment, at han kan komme op på en hastighed, der også ville være i den helt gode ende i NFL.
Derfor bliver han benyttet på alle mulige måder i angrebet hos Razorbacks, hvor han både griber, løber og kaster med bolden.
Han var faktisk på vej til at lægge drømmene om det helt store på hylden, efter han var færdig på Jackson State University, men omgangskredsen overbeviste ham om, at det var det forkerte.
- Min mor sagde til mig, at jeg ikke skulle stoppe, at jeg ikke skulle stoppe med at tro på, at jeg kunne blive til noget med amerikansk fodbold.
At jeg en dag kunne spille i NFL, siger Jairus Moll.
Fakta om Jairus MollAlder: 26 årHøjde: 175 centimerVægt: 84 kiloCollege: Jackson State UniversityDerfor begyndte han at kigge sig om efter muligheder, og ikke lang tid efter havde han lavet en aftale med Triangle Razorbacks.
Forude ventede nye oplevelser.
- Jeg havde aldrig før været i et fly i 12 timer, og da vi så lander i Danmark, så var det fyldt med sne.
Altså, jeg er fra Louisiana, hvor det altid er varmt, og så kommer jeg til det her.
- Der var sne den første uge, jeg kom hertil, så jeg ønskede slet ikke at gå uden for døren, forklarer Jairus Moll.
Men både han og Danny Higgins fandt sig hurtigt til rette i Danmark.
De startede på deres nye liv, hvor der ventede nye og spændende udfordringer.
Jairus Moll bliver brugt som et våben både til at kaste og gribe bolden.
For når man spiller amerikansk fodbold på universiteter i USA, handler det bare om træning næsten hver eneste dag.
I Danmark træner man to-tre gange om ugen, og derudover er der selvfølgelig en næsten daglig fysisk træning.
Men det efterlader nogle huller, og det håndterer Copenhagen Towers og Triangle Razorbacks på samme måde med deres udenlandske stjerner.
- Vi hjælper meget til i organisationen med skolearrangementer, hvor folkeskoler fra området kan prøve at spille amerikansk fodbold.
Vi lærer dem om spillet, og så håber vi selvfølgelig, at det kan tiltrække dem til at prøve det i vores klub, siger Danny Higgins.
Fakta om Danny HigginsAlder: 24 årFødt: Manahawkin, New JerseyHigh School: Southern Regional High SchoolCollege: Bridgewater State University- Der er jo rigtig mange af børnene, som aldrig har hørt om spillet før, så vi starter med de helt basale regler.
Men de plejer at få det rigtig sjovt, når de først får dragten på, siger Jairus Moll.
Danny Higgins har for længst lagt drømmen om en NFL-karriere på hylden, men andre store drømme i samme retning lever i bedste velgående.
Han håber nemlig på at kunne gå trænervejen, når han kommer tilbage til USA.
Hvilket niveau og hvornår er endnu uklart for ham, men derfor har nogle af de muligheder, som Copenhagen Towers har givet ham, også været fantastiske.
- Jeg har haft muligheden for at træne deres U16-hold, hvilket jeg har sat utrolig meget pris på.
Jeg holder virkelig meget af at kunne lære fra mig, og det har bare bekræftet mig i, at det er den vej, jeg vil gå, siger Danny Higgins.
For Jairus Moll lever drømmen stadig om at træde ind på Arrowhead Stadium, AT&T Stadium og de andre enorme stadions i NFL.
Han tror på, at det en dag kommer til at ske.
Det er bare spørgsmålet om vejen.
Jairus Moll blev den mest værdifulde spiller i Nationalligaen i 2018.
- Jeg kan mærke, at trænerne og holdkammeraterne stadig tror på, at jeg kan gøre det, og det gør jeg selvfølgelig også.
Det er stadig uklart, hvad fremtiden byder på efter denne sæson, men jeg har muligheder, siger den hurtige playmaker.
Han nævner, at der både er muligheder for ham i NFL og i XFL, som er en ny amerikansk fodbold-liga, der starter i 2020 og som vil være niveauet lige under NFL.
Mange spillere vil bruge den liga til at tage hoppet til det øverste niveau.
Inden vi finder ud af, om Jairus Moll når drømmen om NFL, og Danny Higgins bliver en stor træner, skal der dog lige spilles et kæmpe opgør på dansk grund først, hvor de to stjerner står overfor hinanden.
Danny Higgins bliver en af nøglebrikkerne for Copenhagen Towers.
Copenhagen Towers mod Triangle Razorbacks er et opgør, der ikke rigtig kan findes bedre i dansk amerikansk fodbold.
Towers har rekorden med flest sejre i Mermaid Bowl med otte, men Razorbacks er altså lige efter med syv.
Selvom sidste års Mermaid Bowl var utrolig tæt mellem de to rivaliserende hold og først blev afgjort helt til sidst, så er der ikke nogen tvivl om, at Copenhagen Towers har siddet på magten de senere år.
Den seneste kamp, som de tabte, var helt tilbage i april 2017 mod Søllerød Gold Diggers, så selvom opgørene for det meste er tætte mellem Towers og Razorbacks, så skal der findes noget unikt frem, hvis det jyske hold skal ende som danske mestre i år.
Det er første gang, at Danny Higgins spiller Mermaid Bowl, men planen er på papiret simpel.
- Vi skal bare fortsætte med det spil, som har fungeret for os gennem hele sæsonen.
Vi skal eksekvere godt og undgå at lave fejl.
De seneste vindere af Mermaid Bowl2018 Copenhagen Towers over Triangle Razorbacks2017 Copenhagen Towers over Søllerød Gold Diggers2016 Triangle Razorbacks over Copenhagen Towers2015 Triangle Razorbacks over Søllerød Gold Diggers2014 Copenhagen Towers over Aarhus Tigers2013 Copenhagen Towers over Triangle Razorbacks2012 Triangle Razorbacks over Søllerød Gold Diggers2011 Triangle Razorbacks over Søllerød Gold Diggers2010 Søllerød Gold Diggers over Triangle RazorbacksJa, det lyder simpelt, og statistikken går da også Copenhagen Towers' vej.
Men opgøret er meget større end bare en kamp for Jairus Moll.
Det var derfor, han besluttede at spille et år mere i Danmark.
- Jeg følte, at jeg efterlod noget i Danmark efter sidste års nederlag.
Jeg er her på en mission.
Det er at bringe mesterskabet hjem til Razorbacks.
Det er derfor, at jeg her.
Nu skal arbejdet gøres færdigt, siger han.
Måske bliver det begge profilers sidste kamp nogensinde på dansk grund, men det kan det godt leve med, fordi de har begge fået skrevet et kæmpe kapitel i deres historiebøger.
- Det har været en utrolig oplevelse.
De sidste syv måneder er fløjet afsted, og jeg har ikke fortrudt noget.
Det er herligt at lære om forskellige kulturer, siger Danny Higgins.
- Det her har været en af de bedste oplevelser i mit liv.
Danmark er blevet mit andet hjem, og jeg føler altid, at jeg kan komme tilbage hertil, siger Jairus Moll.
Den, der ler sidst, ler bedst.
Men hvem bliver det?
Bliver det favoritterne Copenhagen Towers med Danny Higgins i spidsen, eller får Jairus Moll lov til at gøre missionen færdig?
Det kan du finde ud af på DRTV i dag lørdag fra klokken 15.
45, når vi sender Mermaid Bowl direkte fra Gladsaxe Stadion.
FacebookTwitterKopier linkEmner:National Football League|USA|København|Amerikansk fodbold|Gladsaxe Stadion




https://www.dr.dk/nyheder/detektor/detektor-skipper-afviser-hoejere-benzinpriser-selvom-det-staar-i-partiets-egen

DetektorDetektor: Skipper afviser højere benzinpriser – selvom det står i partiets egen klimaplanGrøn check skal kompensere for de højere priser, siger Enhedslistens politiske ordfører.
"Det er simpelthen forkert", sagde Pernille Skipper, da Alex Vanopslagh fra Liberal Alliance sagde, at Enhedslisten foreslår at indføre højere benzinafgifter ligesom i Frankrig.
Af Camilla Stampe05.
okt.
2019 kl.
07.
45Bemærk: artiklen er mere end 30 dage gammelLæs opAlle partier undtagen Nye Borgerlige bakker nu op om regeringens mål om en CO2-reduktion i 2030.
Til gengæld er der uenighed om, hvordan målet skal nås.
I Debatten på DR2 tirsdag aften endte Enhedslistens politiske ordfører, Pernille Skipper, og Liberal Alliances politiske leder, Alex Vanopslagh, i en ophedet diskussion.
Diskussionen begyndte med en beskyldning rettet mod Pernille Skipper og Enhedslistens klimapolitik:- De brokker sig over de højere benzinafgifter i Frankrig.
Det er det, I foreslår at indføre.
Det er da simpelthen noget vrøvl at sige, at det er os liberale, der står for en Frankrig-situation, sagde Alex Vanopslagh.
Men den udlægning af Enhedslistens politik var Pernille Skipper ikke enig i:- Det er simpelthen forkert, svarede hun.
Senere i udsendelsen tilføjede hun:- Det er jo simpelthen fantastisk, hvordan I kan fremlægge Enhedslistens politik så forkert.
Altså man skulle tro, I ikke kan læse klimaplaner.
Det har Detektor fundet ud afDetektor har genlæst Enhedslistens klimaplan fra februar i år, og på side 13 står der:“Afgiften på diesel hæves fra 2020 med 69 øre pr.
liter svarende til 22 pct.
"Og:"Samtidig hæves benzinafgiften med 69 øre pr.
liter svarende til 15 pct.
”Hvad siger Pernille Skipper?
Pernille Skipper har været politisk ordfører for Enhedslisten siden 2016.
Pernille Skipper, der står i Enhedslistens egen klimaplan, at I vil hæve afgiften på benzin, så det, Alex Vanopslagh siger, er jo ikke forkert.
- Jo, det er faktisk forkert, fordi - og det er jeg ked af, at jeg ikke egentlig ikke fik lov til at uddybe i Debatten - når Enhedslisten foreslår det, så gør vi det med det formål at allokere alle pengene tilbage til dem med de laveste indkomster via det, man kalder den grønne check.
Vi ville stemme imod et forslag, der bare hævede benzinpriserne.
TIP DETEKTORDetektors redaktion modtager meget gerne tip om aktuelle påstande, vi bør faktatjekke.
Skriv til os på detektor@dr.
dkDet kan sagtens være, at I har nogle betingelser for, at benzinpriserne skal hæves, men der vel forskel på, at I har nogle betingelser og så at sige, at noget er direkte forkert.
- Nej, det er semantik.
Det kan vi selvfølgelig godt tage.
Men Enhedslisten vil sørge for, at vi kan omstille vores samlede bilpakke til el, så de mennesker, der i dag kører rundt i bezin- og dieselbiler og selvfølgelig har behov for en bil - for eksempel fordi de bor uden for de store byer - kan køre i meget mere klimavenlige biler.
Så du holder fast i, at det er forkert at sige, at Enhedslisten gerne vil indføre højere bezinafgifter?
- Hvis det står alene, så ja.
Så er det forkert.
Er der ikke ret stor forskel på, at du gerne vil uddybe noget og så bruge betegnelsen forkert om det, han siger?
- Det har jeg svaret på, men jeg vil gerne gøre det én gang til.
I den situation, vi står og diskuterer i, der henviser Alex Vanopslagh til situationen i Frankrig, hvor man bare har hævet benzinprisen.
Ja, han siger, at de brokker sig over benzinpriserne i Frankrig, og det er jo heller ikke forkert.
- Ja, det gør de.
Og så påstår han, at det er det, vi vil i Enhedslisten, og så siger jeg meget klart, at det er forkert.
Det vil vi ikke.
Vi vil faktisk det modsatte.
- Så kan du sagtens være semantisk og sige, at i forhold til den isolerede sætning, han siger, og den ene sætning, jeg siger, er det muligvis ikke en korrekt brug af ordet ‘forkert’.
- Men i den sammenhæng, hvor vi taler om situationen i Frankrig, hvor man netop har indført en såkaldt grøn afgift uden at tænke på de sociale slagsider, der beskylder Alex Vanopslagh mig for at ville det.
- Og der siger jeg - meget hårdt og måske følelesladet - at det er forkert, for det er vitterligt det stik modsatte af det, Enhedslisten vil med vores klimapolitik.
Hør historien og ugens andre Detektor-historier her:FacebookTwitterKopier linkEmner:Alex Vanopslagh (politiker)|Enhedslisten|Pernille Skipper (politiker)|Frankrig|Miljøpolitik




https://www.dr.dk/nyheder/politik/live-tv-enhedslisten-holder-aarsmoede-0






https://www.dr.dk/nyheder/indland/tilsyn-med-boernehaver-og-vuggestuer-kritiseres

IndlandTilsyn med børnehaver og vuggestuer kritiseresNogle kommuner er ikke ude at observere, hvad der foregår i institutionerne.
Det vækker kritik.
Se, hvordan din kommune fører tilsyn.
© drAf Louise Damløv, Maria Rise Børjesen og Nis Kielgast05.
okt.
2019 kl.
08.
00Læs opNår Otto på fire år bliver afleveret i børnehaven, regner hans mor med, at han får en tryg og omsorgsfuld dag, indtil hun kommer og henter ham igen.
- Det vigtigste for mig er, at han er glad for at være her, siger Christina Daugaard Spøhr.
Hun har netop vinket farvel til Otto.
Han sidder i vinduet ud mod parkeringspladsen sammen med sin yndlingspædagog.
Det er kommunernes ansvar, at Otto og andre børnehave- og vuggestuebørn har det godt i institutionen.
De har nemlig ansvar for kvaliteten i daginstitutionerne og skal derfor føre tilsyn med institutionerne.
Men når kommunerne fører tilsyn, foregår det på meget forskellige måder, og ikke alle holder godt nok øje med kvaliteten.
Sådan lyder det fra to forskere på området på baggrund af en rundspørge, DR Nyheder har lavet til alle landets kommuner, hvor 80 kommuner har svaret.
Otto på fire år vinker til sin mor, da hun går ud mod bilen.
(© dr)Observerer ikke i institutionen24 ud af de 80 - altså næsten en tredjedel - svarer, at de ikke som standard fører såkaldt observerende tilsyn.
Altså et tilsyn, hvor en tilsynsførende med jævne mellemrum kommer ud i institutionen og holder øje med hverdagen.
- Det er kritisk, hvis kommuner ikke bruger observerende tilsyn, for så ved vi reelt ikke, hvad der foregår i daginstitutionerne, siger Charlotte Ringsmose.
Hun er forsker i dagtilbud og børns trivsel ved Aalborg Universitet.
Nogle af kommunerne fører kun observerende tilsyn i udvalgte institutioner, mens andre slet ikke bruger observation, når de fører tilsyn.
- Der er en potentiel risiko for, at der er noget, som ikke bliver opdaget, og noget som dagtilbuddet ikke bliver opmærksomme på, at de skal arbejde med, siger Andreas Hougaard, der også forsker i dagtilbud og tilsyn hos Danmarks Evalueringsinstitut.
Observerende tilsynKommunerne blev i rundspørgen spurgt, om de i tilsyn har "observation, hvor den tilsynsførende opholder sig i daginstitutionen i en rum tid og observerer hverdagen og den pædagogiske praksis".
De 80 kommuner svarer:Ja: 56Ja, i udvalgte: 11Nej: 13Kilde: DR Nyheders rundspørge.
Spørgeskemaet er sendt til 98 kommuner.
80 har besvaret det i perioden 18.
til 30.
juni 2019.
Spørgeskemaer og interviews i stedet forI stedet for observerende tilsyn skriver kommunerne i rundspørgen, at de bruger spørgeskemaer, som forældre og medarbejdere eksempelvis svarer på.
De svarer også, at de interviewer lederen, og at de indhenter data om for eksempel sygefravær.
Men det er ikke altid godt nok, vurderer forskerne.
- Hvis man har en daginstitution, hvor der er gået noget galt - at der for eksempel er en irettesættende kultur, eller at der er meget skældud, så er det ikke sikkert, at man fremhæver det, hvis man sidder i et dialogbaseret tilsyn, siger Charlotte Ringsmose.
Heller ikke Andreas Hougaard mener, at de andre former for tilsyn er gode nok.
Det har store konsekvenser for børnene, hvis de færdes i dagtilbud med ringe kvalitet.
Det har stor betydning for deres trivsel og udviklingCharlotte Ringsmose, forsker- Der får man jo en andenhåndsviden om det, der foregår i dagtilbuddet, siger han og fortsætter:- Der er jo nogle ting, man ikke kan se i interview eller på papir - eller i hvertfald kan få bedre viden om, når man observerer.
Det er for eksempel tonelejet og måden, samtalerne mellem pædagogerne og børnene foregår på.
Og det går i sidste ende ud over børnene, hvis en dårlig kultur i institutionen ikke bliver opdaget, lyder det fra Charlotte Ringsmose.
- Det har store konsekvenser for børnene, hvis de færdes i dagtilbud med ringe kvalitet.
Det har stor betydning for deres trivsel og udvikling, så det er meget vigtigt, at der bliver skabt et tilsyn, som sikrer, at vi har den kvalitet, vi skal have i vores dagtilbud, siger hun.
Tilsynsførende: Observation er afgørendeI Ottos institution i Ballerup vest for København fører kommunen med cirka halvandet års mellemrum observerende tilsyn.
Her kommer en tilsynsførende fra kommunen ud og holder øje med, hvordan hverdagen foregår.
- Jeg kigger på, hvordan pædagogerne er sammen med børnene, siger Lena Høgh.
Jeg er blikket udefra, som kan gøre folk opmærksomme på nogle ting, som de ikke selv ser, når man står i det.
Lena Høgh, tilsynsførendeHun sidder som oftest nogle timer på samme stue og iagttager pædagoger og børn.
- Når jeg kommer ind på stuen, så sætter jeg mig i et hjørne af stuen, hvor jeg ikke sidder i vejen og sidder bare der og skriver ned, hvad jeg ser.
Hun er enig med forskerne i, at den observerende del af tilsynet er vigtig - også for at sikre kvaliteten i institutionerne.
- Den er afgørende for, at jeg synes, at jeg har ført et kvalificeret tilsyn, siger hun.
- Jeg er blikket udefra, som kan gøre folk opmærksomme på nogle ting, som de ikke selv ser, når man står i det.
I videoen nedenfor kan du høre Lena Høgh uddybe, hvorfor den observerende del af tilsynet er vigtig for hende:Leder: Vi får meget ud af detOgså lederen i institutionen, Marianne Bille, er glad for, at kommunen netop har observerende tilsyn, selv om hun som leder også bliver nervøs, inden Lena Høgh kommer på besøg.
Det er selvfølgelig noget, der kan give lidt ondt i maven, inden vi skal observeres, men vi får så meget ud af det.
Marianne Bille, leder- Det er selvfølgelig noget, der kan give lidt ondt i maven, inden vi skal observeres, men vi får så meget ud af det.
Hun har i et tidligere job også prøvet et dialogbaseret tilsyn, som byggede på en samtale med den tilsynsførende.
Og det var ikke ligeså godt, siger hun.
- Vi får øje på nogle ting, som vi ikke helt selv har blik for i det observerende tilsyn.
Også Ottos mor bakker op om det observerende tilsyn:- Jeg føler mig tryg ved, at der kommer andre mennesker ind udefra og ser dagligdagen.
I videoen nedenfor kan du høre Marianne Bille fortælle om forskellen på de forskellige former for tilsyn, hun har prøvet:KL: Der er plads til forbedringerI dagtilbudsloven står der ikke, hvordan kommunerne skal føre tilsyn, men kun at det er kommunernes opgave at føre tilsyn, og at dagtilbuddene er deres ansvar.
Hos Kommunernes Landsforening erkender man, at der er plads til forbedring, når det kommer til tilsyn i nogle af landets kommuner.
- Der er grund til at stå på tæer og overveje, om vi skal gøre noget lidt anderledes og måske også have en overvejelse om, om det observerende tilsyn er noget, vi skal gøre endnu mere end tidligere, siger Peter Panulla Toft, der er kontorchef for børn, unge og folkeskole.
Han understreger samtidig, at langt de fleste kommuner gør et godt stykke arbejde, og at det observerende tilsyn ikke er den eneste måde at føre tilsyn på.
- Der er også mulighed for at få andre ledere af daginstitutioner ud, have en dialog med ledelsen og spørge forældrene om deres oplevelse.
Der er mange redskaber i sådan en tilsynsredskabskasse, som er gode at stå på, og det observerende tilsyn er et af dem.
Det siger lovenI dagtilbudsloven fremgår det, at dagtilbuddene er kommunernes ansvar, og at de derfor skal føre tilsyn med institutionerne.
Men der er ikke noget krav til, hvordan eller hvor ofte kommunerne skal føre tilsyn.
Det er dog et krav, at de skal føre tilsyn med, om institutionerne lever op til dagtilbudsloven.
Kilde: Retsinformation.
dkNyt partnerskab skal forbedre tilsynMen for netop at forbedre tilsynet rundt omkring, inviterer KL nu alle kommuner til at indgå i et partnerskab, der skal løbe over et til to år, som netop skal have fokus på at forbedre tilsynet rundt omkring.
- Vi inviterer medarbejdere, daginstitutionesledere, kommunale folk med ansvar for tilsyn ind til en række møder og en løbende udveksling af, hvor den bedste praksis er, hvor der kan være udfordringer, og hvordan vi håndterer de udfordringer fremadrettet, siger Peter Pannula Toft.
Det har ikke været muligt at få en kommentar fra børne- og undervisningsminister Pernille Rosenkranz-Theil (S), men hun har tidligere sagt, at der skal være mere standardiserede krav til tilsyn, og at tilsynet skal skærpes.
Her er spørgsmålene, kommunerne har svaret på:•Hvilke af følgende metoder bruger din kommune i forbindelse med tilsyn i de kommunale daginstitutioner?
•Interview/samtale, hvor den daglige leder deltager•Interview/samtale, hvor en eller flere medarbejdere deltager•Gennemlæsning af dokumenter fra dagtilbuddet som eksempelvis læreplaner, evalueringer og handleplaner•Indhentning af data fra kommunens registre om eksempelvis trivsel, skoleudsættelse og sygefravær•Observation, hvor den tilsynsførende opholder sig i daginstitutionen i en rum tid og observerer hverdagen og den pædagogiske praksis•Systematiske spørgeskemaundersøgelser til børn, forældre, leder og pædagoger•På kortet længere oppe i artiklen kan du se, hvad din kommune har svaret•Spørgeskemaet er sendt til 98 kommuner.
80 har besvaret det i perioden 18.
til 30.
juni 2019.
FacebookTwitterKopier linkEmner:Kommunernes Landsforening|Socialforhold|Børnepasning|København|Danmarks Evalueringsinstitut




https://www.dr.dk/nyheder/politik/enhedslisten-med-ideologisk-krav-skat-skal-igen-have-adgang-til-private-haver

PolitikEnhedslisten med ideologisk krav: Skat skal igen have adgang til private haverPartiet vil give skattevæsenet lov til igen at lave kontrol af byggerier på privat grund.
Fra 2012 - 2015 udførte Skat kontrol på privat grund 508 gange.
Af Daniel Myrup og Nicolas S.
Nielsen05.
okt.
2019 kl.
08.
29Bemærk: artiklen er mere end 30 dage gammelLæs opSkattevæsenet skal igen have lov til at forcere havelågen og kontrollere private grunde for at undersøge, om der foregår byggeri med sort arbejde.
Det skal skattevæsenet vel at mærke kunne med en dommerkendelse.
Sådan lyder et af de ideologiske krav fra regeringens støtteparti Enhedslisten, der med et nyt udspil imod såkaldt social dumping lægger op til, at skattemyndighederne igen får beføjelser på privat område - og altså på private grunde.
Det betyder deres forslagForslaget om at give skattevæsenet øgede beføjelser til at kunne kontrollere byggepladser på villaveje er en del af deres udspil om social dumping.
Udspillet er et forsøg på at bekæmpe sort arbejde, svindel med løn og skat på byggepladser.
Skattevæsenets mulighed for at kontrollere på privat grund skal ifølge Enhedslisten kun være aktuel, hvis man kan se fra gaden, at der foregår 'økonomisk aktivititet.
'Samtidig kræver partiet, at der årligt sættes yderligere 50 millioner kroner af til at styrke skattevæsenet og Arbejdstilsynet, således at de får samme adgang til at "kontrollere byggepladser på villaveje", som politiet har til at efterforske på privat grund.
I regeringens finanslovudspil har den afsat 480 millioner over en fireårig periode til at styrke Arbejdstilsynet og skattevæsenet.
Det svarer til 120 millioner om året, men her vil Enhedslisten altså tilføje yderlige 50 millioner.
Kravene tager Enhedslisten med ind i de finanslovsforhandlinger, der begynder på mandag med en række sættemøder.
- Der er et problem med nogle virksomheder, som ikke betaler den skat, de skal, og som heller ikke har ordentlige løn- og arbejdsforhold for deres ansatte.
Og det er ikke kun et problem, fordi det er konkurrenceforvridende, men det er også rigtig mange skattepenge, vi som samfund går glip af, siger partiets ordfører for social dumping, Victoria Velásquez (EL).
Der er vigtigere opgaver og mere alvorlig kriminalitet, som Skat burde bruge energien på.
Rasmus Jarlov, skatteordfører, De KonservativeUdspillet mod social dumping kommer i forbindelse med partiets udskudte årsmøde, der afholdes i København denne weekend.
Sort arbejde i vækstKravet skal blandt andet ses i lyset af, at mængden af sort arbejde i Danmark ifølge en rapport fra Rockwool-fonden i december steg fra 2016 til 2017.
Konkret er mængden af sort arbejde steget fra 1,7 procent i 2016 målt i forhold til bruttonationalproduktet til 2,2 procent i 2017.
- Når problemet er stigende, så er der behov for at give nogle flere værktøjer, siger Victoria Velásquez.
Hvis Enhedslisten finder et flertal til forslaget, vil det ikke være første gang, skattevæsenet får beføjelser til at åbne havelågen og kigge indenfor i borgernes private byggeprojekter.
Det fik Skat også i 2012, da et politisk flertal bestående af Socialdemokratiet, Radikale, SF og Enhedslisten stemte for loven.
I 2015 fjernede de blå partier imidlertid muligheden igen.
'Lugter af Østeuropa i efterkrigstiden'Inden forslaget har fået ben at gå på, møder det kritik fra flere kanter.
De Radikale mener, at forslaget bringer tanker tilbage fra en dyster tid:Social dumping-udspilEnhedslisten vil have indsatsen mod social dumping på finansloven 'efter flere års vanrøgt'.
Deres udspil indeholder fire forslag:Der skal indføres en lov om kædeansvar for hovedentreprenører og levenrandører, så de er ansvarlige for eventuelle forsømmelser over for det offentlige.
Der skal indføres obligatorisk id-kort i byggebranchen.
Udenlandske arbejdsgivere skal stille med 20.
000 kroner i en dansk bank per ansat.
Det skal være en garanti, hvis de forlader Danmark med ubetalte bøder.
Myndighederne 'Skat, politi og Arbejdstilsynet' skal styrkes med yderligere 50 millioner foruden at øge deres beføjelser i kontrolarbejde.
Kilde: Enhedslisten- Vi er imod overvågning.
Med det sagt så synes vi, det her forslag lugter af Østeuropa i efterkrigstiden, hvor myndighederne skal kunne gå rundt og kontrollere borgerne.
Hvis vi skal genoprette tilliden til vores myndigheder, synes vi ikke, det er vejen at gå, siger skatteordfører Kathrine Olldag (RV).
Men Enhedslisten mener, at den sammenligning er 'helt på månen', da De Radikale i 2015 stod på mål for det forslag, Enhedslisten nu rejser.
Når det drejer sig om, at skattevæsenet skal kunne kigge ind fra gaden og derfra have ret til at tjekke op på, om alt går efter loven, så er det jo overvågning?
- Det er arbejdspladsen, der er hovedfokus her, og når du har en arbejdsplads og medarbejdere, der udfører et stykke arbejde, så er det vigtigt, at vi kan sikre, at de følger reglerne.
Uagtet om det er en carport eller en metro, der bliver bygget, så skal loven overholdes, siger Victoria Velásquez.
I betragtning af at sort arbejde er et reelt problem, der skal bekæmpes på villaveje, så synes vi, det er en passende mulighed at give myndighederne tilbage.
Torben Liborius, erhvervspolitisk direktør, Dansk ByggeriSkatteminister Morten Bødskov (S) havde ikke mulighed for at stille op til interview, men er i et skriftligt svar ikke afvisende over for idéen.
- Socialdemokratiet deler Enhedslistens bekymring for den generelle kontrolindsats.
Derfor drøfter vi naturligvis gerne alle gode idéer til en styrkelse af kontrollen med for eksempel sort arbejde, skriver ministeren til DR Nyheder.
SF klar til forhandling - K er indædt modstanderTilbage i december sagde Nicolai Wammen, der ved den lejlighed havde titel af politisk ordfører for Socialdemokratiet, at partiet var klar til at fjerne forbuddet mod Skats kontrol på private grunde, hvis partiet vandt valget.
Regeringens andet støtteparti SF er for Enhedslistens forslag, "når der er håndværkere på grunden," oplyser finansordfører Lisbeth Bech Poulsen til DR Nyheder.
Kampen om, hvorvidt skattemyndighederne skal stoppe ved havelågen eller have lov til at passere, har historisk været et slag mellem de røde partier og de borgerlige partier i Folketinget.
I Det Konservative Folkeparti ser skatteordfører Rasmus Jarlov ingen grund til at ændre på reglerne, svarer han i en sms til DR Nyheder:- Der er vigtigere opgaver og mere alvorlig kriminalitet, som Skat burde bruge energien på, skriver Rasmus Jarlov.
'Passende værktøj'I brancheorganisationen Dansk Byggeri tager man vel imod Enhedslistens forslag.
- I betragtning af at sort arbejde er et reelt problem, der skal bekæmpes på villaveje, så synes vi, det er en passende mulighed at give myndighederne tilbage.
Derfor støtter vi Enhedslisten i deres forslag, siger erhvervspolitisk direktør hos Dansk Byggeri Torben Liborius.
Ifølge Rockwool Fondens Forskningsenhed, der har undersøgt mængden af sort arbejde i Danmark, så er det personerne, som allerede udfører sort arbejde, der gør det i endnu højere grad.
Da loven blev vedtaget i 2012, truede oppositionen med at sende loven til folkeafstemning, som 60 folketingsmedlemmer kan kræve.
I 2018 blev Skat nedlagt til fordel for syv underafdelinger, der tilsammen udgør skattevæsenet.
FacebookTwitterKopier linkEmner:Lisbeth Bech Poulsen (politiker)|Rasmus Jarlov (politiker)|Skat|Skatter og afgifter|København




https://www.dr.dk/sporten/fodbold/superliga/minut-minut-aab-vinder-sikkert-over-nordjysk-lillebror






https://www.dr.dk/nyheder/indland/orgasmer-det-er-da-noget-maend-faar-kvinder-kommer-sidst-i-orgasmeraeset-og-det-er

IndlandOrgasmer?
Det er da noget mænd får!
Kvinder kommer sidst i orgasmeræset, og det er en overset ligestillingskampMen bare rolig, mand!
Det er faktisk ikke din skyld, siger eksperterne.
Af Esben Rud Ammundsen og Mathilde Valsgaard Hansen05.
okt.
2019 kl.
07.
57Læs opNår mænd og kvinder har haft sex, så kan fyren næsten altid smide armene i vejret og puste tilfredsstillet ud.
Hvis man ændrer forestillingen om, hvad sex er, så er der håb for, at vi kan blive lidt mere ligeDitte, 23 år, singleOg tit ligger kvinden skuffet tilbage.
Det var måske rart, men der var ikke meget sol, måne og stjerner over oplevelsen.
I USA kalder de fænomenet 'The Pleasure Gap'.
Det er i bund og grund et udtryk for den ulighed, der hver dag finder sted i soveværelser (og ja: i køkkener, biler og naturen) over hele verden, hvor langt flere mænd end kvinder får orgasme.
Og Nydelsespanelet her kan godt genkende problemet:The Pleasure Gap - det ved vi om orgasme-ulighedI PARFORHOLD:I heteroseksuelle forhold svarer 95 % af mændene, at de kommer “ofte til altid” under samleje.
Af kvinderne i forhold er det 65 %, der kommer “ofte til altid”, mens det er 86 % af lesbiske kvinder i forhold.
SINGLER:Der findes flere forskellige studier, der peger på, at uligheden i nydelse og orgasme er meget større, når man ser på personer, der ikke er i faste forhold.
Et amerikansk studie fra 2012 fandt, at manden har over dobbelt så stor chance for at få en orgasme ift.
kvinden første gang, de har sex.
Kvinderne får orgasme i 37% af tilfældene og mændene 80% af gangene ved første samleje.
Kilde: Springer Science+Business Media New York 2017 og American Sociological Association 2012.
- Vi ved, at kvinder får langt færre orgasmer end mænd.
Det siger Laurie Mintz, der er professor ved University of Florida, hvor hun forsker og underviser i seksualitet og nydelse.
Og hun har en pointe, som hun synes er vigtig.
- The Pleasure Gap handler ikke om biologi, det handler om kultur.
Allerede i 1950'erne lærte forskningen os, at mænd og kvinder faktisk kommer lige hurtigt, når vi onanerer.
Når vi altså bliver stimuleret korrekt.
Og fra nyere undersøgelser ved vi, at de kvinder, der har sex med andre kvinder, langt oftere kommer helt i mål, end de kvinder, der har sex med mænd.
Den rygende pistolKvindens orgasme er omgivet af mange myter og mange misforståelser.
Og nogle mænd synes, det er svært at betjene klitoris.
Men i virkeligheden er orgasmen slet ikke så kompliceret, som vi går og tror.
Illustration: Mette Ehlers- Den rygende pistol i hele den her sammenhæng, det er jo, at lesbiske kvinder har knækket koden.
Deres orgasmehyppighed ligger på højde med heteroseksuelle mænds, siger Ditte Winkel, der er sexolog.
Ifølge Laurie Mintz, så er der særligt én, stor og stiv årsag til The Pleasure Gap.
Penetrationssex (ind-ud-ind-ud-sex) har nemlig fået al for meget opmærksomhed, siger hun.
- Vi bliver nødt til at forstå, at det her er en ulighed, som der skal rettes op påLaurie Mintz, professor ved University of Florida- Idéen om, at kvinder skal kunne komme fra penetrations-samleje alene, det er den største årsag til, at vi har orgasme-ulighed.
Hun mener, vi bliver nødt til at forstå, at det her er en ulighed, der skal rettes op på.
Blandt voksne i etablerede parforhold er orgasme-uligheden stor.
Og den er endnu større blandt unge og singler.
Faktisk har manden cirka dobbelt så stor chance for at komme som kvinden, når de har sex sammen for første gang.
Nydelsespanelets deler deres egne erfaringer med orgasme-ulighed her:- Det sker ligesom bare ikkeVi har bedt seks modige venner og studiekammerater om at tage en ærlig snak om det svære emne.
De kender alle sammen til orgasme-ulighed, og de ved, hvordan den opleves i virkeligheden.
NydelsespaneletMalthe, Sophie, Linda, Lasse, Kirstine og Ditte er studiekammerater.
Nogle har kærester, mens andre er singler.
I denne artikel bruger vi kun deres fornavne af hensyn til deres privatliv.
- Jeg går aldrig ind til sex med en forventning om, at jeg skal have en orgasme.
For så ville jeg bare blive virkelig skuffet hver gang, siger 24-årige Sophie, der er single.
At der er forskel på, hvor mange orgasmer, mænd og kvinder får, er heller ikke noget, der kommer bag på drengene.
- Jeg tror ikke, at jeg har fået nogle piger til at komme, før jeg mødte min nuværende kæreste, siger 22-årige Malthe.
Hvor kommer orgasme-uligheden fra?
Det undersøger podcasten Den Daglige Dosis her:Orgasme?
Det er da noget mænd får!
Derfor har kvinderne tabt orgasmeræsetKvinde, tag din orgasmeStil spørgsmål til Ditte WinkelSexolog Ditte Winkel sidder klar til at svare på spørgsmål på dr.
dk kl.
13.
00.
Har du et spørgsmål til hende, kan du allerede stille det nu - lige her.
En orgasme er ikke noget, man får.
Det er noget, man tager!
Den besked til kvinderne har Astrid Højgaard, der er lektor og overlæge på Sexologisk Klinik ved Aalborg Universitetshospital.
- Evnen til at få orgasme er blevet et symbol på, hvordan kvinden fungerer, og hvor tilfreds hun er med sit liv og sin seksualitet.
Kvinders udeblivende orgasmer er det største, enkeltstående problem i danskernes sexliv, mener hun, men hun slår fast: Der er altså ikke mændenes skyld.
- Det er pragtfuldt at kunne lægge ansvaret for egen nydelse over på andre.
Men man skal også selv tage ansvar i det her.
Mand, det er ikke din skyld- En orgasme er ikke noget, man får.
Det er noget, man tager!
Astrid Højgaard, lektor ved Sexologisk Klinik, Aalborg UniversitetshospitalKære mand, der har læst hele vejen hertil i artiklen.
Op med hovedet.
Eksperterne er enige om, at det ikke kun er mænds ansvar at få kvinder til at komme.
- Jeg bebrejder ikke mænd.
Jeg bebrejder kulturen og samfundet, siger Laurie Mintz.
Hun peger på medierne, filmindustrien, pornoen og dårlig seksualundervisning som nogle af de ting, der kan forklare uligheden.
Og så er den også helt galt med den måde, som vi taler om sex på, siger hun.
- Vi bruger 'sex' og 'samleje' som ord for det samme.
Og på den måde ligger der en forventning om, at samlejet er det vigtigste.
Selvom det er de færreste kvinder, der kan få orgasme bare ved samleje.
Penetration er en showstopperDet er kun 20-25 % af kvinder, der kan opnå en orgasme ved penetrationssex.
Her diskuterer Nydelsespanelet hvor vigtig penetration er for sex:Penetration - sådan får kvinder (ikke!
) orgasmeEn stor britisk undersøgelse fra 2017 fandt, at det var hver fjerde kvinde, der kunne opnå orgasme ved penetrationssex, og samme år fandt en amerikansk undersøgelse, at det var færre end hver femte.
Fire ud af 10 kvinder opnår større nydelse ved onani end ved sex.
Det kan man læse i verdens største onani-studie fra 2019.
I 1953 slog den amerikanske forsker Alfred Kinsey fast, at kvinder og mænd er gennemsnitligt lige lang tid om at kunne få en orgasme, når de stimulerer sig selv.
Det tager i gennemsnit fire minutter for begge køn.
Kilde: Dr David Delvin & Christine Webber 2017 og Center for seksuel sundhedsfremme, Indiana University 2017 og Alfred Kinsey 1953 og Tenga 2019.
Alligevel er penetration ofte dét, som vi forbinder med sex.
Tænk selv på, hvordan du ville besvare spørgsmålet 'hvornår havde du sex første gang?
' og overvej, hvorfor vi kalder alt det, der leder op til tissemand-i-tissekone for 'forspil'.
Det er idéen om penetration, der gør, at vi går ind til akten med nogle lidt forvrængede forventninger, mener Laurie Mintz- Både mænd og kvinder går ind til akten og regner med, at det er sådan, det bør foregå.
Vi skal have lært folk, at klitoris er kvindens vigtigste sex-organ.
Vi bliver nødt til at få sagt højt, at god sex for både manden og kvinden involverer både stimulering af klitoris og penetraton.
Også i nydelsespanelet har de oplevet, at penetrationen var det, som alt andet kredsede om.
- Hvis man som kvinde ikke kan komme af penetrationssex, så kan jeg godt få tanken: 'Åh nej.
Nu er vi allerede nået dertil.
Så er min chance for at få orgasme slut', siger 24-årige Kirstine.
Bestyrelseslokaler og soveværelserØremærket barsel til far, kønskvoter i bestyrelser og ligeløn.
Det er nogle af de ligestillingsdiskussioner, som fylder rigtig meget lige nu.
- Det her er ét af de eneste ligestillingsområder, hvor vi faktisk ikke er i gang med at fikse det!
Laurie Mintz, professor ved University of FloridaOg i følge Laurie Mintz, så burde man kæmpe ligeså meget for lighed i soveværelset som i bestyrelseslokalet.
- Det her er et af de eneste ligestillingsområder, hvor vi faktisk ikke er i gang med at fikse det!
Prøv at forestille dig, at det var den anden vej rundt.
Og at det var mænd, der fik så mange færre orgasmer.
- Så tror jeg, at det var noget, som vi allerede ville have kigget nærmere på, siger Laurie Mintz.
Og samme tankeeksperiment udsætter Sophie sin studiekammerat Malthe for i videoen herover.
- Det ville da være skidenederen.
Det har du helt ret i.
Det har jeg da ingen interesse i, indrømmer han og griner.
Let's talk about - alt det, der er godt for migSå årsagerne til orgasmeuligheden er mange.
Men én løsning ligger altså lige for.
- Man skal kommunikere.
Man kan bruge sit sprog, men man kan også bruge sin krop til at vise, hvad der virker, siger overlæge Astrid Højgaard.
Det kan være ret akavet at tale om, men det gør Nydelsespanelet her:Men for at kunne lære fra sig og fortælle sin partner, hvad man kan lide, kræver det meget ærlighed, og så bliver man nødt til at vide, hvad der duer.
Selvom mange kvinder først skal finde svaret på dét, så kan mændene sagtens hjælpe til imens.
- Mændene kan være imødekommende og nysgerrige.
Se kvinder som en åben bog, i stedet for at se os som et puslespil på tusind brikker, forklarer Ditte Winkel.
Læs også:Kritik af seksualundervisningen: For lidt fokus på nydelse og orgasmerSæt farten ned i orgasmeræsetGenerelt lyder de gode råd: Vær nysgerrig.
Vær tålmodig.
Snak sammen.
Rejsen mod flere orgasmer skal være sjov og nydelsesfuld for begge parter - og ikke hårdt arbejde.
- Sex kan sagtens være fantastisk, selvom der ikke er orgasme til stede.
Og for nogle par står jagten på orgasme i vejen for, at de kan nyde, siger Ditte Winkel.
Hun synes, at der skal være mere nydelse.
Og når der så er orgasme involveret, så skal det være noget, begge parter har glæde af.
For verden ville blive et bedre sted, hvis vi gør en indsats for at løse orgasmeuligheden og får løftet kvinders orgasme-hyppighed op i nærheden af mændenes, er Laurie Mintz ikke i tvivl om.
- Så ville vi leve i en verden, hvor kvinder føler sig seksuelt handlekraftige.
Og mænd vil blive lykkeligere, fordi de har lært kvindens vej til orgasme at kende, og det vil befri mændene for et stort pres, siger hun.
FacebookTwitterKopier linkEmner:Seksualitet|Aalborg Universitetshospital|Sexologisk Klinik|Florida|Astrid Højgaard (læge)




https://www.dr.dk/nyheder/udland/iran-loslader-australske-rejsebloggere

UdlandIran løslader australske rejsebloggereBloggerne Jolie King og Mark Firkin fra Perth har været fængslet i Iran siden juli på mistanke om spionage.
Turister på besøg i Teheran.
Turisterne på billedet har ingen relation til de to australske rejsebloggere.
05.
okt.
2019 kl.
06.
23Bemærk: artiklen er mere end 30 dage gammelLæs opDe to australske rejsebloggere Jolie King og Mark Firkin er blevet løsladt fra deres varetægt i Iran.
Samtidig er alle anklager mod dem blevet droppet.
Det oplyser Australiens udenrigsminister, Marise Payne, lørdag.
Hun kalder forhandlingerne med Iran om parrets løsladelse for "meget følsomme".
- De er på vej til Australien, hvor de vil blive genforenet med deres familier, siger udenrigsministeren til journalister i Sydney.
- De er ved godt mod og ved godt helbred, tilføjer hun.
Parret Jolie King og Mark Firkin fra Perth havde dokumenteret deres jordomrejse på sociale medier gennem de seneste to år, da de pludselig ikke lod høre fra sig længere efter at have sendt opdateringer fra Kirgisistan og Pakistan for omkring tre måneder siden.
Taget billeder af militære faciliteterSenere viste det sig, at de var blevet tilbageholdt i Iran.
Ifølge iranske myndigheder havde de to taget billeder af militære faciliteter nær Teheran-provinsen med en drone uden tilladelse.
De blev derfor anholdt på mistanke om at have bedrevet spionage.
Anholdelserne fandt sted, efter at den australske regering i Canberra havde meddelt, at Australien vil støtte en amerikanskledet beskyttelsesmission i Den Persiske Bugt ved at sende en fregat og et overvågningsfly.
En tredje australsk statsborger er fortsat tilbageholdt i Iran.
Det er ekspert i politik i Mellemøsten Kylie Morre-Gilbert, der er ansat på Melbourne University.
Hun har siddet fængslet siden oktober sidste år.
Kompliceret og igangværendeUdenrigsminister Marise Payne kalder Moore-Gilberts situation for "kompliceret" og "igangværende".
- Hun har været tilbageholdt i et godt stykke tid nu.
Hun har været igennem det iranske retssystem og er blevet dømt, siger udenrigsministeren.
- Vi accepterer ikke de anklager, hun er blevet dømt for, og vi vil forsøge at få hende tilbage til Australien, tilføjer hun.
Marise Payne afviser at give yderligere detaljer om anklagerne mod Kylie Morre-Gilbert.
Tidligere har det været fremme, blandt andet i The Sydney Morning Herald, at Kylie Morre-Gilbert er blevet idømt en straf på ti års fængsel.
/ritzau/AFPFacebookTwitterKopier linkEmner:Iran|Australien|Perth|Canberra|Kirgisistan




https://www.dr.dk/nyheder/kultur/film/vanvittig-psykopat-og-moerkt-freakshow-se-jokers-vilde-forvandling-gennem-tiden

Film og serierVanvittig psykopat og mørkt freakshow: Se Jokers vilde forvandling gennem tidenJokeren, der er aktuel i ny film, er blevet mørkere med tiden.
Af Christopher Strandberg og Mathis Birkeholm Duus (Grafik)05.
okt.
2019 kl.
07.
00Bemærk: artiklen er mere end 30 dage gammelLæs opHvid maling i ansigtet, fedtet grønt hår og rød læbestift tværet ud på læberne.
Det er ikke til at tage fejl: Der er fare på færde, når den psykopatiske og kriminelle galning Jokeren bliver sluppet løs.
Og det gør han i disse dage, hvor den nye biograffilm 'Joker' har premiere.
Læs også:6 stjerner!
Årets mest hypede film ryster anmelderKort om 'Joker'Filmen har Joaquin Phoenix i hovedrollen.
Robert de Niro og Zazie Beetz har biroller.
Todd Philips har instrueret filmen.
Han har tidligere lavet komedier som 'Tømmermænd i Vegas' og 'Tømmermænd i Thailand'.
'Joker', der bygger på DC Comics fortælling om Batman, er den første oprindelseshistorie om superheltens ærkefjende, Jokeren.
Filmen har premiere torsdag den 3.
oktober.
Jokeren er portrætteret i utallige film, tv-serier, tegneserier, bøger og videospil.
Du husker måske Jack Nicholsons præstation i 'Batman'?
Eller også blev du forført af Heath Ledgers version af skurken i 'The Dark Knight'?
For det er netop værker som disse, der har gjort Jokeren til en af de mest ikoniske og elskede skurke nogensinde.
Jokeren ville dog ikke have eksisteret uden superhelten Batman, der i 1939 blev skabt af DC Comics.
Filmen 'The Man Who Laughs' er instrueret af ekspressionisten Paul Leni og bygger på Victor Hugos roman med samme navn.
(© Ritzau Scanpix)Helten med den sorte maske og kappe blev hurtigt en populær skikkelse blandt tegneseriefans – men der manglede noget.
Skaberne af tegneserieuniverset savnede en ærkefjende, der kunne give flagermus-helten kamp til stregen.
Inspirationen til Jokeren fik folkene bag Batman-tegneserien fra stumfilmen 'Manden, der ler' fra 1928.
Her spiller Conrad Veidt karakteren Gwynplaine, der dømmes til at bære et grin for altid.
Og ligheden er til at få øje på.
Året efter blev Jokeren skabt, og siden dengang er det kun gået én vej for superskurken, der er blevet mørkere og mere vanvittig, som årene er gået.
Det mener Maria Månson, der er vært på DR K-programmet 'Filmselskabet', som her tager os i hånden og fortæller om de fem Jokere.
1Cesar RomeroCesar Romero var den første skuespiller nogensinde til at spille Jokeren i filmen 'Batman' fra 1966.
I 40'erne og 50'erne eksisterede Jokeren kun i tegneserier, men i 1966 blev 'Batman' indspillet som film.
Det var med Cesar Romero i rollen som Joker.
Han var klædt pænt på og mindede mest af alt om en fjollet skurk.
- I 60'erne havde man brug for, at det var sjovt og let.
Han var en trickster, der lavede fis og ballade.
Han havde små ting, der kunne eksplodere, og var optaget af ordspil – en klovnefigur i væsentlig højere grad end de senere, siger Maria Månson.
Cesar Romero spillede både Joker i actionfilmen 'Batman' af Leslie Martinson fra 1966 og i tv-serien af William Dozier, der blev en stor succes.
Serien sluttede i 1968.
2Jack NicholsonJack Nicholson har været nomineret til i alt 12 Oscars, hvoraf han har vundet tre af dem.
Der skulle gå 23 år mellem den første 'Batman'-film og Tim Burtons film af samme navn fra 1989.
Året før var der udkommet en bog, der hedder 'Batman: The Killing Joke', og den var en stor inspiration for Tim Burton og hans film 'Batman' fra 1989.
I 70'erne bliver amerikanske film og tv-serier desuden ramt af en bølge, der giver dem et mørkere og mere dystert udtryk, og sammen med en god portion humor er det netop det, vi ser med Jack Nicholson i rollen Joker.
- Det er på en måde en blanding.
Burtons univers er jo mørkt og gotisk, og samtidig enormt animeret og karikeret – og det er Jack Nicholsons Joker også.
I 'Batman' fra 1989 terroriserer Jokeren byen Gotham ved at sprede gift, der får ofrene til at dø af grin.
Naturligvis med det samme karakteristiske grin som Jokeren.
- Den er overspillet og har faktisk stadig rigtig mange af tidligere tiders klovnefacetter, der gør figuren og universet unuanceret, siger Maria Månson.
3Heath LedgerHeath Ledger blev fundet død i sin lejlighed i New York i 2008.
Den australske skuespiller blev blot 28 år, og hans pludselige død chokerede fans verden over.
 Getty images)19 år senere bliver det for alvor vanvittigt.
Heath Ledger omfavner anarki og komplet kaos i Christopher Nolans 'The Dark Knight' fra 2008.
Her ser vi en Joker, hvor malingen langsomt krakelerer.
Og det gør karakteren mere nuanceret end tidligere.
Heath Ledger introducerer den her uovervindelige psykopat, hvor man aldrig nogensinde kan blive klog på, hvad det er, han vil.
Han vil bare se verden brænde for ingen verdens skyld.
Maria Månson, filmekspert- Heath Ledger introducerer den her uovervindelige psykopat, hvor man aldrig nogensinde kan blive klog på, hvad det er, han vil.
Han vil bare se verden brænde for ingen verdens skyld, fortæller Maria Månson.
Heath Ledger, der døde samme år, som filmen udkom, vandt året efter posthumt en Oscar for bedste birolle, som den første skuespiller nogensinde.
Men hvordan skiller Heath Ledger sig ud fra mængden af skuespillere, der gennem tiden har kastet sig over Jokeren?
- Heath Ledgers Joker var meget fysisk.
Abrupte bevægelser og en makeup, der ikke sad perfekt.
Han har ikke noget mål, og det er enormt skræmmende.
Han er kaotisk og utilregnelig, fordi han har trukket meget af klovnen ud og puttet rendyrket kaos ind.
4Jared LetoFilmen 'Suicide Squad', hvor Jared Leto spiller Jokeren, indtjente omkring 5 milliarder kroner i billetindtægter.
For hver superhelt følger der en skurk – og hvorfor ikke lave en tegneserie, hvor man samler superskurkene?
Det var idéen bag 'Suicide Squad', lavet af netop DC Comics.
Tegneserien blev sendt på gaden for første gang i 1956.
Og 60 år senere blev 'Suicide Squad' filmatiseret med Jared Leto i rollen som Joker.
Filmen blev en kommerciel succes, men den farverige Jared Leto mødte stor kritik fra fans og anmeldere for præstationen.
Og ifølge Maria Månson ligner Jared Letos version af Jokeren en rendyrket psykopat.
- Han laver lidt en blanding af den tidligere meget animerede, komiske klovnefigur og så en hiphop-gangster.
Man kan nærmest forestille sig, hvis man tog alt makeuppen af ham, at han ville være en Vanilla Ice-type, der sad og talte narkopenge.
- Den præstation ramte ikke noget.
Der var ingen gejst, fortæller Maria Månson.
5Joaquin PhoenixJoaquin Phoenix er kendt fra film som 'Gladiator' (2000), 'Walk the Line' (2005) og 'Hende' (2013).
 Scanpix © (c) Scanpix)Og dermed er vi nået til Joaquin Phoenix og den første film, hvor 'Joker' står øverst på plakaten.
Joaquin Phoenix rammer en tidsånd, der gør at vi kan genkende os selv ude i verden.
Han bliver ikke bare en superskurk i et eskapist-univers, han bliver faktisk noget, der foregår i virkeligheden.
Maria Månson, filmekspertI 'Joker' følger vi Arthur Fleck, der er klovn af erhverv i 1980'ernes Gotham.
Han bliver undertrykt i et samfund, og det resulterer i, at hans desperation og frustration vokser sig større og større.
- Joaquin Phoenix' Joker er skabt af systemet og omverdenen.
Han er et produkt af os alle sammen, og han er et billede på den vej, vi bevæger os i som menneskehed.
Jokeren i 2019 bliver dermed et billede på USA – på bunden af et samfund, hvor der bliver skåret på socialpolitik og i psykiatrien.
Og ifølge Maria Månson gør det ikke noget, at Batman ikke er der til at spolere det for Jokeren.
Læs også:6 stjerner!
Årets mest hypede film ryster anmelder- Joaquin Phoenix rammer en tidsånd, der gør, at vi kan genkende os selv ude i verden.
Han bliver ikke bare en superskurk i et eskapist-univers, han bliver faktisk noget, der foregår i virkeligheden.
Ved Venedig Filmfestival i september vandt filmen 'Joker' hovedprisen.
(Foto: Warner Bros.
Pictures © Avalon.
red.
)Op til premieren er Joaquin Phoenix' udgave blevet sammenlignet med Heath Ledgers præstation i 'The Dark Knight'.
Men der er forskel, fortæller Maria Månson.
- Joaquin Phoenix bruger sin krop til at levere et kontrolleret kropsligt freakshow, hvor Heath Ledgers abrupte bevægelser gjorde Jokeren i 'The Dark Knight' utilregnelig.
En ting er dog helt sikkert:- Det er klart, at Jokeren er blevet mere mørk.
I 'Joker' formår Joaquin Phoenix at gøre karakteren mere menneskelig og enormt troværdig – selvom han er både skræmmende og vanvittig.
Og Maria Månson mener, at Heath Ledger får kamp til stregen som den bedste Joker nogensinde.
- Det er en sindssyg præstation.
Joaquin Phoenix gør det mindst ligeså godt som Heath Ledger.
FacebookTwitterKopier linkEmner:Tim Burton (filminstruktør)|DC Comics|Litteratur|Skønheds- og sundhedsprodukter|USA




https://www.dr.dk/nyheder/regionale/hovedstadsomraadet/victor-lider-af-skizotypi-jeg-skylder-dem-en-kaempe-tak

KøbenhavnVictor lider af skizotypi: 'Jeg skylder dem en kæmpe-tak'Kommunal indsats for psykisk syge har fået 70 pct.
i arbejde eller uddannelse siden 2017.
Victor Rentsch lider af skizotypi, og haner en af dem, der har fået hjælp til at starte på en uddannelse.
Af Stine Schmidt Jørgensen05.
okt.
2019 kl.
10.
49Bemærk: artiklen er mere end 30 dage gammelLæs op- Jeg har svært ved at sove og har tit mange mareridt.
Victor Rentsch lider af skizotypi, som er en mildere form for skizofreni.
Det er en sindslidelse, der påvirker hans personlighed ved at forstyrre hans tanker, følelser og adfærd.
På grund af sygdommen og psykoserne har det været svært for ham at søge en uddannelse eller job og passe forpligtelser som at møde op på jobcenteret og gå til aktiveringsforløb.
- Det føltes ikke som om, jeg var ved at komme ud af min sygdom, da jeg var i det almindelige jobcenter.
Det føltes ikke som om, at jeg kom nogen steder hen.
Det føltes bare, som om jeg trådte vande, fortæller Victor Rentsch fra Brønshøj.
Hvis jeg ikke havde fået den hjælp fra IPS, så tror jeg, at jeg havde været samme sted, som jeg var før IPSVictor RentschMen en dag fortalte hans psykiatriske behandler ham om et tilbud, der hedder IPS.
Det står for 'Individuelt Planlagt job eller uddannelse med Støtte' og er en kommunal indsats, der hjælper borgere med en psykisk sygdom med alt fra job eller studieafklaring til at lave ansøgninger og gå med til samtaler.
Den ekstra indsats for at få borgere med psykiske lidelser i gang med job eller studie har i Københavns Kommune vist sig at være en succes.
Tal fra IPS viser, at 70 procent af deltagerne siden 2017 er kommet i arbejde eller uddannelse.
- Hvis jeg ikke havde fået den hjælp fra IPS, så tror jeg, at jeg havde været samme sted, som jeg var før IPS, siger Victor Rentsch, der nu studerer journalistik på SDU.
Hvad er IPS?
IPS står for 'Individuelt Planlagt job eller uddannelse med Støtte'.
Det startede som et forskningsprojekt i Region Hovedstaden i 2012.
Indsatsen har til formål at hjælpe mennesker med en psykisk sygdom i gang med arbejde eller uddannelse og hjælper med alt fra jobafklaring til at håndtere dagligdagens udfordringer.
Det kan for eksempel være at tage bussen og udfylde skemaer til det offentlige eller at hjælpe med at koordinere behandling og kurser.
- Hvad vil du gerne være?
Victor Rentsch var glad for mødet med sin IPS-konsulent, fordi det for første gang handlede om hans egne ønsker.
- Det var det første sted, jeg kom hen, hvor der var nogle, som spurgte ’Hvad vil du gerne?
Hvad kan jeg hjælpe dig med?
’ Og det var en enorm lettelse at lære noget om, hvad jeg gerne ville, siger Victor Rentsch.
En anden kvalitet ved forløbet er, at borgeren ikke skal forholde sig til flere forskellige sagsbehandlere.
Det mener Thomas Nordahl Christensen, der forsker i IPS ved Psykiatrisk Center København.
Jeg var grædefærdig.
Det var en kæmpe sejr efter, at jeg i tre år ikke havde gjort nogetVictor Rentsch- Det skal ikke være sådan, at hver gang man kommer op på jobcentret, skal man starte forfra og fortælle sin historie på ny.
I stedet har man i IPS en oplevelse af, at der er en sammenhæng og kontinuitet i indsatsen, siger han.
- Jeg var grædefærdigUd over Københavns Kommune er IPS-indsatsen implementeret i Holbæk, Frederiksberg, Kalundborg, Slagelse, Silkeborg og Hjørring.
I Københavns Kommune har de netop sikret 35 millioner kroner i den nye budgetaftale til at fortsætte og udvide kommunens IPS-indsats.
Det glæder beskæftigelses- og integrationsborgmester Cecilia Lonning-Skovgaard (V).
- Som kommune bruger vi en masse penge på kontanthjælp til disse mennesker.
Vi vil gerne have dem ind og være bidragsydere, der kan hjælpe med at betale skat, så vi får råd til endnu mere af den velfærd, som vi alle sammen sætter pris på, siger hun.
Victor Rentsch havde netop et stort ønske om at blive en del af samfundet igen.
Derfor var det også noget helt særligt, da optagelsesbrevet til SDU dumpede ind ad brevsprækken.
- Jeg var grædefærdig.
Det var en kæmpe-sejr, efter at jeg i tre år ikke havde lavet noget, siger han.
FacebookTwitterKopier linkEmner:Cecilia Lonning-Skovgaard (politiker)|Venstre|Københavns Kommune|Psykiske lidelser|København




