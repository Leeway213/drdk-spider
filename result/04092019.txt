https://www.dr.dk/sporten/fodbold/landsholdet/knaeinfektion-saetter-ogsaa-hareide-ud-af-spillet-mod-georgien

LandsholdetKnæinfektion sætter også Hareide ud af spillet mod GeorgienJon Dahl Tomasson står i spidsen for de kommende to landskampe.
Åge Hareide må endnu engang overlade roret til Jon Dahl Tomasson.
Af Nikoline Vestergaard04.
sep.
2019 kl.
23.
24 | opdateret 04.
sep.
2019 kl.
23.
31Bemærk: artiklen er mere end 30 dage gammelLæs opÅge Hareide misser søndagens landskamp ude mod Georgien på grund af en knæinfektion, oplyser DBU.
Landstræneren er i forvejen ikke med torsdag mod Gibraltar.
Åge Hareide siger til DBU, at han er ærgerlig over at misse Georgien-kampen:- Jeg havde glædet mig til de to kampe og til at være sammen med spillerne, men jeg følger selvfølgelig lægernes anbefalinger.
Jeg hepper hjemmefra og er sikker på, at Jon og spillerne sikrer gode kampe og resultater, siger han.
Ifølge landsholdets læge, Morten Boesen, har Åge Hareide i dag gennemgået en kirurgisk oprensning af sit knæ.
Læs også:Knæinfektion holder Hareide hjemme fra Gibraltar-kampBehandlingen er forløbet godt, men lægerne anbefaler fortsat, at Åge Hareide forholder sig i ro.
Læge: Bør undgå lang, udmattende rejse- Behandlingen af Åge Hareides knæ er forløbet efter planen, og hans tal er faldende.
Lægerne vurderer dog, at Åge bør hvile og undgå en lang, udmattende rejse, så han kommer ikke til Georgien, siger Morten Boesen, forbundslæge i DBU og læge for Herrelandsholdet.
Det var i forvejen blevet oplyst, at Hareide ikke vil stå i spidsen for holdet under torsdagens vigtige EM-kval-kamp mod Gibraltar.
I stedet er det assistenttræner Jon Dahl Tomasson, der kommer til at styre holdet under de to kampe mod Gibraltar og Georgien.
Han skal dog ikke klare kampene alene.
Ifølge DBU rejser U16-landstræner Søren Hermansen med til Georgien som assistent for trænerteamet.
FacebookTwitterKopier linkEmner:Åge Hareide (fodboldtræner)|DBU|Georgien|Gibraltar|Fodbold




https://www.dr.dk/nyheder/udland/norsk-tv-program-paavirkede-skolevalg-med-fake-news

UdlandNorsk tv-program påvirkede skolevalg med fake newsSkoleelever blev manipuleret i et halvt år.
Helt uforsvarligt, siger norsk valgminister.
(Arkivfoto) I Danmark var der skolevalg den 31.
januar 2019.
I Norge blev det afholdt den 3.
og 4.
september på 400 forskellige skoler rundt om i landet.
 Af Stine Delfs04.
sep.
2019 kl.
23.
30Bemærk: artiklen er mere end 30 dage gammelLæs opI dag fik eleverne på et norsk gymnasium en kæmpe overraskelse, da vært på tv-programmet Folkeopplysningen Andreas Wahl sammen med skolens rektor, Øivind Sørli, afslørede, at teamet bag programmet havde prøvet at manipulere eleverne over de sociale medier siden februar måned.
- Vi ville teste, hvilke muligheder internettet og social medier giver til dem, der måtte ønske at undergrave demokratiet.
Andreas Wahl, vært på tv-programmet FolkeopplysningenDen 3.
og 4.
september blev der afholdt skolevalg på 400 norske skoler, blandt andet på Lillestrøm Gymnasium, som ligger cirka 20 kilometer øst for den norske hovedstad Oslo.
Og det var altså eleverne på dette gymnasium, som NRK-programmet havde udset som sine prøvekaniner i et forsøg, der ifølge dem selv simulerede dén kampagne, russere kørte mod amerikanske vælgere ved præsidentvalget i 2016.
- Vores ønske er, at sætte fokus på, hvor sårbare vi er overfor påvirkning.
Vi ville teste, hvilke muligheder internettet og social medier giver til dem, der måtte ønske at undergrave demokratiet, sagde tv-værten i dag til gymnasiets elever efter afsløringen.
Læs også:I dag sætter skoleeleverne kryds og vælger en ny statsminister- Som udgangspunkt ville vi gerne påvirke et rigtigt valg, men det kunne vi ikke gøre med NRK's velsignelse, siger programets producer Erik Olsen til NRK.
NRK er Norges nationale public service-udbyder af radio og tv og udgør den norske pendant til DR.
Vælgertilslutning steg med mere end 50 procentGennem en målrettet kampagne via falske profiler - der delte falske nyheder og falske meningsmålinger målrettet skolens elever - prøvede de at påvirke vælgerne til at stemme på et bestemt parti - det parti, der ved sidste skolevalg fik færrest stemmer.
Tv-programmet oprettede også falske hjemmesider, der minder om etablerede nyhedsmediers.
På den måde blev eleverne eksponeret for positivtladede artikler om Senterpartiet, og artikler som satte de andre partier i et dårligt lys.
Udover NRK-programmets medarbejdere og ledelse var det kun gymnasiets rektor og nogle jurister i kommunen, der kendte til eksperimentet.
Læs også:Statsministeren udskriver skolevalg: De unge får politisk selvtillidRektoren sagde ja tak til forsøget, fordi han mener, at det er god læring for eleverne.
Mellem 300 og 400 af gymnasiets elever er stemmeberettiget, når der skal sættes et kryds ud for repræsentanterne til kommunal- og amtsråd den 9.
september 2019.
Jeg ser en stor værdi i at blotlægge, hvordan falske nyheder og profiler kan påvirke den demokratiske beslutningsproces, siger skolensØivind Sørli, rektor på Lillestrøm Gymnasium- Jeg brugte lang tid på at gruble over det etiske.
Men jeg ser en stor værdi i at blotlægge, hvordan falske nyheder og profiler kan påvirke den demokratiske beslutningsproces, siger skolens rektor, Øivind Sørli, til NRK.
Ved sidste skolevalg for to år siden fik Senterpartiet to procent af gymnasiets stemmer, i år valgte 3,1 procent af eleverne at stemme på Senterpartiet.
Det svarer til en fremgang på 1,1 procentpoint.
– Forsøget har givet udslag, men resultatet fra skolevalget viser, at det ikke har haft en formidabel effekt, siger rektoren.
Værten for programmet roste i dag eleverne for, at de ikke var mere påvirkelige, da han indså, at eksperimentet ikke havde givet Senterpartiet den jordskredssejr, som de ellers prøvede på at skabe.
- Det lover godt for demokratiet, sagde tv-vært Andreas Wahl til dagens informationsmøde og debriefing.
Forsøget får massiv kritikEksperimentet har sat sindene i kog hos flere nordmænd.
Senest den norske valgminister, Monica Mæland, som siger, at det udelukkende er forskningsmiljøer, der skal udføre sådanne forsøg om falske nyheder.
- Det her er helt uforsvarligt.
Her har man snydt unge mennesker gennem længere tid.
Unge som er førstegangsvælgere, og som vi gør alt for, at få til at stemme, udtaler hun til VG.
Senterpartiet, som folkene bag tv-programmet prøvede at promovere, vidste ikke noget om eksperimentet.
Og det er ærgerligt, siger Vincent F.
Hendricks, som er professor i formel filosofi og leder af Center for Information og Boblestudier på Københavns Universitet.
- Forsøget er egentlig et udmærket initiativ, men hvis jeg var NRK, ville jeg have informeret alle ungdomspartierne på forhånd og fået dem med på idéen, så man kunne diskutere det principielle og farlige i misinformation med elever som ungdompartier efterfølgende.
Så ville de måske heller ikke få den opfattelse, at forsøget har modarbejdet dem.
Programmet bliver kraftigt kritiseret af de norske ungdomspartier, da de mener, forsøget har undergravet alt det hårde arbejde, de har ført under valgkampen.
Programmets projektredaktør siger dog, at de undlod at informere partierne om eksperimentet, for at gøre det så realistisk som muligt.
– Vi ønskede ikke at samarbejde med et bestemt parti, blandt andet for at gøre det sværere for os selv.
I den virkelige verden er det ikke usandsynligt, at en valgpåvirkning ville kunne foregå, uden at de involverede selv er klar over det, siger projektredaktøren Jan Egil Ådland til NRK.
'Det bekræfter noget, vi allerede ved'Ifølge den danske filosofiprofessor, Vincent F.
Hendricks, som i 2017 var medforfatter på en bog om falske nyheder, er eksperimentet ikke banebrydende på nogen måde.
- Det her forsøg bekræfter noget, vi allerede ved, at man kan manipulere med folks beslutningsdygtighed med misinformation og information.
Hvis man ikke bagefter bliver oplyst om, hvad det er for nogle mekanismer, man skal kigge efter, så bliver du ikke oplyst af at blive manipuleret - så bliver du bare manipuleret.
Vincent F.
Hendricks, filosofiprofessor på Københavns UniversitetHan understreger, at det vigtigste ved forsøget er, at man klarlægger, hvorfor og hvordan folk blev manipuleret, så de kan være opmærksomme på, at de ikke bliver taget ved næsen, når de stemmer i demokratiske valg i fremtiden.
- Hvis man ikke bagefter bliver oplyst om, hvad det er for nogle mekanismer, man skal kigge efter, så bliver du ikke oplyst af at blive manipuleret - så bliver du bare manipuleret, siger Vincent F.
Hendricks.
Han mener desuden, at man burde have lavet et andet valg, hvor der ikke var nogen form for indblanding, før man virkelig kan se effekten af manipulationen.
Altså burde der være en form for kontrolgrupper - både med og uden påvirkning.
- Så ville folk jo blive oplyst om, at hvis de først fik denne her misinformation, så ville det se sådan her ud, og hvis de ikke havde fået den, så så det betragteligt anderledes ud.
Dét er stof til eftertanke, siger han.
Forsøgets resultater er derfor ikke entydige, da der kan være flere grunde til, at det ikke lykkedes at give en jordskredssejr til det mindste parti.
Misinformationskampagnen var i hvert fald ikke nok.
- Vælgerne kan lige så godt bare have været uenige med partiet, frem for at de kan have været gode til at gennemskue de falske nyheder.
FacebookTwitterKopier linkEmner:NRK|Københavns Universitet|Uddannelse|Valg og folkeafstemninger|Norge




https://www.dr.dk/sporten/fodbold/brandingekspert-skandalesager-forstaerker-bendtners-brand

FodboldBrandingekspert: Skandalesager forstærker Bendtners brandPå trods af både en vold- og en spiritusdom så hylder fodbolddanmark Nicklas Bendtners hjemkomst til FC København.
Der var et stort fremmøde til pressemødet med  Nicklas Bendtner og træner Staale Solbakken i Parken.
Af Mette Richardt04.
sep.
2019 kl.
22.
55Bemærk: artiklen er mere end 30 dage gammelLæs opBrandet Bendtner har buldret derudad for fulde omdrejninger, siden det mandag aften blev officielt, at den 31-årige fodboldspiller har skrevet kontrakt med FC København for resten af året.
Vi kan ikke fornægte, at rammer han sit niveau, er han en gevinst for både Superligaen og FCK både sportsligt og brandmæssigt.
Kenneth Cortsen, forsker i sportsøkonomi og brandingNicklas Bendtner giver et boost til både FC København, Superligaen og dansk fodbold generelt.
Det vurderer Kenneth Cortsen, der forsker i sportsøkonomi og branding på University College Nordjylland.
- Alle fodboldfans i Danmark skal håbe på, at han har lært af fortiden og griber den her chance.
Det er måske hans sidste.
Vi kan ikke fornægte, at rammer han sit niveau, er han en gevinst for både Superligaen og FCK både sportsligt og brandmæssigt, siger Kenneth Cortsen.
Læs også:Bendtner er landet i FCK - og målet er mere end et fire måneders gæstevisitTrøjer blev revet vækDe danske fodboldfans og medier er sultne efter profiler.
Det var tydeligt, da FCK-trøjerne med Bendtners navn blev revet væk, ligesom der var mødt masser af fodboldfans og presse op, da Bendtner trænede med FCK for første gang i dag.
Nicklas BendtnerFødt: 16.
januar, 1988KlubberArsenal (2005-2014): 108 kampe, 24 målBirmingham (leje, 2006-2007): 42 kampe, 11 målSunderland, (leje, 2011-2012): 28 kampe, 8 målJuventus (leje 2012-2013): 9 kampe, 0 målWolfsburg (2014-2016): 31 kampe, 3 målNottingham Forest (2016-2017: 15 kampe,2 målRosenborg (2017-2019): 84 kampe, 35 målLandshold: 81 kampe, 30 målKilde: WikipediaInteressen er iøjenfaldende set i lyset af, at Nicklas Bendtner ikke har været i kamp siden den 28.
april og for mange er mere kendt for at lave skandaler uden for banen end for at spille fodbold.
Han blev mandsopdækket af medierne, da han i 2013 mistede kørekortet for spirituskørsel i København, da han i 2009 smadrede sin dyre Aston Martin og i begyndelsen af 2019 afsonede 50 dages fængsel med fodlænke for vold mod en taxa-chauffør.
De mange skandaløse episoder er dog bare med til at forstærke diskussionerne om brandet Nicklas Bendtner, mener brandingeksperten.
- Det handler om at skabe opmærksomhed.
Sport er fascination og drama, og Bendtner er en 'enfant terrible', der har bevæget sig mellem, hvad der er accepteret og ikke tilladt, og det kan give en differentieringsfaktor.
Er man impliceret i negative episoder, skaber det opmærksomhed, men det er ikke sikkert, at alle sponsorer står med armene over hovedet og jubler.
- Nogle vil tænke sig om og spørge, om det er risikoen værd, og der er i sådanne situationer altid bagvedliggende overvejelser i forhold til balancen mellem brandmæssige fordele og risici, siger Kenneth Cortsen.
Se hvad Nicklas Bendtner sagde på dagens pressemøde i Parken i videoen herunder.
Ingen er helt som BendtnerMed 108 kampe for den engelske storklub Arsenal og 81 landskampe i bagagen, så er der mange fodboldfans, der håber, at Bendtner kan vise noget af tidligere tiders niveau i FC København.
Hans kontrakt løber i første omgang kun til årsskiftet og spørgsmålet er, hvor lang snor klubben og fansene vil give Bendtner.
Vi ved, han har et talent, så kan han lave mål og spektakulære detaljer, bliver han en stor gevinst for alle parter.
Kenneth Cortsen, forsker i sportsøkonomi og branding- Brandmæssigt leverer han allerede i form af mediemæssig italesættelse.
Han har tidligere leveret sportsligt på et niveau langt højere end Superligaen, derfor er der en interesse for trøjerne, og det bliver der også for at komme ind og se kampene.
- Hvor længe, effekten varer, afhænger af hans sportslige præstation, da brandaktivering i professionel sport er meget afhængig af den sportslige kvalitet.
Og vi ved, han har et talent, så kan han lave mål og spektakulære detaljer, bliver han en stor gevinst for alle parter, og det har dansk fodbold brug for, siger Kenneth Cortsen.
Nicklas Bendtner kommer under pres for at levere varen på banen hos FC København.
Han understreger, at lige nu er Bendtner det varmeste spillerbrand i dansk fodbold.
Det er svært at sammenligne ham med tidligere danske stjernespillere, der er vendt hjem efter en udlandskarriere.
- Navne som Brian Laudrup og Preben Elkjær vendte hjem, men de havde ikke været impliceret i de samme negative ting udenfor banen.
Her er tale om en bemærkelsesværdig spiller, som har repræsenteret landsholdet og store klubber i udlandet samtidig med, at han har nogle negative historier med sig.
Det er med til at give et brand, som skaber opmærksomhed, men som også deler vandene, pointerer Kenneth Cortsen.
FacebookTwitterKopier linkEmner:FC København|Nicklas Bendtner (fodboldspiller)|Preben Elkjær (fodboldspiller)|Fodbold|København




https://www.dr.dk/nyheder/indland/teledata-skandalen-flere-domte-kraever-nye-retssager

TeledatasagenSe temaIndlandTeledata-skandalen: Flere dømte kræver nye retssagerSkandalen om fejl i politiets teleoplysninger har nu ført til, at fem dømte kræver, at deres sager skal gå om.
Blandt de dømte, der kræver nye retssager er et tidligere medlem af AK81, som i 2012 blev idømt ni års fængsel for drabsforsøg.
(Foto: Jeppe Bjørn Vejlø; Niels Ahlmann Olesen; Nils Meilvang; Julien Warnand.
© Ritzau Scanpix)04.
sep.
2019 kl.
22.
02Bemærk: artiklen er mere end 30 dage gammelLæs opSkandalen om politiets mangelfulde og fejlbehæftede teleoplysninger fører nu til de første konkrete påstande om justitsmord.
Fem dømte personer har således rejst krav om at få genoptaget deres straffesag på grund af mulige fejl og mangler i telebeviserne.
© ScanpixDerfor er teledatasagen vigtigTeleselskaberne registrerer hele tiden, hvor vi bruger vores telefoner, og hvem vi kommunikerer med.
Den data er et af politiets vigtigste redskaber, når de efterforsker en forbrydelse.
Det er også blandt de mest brugte bevistyper, når sigtede skal dømmes eller frifindes i retssager.
Fejl i de data kan derfor betyde, at uskyldige bliver dømt eller at forbrydere går fri.
Det oplyser Den Særlige Klageret til Politiken.
- Der er tale om sager, hvor domfældte eller en advokat på domfældtes vegne har anmodet om genoptagelse.
Sagerne er endnu ikke afgjort, oplyser Den Særlige Klageret til avisen.
Klageretten behandler blandt andet sager om genoptagelse af straffesager.
Læs også:Forstå fejlene i teleskandalen: Telefon var i København og Frederikshavn på samme tidRigsadvokaten bekræfter over for Politiken at have modtaget sager om teleaffæren fra Den Særlige Klageret.
Sagerne er nu under behandling hos Rigsadvokaten, der skal komme med en udtalelse til klageretten.
Rocker-supporter fik ni års fængselEn af sagerne handler om den i dag 35-årige Nick Leon Hansen, der er tidligere medlem af Hells Angels' støttegruppe AK 81.
Nick Leon Hansen vil have genoptaget sin sag fra 2012, hvor en oplysning fra en telemast om hans færden tilsyneladende var afgørende for, at Østre Landsret idømte ham en straf på ni års fængsel for drabsforsøg.
Sagen er indbragt for Den Særlige Klageret af forsvarsadvokat Peter Secher.
Han henviser til, at Rigsadvokaten efter gentagne fund af fejl og mangler i telebeviser mange år tilbage nu har suspenderet enhver brug af telebeviser ved domstolene.
- Min klient har afsonet størstedelen af sin dom.
Såfremt teleoplysningerne i sagen er fejlbehæftet, skulle min klient således ikke være dømt i det pågældende forhold, skriver advokaten ifølge Politiken til Den Særlige Klageret.
/ritzau/FacebookTwitterKopier linkEmner:Den Særlige Klageret|Rigsadvokaten|Domstole|Retsvæsen|Sjælland




https://www.dr.dk/sporten/oevrig/pisternes-oestrigske-konge-stiller-skiene-og-takker-af

Øvrig sportPisternes østrigske konge stiller skiene og takker afOtte gange i træk har Marcel Hirscher vundet den samlede World Cup.
Nu stopper østrigeren.
Marcel Hirscher stopper karrieren.
04.
sep.
2019 kl.
21.
27Bemærk: artiklen er mere end 30 dage gammelLæs opDen østrigske skikonge Marcel Hirscher er færdig med at slå konkurrenterne på alverdens pister.
I dag oplyser den 30-årige skiløber, at han indstiller karrieren.
- I dag er dagen, hvor jeg stopper min aktive karriere, siger Hirscher på et pressemøde i Salzburg.
Østrigeren anses af flere konkurrenter og eksperter som en af historiens bedste alpine skiløbere.
Billede fra pressemødet hvor Marcel Hirscher offentliggjorde sit karrierestop.
Bag ham stod hans mange World Cup-trofæer.
De seneste otte år har Hirscher vundet den samlede World Cup.
Selv et brud på anklen kunne ikke stoppe den imponerende stime, da han vandt World Cuppen i 2018.
I alt er det blevet til 67 sejre i World Cuppen - primært i favoritdisciplinerne slalom og storslalom.
Det er 19 færre end den svenske rekordindehaver, Ingemar Stenmark.
Marcel Hirscher har vundet syv VM-guldmedaljer, og to gange har han taget OL-guld.
/ritzau/FacebookTwitterKopier linkEmner:Ingemar Stenmark (skiløber)|Skisport|Salzburg




https://www.dr.dk/nyheder/regionale/trekanten/efter-dramatisk-afgoerelse-byraadsmedlem-er-blevet-smidt-ud-af-venstre

TrekantområdetEfter dramatisk afgørelse: Byrådsmedlem er blevet smidt ud af VenstreLars Hansen er fortid i Venstres byrådsgruppe i Billund Kommune.
Lars Hansen skal nu vænne sig til at kalde sig for løsgænger i byrådet i Billund.
Af Rasmus Dyrberg Hansen04.
sep.
2019 kl.
21.
42Bemærk: artiklen er mere end 30 dage gammelLæs opLars Hansen, der er byrådsmedlem i Billund Kommune, er blevet smidt ud af Venstre og fortsætter nu som løsgænger.
Det blev endeligt besluttet på et ekstraordinært møde i Venstres kommuneforening her til aften til naturlig skuffelse for hovedpersonen selv, der havde anket sin eksklusion.
Læs også:Smidt ud af Venstre for at nægte at stemme for tvunget håndtryk: Nu anker han beslutningen- Det er et splittet Venstre, der har taget den her beslutning, siger Lars Hansen selv.
For der er noget, der tyder på, at der ikke er fuldkommen enighed i kommuneforeningen i Venstre i Billund Kommune.
Det krævede to tredjedele af de 122 stemmeberettigedes stemmer, hvis Lars Hansens eksklusion skulle stå ved magt.
39 endte med at stemme for, at han skulle blive i partiet, oplyser Lars Hansen selv, og derfor var det med en meget snæver margin, at Lars Hansen nu er blevet løsgænger.
Nej tak til tvunge håndtrykLars Hansen havde gjort sig upopulær i sit eget parti i Billund Kommune, fordi han blandt andet nægtede at stemme for ’tvungne håndtryk’ i forbindelse med grundlovsceremonier for at blive dansk statsborger i kommunen.
Det var en proces, der ikke var for de fintfølende.
Der blev gået til ståletLars Hansen, løsgænger, byrådet i Billund Kommune.
Han kaldte forslaget for ’symbolpolitik af værste skuffe’ og stemte imod, ligesom han i et læserbrev gentog sin kritik af forslaget, uden den øvrige byrådsgruppes var orienteret på forhånd.
Derfor blev han i juni ekskluderet fra Venstre i Billund Kommune – efter ’vedblivende samarbejdsvanskeligheder’, hed det sig dengang.
Siden ankede Lars Hansen beslutningen, så der skulle tages stilling til hans fremtid på et møde i kommuneforeningen.
'Ikke for de fintfølende'Nu skal Lars Hansen sunde sig ovenpå aftenens møde, som ifølge ham selv trak tænder ud.
- Det var en proces, der ikke var for de fintfølende.
Der blev gået til stålet.
Både hos dem, der sagde, jeg skulle ekskluderes, og dem, der stemte imod.
Det blev grimt og lidt løgnagtigt, og det er bare svært at argumentere mod fortolkninger af, hvad den ene og den anden har sagt, siger Lars Hansen.
Formanden for Venstres kommuneforening i Billund, Ivar Nørlund, begræder, at situationen er endt med, at Lars Hansen måtte smides ud af partiet.
- Det var en utrolig trist situation at stå i, men jeg er glad for, at bestyrelsen bakkede op om, at der ikke var nogen anden udvej, siger Ivar Nørlund, der tidligere har kaldt sagen både ærgerlig og ekstraordinær.
Formanden klar til at gåIvar Nørlund bekræfter de meget tætte stemmetal.
Der skulle altså kun flyttes to stemmer for, at Lars Hansen kunne have beholdt sin plads i Venstre.
Det havde til gengæld betydet et farvel til kommuneforeningsformanden.
- Det er klart, at hvis det havde fået et andet udfald, og vi ikke var kommet igennem med det her, var vi nok nogle - inklusiv mig selv - der skulle tage vores gode tøj og gå.
Det havde jeg været nødt til, siger han.
Det er et splittet Venstre, der har taget den her beslutningLars Hansen, løsgænger, byrådet i Billund Kommune.
På trods af, at Lars Hansen nu er løsgænger og officielt ude af Venstre, har han ingen planer om at trække sig fra sit arbejde i byrådet i Billund.
Og han kan også godt samarbejde med sine nu tidligere partifæller.
- Det er vi nødt til at være voksne nok til at gøre.
Vi har en forpligtelse overfor de vælgere, der har stemt på os, og så skal vi lægge vores fnidder bag os og arbejde konstruktivt videre, siger Lars Hansen.
Lars Hansen har muligheden for at anke eksklusionen længere op i systemet til kredsbestyrelsen, men han siger, at det som udgangspunkt ikke er planen, og at han har fået sit punktum nu.
FacebookTwitterKopier linkEmner:Billund Kommune|Venstre|Lokalpolitik|Billund|Lars Hansen (erhvervsleder)




https://www.dr.dk/nyheder/indland/offentlige-virksomheder-faar-millionboeder-ansaetter-ikke-nok-praktikanter

IndlandOffentlige virksomheder får millionbøder: Ansætter ikke nok praktikanterSidste år lovede region, stat og kommune at ansætte flere praktikanter, men det er ikke sket.
De nyeste tal viser, at færre elever på erhvervsskolerne mangler praktikpladser - men det er ikke de offentlige virksomheders fortjeneste.
Af Mathilde Bugge04.
sep.
2019 kl.
21.
03Bemærk: artiklen er mere end 30 dage gammelLæs op1.
916 virksomheder i staten, regioner og kommuner har modtaget bøder på op til to millioner kroner, fordi de ikke har oprettet nok praktikpladser.
Det er skræmmende, at tallet er steget.
Maja Mørk, formand for Erhvervsskolernes ElevOrganisationPostnord og DSB topper listen med de højeste bøder.
Det er endnu flere virksomheder end sidste år, viser den seneste opgørelse fra Praktikplads-AUB.
I 2018 fik 1.
874 offentlige virksomheder besked om, at de ikke overholdt deres mål for praktikpladser.
- Det er skræmmende, at tallet er steget, siger Maja Mørk, der er formand for Erhvervsskolernes Elevorganisation.
Hun kalder udviklingen 'forrykt'.
Sidste år sagde Kommunernes Landsforening (KL) ellers, at de "bestemt regner med, at de kommunale arbejdspladser vil komme efter det i løbet af året".
Men tendensen peger i den anden retning.
Færre offentlige virksomheder tager de praktikanter, de skal.
Mangel på praktikpladserDe seneste tal fra Undervisningsministeriet viser, at over 6.
000 elever på erhvervsskolerne mangler en praktikplads.
Derfor indgik Venstre-regeringen og arbejdsmarkedets parter i 2016 en trepartsaftale, hvor de blev enige om at indføre en bøde-eller-bonus-ordning, der skulle sikre flere praktikpladser.
Målet var at skabe 8.
000-10.
000 flere praktikpladser pr.
år.
Ordningen trådte i kraft 1.
januar 2018.
Den overordnede udvikling viser, at der er kommet flere praktikpladser til faglærte.
Men der er ifølge Danske Erhvervsskoler og -Gymnasier stadig masser af elever uden praktikpladser.
- Selvom udviklingen går i den rigtige retning, og der bliver skabt flere praktikpladser, så er der fortsat elever, som står uden en praktikplads.
Det er rigtig ærgerligt, siger Ole Heinager, der er formand for lederne i Danske Erhvervsskoler og -Gymnasier.
Men det er ikke de offentlige virksomheder, der trækker læsset.
Siden 2018 har endnu flere statslige arbejdsgivere nemlig fået en bøde, fordi de ikke har nok praktikpladser.
For Danske Erhvervsskoler og -Gymnasier er det helt afgørende, at også offentlige virksomheder løfter deres del af ansvaret.
Man bliver bange for at tage en erhvervsuddannelseMaja Mørk, formand for Erhvervsskolernes ElevOrganisation- Det er helt afgørende, at virksomheder både i det private og offentlige påtager sig et medansvar for, at eleverne kan komme i praktik i løbet af deres uddannelse, siger Ole Heinager.
Og det er et uholdbart, hvis der ikke bliver oprettet nok praktikpladser, mener arbejdsmarkedsforsker og lektor fra Aalborg Universitet Laust Høgedahl.
- Vi mangler faglært arbejdskraft i dag, og det kommer vi også til i morgen.
Så det er et alvorligt problem, at vi ser, at udviklingen går i den forkerte retning, siger han.
Både Danske Erhvervsskoler og -Gymnasier og formanden for Erhvervsskolernes Elevorganisation, Maja Mørk, frygter, at færre vil vælge en erhvervsuddannelse, når der ikke bliver oprettet nok praktikpladser.
- Det er mange, der mangler praktikpladser.
Det gør, at man bliver bange for at tage en erhvervsuddannelse og bange for, om man kan finde den praktikplads, der er god for dig.
Det er et kæmpe problem, siger Maja Mørk.
Vi tager opgaven meget alvorligt - også på de områder, hvor vi mangler arbejdskraft.
Det er særligt sundhedsområdet.
Charlotte Hougaard Clifford, kontorchef i KL'Forrykt' og 'for dårligt'Maja Mørk synes, det er skræmmende, at udviklingen går i den forkerte retning for offentlige virksomheder.
Ifølge elevernes formand skal offentlige virksomheder gå forrest i kampen for flere praktikpladser til elever på erhvervsskolerne.
- Det er for dårligt.
Måske de skal feje for egen dør.
Selvfølgelig skal de offentlige virksomheder være dem, der går forrest, siger Maja Mørk og fortsætter:- Jeg har ikke rigtigt nogen ord for, hvor forrykt det er.
Jeg synes, det er skræmmende, at tallet er steget.
Jeg havde egentlig forventet, at når man nu har opgjort tallene, så var det nok faldet.
For det ville give mening, at det havde været en øjenåbner.
Og det betyder rigtig meget for eleverne, at der ikke er en sikkerhed i forhold til at få en praktikplads i en virksomhed.
Alternativet er en skolepraktik, der ifølge Maja Mørk ofte er det dårlige valg.
- Du får en halv uddannelse.
Du lærer ikke at begå dig på et arbejdsmarked, så ofte er det sværere at få job bagefter, selvom du står med dit svendebrev, der siger, at du kan det samme som alle andre, mener Maja Mørk.
Bøde eller bonusHvert år får landets virksomheder et måltal for, hvor mange elever de skal ansætte.
Det afhænger blandt andet af virksomhedens sammensætning af erhvervsuddannede medarbejdere.
Målet udregnes i såkaldte elevpoint, fordi elever vægter forskelligt afhængigt af deres uddannelse.
Hvert år får alle erhvervsuddannelser tildelt en vægtning baseret på, hvor stor mangel der ventes at være på den enkelte faggruppe i fremtiden.
For hvert elevpoint, en virksomhed mangler at opfylde, skal den betale 27.
000 kroner i "bøde".
Pengene går til "bonus" til de virksomheder, der ansætter nok elever.
En virksomhed kan godt et år have et måltal, der er lavere, end hvad der svarer til en hel elev.
Hvis virksomheden vælger ikke at ansætte en elev, er den gennem ordningen i stedet med til at betale for uddannelsen af elever i andre virksomheder.
Kilde: Praktikplads-AUB og ATP.
Lovede forbedringer sidste årSidste år regnede KL med, at mange flere kommunale virksomheder ville tage nok praktikanter, så de ikke ville få en bøde igen.
Men opgørelsen fra i år viser, at KL har fået endnu flere bøder end i 2018.
Kontorchef for Arbejdsgiverpolitisk Center i KL Charlotte Hougaard Clifford understreger, at de som kommunale arbejdsgivere er helt med på, at de har et ansvar at løfte.
- Vi tager opgaven meget alvorligt - også på de områder, hvor vi mangler arbejdskraft.
Det er særligt sundhedsområdet.
Men Charlotte Hougaard Clifford ved ikke, hvorfor udviklinger er gået i den helt forkerte retning.
- Vi er ved at kigge på tallene, men vi er usikre på, hvad udviklingen skyldes, siger hun.
Arbejdsmarkedsforsker Laust Høgedahl er helt enig i, at offentlige virksomheder har et ekstra stort ansvar for at få oprettet praktikpladser.
- Der er et særligt fokus på offentlige virksomheder, fordi vi forventer, at de går forrest med at løse denne her udfordring.
Det er klart, der er et særligt ansvar, der påhviler offentlige virksomheder.
Derfor er det ekstra alvorligt, når vi ser, at det er offentlige virksomheder, som hænger i bremsen, siger Laust Høgedahl.
Erhvervsskoler: Udstil virksomhederneDanske Erhvervsskoler og -Gymnasier foreslår, at virksomhederne offentliggør deres tal for, hvor mange praktikanter de mangler.
- Hvis der var større åbenhed om måltallene for de enkelte virksomheder, kunne vi på skolerne i højere grad målrette vores praktikpladsopsøgende arbejde og i den forbindelse også rådgive og vejlede de virksomheder, som ikke tager det beregnede antal elever, siger Ole Heinager.
Arbejdsmarkedsforsker Laust Høgedahl fortæller, at det er en kendt metode, der bliver kaldt 'naming, blaming and shaming', hvor man udstiller både de gode og de dårlige eksempler.
- Det kan give skolerne en indsigt i, hvem der mangler praktikanter, men det udstiller også de her organisationer.
Hvis man offentliggør det her, så udstiller man også nogle af de virksomheder, der gør det dårligt.
Og det kan selvfølgelig også have en effekt, forklarer han.
Laust Høgedahl foreslår, at der suppleres med at sprede nogle gode budskaber om, hvorfor det giver mening at have praktikanter.
Det er ikke godt nok, at vi ikke har taget de elever og praktikanter, vi skal.
Gitte Simoni (DF), regionsrådsmedlem i Region Sjælland.
Millionbøder til fem virksomhederFor nogle offentlige virksomheder, der skal betale bøder, er der ikke tale om småbeløb.
Fem virksomheder skal betale over en million kroner.
Øverst på listen ligger de statslige virksomheder Postnord og DSB, der hver skal betale omkring to millioner kroner.
På en tredjepladsen ligger Region Sjælland, mens fjerdepladsen indtages af Region Nordjylland.
Postnord mener, at de bliver urimelig ram, på grund af den måde, bøden bliver opgjort på.
Problemet er ifølge HR-chef Hans Erik Lindkvist, at der er masser af faglærte i ufaglærte stillinger hos PostNord.
Der er for eksempel både uddannede bagere og tømrere, der uddeler post, og derfor bliver den statsejede virksomhed straffet for ikke at tage bager- og tømrerlærlinge.
Han synes, det er svært at se, hvordan det skal løses.
- Vi har en vanskelig situation, men dermed ikke sagt, at vi ikke kan tage flere praktikanter, end vi allerede gør, siger Hans Erik Lindkvist.
Og selvom Postnord allerede i år har øget deres antal af elever, vurderer han, at der er lang vej til en opfyldning af måltallene, som det ser ud nu.
Ikke nok kvalificeret arbejdskraftGitte Simoni (DF) er regionsrådsmedlem og formand for udvalget for Arbejdsmiljø og Rekruttering i Region Sjælland.
Vi er altså langt længere fremme end sidste år, hvor vi manglede 160 elever, da året sluttede.
Gitte Simoni (DF), Regionsrådsmedlem i Region Sjælland.
I hendes region skal de betale en bøde på 1.
214.
779 kroner, fordi de blandt andet ikke har ansat nok lægesekretærelever og social- og sundhedsassistentelever.
- Det er ikke godt nok, at vi ikke har taget de elever og praktikanter, vi skal, siger Gitte Simoni.
For regionsrådsmedlemmet er det største problem ikke bøden, men derimod princippet i, at Region Sjælland ikke løfter sit samfundsansvar ved at uddanne elever.
Ifølge hende er der to årsager til, at Region Sjælland ikke har ansat nok praktikanter.
For det første har regionen været igennem en hård økonomisk periode og har derfor fyret ansatte.
Det er ifølge Gitte Simoni rigtig svært at fyre lægesekretærer med den ene hånd og ansætte lægesekretærelever med den anden.
For det andet har der ikke været nok social- og sundhedsassistentelever, der har ansøgt om praktikstillinger, og nogle af dem, der har søgt, har ifølge Gitte Simoni ikke været dygtige nok.
Men regionen er allerede i gang med at forbedre praktiktallene for i år.
- Det glæder mig rigtig meget, at vi på nuværende tidspunkt mangler 25 elever inden året slutter.
Vi er altså langt længere fremme end sidste år, hvor vi manglede 160 elever, da året sluttede, siger Gitte Simoni og understreger, at de skal nå deres mål i år.
FacebookTwitterKopier linkEmner:Erhverv|Gitte Simoni (politiker)|Laust Høgedahl (samfundsforsker)|Region Sjælland|Sjælland




https://www.dr.dk/sporten/tennis/schweizer-spiller-sig-i-us-open-semifinalen-foerste-gang-nogensinde

TennisSchweizer spiller sig i US Open-semifinalen for første gang nogensinde22-årige Belinda Bencic er for første gang i karrieren i en grand slam-semifinale efter sejr over Donna Vekic.
Belinda Bencic er blandt de fire sidste i US Opens kvinderække efter sejr over Donna Vekic onsdag i New York.
04.
sep.
2019 kl.
21.
26Bemærk: artiklen er mere end 30 dage gammelLæs opTennisspilleren Belinda Bencic kan være på vej mod karrierens største resultat.
Onsdag spillede den 22-årige schweizer sig videre til semifinalen i US Open med en sejr på 7-6, 6-3 over kroaten Donna Vekic.
Det er første gang, at Bencic er kommet så langt i en af de fire store grand slam-turneringer.
Første sæt mod Vekic udviklede sig til en gyser, der blev afgjort i en tiebreak.
Belinda Bencic spillede sig frem til tre sætbolde og missede de to første, inden hun vandt tiebreaken med 7-5.
Belinda Bencic takker Donna Vekic for kampen.
I andet sæt fulgtes de to spillere ad frem til 3-3, inden det begyndte at tippe schweizerens vej.
Herfra vandt verdensranglistens nummer 12 tre partier i træk og lukkede kampen.
I sin foregående kamp slog Belinda Bencic den regerende US Open-mester og verdensetter, Naomi Osaka, i to sæt.
Hendes hidtil bedste grand slam-resultat kom i 2014, hvor hun nåede kvartfinalen i US Open.
I semifinalen skal Bencic op imod canadiske Bianca Andreescu eller Elise Mertens fra Belgien.
Det var Andreescu, der i tredje runde stoppede Caroline Wozniacki i New York.
/ritzau/FacebookTwitterKopier linkEmner:Caroline Wozniacki (tennisspiller)|USA|Tennis|Belgien|New York




https://www.dr.dk/sporten/haandbold/kvindeligaen/kloe-gange-paa-en-uge-esbjergs-haandboldmestre-knuser-nykoebing-igen

KvindeligaenKlø to gange på en uge: Esbjergs håndboldmestre knuser Nykøbing igenFor anden gang på otte dage slog håndboldkvinderne fra Team Esbjerg Nykøbing F.
Håndboldklub.
Vilde Mortensen Ingstad (i rød trøje) og Team Esbjerg slog sikkert Nykøbing F.
Håndboldklub.
04.
sep.
2019 kl.
20.
44Bemærk: artiklen er mere end 30 dage gammelLæs opTeam Esbjergs håndboldkvinder har fået en perfekt start på sæsonen i landets bedste række.
Det forsvarende mesterhold vandt onsdag med 24-18 på hjemmebane over Nykøbing F.
Håndboldklub.
Det er blot en uge siden, at vestjyderne slog modstanderne fra Nykøbing med 11 mål i Super Cuppen, hvor sidste sæsons mester og pokalvinder står over for hinanden.
Med dagens sejr er Team Esbjerg oppe på to sejre i ligaen, efter at holdet i weekenden åbnede turneringen med en udesejr over Jan Pytlicks stærke Odense-hold.
Line Jørgensen scorede tre af Team Esbjergs mål mod NFH.
Alt tyder i øjeblikket på, at cheftræner Jesper Jensen og hans spillere igen skal kæmpe med i toppen af ligaen.
Holdet har maksimumpoint på førstepladsen efter to spillerunder.
I dagens opgør fulgtes de to hold ad frem til 4-4, inden værterne fra Esbjerg trak fra med fem scoringer i træk.
Ved pausen var den vestjyske føring på 13-7.
Senere på onsdagen slog Ajax København på hjemmebane Silkeborg-Voel med 28-25, så begge hold nu er noteret for både en sejr og et nederlag i denne sæson.
Aarhus United hentede holdets anden sejr i en lovende start på ligaen, da EH Aalborg blev besejret med 28-23 på udebane.
/ritzau/FacebookTwitterKopier linkEmner:Silkeborg-Voel KFUM|Team Esbjerg|Håndbold|Nykøbing Falster|Esbjerg




https://www.dr.dk/nyheder/penge/den-stille-heltinde-her-er-kvinden-der-vil-sende-maendene-der-plyndrede-europa-i

Afsløring af skatteskandaleSe temaPenge'Den stille heltinde': Her er kvinden, der vil sende 'Mændene, der plyndrede Europa' i fængselEn 45-årig kvinde står i spidsen for historisk straffesag mellem 'stat og grådighed'© fotograf peter langkilde DRAf Mathias Sommer - Bonn04.
sep.
2019 kl.
19.
14Læs opFor enden af de musegrå korridorer i den brune kontorbygning i Köln-bydelen Sülz hænger statsanklager Anne Brorhilkers skilt ved siden af døren på et kontor, der er så lille, at hun ikke har plads til stakkene af papirer.
Men der er også mange af dem.
Papirerne.
Anne Brorhilker har som statsanklager fået til opgave at samle stumperne i det, der betegnes som den største skatteskandale i tysk historie.
Der er mange modsætninger i, at det er den her kvindelige statsanklager, som nu jagter de her testosteronmættede mænd fra City of London.
Niels Fastrup, journalist i DR Nyheder.
Bag et bjerg af over 200.
000 siders efterforskning skal Brorhilker de næste år forsøge at straffe de op mod 300 personer og over 100 banker og kapitalfonde, som har været involveret i togtet mod de europæiske statskasser.
Ifølge det journalistiske samarbejde #Cumexfiles er de europæiske statskasser blevet svindlet for mindst 410 milliarder kroner.
I Danmark har udbytteskattesagen kostet de danske skatteborgere mindst 12,7 milliarder kroner.
Også her er politiet i gang med at forberede en sag, der kan køre ved retten.
I Tyskland menes tabet for den særligt grove skattefidus Cum-ex at være mindst 75 milliarder kroner.
Den centrale sherifI Tyskland er Brorhilker blevet billedet på staternes kamp mod de grådige banker, der i jubelårene op til Finanskrisen og i årene efter udnyttede deres priviligerede position til at suge milliarder op af statskasserne.
Fra sit lille kontor i Köln har Brorhilker gennemgået tusindvis af emails, telefonaflytninger, ransagningsmateriale og forretningsaftaler.
Materialet giver indblik i en verden af mænd i dyre jakkesæt og hurtige biler, der er vant til at færdes på de bonede marmorgulve og leve et liv i ekstrem luksus.
#CumExFilesDR og Politiken har sammen med 17 andre europæiske medier afsløret formodet bedrageri og spekulation med udbytteskat på tværs af hele Europa.
Journalister fra 12 lande har arbejdet sammen om projekt #CumExFiles i mere end et år koordineret af den uafhængige tyske researchorganisation Correctiv.
Historien breakede den 18.
oktober sidste år.
Læs mere om projektet her: The CumEx-Files.
Se den danske dokumentar Mændene der plyndrede Europa på DR TV.
Se videoexplainer om skattesvindlen "Sådan plyndrede mændene Europa"Nu står de over for deres måske hårdeste modstander nogensinde:En 45-årig, slank kvinde med hornbriller i acetatstel og blond, skulderlangt hår, som med udgangspunkt i den brune bygning i Köln i årevis har lagt planer for at gøre livet surt for hundredvis af velhavende mænd, der især har tjent deres bugnende formuer på at gøre indhug i de europæiske statskasser.
- Brorhilker står i frontlinjen i det her clash mellem to verdener.
Hun fylder rigtigt meget i materialet, og typisk er det også hende, der driver afhøringerne frem, siger Niels Fastrup, der er journalist i DR Nyheder.
Niels Fastrup er en del af det journalistiske samarbejde, som sidste år stod bag den massive afsløring af svindel med udbytteskat på tværs af Europa.
Samarbejdet kredser særligt om en stor lækage fra tysk politiefterforskning på over 180.
000 sider.
Her kan man læse, hvor betydelig Brorhilker har været i arbejde med at stille de skyldige til ansvar.
- Hun er simpelthen den centrale sherif, som er gået efter det her internationale netværk af banker og advokatfirmaer.
Der er nogle interessante modsætninger i, at det er den her kvindelige anklager, som nu jagter de her testosteronmættede mænd fra City of London, siger Niels Fastrup.
Kendetegnende for tyskernes syn på onsdagens retsmøde lyder overskriften i den tyske avis Süddeutsche Zeitung: 'Stat mod grådighed'.
Kvinder og mændBrorhilker er en privat person og giver ikke interview til journalister.
Desuden handlede de tiltalte ud fra grov egeninteresse.
Anne Brorhilker, statsanklager i Köln.
Derfor var mange også spændte på, hvordan denne mytiske figur egentlig tog sig ud, da hun onsdag for første gang skulle sige ord i Retten i Bonn.
Her er to britiske statsborgere og fem banker på anklagebænken for svindel med ikke færre end 3,4 milliarder skattekroner i det, der bliver kaldt det første store slag mellem stater og hundredvis af banker og finansfolk og advokater i sagerne om svindel med udbytteskat, i Tyskland kaldet Cum-ex.
De tyske medier har døbt Brorhilker 'den stille heltinde'.
Både fordi det er nærmest umuligt at få et interview med anklageren, men også fordi hun med sit rolige gemyt virker som alt andet end en superhelt, der kaster sig hovedkulds ind i kampen for retfærdighed.
Brorhilker sidder på dommer Roland Zicklers højre side i retslokalet i Bonn og konverserer roligt med sin assistent og en repræsentant for det tyske skattevæsen.
De er alle kvinder.
Anne Brorhilker kort før hendes livs retssag går i gang.
(© fotograf peter langkilde DR) Over for Anne Brorhilker sidder 17 personer, hvoraf de fleste er højtbetalte forsvarsadvokater.
De fleste er mænd.
(© fotograf peter langkilde DR)1 / 2Anne Brorhilker kort før hendes livs retssag går i gang.
(© fotograf peter langkilde DR)1 / 2Over for Anne Brorhilker sidder 17 personer, hvoraf de fleste er højtbetalte forsvarsadvokater.
De fleste er mænd.
(© fotograf peter langkilde DR)2 / 2På den anden fløj er 17 advokater og tiltalte samlet.
Stort set alle er mænd.
Og det er netop det skisma, som optager store dele af den tyske presse: At en hårdtarbejdende tysk kvinde nu skal rydde op i det milliardkaos, som hundredvis af konkurrenceprægede mænd med udgangspunkt i London har efterladt sig i deres hidsige grådighed i årene op til og efter Finanskrisen.
Også den tyske skatteadvokat, Insideren, der sidste år medvirkede anonymt i DR-dokumentaren 'Mændene, der plyndrede Europa' har bemærket, at det er en kvinde, der står i spidsen for det retslige efterspil i udbytteskatteskandalen.
- Djævlemaskinen, som vi udviklede, som vi rejste, som vi kørte på fuld tid, hele tiden, stod mænd bag.
- Nu spiller en kvinde hovedrollen, sagde den anonyme kilde i et interview med DR og tyske journalister sidste år.
- Vi, revisorerne, bankmændene, investorerne.
Vi var jagerne, vi var ræve, blodtørstige ræve, som er kommet ind i hønsegården.
Hønsegården, det var staten, med sin statskasse.
Og hønsegården, den stod åben på vid gab, siger insideren.
Må jeg have lov at sidde ned?
Den første sejr i kampen mod den internationale finansverden kommer, da Anne Brorhilker beder retten om tilladelse til at sidde ned under oplæsningen af det 55 sider langt anklageskrift.
Det får hun lov til, og under oplæsningen forklarer hun, hvordan de to tiltalte var en del af 'en bande', der blev dannet senest i 2006 og lavede ulovlige "Cum-ex-transaktioner med tyske aktier.
"Først gennem den tyske storbank Hypo-Vereinsbank og senere med det specialiserede selskab, som de selv stod bag, Ballance.
- Overskuddet fra disse forretninger blev ikke genereret gennem markedet, men er baseret på den ulovlige erhvervelse af skatteydernes penge, lyder det køligt fra den 45-årige anklager.
Anne Brorhilker under dagens retsmøde.
(© fotograf peter langkilde DR)Den stille heltindeSvindel med udbytteskat er en enorm skandale i Tyskland, hvor anklagere i Frankfurt, München og Stuttgart er i fuld gang med at forberede retssager mod de internationale pengemænd og banker, der har haft snablen langt nede i den tyske skattekiste.
Men det var skattekontoret i Köln, som udbetalte skatterefusionerne til de udenlandske pengemænd.
Og derfor er det først og sidst statsanklageren i Köln, Anne Brorhilker, som skal op imod en international industri af storbanker, aktiehandlere og advokater.
Her er de tiltalteDer er to anklagede for retten i Bonn i første retssag, som ventes at vare 34 retsdage og være afsluttet i begyndelsen af næste år:Martin S.
41 år, fra Nordirland.
Han er ifølge sin forklaring i retten i dag konsulent.
Han bor i dag med sin familie i Dublin.
Nicholas D.
38 år.
Født i Storbritannien, opvokset i Australien.
Han bor i dag med sin familie i London.
I samme sag har statsanklageren i Köln rejst et erstatningskrav på samlet 3,4 milliarder kroner mod blandt andre:Bank of New York Mellon Corp.
Societe Generale SA ogM.
M.
WarburgHansa InvestDen tyske skatteadvokat Hanno Berger, som menes at være hovedarkitekten bag Cum-ex-svindlen i Tyskland, har beskyldt hende for ikke at 'forstå, hvordan det fungerer.
'Og en række internationale banker og finansmænd har været forbi hendes kontor for at forsøge at slå en handel af.
Flere af de tiltalte har også benyttet sig af den tyske 'kronvidne-paragraf' og forklaret om svindlen i detaljer i håb om at få nedsat straf.
Blandt andre de to tiltalte, der er på anklagebænken onsdag, Martin S.
og Nicholas D.
Skattesnyd for 3,4 milliarder kronerDe to aktiehandlere, Martin S.
og Nicholas D.
er tiltalt for mellem 2006 og 2011 at hive 3,4 milliarder kroner op af den tyske statskasse, og nu kræver Brorhilker dem fængslet i op mod ti år.
- De tiltalte opnåede i vid udstrækning uberettigede skattemæssige fordele.
Desuden handlede de tiltalte ud fra grov egeninteresse, siger Anne Brorhilker med sin sarte stemme, der flere gange får de tilstedeværende advokater til at brokke sig over, at hun ikke snakker direkte ind i mikrofonen.
Martin S.
på vej ind i retten.
Hans advokater har meddelt, at han vil fortælle åbent og ærligt om den såkaldte Cum-ex-industri, der voksede frem i finansdistriktet i London i 00'erne.
Nicholas D.
var en del af en gruppe af aktiehandlere i den tyske storbank  Hypovereinsbank.
Her blev der arbejdet omfattende med at hive skattekroner op af den tyske statskasse.
1 / 2Martin S.
på vej ind i retten.
Hans advokater har meddelt, at han vil fortælle åbent og ærligt om den såkaldte Cum-ex-industri, der voksede frem i finansdistriktet i London i 00'erne.
1 / 2Nicholas D.
var en del af en gruppe af aktiehandlere i den tyske storbank  Hypovereinsbank.
Her blev der arbejdet omfattende med at hive skattekroner op af den tyske statskasse.
2 / 2Siden en vaks tysk skattemedarbejder i 2012 afviste en refusion af udbytteskat på 405 millioner kroner, har sagen været efterforsket af tysk politi og statsanklager Brorhilker.
Sagen har gjort Anne Brorhilker til et kendt navn i finanskredse i Tyskland.
Og hun må hellere vænne sig til opmærksomheden.
Allerede i næste måned er hun således inviteret til Washington, fordi tidsskriftet Global Investigation Review har nomineret hende til årets anklager.
Der er afsat yderligere 32 retsdage ind til midten af januar næste år, hvor sagen ventes afsluttet.
Nick D.
og Martin S.
tidligere arbejdsgiver, Hypo-Vereinsbank, skal dog ikke for retten.
Banken har for længst betalt en bøde til den tyske stat på omkring 750 millioner kroner.
Du kan læse en reportage fra dagens retsmøde her.
Det er i den store retssal her i Landgericht Bonn, at det første opgør om udbyttemilliarderne skal foregå.
(© Peter Langkilde) Indgangen til Retten i Bonn.
(© fotograf peter langkilde DR)1 / 2Det er i den store retssal her i Landgericht Bonn, at det første opgør om udbyttemilliarderne skal foregå.
(© Peter Langkilde)1 / 2Indgangen til Retten i Bonn.
(© fotograf peter langkilde DR)2 / 2Aktier, udbytte og skat•Når en virksomhed giver overskud, kan den vælge at udbetale en del af overskuddet til sine ejere, aktionærerne.
De, der ejer en aktie i virksomheden, kan altså - én gang om året, når der er generalforsamling – få en del af overskuddet udbetalt i form af et udbytte.
•Når aktionærer modtager udbytte, skal de betale skat af det.
Det kaldes udbytteskat.
•I Danmark er satsen for udbytteskat 27 procent.
De penge tilbageholdes automatisk af Skat.
•Men Danmark har særlige skatteaftaler med flere lande i verden.
Det betyder, at visse selskaber i visse lande har mulighed for at få refunderet den udbytteskat, som skattevæsenet i Danmark har tilbageholdt.
Blandt andre små amerikanske pensionskasser har skattefrihed, som betyder, at de ikke skal betale udbytteskat i Danmark.
•Men ifølge de danske myndigheder har hundredvis af pensionskasser og selskaber fået refunderet udbytteskat, som de slet ikke har betalt.
I alt har Skat fra 2012 til 2015 fejlagtigt udbetalt 12,7 milliarder kroner i refusion af udbytteskat.
FacebookTwitterKopier linkEmner:Skatter og afgifter|Tyskland|Köln|Økonomi|Süddeutsche Zeitung




https://www.dr.dk/sporten/cykling/spansk-udbryder-slider-sig-til-overraskende-etapesejr-i-vueltaen

CyklingSpansk udbryder slider sig til overraskende etapesejr i VueltaenSpanieren Mikel Iturria tog karrierens største sejr på 11.
etape.
Spanske Mikel Iturria vandt 11.
etape i Vueltaen.
04.
sep.
2019 kl.
18.
21Bemærk: artiklen er mere end 30 dage gammelLæs opDen spanske cykelrytter Mikel Iturria (Euskadi-Murias) sled sig i dag til en stor triumf på 11.
etape af Vuelta a España.
Iturria gik til angreb med 20 kilometer til målstregen i Urdax, og det lykkedes den 27-årige spanier at holde hjem og tage karrierens med afstand største triumf.
Spanieren fra det lille Euskadi-Murias-mandskab har aldrig tidligere været i nærheden af et så stort resultat.
Udbrud blev aldrig hentetDagen bar præget af et stort udbrud, der fik slået et hul kort efter starten på den 180 kilometer lange etape.
Forspringet til hovedfeltet nåede en overgang op på mere end 17 minutter.
Med godt 20 kilometer tilbage af den kuperede etape stak Mikel Iturria og fik slået et hul til resten af udbrydergruppen, hvor ingen umiddelbart havde lyst til at bruge kræfter på at optage forfølgelsen.
Med armene over hovedet kunne Mikel Iturria krydse stregen til karrierens største sejr.
Det betød, at han i første omgang fik slået et hul på 45 sekunder.
Bagved begyndte ryttere på skift at rykke, og lidt senere blev en femmandsgruppe samlet og indledte en hård jagt på Iturria.
Spansk ærgerrighed holdte til målMed syv kilometer tilbage havde spanieren et hul på 14 sekunder til den hårdt jagtende kvintet.
For hvert tråd kom sejren nærmere, og med to kilometer til målstregen var forspringet fortsat intakt.
Men så begyndte forfølgerne at nærme sig.
På den sidste kilometer var der næsten kontakt, men Iturria kæmpede videre og lod ikke forfølgerne komme op og nå hans baghjul.
Det lykkedes igen at øge afstanden, og så kunne Iturria til sidst lade jublen bryde løs.
På målstregen var han seks sekunder foran Jonathan Lastra (Caja Rural-Seguros RGA).
I klassementet har den førende rytter, Primoz Roglic, et forspring på et minut og 52 sekunder til Alejandro Valverde (Movistar).
Primoz Roglic forrest var iført den røde førertrøje før 11.
etapes start, og den sidder stadig på ham efter dagen etape i det spanske.
/ritzau/FacebookTwitterKopier linkEmner:Alejandro Valverde (cykelrytter)|Primoz Roglic (cykelrytter)|Spanien|Cykelsport|Movistar Team




https://www.dr.dk/sporten/fodbold/landsholdet/omgivet-af-klipper-og-buldrende-fly-skal-danmark-slaa-miniputterne-fra

LandsholdetOmgivet af klipper og buldrende fly skal Danmark slå miniputterne fra GibraltarDer venter det danske fodboldlandshold en noget anderledes opgave i EM-kvalifikationskampen i morgen.
Af Kasper Heide Lund og Interview: Andreas Kraul04.
sep.
2019 kl.
20.
33Bemærk: artiklen er mere end 30 dage gammelLæs opHvis man bor i Dragør på Amager, så kender man den buldrende lyd af et fly, der letter fra Københavns Lufthavn.
Den øredøvende larm skal de danske fodboldherrer vænne sig til, når de i morgen aften spiller EM-kvalifikationskamp mod Gibraltar.
For lige bag det ene mål på Victoria Stadium, hvor landskampen skal spilles, er der en landingsbane.
Her letter og lander alle fly fra Gibraltars internationale lufthavn.
Der er potentiale for at blive taget med bukserne ned, hvis vi ikke er klar.
Kasper SchmeichelDet var også et emne som fyldte på dagens pressemøde forud for opgøret i det lille land.
- I sidste ende er det bare en fodboldbane.
Så er det sådan set ligegyldigt, hvad der er rundt om fodboldbanen.
For os er kridtstregerne det eneste, der betyder noget, siger landsholdets førstemålmand Kasper Schmeichel.
I samme øjeblik, som han sagde den sætning, blev Leicester-keeperen dog alligevel mindet om, hvad der kan vente i morgen mod Gibraltar.
Dårligt havde Schmeichel svaret, før hans ord blev overdøvet af et fly.
I klippet her under kan du høre Kasper Schmeichel blive overdøvet af et fly:- Det kan være, at der letter et fly i ny og i næ, siger målmanden med et smil.
- Bare det ikke lander her på banen.
Det er charmen ved fodbold, at man kan komme sådan nogle steder, som man måske ikke ville ellers for at spille en kamp.
Vi glæder os.
Kælenavnet "the Rock" ikke uden grundDet er dog ikke kun en landingsbane, Kasper Schmeichel skal forholde sig til.
Bag det andet mål tårner en kæmpe klippe sig nemlig op og demonstrerer i al tydelighed, hvorfor den klippefyldte halvø syd for Spanien også går under navnet ”the rock”.
Landsholdet gør sig klar til at træne på Victoria Stadium i Gibraltar.
Bag det ene mål ligger en kæmpe klippe.
Generelt er det nogle meget anderledes omgivelser, som venter spillerne i morgen.
Stadion minder ikke om noget, danskerne normalt spiller på, når det kommer til tribunen på Victoria Stadium, og så skal kampen afvikles på kunstgræs, hvilket de fleste af dem kun sætter fødderne på til træning i deres klubber.
- Der er potentiale for at blive taget med bukserne ned, hvis vi ikke er klar.
Kunstgræs er noget andet, og det skal vi lige blive vant til i dag til træning.
- Det er ikke, fordi vi ikke har prøvet det før, men det er en lidt anderledes type kamp.
Det handler om vores mentalitet.
Hvis vi er lige så påpasselige og engagerede, som vi er til alle andre kampe, så skal vi nok vinde.
I klipper kan du se de omgivelser Danmark spiller i torsdag:Færre indbyggere end BornholmDet lille land med godt 34.
500 indbyggere deltog for først gang i kvalifikationen til EM i 2016, og med et lavere befolkningstal end Bornholm er det også meget forventeligt, at holdet ikke vinder så mange kampe.
Det er dog blevet til fire sejre siden fodboldfødslen for seks år siden – nemlig over Malta, Letland, Armenien og Liechtenstein.
Spillerne, der møder Danmark, lever også markant anderledes liv end danskerne.
Som eksempel arbejder landsholdsanføreren Roy Chipolina til dagligt som tolder.
Roy Chipolina er her i den hovedstødsduel med Irlands Shane Duffy i de to holds seneste møde.
Men til trods for de markante forskelle vil Kasper Schmeichel ikke høre tale om, at der venter Danmark en ’walkover’ i morgen.
- Hvis vores tilgang ikke er i orden, så kan vi gøre det rigtig, rigtig svært.
De kommer til at være et svært hold at spille imod.
Vi så Irland komme her og have store problemer og kun vinde 1-0.
Så succeskriteriet er en sejr – om det så er 1-0, 2-1 eller 3-1.
Det eneste, der tæller, er en sejr.
- Vi skal have vores mentalitet i orden.
Vi skal arbejde lige så hårdt, som hvis vi skulle spille mod Tyskland eller Frankrig.
Vi skal have samme mentalitet.
Vi skal overfalde dem, og vi skal vinde kampen - længere er den ikke.
Om det sker, kan du følge med i direkte i LIGA på P3 i morgen, når landskampen mod Gibraltar spilles fra klokken 20.
45.
FacebookTwitterKopier linkEmner:Kasper Schmeichel (fodboldspiller)|Gibraltar|Fodbold|Lufthavne|Bornholm




https://www.dr.dk/nyheder/politik/minister-om-centralt-valgloefte-du-faar-ikke-mig-til-komme-med-et-konkret-tidspunkt

PolitikMinister om centralt valgløfte: 'Du får ikke mig til at komme med et konkret tidspunkt'Mette Frederiksen lovede 1.
000 flere sygeplejesker.
Men det er uklart, hvornår de kommer.
Af Anders Byskov Svendsen04.
sep.
2019 kl.
18.
05Bemærk: artiklen er mere end 30 dage gammelLæs opDer skal ansættes 1.
000 flere sygeplejesker på de danske sygehuse.
Så konkret var løftet fra Mette Frederiksen i valgkampen.
I dag tog regeringen så det første skridt mod at nå det mål.
Det skete med en aftale med Danske Regioner, som driver sygehusene.
Aftalen giver årligt 1,5 milliarder kroner ekstra til sygehuse landet over.
Men selv om der er flere penge på vej, er det uklart, hvor mange flere hænder, der kommer på sygehusene, og hvornår målet om de 1.
000 ekstra sygeplejersker er opfyldt.
- Du får ikke mig til at komme med et konkret tidspunkt.
Magnus Heunicke.
- De første kan blive ansat til næste år.
Pengene følger med, når der kommer flere patienter.
Det er penge til varme hænder - det er penge til sygeplejersker, siger sundhedsminister Magnus Heunicke.
Men hvornår skal folk regne med, at der er 1.
000 flere sygeplejersker på de danske sygehuse?
- Med den her aftale sikrer vi, at der er økonomi til at følge med.
Regionerne kan begynde at ansætte og få sygeplejersker op i tid, hvis der er interesse for det.
Så hvornår er der 1.
000 ekstra sygeplejersker på de danske sygehuse?
- Du får ikke mig til at komme med et konkret tidspunkt.
Det, jeg kan sige, er, at vi allerede næste år får ansat flere sygeplejersker, end der har været tidligere, lyder det fra ministeren.
Bekymrede sygeplejerskerGrete Christensen er formand for Dansk Sygeplejeråd.
Hun er rimelig tilfreds med aftalen og hæfter sig ved, at regionerne siger, at der nu kan investeres i ny behandling og ny medicin, uden at regningen bliver betalt ved at fyre ansatte.
Der er dog også et men:- Jeg er bekymret for, om det rent faktisk giver mulighed for at få ansat de flere medarbejdere, som er nødvendigt, og som vil være den saltvandsindsprøjtning, der kan skabe lidt mere ro i det danske sundhedsvæsen, siger hun.
Jeg er bekymret for, om det rent faktisk giver mulighed for at få ansat de flere medarbejdere, som er nødvendigt.
Grete Christensen, formand for Dansk SygeplejerådEn del af aftalen er også, at der bliver nedsat en task force, som blandt andet skal se på, hvordan der kan blive rekrutteret flere sygeplejersker.
For der er ikke en kø af arbejdsløse sygeplejersker, der bare venter på et job.
Sygeplejeformanden vil gerne hjælpe med at se på, hvordan man kan løse det problem.
- Vi kommer til at se på, hvordan vi får skaffet flere medarbejdere, herunder de 1.
000 sygeplejersker, som regeringen har lovet, siger hun.
Koster en halv milliardOg rekruttering er et nøgleord, hvis målet om 1.
000 flere sygeplejersker skal nås.
Det siger Jakob Kjellberg, professor i sundhedsøkonomi ved Det Nationale Forsknings- og Analysecenter for Velfærd.
Dét sagde Mette Frederiksen- Det danske sundhedsvæsen er på mange måder effektivt og fungerer på mange stræk godt, men vi kan ikke blive ved med at presse vores læger, vores sygeplejersker og vores sosu'er.
Derfor skal der simpelthen flere medarbejdere på de danske hospitaler.
Mette Frederiksen til DR den 3.
oktober 2018.
For regionerne kommer faktisk langt med 1,5 milliarder kroner mere.
- Vi regner med, at der skal bruges en halv milliard mere på medicin.
Det vil så sige, at der er en milliard tilbage til at drive sygehuse for.
Det er også udgifter til at købe andet teknologi for.
- Tilbage er der så en pulje til at ansætte mere personale.
Men der er også portører, læger, administration og it, og det er op til at regionerne, hvordan de fordeler pengene.
Men hvis man rimelig bredt antager, at en sygeplejerske koster en halv million om året, så kan man i princippet ansætte 1.
000 sygeplejersker for en halv milliard kroner, siger professoren.
Derfor er det vigtigt, hvordan man vil skaffe de medarbejdere.
Og det svar giver regeringen ikke.
- Det indgår i aftalen, men er ikke konkret i forhold til, hvor hurtigt det skal gå, og hvad man vil gøre, siger Jakob Kjellberg.
FacebookTwitterKopier linkEmner:Magnus Heunicke (politiker)|Sundhedspersonale|Arbejdsmarked|Dansk Sygeplejeråd|Danske Regioner




https://www.dr.dk/nyheder/kultur/film/maelkeflaske-i-skridtet-og-dyr-i-flammer-ny-film-fik-folk-til-udvandre-paa-kendt

Film og serierMælkeflaske i skridtet og dyr i flammer: Ny film fik folk til at udvandre på kendt filmfestivalFilmen 'The Painted Bird' er en tre timer lang tur i helvede, skriver britisk anmelder.
Filmen 'The Painted Bird' handler om en jødisk dreng under Anden Verdenskrig.
Af Silas Bay Nielsen04.
sep.
2019 kl.
20.
00Bemærk: artiklen er mere end 30 dage gammelLæs op- Jeg er dybt lykkelig over at have set den.
Men jeg kan også sige, at jeg håber, at vi aldrig vil mødes igen.
Sådan skriver Guardians anmelder om filmen 'The Painted Bird', der tirsdag blev vist under filmfestivalen i Venedig.
Men ikke alle var lige så lykkelige som Guardians udsendte.
Filmen var nemlig så modbydelig, at flere blandt publikum valgte at forlade salen, skriver Guardians Xan Brooks, der selv ikke kunne lade være med at kigge væk.
Den tjekkisk-slovakiske 'The Painted Bird' er en filmatisering af Jerzy Kosińskis roman fra 1965, som på dansk hedder 'Den bemalede fugl'.
Filmen, der er instrueret af Václav Marhoul, foregår i Polen under Anden Verdenskrig, hvor der på ingen måde er hyggeligt at være.
- Filmen er ubehagelig, fordi man følger en jødisk dreng, der flygter og møder flere mennesker, der bestemt ikke vil ham det godt, siger filmanmelder Per Juul Carlsen, der er DR's udsendte under filmfestivalen i Venedig.
Da jeg så de to scener, som er i begyndelsen af filmen, tænkte jeg: 'Hold da kæft.
Hvis det fortsætter på denne måde, så ved jeg ikke, om jeg kan være med'Per Juul CarlsenVoldsomme scenerLigesom Guardians filmanmelder valgte Per Juul Carlsen at blive i salen.
Men mens Xan Brooks vurderer, at halvdelen af salen gik, så mener Per Juul Carlsen kun, at en tiendedel forlod salen.
Han fortæller dog, at han også selv overvejede, om han kunne holde de tre timer ud, da han så de to ubehagelige scener i filmens begyndelse.
I den første scene spiller Udo Kier, der også er kendt fra flere Lars von Trier-film, en bonde, som har fået en ide om, at en anden mand vil have sex med hans kone.
Det får ham til at prikke øjnene ud af manden med en spiseske, som den jødiske dreng forsøger at sætte tilbage i mandens hoved.
Tyske Udo Kier spiller med i 'The Painted Bird'.
(© Getty Images)I den anden scene vil en gruppe lokale straffe en lidt aparte kvinde, der har haft sex med en fyr.
Moren til fyren og resten af gruppen vælger at overfalde kvinden og propper som en del af straffeaktionen en mælkeflaske op i skridtet på hende.
Derefter vælger en at sparke til mælkeflasken.
Desuden indeholder filmen også en scene, hvor en kvinde har sex med en ged, og en kanin der bliver sat i flammer, fortæller Per Juul Carlsen.
- Da jeg så de to scener, som er i begyndelsen af filmen, tænkte jeg: 'Hold da kæft.
Hvis det fortsætter på denne måde, så ved jeg ikke, om jeg kan være med,' siger han.
- Men så slem synes jeg faktisk heller ikke, filmen var.
Det er ikke nogen splatterfilm, og filmen er i sort-hvid, som får det til at se mindre ulækkert ud.
Men når man begynder at tænke over konsekvenserne af krigen, og at bønderne faktisk er lige så rå som nazisterne, så bliver det grimt, siger DR’s filmanmelder.
Masser af vold, men ingen bar måsHan tvivler på, at filmfestivalen i Venedig bevidst har valgt at vise filmen for at skabe ballade.
For ifølge ham har festivalen kæmpet rigeligt med at forsvare, at den sexanklagede Roman Polanski blev inviteret med til festivalen.
I stedet har Per Juul Carlsen lagt mærke til, at vi nærmest er gjort immune over for vold, så længe det er gjort mere 'lækkert' at se på, som man typisk oplever det i amerikanske film.
Læs også:Er han allerede årets Oscar-favorit?
Hollywood-stjerne hyldes for 'ekstremt betagende og vild præstation'- Det, der overrasker mig, er, at vi stort set ikke har set nogen bar mås eller ret mange sexscener hernede.
I stedet virker det som om, at vold er blevet helt okay at vise.
Det ser jeg som et resultat af den amerikanske censur, hvor man gerne må smadre andre, men ikke må vise en mås – og det er måske ikke så opmuntrende for menneskehedens fremtid, siger Per Juul Carlsen.
Læs også:Kritikken vælter ned over populær filmfestival: Hvorfor får han lov til at komme?
Selvom 'The Painted Bird' har premiere i Tjekkiet og Slovakiet i løbet af de næste to uger, vides det endnu ikke, om filmen bliver vist i de danske biografer.
Filmfestivalen i Venedig foregår frem til 7.
september.
FacebookTwitterKopier linkEmner:Lars von Trier (filminstruktør)|Roman Polanski (filminstruktør)|Venedig|Guardian|Vold




https://www.dr.dk/nyheder/udland/underhuset-afviser-boris-johnsons-onske-om-nyvalg

BrexitSe temaUdlandUnderhuset afviser Boris Johnsons ønske om nyvalgStorbritanniens premierminister, Boris Johnson, var 136 stemmer fra at få sit ønske om et valg opfyldt.
Se resultatet af dagens sidste afstemning04.
sep.
2019 kl.
22.
46Bemærk: artiklen er mere end 30 dage gammelLæs opDet er ikke lykkedes for Storbritanniens premierminister, Boris Johnson, at få udskrevet et valg før tid.
Onsdag aften fik premierministeren ikke det tilstrækkelige antal stemmer i Underhuset til at kunne udskrive et valg før tid.
Afstemningen var det foreløbige klimaks på en dramatisk og begivenhedsrig dag i Underhuset.
Læs også:Nyt nederlag til Boris Johnson: Lov om at forhindre no-deal går videreBlandt andet stemte et flertal af medlemmerne for en lov, der fjerner regeringens mulighed for at forlade EU uden en aftale.
Kun 298 stemte for et valgLoven skal nu behandles i Overhuset, inden dronning Elizabeth kan godkende den.
Da Overhuset er forpligtet til at debattere ændringsforslag til loven, kan den proces tage tid.
Premierminister Boris Johnson var arg modstander af lovforslaget, som han mener, binder den britiske regering på hænder og fødder i forhandlingerne med EU om en aftale.
Læs her, hvordan hele den dramatiske aften forløbUmiddelbart efter at Underhuset havde stemt for lovforslaget, bad premierministeren derfor om at få et valg.
Det havde krævet, at to tredjedele af Underhuset - svarende til 434 medlemmer - stemte for et valg.
Kun 298 stemte for et valg.
/ritzau/FacebookTwitterKopier linkEmner:Boris Johnson (politiker)|Storbritannien|EU




https://www.dr.dk/nyheder/penge/boligrenter-styrtdykker-igen-fast-rente-paa-0-procent-i-30-aar-lurer-i-horisonten

BidragssatserSe temaPengeBoligrenter styrtdykker igen: Fast rente på 0 procent i 30 år lurer i horisontenBoligejerne har travlt med at omlægge lån.
Se, hvor meget du selv har mulighed for at spare.
Boligejere med en rente på 2 procent eller derover bør tjekke, om de kan spare penge på en låneomlægning, lyder det fra Forbrugerrådet Tænk.
Af Lars Lindevall04.
sep.
2019 kl.
20.
44 | opdateret 13.
sep.
2019 kl.
14.
32Bemærk: artiklen er mere end 30 dage gammelLæs opMange økonomer havde nok slået en latter op, hvis man for et par år siden spurgte dem, om renten på et 30-årigt, fastforrentet lån kunne krybe ned på 0 procent.
På det tidspunkt blev et fastforrentet lån på 1,5 procent kaldt både ekstremt og historisk billigt.
Men siden har renten kun fortsat sin retning nedad.
Det 0,5 procent-lån med afdrag, som realkreditinstitutterne åbnede for blot en måneds tid siden, nærmer sig en kurs på 99, og dermed skal renten ikke dale meget mere, før et 30-årigt lån til 0 procent i fast rente er en realitet.
- Det er ikke længere et urealistisk scenarie.
Jeg havde ikke troet på det, hvis du spurgte mig for et par år siden, siger Morten Bruun Pedersen, der er seniorøkonom hos Forbrugerrådet Tænk og ekspert i boligøkonomi.
Mange boligejere bør få beregningFor mange boligejere er det derfor værd at få undersøgt sparepotentialet ved en låneomlægning, siger økonomen:- Hvis man har et lån på 2 procent eller derover, så er det helt klart en god idé at få foretaget en konkret beregning.
Alt andet vil være dumt, siger Morten Bruun Pedersen.
Tre eksempler på omlægning: Det kan du spareForudsætninger:Bolig købt i københavns kommuneKøbspris 3.
000.
000 primo 2015 (bolig er dog nu steget til 3,8 millioner kroner i vurdering) Oprindeligt lån er optaget med 80 procent belåning.
Der er taget højde for ændringen i bidrag ved de nye lån (grundet lavere belåningsgrad)Alle omkostninger til indfrielse og oprettelse af lånene medtaget.
Der er regnet på, at kunden optog lånet i Realkredit Danmark.
Eksempel 1: Fra 2,5 til 0,5 i fast rente med afdragRestløbetid: 25,5 årNuværende lån:Månedlig ydelse før skat: 10.
713Restgæld: 2.
132.
972Nyt lån:Månedlig ydelse før skat: 8.
359Restgæld: 2.
175.
354Besparelse ved omlægning over hele lånets løbetid før skat: 431.
790Låne-omlægningen har tjent sig selv ind efter: Maksimalt 1,5 årEksempel 2: Fra 2,0 til 0,5 i fast rente med afdragRestløbetid: 25,5 årNuværende lån:Månedlig ydelse før skat: 10.
087Restgæld: 2.
113.
313Nyt lån:Månedlig ydelse før skat: 8.
283Restgæld: 2.
157.
330Besparelse ved omlægning over hele lånets løbetid før skat: 308.
565Låne-omlægningen har tjent sig selv ind efter: Maksimalt 2 årEksempel 3: Fra F5-lån (0,14 i rente) til 0,5 i fast rente med afdragRestløbetid: 25,5 årNuværende lån:Månedlig ydelse før skat: 8.
269Restgæld: 2.
032.
158Nyt lån:Månedlig ydelse før skat: 8.
009Restgæld: 2.
090.
742Her kan der ikke udregnes en samlet besparelse, da der er tale om et flekslån.
Kilde: RealkreditkonsulentenHans råd er, at man indhenter to-tre forskellige uforpligtende tilbud fra forskellige realkreditselskaber, som man kan sammenligne.
Der kan nemlig være forskel på gebyrerne ved omlægningen.
- Især på gebyrsiden er der forskel på priserne ved en låneomlægning.
Hvis man har en god og sund økonomi, kan man spille realkreditselskaberne ud mod hinanden og forhandle om gebyrerne, siger Morten Bruun Pedersen.
Husk din tidshorisontDet er dog ikke alle, der skal lade sig lokke af renten og lægge om nu og her, understreger han.
Det afhænger især af boligejerens tidshorisont.
- Det er vigtigt, at man er opmærksom på ens tidshorisont.
Hvor lang tid planlægger du at blive boende i din nuværende bolig?
Hvis du på et tidspunkt skal flytte, så er det ikke sikkert, at en omlægning kan betale sig.
- Helt generelt skal man ikke lægge lån om hele tiden, fordi der er store omkostninger ved omlægningen, og det kan vare lang tid, inden det har tjent sig selv ind, siger Morten Bruun Pedersen fra Forbrugerrådet Tænk.
Gevinst ved omlægningMartin Riedel, der er indehaver af Realkreditkonsulenten, som hjælper boligejere med at omlægge lån, har foretaget beregninger af, hvad tre forskellige låneomlægninger vil betyde i kroner og øre på nuværende tidspunkt.
I beregningerne er der taget udgangspunkt i en boligejer, der har købt et hus til 3 millioner kroner i 2015 med 80 procent belåning.
Hvis denne boligejer omlægger et fastforrentet lån på 2,5 procent i rente med afdrag til det nuværende lån på 0,5 procent, så vil den månedlige ydelse i dette tilfælde falde med 2.
354 kroner før skat, viser beregningerne.
Restgælden vil stige med 61.
757 kroner, men låneomlægningen har alligvel tjent sig selv ind efter maksimalt halvandet år.
Den samlede besparelse i hele lånets løbetid før skat er 431.
790 kroner.
Kigger man på et F5-lån, der bliver konverteret til fast rente på 0,5 procent, så er der også en besparelse i den månedlige ydelse før skat på 260 kroner.
Det skyldes, at bidragssatsen på det fastforrentede lån er lavere.
KonverteringsbølgeMartin Riedel forklarer, at der har været fuld fart på konverteringerne i den seneste tid.
- Vi har været lagt fuldstændig ned, og vi er blevet nødt til at lukke for ny kundetilgang, fordi der er så mange, der vil lægge lån om, siger Martin Riedel, indehaver af Realkreditkonsulenten.
dk.
Rigtig mange boligejere slog til, da renten var 1 procent, men ifølge Realkredit Danmark er der stadig omtrent 300.
000 boligejere, der i dag sidder med lån på 2 og 2,5 procent.
Opdateret: Ved grafen over rentens udvikling er det blevet uddybet, at tallene viser det laveste niveau, som renten nåede det pågældende år, og at renten godt kan have være højere på et andet tidspunkt på året.
FacebookTwitterKopier linkEmner:Økonomi|Bolig|Forbrugerrådet|Boligøkonomi|Realkredit Danmark




https://www.dr.dk/sporten/fodbold/landsholdet/rygproblemer-sender-dansk-reservekeeper-hjem-fra-gibraltar

LandsholdetRygproblemer sender dansk reservekeeper hjem fra GibraltarFrederik Rønnow er rejst hjem fra landsholdslejren, og Daniel Iversen fra Rotherham er kaldt ind som reserve.
Frederik Rønnow spiller til dagligt i tyske Frankfurt.
04.
sep.
2019 kl.
18.
49Bemærk: artiklen er mere end 30 dage gammelLæs opReservemålmand Frederik Rønnow har forladt det danske landshold forud for torsdagens EM-kvalifikationskamp mod Gibraltar.
Det oplyser Dansk Boldspil-Union (DBU) på Twitter.
Eintracht Frankfurt-keeperen har problemer med ryggen, og derfor er han sendt hjem til sin tyske klub.
Rønnow var formentlig ikke kommet på banen mod Gibraltar eller i søndagens kamp mod Georgien, da Kasper Schmeichel er det klare førstevalg mellem stængerne på landsholdet.
Hjælpen indkaldt fra EnglandSom erstatning har den vikarierende landstræner, Jon Dahl Tomasson, indkaldt 22-årige Daniel Iversen.
Daniel Iversen stod for det danske landshold under sommerens U-21 EM.
Iversen optræder til daglig for Rotherham i den tredjebedste engelske fodboldrække.
Daniel Iversen var i sommer målmand for U21-landsholdet ved EM i Italien.
Ud over Iversen og Schmeichel er FC Midtjylland-målmand Jesper Hansen også udtaget til de to forestående landskampe.
Danmark har fem point efter de tre første kampe i EM-kvalifikationen mod Schweiz, Irland og Georgien.
/ritzau/FacebookTwitterKopier linkEmner:Frederik Rønnow (fodboldspiller)|Kasper Schmeichel (fodboldspiller)|DBU|Fodbold|England




https://www.dr.dk/nyheder/udland/live-tv-underhuset-afviser-boris-johnsons-valgoenske






https://www.dr.dk/nyheder/regionale/nordjylland/dansk-top-gear-optagelse-bliver-meldt-til-politiet

NordjyllandDansk Top Gear-optagelse bliver meldt til politiet Den lokale skovfoged melder programmet for at køre firhjulstrækkere rundt ved Rubjerg Knude Fyr - det må man nemlig ikke.
Det var her i området ved Rubjerg Knude Fyr, at de tre biler fra Top Gear kørte rundt og blev filmet af et tv-hold.
Skærmbilllede fra instagramkontoen: felixtsmith Af Søren K Nielsen og Marie Bergman04.
sep.
2019 kl.
17.
23 | opdateret 05.
sep.
2019 kl.
06.
47Bemærk: artiklen er mere end 30 dage gammelLæs opTre biler med firhjulstræk kørte i går rundt i sandet ved Rubjerg Knude Fyr i Nordjylland - og det kaster nu en politianmeldelse af sig.
- Bilerne har angiveligt kørt rundt i området, mens de er blevet filmet til et tv-program, siger Helene Overby, der er skovfoged i Vendsyssel og dermed Naturstyrelsens repræsentant i området.
Hun har ikke selv overværet episoden, men en medarbejder fra Hjørring Kommune var på stedet og tog billeder af den ulovlige kørsel.
Man må ikke køre på anden mands grund uden tilladelse, og lige her er der tilmed tale om et klitfredet område.
HELENE OVERBY, SKOVFOGEDTil fare for klittenIfølge DR Nordjyllands oplysninger er der tale om deltagere i det fælles-nordiske program Top Gear, hvis danske udgave har debut til foråret på Kanal 5 med tv-vært Felix Smith, skuespiller Dar Salim og tidligere racerkører Jesper Carlsen i spidsen som programmets værtstrekløver.
- Man må ikke køre på anden mands grund uden tilladelse, og lige her er der tilmed tale om et klitfredet område, hvor ikke engang ejeren må køre.
Som ved al anden ulovlig kørsel på vores arealer, anmelder vi kørslen til politiet, Det er så op til politiet, hvad der videre sker i den sag, siger Helene Overby.
Skovfoged Helene Overby påpeger, at selvom naturen umiddelbart ikke har lidt skade ved kørslen i området, så betød det, at blandt andre turister og en stor gruppe skolebørn blev holdt tilbage og derfor ikke fik den forventede oplevelse.
Hun forklarer, at restriktionerne mod eksempelvis at færdes i klitter med heste, cykler eller biler skyldes risikoen for at øge sandflugt.
- Lige ved Rubjerg Knude Fyr er klitten faktisk åben og fyret har af samme grund været begravet i sand som følge af sandflugt.
Men man øger sandflugten ved motoriseret færdsel i området, siger Helene Overby.
Ansøgning ville blive afslåetHun oplyser, at Naturstyrelsen ikke har modtaget en ansøgning om at dispensere fra klitfredningen til at køre og filme i området.
En ansøgning, der også ville være blevet afslået.
- Hvis man sender en tv-udsendelse, hvor der bliver kørt i klitterne, så er det svært for folk at vide, at det må man altså ikke.
Derfor vil det også være rigtig ærgerligt, hvis optagelserne bliver sendt, siger Helene Overby.
Tidligere racerkører Jesper Carlsen, der er en af værterne på Top Gear, har lagt dette billede på sin instagram-profil.
"Ikke dumt, det vi har gang i", skriver han.
Det vides ikke, om bilkørslen har været til fare for de turister, der var i området i går formiddag.
Men der var en skoleklasse på besøg på tidspunktet - blandt andet for at se forberedelserne til at flytte fyret 80 meter ind i land.
Værten Felix Smith afviser, at der blev kørt stærkt i bilerne, og at de var ude i klitterne.
Det skriver han på Instagram.
- Vi kørte op til fyret i et etableret spor som håndværkere og en traktor med turister til fyret bruger dagligt.
Der blev ikke kørt stærkt, eller kørt i klitterne og vi ødelagde intet.
At tilladelserne ikke har været på plads vil jeg lade andre om at forklare, skriver han.
Købt programmet af BBCDet er Discovery Networks Danmark, der blandt andet driver Kanal 5, der har købt rettighederne til det britiske program af BBC.
Discovery Networks Danmark oplyser, at de ikke selv har lavet optagelserne på Rubjerg Knude.
I et skriftligt svar skriver nordisk juridisk chef i Discovery Networks, Christian Sonnenfeld: - BBC Studios Productions Nordics ApS/ Banijay Nordic (Nordisk Film og TV A/S) producerer bl.
a.
Top Gear til Discovery og Kanal 5.
Discovery tager ikke selv del i produktionen, men vi forventer naturligvis altid, at de produktionsselskaber, vi bruger, agerer i overensstemmelse med gældende ret i de lande, hvor optagelserne foregår.
Administrerende direktør i Nordisk Film og TV, Ulrik Jørgensen, siger, at produktionsholdet på stedet har handlet i god tro:- Vi har haft et lokalt eventbureau til at stå for at indhente de nødvendige tilladelser, så dem har vi haft en fuld tiltro til, at vi havde.
Det har vi åbenbart ikke haft på plads, siger den administrerende direktør.
Han påpeger, at der ikke er blevet kørt ræs ved Rubjerg Knude Fyr.
Der er ifølge ham udelukkende blevet kørt i de hjulspor, der er der som følge af flytningen af fyret.
- Men hvis vi har gjort noget, vi ikke må, så beklager vi det dybt, siger administrerende direktør for Nordisk Film og TV, Ulrik Jørgensen.
Artiklen er opdateret med kommentar fra Nordisk film og TV.
FacebookTwitterKopier linkEmner:Dar Salim (skuespiller)|Lønstrup|BBC|Discovery Networks|Skovbrug




https://www.dr.dk/nyheder/indland/politibetjent-ramt-af-skud-under-ovelse

IndlandPolitibetjent ramt af skud under øvelseEn polititjenestemand, som onsdag blev ramt af skud under en øvelse, er uden for livsfare.
Betjenten er uden for livsfare.
Arkivfoto 04.
sep.
2019 kl.
17.
05Bemærk: artiklen er mere end 30 dage gammelLæs opUnder en politiøvelse onsdag er en polititjenestemand blevet ramt af skud i benet.
En ambulance blev tilkaldt til stedet, og politibetjenten er uden for livsfare.
Det oplyser Nordjyllands Politi i en pressemeddelelse.
Skudafgivelsen var "utilsigtet" og er sket i forbindelse med en politiøvelse i Aabybro, oplyser politiet.
Sagen skal nu undersøges af Den Uafhængige Politiklagemyndighed (DUP).
/ritzau/FacebookTwitterKopier linkEmner:Den Uafhængige Politiklagemyndighed|Politi|Nordjyllands Politi|Jylland|Kriminalitet




https://www.dr.dk/nyheder/penge/laes-svarene-oekonomisk-kriminelle-gaar-oftere-fri-end-andre-kriminelle






https://www.dr.dk/nyheder/udland/labour-afviser-boris-johnsons-plan-om-valg

BrexitSe temaUdlandLabour afviser Boris Johnsons plan om valgOppositionspartiet vil først sikre sig, at briterne ikke forlader EU uden aftale.
Labours leder, Jeremy Corbyn, var i dag i infight med premierminister Boris Johnson i Underhuset.
Af Jakob Busk Olsen04.
sep.
2019 kl.
17.
55Bemærk: artiklen er mere end 30 dage gammelLæs opStorbritanniens store oppositionsparti, Labour, går normalt ikke af vejen for at kræve den konservative regerings afgang og forlange valg i utide.
Alligevel tyder alt på, at partiet vil stemme nej, når regeringen senere i dag ventes at bede det britiske underhus om at godkende, at der holdes valg i næste måned.
Den britiske premierminister, Boris Johnson, har sagt, at han vil udskrive nyvalg, hvis underhuset senere i aften som ventet vedtager en lov, der blokerer muligheden for, at Storbritannien forlader EU uden en skilsmisseaftale 31.
oktober - det, man kalder "no-deal brexit".
Johnson har brug for et flertal på to tredjedele i Underhuset for at få sit ønske om et valg igennem, og det ser mere end svært ud netop nu.
Frygter snydLabours finanspolitiske chef, John McDonnell, siger ifølge nyhedsbureauet Reuters, at partiet først vil sikre sig, at no-deal brexit ikke længere er en mulighed, før man kan bakke op om et valg.
McDonnell forklarer, at man frygter, at Boris Johnson vil bruge valgudskrivelsen til at snyde parlamentet og gennemføre et no-deal brexit.
Labours leder, Jeremy Corbyn, har tidligere udtrykt sig en smule uklart om partiets holdning til et nyvalg.
I dag siger en talsmand for Corbyn, at man forsøger at finde en mekanisme, som på en og samme tid kan sikre tre ting: At der bliver valg, at man forhindrer no-deal brexit, og at regeringen ikke ændrer datoen for valget, så no-deal brexit pludseligt bliver uundgåeligt.
FacebookTwitterKopier linkEmner:Boris Johnson (politiker)|Jeremy Corbyn (politiker)|Storbritannien|EU|EU-forhold




https://www.dr.dk/nyheder/udland/ny-regering-er-pa-plads-i-italien

UdlandNy regering er på plads i ItalienEn regering bestående af Femstjernebevægelsen og Det Demokratiske Parti bliver officielt indsat torsdag.
Femstjernebevægelsens leder, Luigi Di Maio, skal være udenrigsminister i den nye regering.
04.
sep.
2019 kl.
16.
10Bemærk: artiklen er mere end 30 dage gammelLæs opEn umage regering bestående af de tidligere politiske modstandere Femstjernebevægelsen og Det Demokratiske Parti (PD) er på plads i Italien.
Det oplyser det italienske præsidentkontor onsdag.
Premierminister Giuseppe Conte har meddelt præsident Sergio Mattarella, at det er lykkedes ham at danne en ny regering.
Dermed sikrer Conte sig endnu en periode på premierministerposten.
Regeringen bliver officielt indsat ved præsidentpaladset torsdag klokken 10.
Ifølge nyhedsbureauet Reuters bliver Femstjernebevægelsens leder, Luigi Di Maio, udenrigsminister i den nye regering.
PD får blandt andet posten som økonomiminister, mens en embedsmand uden politisk tilknytning skal være indenrigsminister.
Det systemkritiske Femstjernebevægelsen og det mere traditionelle, socialdemokratiske PD er en overraskende regering - ligesom den seneste italienske regering i øvrigt også var det.
Den bestod af Femstjernebevægelsen og partiet Lega, som den indvandringskritiske Matteo Salvini står i spidsen for.
/ritzau/ReutersFacebookTwitterKopier linkEmner:Matteo Salvini (politiker)|Sergio Mattarella (politiker)|Italien|Socialdemokraterne




https://www.dr.dk/nyheder/regionale/oestjylland/aarhus-universitetshospital-om-udsigt-til-aflyst-sparekrav-nu-kan-vi

Aarhus UniversitetshospitalSe temaØstjyllandAarhus Universitetshospital om udsigt til aflyst sparekrav: Nu kan vi få ro og udvikle sygehusetRegion Midtjylland er klar til at aflyse et sparekrav på 275 millioner kroner på Aarhus Universitetshospital.
Aarhus Universitetshospital skal stadig spare 150 millioner kroner i 2019.
Af Flemming Nielsen og Sarah Friis Elkjær04.
sep.
2019 kl.
18.
29Bemærk: artiklen er mere end 30 dage gammelLæs opNu kan ledere og medarbejdere på Aarhus Universitetshospital rette blikket lidt væk fra at jagte besparelser og lede blikket mere hen mod at udvikle hospitalet.
De optimistiske ord kommer fra hospitalsdirektør på Aarhus Universitetshospital Poul Blaabjerg, efter at regeringen og Danske Regioner har indgået en ny økonomiaftale, der giver et løft på 1,5 milliarder kroner til sygehusene.
Derudover har Aarhus Universitetshospital fået et engangsbeløb på 100 millioner kroner til at dække ekstra flytteudgifter.
Den nye aftale giver mulighed for, at de varslede besparelser fra 2020 og frem kan udgå, og Region Midtjylland er nu klar til at annullere et sparekrav på 275 millioner kroner på Aarhus Universitetshospital.
Økonomi på AUHHospitalet mangler 425 mio.
kr.
for at komme i balanceDet er aftalt, at der skal findes besparelser for 150 mio.
kr.
i 2019, 85 mio.
kr.
i 2020, 115 mio.
kr.
i 2021 og 75 mio.
kr.
i 2022.
Kilde: Region MidtjyllandIsær er hospitalsdirektør Poul Blaabjerg glad for det samlede løft til regionerne.
- Det er en svær situation, vi har stået i, så det beløb, der er afsat til sundhedsvæsenet generelt og Aarhus Universitetshospital, er en anerkendelse af, at vi har haft for snævre rammer i forhold til de forventninger, der med rette er til os som hospital, siger han.
Patienter: Fornuftigt med flere pengeBlandt patienter og pårørende blev der også taget godt, men lidt forbeholdent, imod nyheden.
- Det lyder fornuftigt, men politikere er politikere.
De giver med den ene og tager med den anden, siger patient Steen Olsen, der godt kan godt mærke, at der bliver løbet stærkt på Aarhus Universitetshospital.
Patient Bruno Nord mener også, at universitetshospitalet har brug for den ekstra bevilling, da han kan mærke, at han blandt andet skal vente længere tid på at få hjælp.
- Det er da bare fint.
Det er nødvendigt, så det kører, siger han.
150 millioner skal stadig sparesÅrsagen til besparelserne er, at det har været langt dyrere end ventet at samle sygehusafdelingerne på det nye supersygehus i Skejby samt et effektiviseringskrav på otte procent.
Aarhus Universitetshospital har hidtil manglet 425 millioner kroner for at komme i balance.
- Den samlede ramme er løftet, og det er de varige midler, så der er en positiv historie, det gør, at vi får mulighed for at udvikle hospitalet, siger Poul BlaabjergAarhus Universitetshospital skal dog stadig spare 150 millioner kroner i 2019.
- De 150 millioner kroner, vi skulle finde i år, finder vi, men det har hæmmet os udviklingsmæssigt, siger hospitalsdirektøren.
Derfor var det også lidt med blandede følelser, at fællestillidsrepræsentant for 4.
000 sygeplejersker og radiografer Vibeke Bak modtog nyheden.
- Jeg håber, at det kan få tingene til at falde lidt til ro, da rigtig mange afdelinger er berørte lige nu, siger hun.
Fællestillidsrepræsentant for 4.
000 sygeplejersker og radiografer Vibeke Bak ser de 100 millioner kroner til Aarhus Universitetshospital som et plaster på såret, men hun håber, at de kan begynde at tænke i visioner for hospitalet.
Giver luft til visionerMidt i en lang strøm af dårlige nyheder er dagens ekstra penge opløftende, men Vibeke Baks kolleger modtager nyheden med en vis resignation.
- Jeg tror, at vi er ved at være trætte af at snakke økonomi, og vi vil bare gerne passe vores patienter og have fokus på vores kerneopgave.
Der er lidt en afmatning, så jeg tvivler på, at nogen står med armene over hovedet, siger hun.
Men det giver luft til at tænke i visioner på universitetshospitalet, at der ikke skal spares yderligere 275 millioner i de kommende år, mener Vibeke Bak.
- Det giver helt klart nogle forhåbninger om, at vi kan få fokus på at udvikle, forske og selvfølgelig pleje patienterne på en rigtig god måde.
Jeg har været her i rigtig mange år og har aldrig prøvet, at der ikke har været en sparerunde, så det vil være fantastisk, siger hun.
FacebookTwitterKopier linkEmner:Aarhus Universitetshospital|Hospitaler|Økonomi|Region Midtjylland|Jylland




https://www.dr.dk/nyheder/politik/fem-politiske-minefelter-det-skal-ellemann-undgaa-som-formand

Krise i VenstreSe temaPolitikFem politiske minefelter: Det skal Ellemann undgå som formandBliver Jakob Ellemann-Jensen (V) valgt som formand for Venstre, er der flere områder, hvor han skal træde varsomt.
Jakob Ellemann-Jensen kan om få uger træde i sin fars fodspor og blive formand for Venstre.
Selv ønsker han at træde ud af den skygge ved at blive statsminister en dag.
Af Daniel Myrup Pedersen04.
sep.
2019 kl.
16.
30Bemærk: artiklen er mere end 30 dage gammelLæs opI aftes kom meldingen fra Jakob Ellemann-Jensen.
Han vil være formand for Venstre.
Bliver han valgt som formand den 21.
september, står han overfor at genskabe roen i et parti, der har været præget af intern krig gennem flere år.
Læs også:Jakob Ellemann-Jensen stiller op som formand for VenstreSkal han lykkes med det, skal han træde varsom på en række områder, og DR Nyheder guider dig gennem minefeltet her:1UdlændingepolitikJan E.
Jørgensen endte med at stemme for maskeringsforbuddet trods sin kritik.
Det fylder i Venstre såvel som i national politik: Udlændinge.
Eller nærmere bestemt snakken om udlændinge og tonen i den politiske debat.
På den ene side er der profiler som Inger Støjberg (V), der flere gange har provokeret Venstre-folk ved eksempelvis at fejre udlændingestramninger med kage eller vælge Mohammed-tegningen som sin iPad-baggrund.
På den anden side er der røster som Jan E.
Jørgensen (V), der åbentlyst var imod tildækningsforbuddet, da han mente, at det var en indskrænkning af den personlige frihed.
- Jakob Ellemann-Jensen kan ikke få uenighederne om udlændingepolitik i Venstre til at forsvinde.
Men det er helt afgørende for ham, at de ikke kommer til at fylde for meget - og at han sammen med Inger Støjberg kan få skabt interne kompromisser om udlændingepolitik, når der er brug for det, siger DR's politiske analytiker Jens Ringberg.
2Forholdet i blå blokKonservative, Dansk Folkeparti og Liberal Alliance var meget uforstående overfor Lars Løkke Rasmussens ønske om en SV-regering.
Da Lars Løkke Rasmussen (V) på et pressemøde under valgkampen sagde, at han var klar til at gå i regering med Socialdemokratiet, sendte han Konservative, Liberal Alliance og Dansk Folkeparti endnu længere ud i hvert sit ringhjørne.
Det var en hån mod samarbejdet i blå blok pludselig at hoppe over midten.
Derfor bliver det formentlig en af de første opgaver for den - måske - kommende formand for det største borgerlige oppositionsparti at byde på dialogkaffe til de andre partier i den traditionelle blå blok.
- Jeg går efter at blive statsminister i et borgerligt-liberalt Danmark, sagde Jakob Ellemann-Jensen igår i TV Avisen og smækkede derfor - ligesom Mette Frederiksen (S) under valgkampen - døren i for et SV-samarbejde.
Og netop SV-dørsmækningen hjælper på samarbejdet i blå blok, vurderer Jens Ringberg:- Stemningen i blå blok bliver bedre, alene fordi Jakob Ellemann-Jensen tager livet af SV-snakken, og fordi han har sagt, at han kan samarbejde med alle, også Nye Borgerlige.
Men der er stadig skepsis over for ham fra flere partier, fordi han er kendt for at være til den bløde side i udlændingepolitikken.
3Miljø- og landbrugspolitik- Jeg er miljø- og fødevareminister.
I den rækkefølge, sagde Jakob Ellemann-Jensen, da han overtog ministeriet fra Esben Lunde Larsen.
Den eneste ministerpost, som Jakob Ellemann-Jensen har haft indtil videre, er posten som miljø- og fødevareminister.
Da han indtrådte i maj 2018, gjorde han det klart, at det var miljø før fødevarer.
- Dét var en klar melding, og den var aftalt med Lars Løkke Rasmussen.
Men den skabte skepsis over for Jakob Ellemann-Jensen i fødevareerhvervet - især i dele af landbruget, siger Jens Ringberg.
Som formand for 'landmændenes parti', som Venstre fra tid til anden bliver omtalt, skal der derfor findes en balance mellem at bevare baglandets interesser inden for landbrug samtidig med at have en klima- og miljøpolitik der stemmer overens med folkestemningen.
4Forbrødring af partietPersonopgøret mellem Kristian Jensen og Lars Løkke Rasmussen endte med at koste dem begge formandsposterne i Venstre, mener Jens Ringberg.
- Der er højt til loftet og langt til døren.
Det har Lars Løkke Rasmussen og andre profiler i Venstre ofte sagt, når der har været diskussioner om partiets politik.
Derudover taler man også om forskellige fløje og politiske strømninger i partiet, der er med til at fjerne fokus fra partiets politik og hen på personopgør.
Selv fortalte Jakob Ellemann-Jensen i TV Avisen igår, at opgøret mellem den afgående formand og næstformand har skabt sår i partiet, som går flere år tilbage.
- Derfor er det ikke nogen nem opgave, vi står over for.
- Jeg bilder mig selv ind, at jeg ikke har været engageret i nogle af de fløjkrige, der har martret vores parti i en periode, sagde han.
Så hvis ikke det bliver forsoning af blå blok, der står øverst på dagsordenen, kan det med rette være forsoning af eget parti, siger politisk analytiker Jens Ringberg.
- Hvis Jakob Ellemann-Jensen skal udfordre Mette Frederiksen, så skal der ikke være totalt ro i Venstre, for det er umuligt.
Men det skal stå helt klart, at det er ham, der bestemmer retningen, og at han har opbakning til den strategi, han lægger.
Det betyder også, at der skal være plads til fejl og måske dårlige målinger, uden at man begynder at tale om at skifte ham ud.
5Øst og vest for StorebæltVenstre holder deres ekstraordinære landsmøde 21.
september i MCH Herning Kongrescenter.
Det er her, Jakob Ellemann-Jensen kan blive valgt til formand for Venstre.
Billedet er fra Venstres landsmøde i 2016.
Det sidste farlige område i det politiske minefelt er favoriseringen af land eller by.
Venstre er et af de største partier i Danmark med omkring 35.
000 medlemmer, og derfor er de naturligt spredt over hele landet.
Men derfor er der også forskellige emner, som optager de forskellige regionsafdelinger af Venstre.
- Venstre er så stort et parti, at det har brug for store vælgergrupper, både i hovedstaden og de større byer og i landdistrikterne.
Eller både i øst og i vest.
Ved det sidste valg gik Venstre frem i byerne - måske på grund af Jakob Ellemann-Jensen og hans grønne profil - men det må ikke gå ud over tilslutningen i de mindre byer, siger Jens Ringberg.
FacebookTwitterKopier linkEmner:Inger Støjberg (politiker)|Jakob Ellemann-Jensen (politiker)|Socialdemokraterne|Udlændingepolitik|Fyn




https://www.dr.dk/nyheder/udland/nyt-nederlag-til-boris-johnson-lov-om-forhindre-no-deal-gaar-videre

BrexitSe temaUdlandNyt nederlag til Boris Johnson: Lov om at forhindre no-deal går videreRegeringen er kørt ud på et sidespor af et alternativt brexit-flertal.
Premierminister Boris Johnson har tabt kontrollen med underhuset.
Af Jakob Busk Olsen04.
sep.
2019 kl.
18.
40 | opdateret 04.
sep.
2019 kl.
20.
54Bemærk: artiklen er mere end 30 dage gammelLæs opEt flertal i det britiske underhus har stemt for at gå videre med et lovforslag, der skal forhindre, at Storbritannien forlader EU uden en skilsmisseaftale - det man også kalder "no-deal brexit".
329 stemte ja til forslaget, mens 300 stemte nej efter den første behandling først på aftenen.
Fordelingen efter anden behandling senere på aftenen var 327 mod 299.
Lovforslaget kom på programmet, efter et flertal i går stemte for at tage underhusets dagsorden ud af hænderne på landets konservative regering.
Flertallet opstod, da 21 konservative parlamentarikere valgte at trodse partilinjen.
Premierminister Boris Johnson har lovet, at han vil tage Storbritannien ud af EU 31.
oktober med eller uden en skilsmisseaftale.
Det er sidstnævnte situation, som det aktuelle lovforslag har til hensigt at blokere.
Lovforslaget bliver nu sendt til behandling i overhuset i morgen.
Johnsons fældeBoris Johnson havde sagt, at han ville forsøge at udskrive nyvalg, hvis lovforslaget om at undgå no-deal blev stemt igennem.
Og premierministeren fremsatte straks et sådant forslag efter den anden behandling.
Ifølge reglerne kræver det to-tredjedel flertal i underhuset at holde valg i utide, og det store oppositionsparti Labour har i dag tilkendegivet, at man ikke vil stemme for regeringens plan om at holde valg 15.
oktober.
- Derfor så man tidligere i dag Boris Johnson angribe Labours leder Jeremy Corbyn i underhuset, hvor han nærmest sagde: Tør du ikke sende det ud til befolkningen, siger DR Nyheders korrespondent i Storbritannien, Kim Bildsøe Lassen:- Men Labour ser valget som lidt af en fælde, hvor Boris Johnson vil lave et valg, der kommer til at handle om for eller imod brexit.
Det vil Labour ikke - de vil først have et valg senere.
Ny konservativ afhopperDagens afstemning i underhuset viser, at modstanden mod premierministeren faktisk er vokset siden i går.
Da tabte regeringen afstemningen om underhusets dagsorden med 27 stemmer.
I dag lød nederlaget på henholdvis 29 og 28 stemmer.
Det skyldes blandt andet, at endnu en konservativ, tidligere miljøminister Caroline Spelman, valgte at bryde partilinjen og stemme for lovforslaget om at undgå no-deal.
- Lige nu er det vanskeligt at se, hvordan Boris Johnson skal få Storbritannien ud af EU 31.
oktober.
Og gør han ikke det, så får han store problemer, siger Kim Bildsøe Lassen.
Artiklen er opdateret klokken 20:54 med resultatet af afstemningen efter anden behandling.
FacebookTwitterKopier linkEmner:Boris Johnson (politiker)|Jeremy Corbyn (politiker)|Storbritannien|EU|EU-forhold




https://www.dr.dk/nyheder/udland/aap-rocky-anker-ikke-svensk-voldsdom

UdlandA$AP Rocky anker ikke svensk voldsdomHverken anklagemyndigheden eller A$AP Rocky ønsker at anke den voldsdom, som rapperen fik i august.
Den amerikanske rapper A$AP Rocky fik 14.
august en betinget fængselsstraf for vold.
Han vælger at modtage dommen.
04.
sep.
2019 kl.
16.
23Bemærk: artiklen er mere end 30 dage gammelLæs opDen amerikanske rapper A$AP Rocky, der i august blev dømt for vold i Stockholm, meddeler via sin advokat, Slobodan Jovicic, at han ikke anker dommen, som lød på en betinget fængselsstraf.
Det skriver TT.
- Som forsvarer havde jeg meget gerne ville have haft det her efterprøvet, eftersom jeg virkelig anser, at der findes grundlag for vores forsvar med nødværge, siger Slobodan Jovicic til TT.
Læs også:A$AP Rocky kendt skyldig for overfald- Men jeg kan ikke lade de interesser gå før min klients manglende kræfter, siger han.
Anklager vil heller ikke ankeTidligere har anklager Daniel Suneson afvist at anke afgørelsen.
- Jeg har accepteret byrettens vurdering af beviserne.
Det vil sige, at det ikke er bevist, at hele eller knuste flasker blev brugt ved overfaldet.
- Jeg mener, at handlingen burde straffes noget hårdere end de to måneder, som byretten er kommet frem til.
Men efter en samlet vurdering har jeg valgt ikke at anke dommen, udtalte Daniel Suneson i sidste uge.
Også advokat Carla Pantzar, som repræsenterer en af de to andre tiltalte i sagen, oplyser til TT, at hendes klient heller ikke vil anke.
•Sagen kort•A$AP Rocky, hvis borgerlige navn er Rakim Mayers, fik i sagen en betinget fængselsstraf for overfaldet mod en 19-årig mand i Stockholm 30.
juni.
•To af A$AP Rockys ansatte blev ligeledes kendt skyldige.
•Men det var rettens vurdering, at overfaldet ikke var så alvorligt, at en egentlig fængselsstraf var nødvendig.
•Desuden fandt retten det ikke bevist, "at de (tiltalte, red.
) skal have ramt offeret med en flaske eller på anden måde slået ham med hele eller ødelagte flasker".
/ritzau/FacebookTwitterKopier linkEmner:Vold|Stockholm|Anklagemyndigheden




https://www.dr.dk/nyheder/politik/stoejberg-vil-ikke-skrue-ned-retorikken-som-naestformand-vigtigt-vi-ikke-mister

Krise i VenstreSe temaPolitikStøjberg vil ikke skrue ned for retorikken som næstformand: 'Vigtigt, at vi ikke mister vores personlighed'Den første opgave for Venstres kommende formand og næstformand bliver at få skabt ro i partiet, siger Inger Støjberg.
Af Thomas Klose Jensen04.
sep.
2019 kl.
16.
40Bemærk: artiklen er mere end 30 dage gammelLæs opInger Støjberg har gjort det klart, at hun er klar til at indtage næstformandsposten i Venstre.
Den forhenværende udlændinge- og integrationsminister er kendt som fortaler for en stram udlændingepolitik og for at sætte sind i kog med sine udtalelser og kagefejring af asylstramninger.
Hvis det lykkes for Inger Støjberg at blive næstformand for Venstre, så skal man ikke forvente, at hendes stil bliver lagt om.
- Jakob (Ellemann-Jensen, red.
) og jeg har jo hver vores måde at sige tingene på, men også at gå til opgaverne på, og jeg tror egentlig, at det er vigtigt, at vi ikke mister vores personlighed i alt det her, siger hun til DR Nyheder.
Jakob Ellemann-Jensen og Inger Støjberg er enige om, at de kan slå statsminister Mette Frederiksen næste gang, der er valg.
Se videoen her.
Førsteprioritet at få skabt roJeg stiller op, fordi jeg mener, at Jakob Ellemann og jeg vil være et rigtig godt makkerpar.
Inger Støjberg, kandidat til næstformandsposten i VenstreInger Støjberg annoncerede sit kandidatur tidligere i dag i et interview med Skive Folkeblad.
Her gjorde hun det klart, at hun bakker 110 procent op om Jakob Ellemann-Jensen som formand.
Og hendes egen opstilling skal også ses i den sammenhæng.
- Jeg stiller op, fordi jeg mener, at Jakob Ellemann og jeg vil være et rigtig godt makkerpar.
Vi vil først og fremmest have som mål at få samlet Venstre.
Det er jo ikke nogen hemmelighed, at vi har været igennem en mildt sagt turbulent tid, og den tid skal vi simpelthen have gjort op med.
Det er jo ikke mere end en måned siden, at du blev vraget til gruppeledelsen i Venstre – hvad har ændret sig?
- Det, der har ændret sig, er jo, at vi står i den situation, at det handler om, hvem der skal lede partiet, og der har Jakob og jeg så valgt at stille os til rådighed.
Og det har vi, fordi vi har et rigtig godt makkerskab.
Vi har altid arbejdet godt sammen, og vores førsteprioritet vil være at få skabt ro i Venstre, så vi kan komme til at diskutere politik i stedet for alt det her, siger hun.
Læs også:Inger Støjberg melder klart ud: Stiller op som næstformand i VenstreLandsmøde afgør formandsspørgsmålDet er i sidste ende de delegerede på Venstres landsmøde, der afgør, hvem der skal være formand og næstformand for partiet.
Lørdag den 21.
september har partiet indkaldt til et ekstraordinært landsmøde, hvor de eneste to punkter på dagsordenen er valg af henholdsvis formand og næstformand.
Det blev besluttet, da Venstres forretningsudvalg og hovedbestyrelse i weekenden holdt møde i Brejning ved Vejle.
Her valgte både forhenværende statsminister Lars Løkke Rasmussen og Kristian Jensen under dramatiske forhold at trække sig fra posterne som formand og næstformand, som de siden 2009 havde siddet på.
FacebookTwitterKopier linkEmner:Inger Støjberg (politiker)|Jakob Ellemann-Jensen (politiker)|Venstre|Udlændingepolitik|Brejning




https://www.dr.dk/nyheder/politik/aftale-kan-aflyse-sparekrav-paa-sygehus-i-aarhus

Aarhus UniversitetshospitalSe temaPolitikAftale kan aflyse sparekrav på sygehus i AarhusAarhus Universitetshospital får 100 millioner kroner til at dække flytteudgifter.
Anders Kuhnau er meget tilfreds med den nye aftale.
Af Anders Byskov Svendsen04.
sep.
2019 kl.
14.
16Bemærk: artiklen er mere end 30 dage gammelLæs opRegion Midtjylland er klar til at aflyse et sparekrav på 275 millioner kroner på Aarhus Universitetshospital.
Sådan lyder det fra regionsrådsformand Anders Kühnau (S), efter at regeringen og Danske Regioner har indgået en ny økonomiaftale.
Langt størstedelen af aftalen handler om økonomien for sygehuse over hele landet.
Aftalen giver 1,5 mia.
ekstra til sygehusene, og det er mere, end regionerne tidligere har budgetteret med.
Som en del af aftalen får Aarhus Universitetshospital også et engangsbeløb på 100 millioner kroner til at dække ekstra flytteudgifter.
De to ting betyder, at et sparekrav på Aarhus Universitetshospital kan afblæses og samtidig kan regionen undgå at skulle låne penge for at lukke et akut hul på grund af flytteudgifter, der er blevet større end ventet.
Læs også:1,5 milliarder kroner ekstra til regionerneSkal godkendes i regionsrådRegionsrådet i Midtjylland skal sige god for, at de ekstra penge bliver brugt til at afblæse sparekravet, før det er helt annulleret.
- Jeg vil gå ind i forhandlingerne om næste års budget med det mål, at AUH undgår de besparelser, som er varslet fra 2020 og frem.
Men en endelig afklaring heraf vil selvfølgelig afhænge af et budgetforlig, siger Anders Kühnau i en pressemeddelelse.
En besparelse på 150 mio.
kr.
i 2019 vil dog stadig stå ved magt.
- Alt er ikke med et trylleslag blevet godt.
Besparelsen på 150 mio.
kr.
i 2019 er uændret og kommer til at kunne mærkes også de kommende år, da nogle af de først fundne besparelser var engangsbesparelser, siger regionsrådsformanden.
Vigtige punkter i aftalen:•De samlede regionale udgifter til sundhed og det regionale udviklingsområde løftes med 1,5 milliarder i 2020 i forhold til de fastlagte udgiftslofter.
•Heraf udgør regional udvikling 24 millioner kroner som følge af afvikling af det såkaldte omprioriteringsbidrag.
Omprioriteringsbidraget på sundhedsområdet afvikles samtidig.
•Omprioriteringsbidraget gik ud på, at regionerne skulle skære én procent budgetterne, så regeringen selv kunne prioritere pengene.
•Regeringen afsætter et driftstilskud på 100 millioner kroner i 2019 til Region Midtjylland til håndtering af ekstraordinære problemer afledt af indflytning i sygehusbyggeri.
•Der etableres en fælles taskforce, som den kommende tid skal drøfte veje til at uddanne og ansætte mere social- og sundhedspersonale og flere sygeplejersker, at forbedre arbejdsforholdene, at flere medarbejdere får mulighed for at gå op i tid, og sygefravær nedbringes, samt at medarbejdernes kompetencer udnyttes bedst muligt.
•De regionale anlægsudgifter udgør 7,3 milliarder kroner i 2020.
Der fastsættes et loft for anlægsudgifter (brutto) på 2,5 milliarder kroner med tillæg fra puljer med statsligt projekttilskud.
Anlægsniveauet for kvalitetsfondsbyggeri udgør 4,8 milliarder kroner.
•For at fremme offentligt-privat samarbejde etableres en låne- og deponeringsfritagelsespulje på 400 millioner kroner i 2020.
•Kilde: Finansministeriet.
FacebookTwitterKopier linkEmner:Anders Kühnau (politiker)|Socialdemokraterne|Aarhus Universitetshospital|Økonomi|Jylland




https://www.dr.dk/nyheder/regionale/trekanten/fiskerne-flygter-fra-lillebaelt-det-har-aldrig-nogensinde-vaeret-saa

TrekantområdetFiskerne flygter fra Lillebælt: 'Det har aldrig nogensinde været så ringe'Der har aldrig været så dårlige forhold for fiskere i Lillebælt som nu, lyder det enstemmigt fra fiskere og forskere.
51-årige Lars Hast får ikke mange fisk på krogen i Lillebælt for tiden.
Af Jonas Guldberg og Rasmus Dyrberg Hansen04.
sep.
2019 kl.
14.
33Bemærk: artiklen er mere end 30 dage gammelLæs opNår 51-årige Lars Hast stævner ud for at fange fisk i Lillebælt, er det for tiden med forventningen om at komme tomhændet hjem.
- Det har aldrig nogensinde været så ringe.
Det har bølget op og ned i perioder, men man har altid kunnet skrabe en lille dagsløn sammen herude, siger han.
Det har aldrig nogensinde været så ringe.
Lars Hast, erhvervsfisker i Lillebælt.
Lars Hast er én af blot to erhvervsfiskere tilbage, der fisker med garn i Lillebælt, og det er kun lige akkurat, at han holder skindet på næsen.
- Jeg mangler hele mit vinterfiskeri.
Torsk og fladfisk er helt væk, så jeg fisker udelukkende ål og krabber om vinteren, og så tager jeg ud for at fange hummere, men så skal jeg sejle to-tre timer ud, hvor jeg normalt kan nøjes med at sejle ud i fem minutter, siger Lars Hast, der for få år tilbage havde fire-fem yderligere kollegaer.
Lars Hast på sin båd, men uden fangst.
Et scenarie, der er blevet mere og mere hverdag for erhvervsfiskeren i Lillebælt.
Oplevelsen bliver bakket op af Kaare Ebert, der er biolog hos Sportsfiskerforbundet.
- Jeg vil vurdere, at det aldrig har været værre, end det er i øjeblikket i Lillebælt.
Vi har brugt rigtig mange år på at lede alskens kvælstof ud i de danske farvande, og ingen er mere skyldige end andre, for alle har gjort, hvad de har haft lov til, men nu kan miljøet bare ikke bære mere, siger han.
Et sårbart områdeIfølge biolog og forsker på Aarhus Universitet, Jens Würgler Hansen, har Lillebælt været hårdt ramt af iltsvind de seneste par år.
Det er dog svært at sige, hvorfor netop Lillebælt er så hårdt ramt.
- I slutningen af 90’erne og starten af 00’erne havde vi et lavpunkt, hvor forholdene var meget dårlige, og der var meget iltsvind generelt i de danske farvande.
I perioden efter har det samlet set været bedre, men i Lillebæltsområdet er der i bedste fald tale om status quo, men nok nærmere tale om en tilbagegang, siger Jens Würgler Hansen.
- Det er et område, der skiller sig ud som et sårbart område, siger han.
Men på trods af, at både fiskere og forskere melder om tomme fiskenet og stort set ikke en torsk i sigte, så viser de officielle målinger paradoksalt nok, at fiskebestanden i Lillebælt er helt okay.
Ifølge specialkonsulent Mads Christoffersen fra DTU Aqua, der i samarbejde med knap 100 frivillige fiskere foretager målinger af fiskebestanden året rundt, er der faktisk masser af fisk i de danske farvande, men tæt på kysterne ser det knap så prangende ud.
- Det er lidt en tendens i hele Danmark og i Sverige, at der ikke er ret mange fisk i de kystnære områder.
Vi er glade for at se, at den samlede bestand virker rimelig sund.
Der må være en påvirkning inde langs kysterne, som de her fisk ikke bryder sig om.
Det kan være iltsvind eller mangel på føde og skjulesteder, og det er noget, vi meget gerne vil undersøge, siger Mads Christoffersen.
Lars Hast er begyndt at fange flere skaldyr, da han stort set ikke kan fange torsk i Lillebælt længere.
Men skaldyrsfangst kræver meget mere arbejdstid.
I fremtiden kan det nemt blive et problem for den samlede fiskebestand, hvis der fortsat ikke er fisk at finde i de kystnære områder.
Fiskene skal nemlig helst forbi de kystnære områder for at yngle optimalt.
- Der har altid været fisk i de kystnære områder.
Det er her, de mindre fisk skal vokse op og blive store, og her er vandtemperaturen og vanddybden god til yngel.
Så det kan vise sig at blive et stort problem senere hen, siger Mads Christoffersen fra DTU Aqua.
Gør ondt helt ude på campingpladsenLillebælts dårlige fisketilstand kan også mærkes hos dem, der plejer at leve af fisketurisme.
En af dem er Klaus Hansen, der er lejrchef for Gl.
Ålbo Camping, øst for Kolding.
Han har siden 1994 beskæftiget sig med lystfiskeri og lejet både joller og campingplads ud til lystfiskere.
- Et af de ben, vi står på, er lystfiskeri, og jeg vurderer at torskefiskeriet er gået tilbage med 80-90 procent.
Vi har været oppe på at leje 12 joller ud, men vi er nede på syv nu, for det rygtes, at der ikke er fisk tilbage.
Det har en stor økonomisk betydning for os, siger han.
Der har altid været fisk i de kystnære områder.
Det er her, de mindre fisk skal vokse op og blive store, og her er vandtemperaturen og vanddybden god til yngel.
Så det kan vise sig at blive et stort problem senere henMads Christoffersen, specialkonsulent, DTU AquaEn af de lokale fisketursarrangører oplyser da også til DR, at man har flyttet fiskerbåden til Nyborg på grund af de manglende fisk i Lillebælt.
Forholdene har betydet, at fisker Lars Hast må arbejde overtid for at sikre en minimal indtjening.
Han mener selv, at han kun kan klare sig, fordi han ikke skylder penge i banken.
Ellers havde det været håbløst.
- Det eneste, vi håber på, er, at det vender en smule i de kommende år, så jeg ikke skal slide mig selv ihjel ved at fiske krabber og sejle i næsten døgndrift, siger Lars Hast.
FacebookTwitterKopier linkEmner:Fyn|Jylland|Fisk|Institut for Akvatiske Ressourcer|Erhvervsfiskeri




https://www.dr.dk/nyheder/kultur/boeger/blev-forbudt-i-sit-hjemland-30-aar-siden-nu-er-kultbog-en-bestseller-i-danmark

Med andres ordSe temaBøgerBlev forbudt i sit hjemland for 30 år siden.
Nu er 'kultbog' en bestseller i Danmark'Kvinder uden mænd' har blandt andet kostet forfatteren Shahrnush Parsipur to fængselsdomme.
Shahrnush Parsipurs bog, som er forbudt i Iran, har fundet et stort publikum udenfor forfatterens hjemland.
Af Michelle From Hoxer04.
sep.
2019 kl.
14.
00Bemærk: artiklen er mere end 30 dage gammelLæs opAt være kunstner kan i nogle dele af verden være forbundet med visse risici.
Det ved iranske Sharhnush Parsipur alt om, for hun har både været sendt i fængsel og har måttet forlade sit hjemland.
Da hendes roman 'Kvinder uden mænd', som for nylig er udkommet på dansk, udkom i Iran for snart 30 år siden, skabte den stor ballade.
Fængslet fik mig til at beslutte at fortsætte mit arbejde som forfatter.
Shahrnush Parsipur, iransk forfatter- På grund af den her bog blev jeg sendt i fængsel to gange i Iran - og bogen er forbudt i Iran nu, fortalte Shahrnush Parsipur i DR2 Deadline, da hun for nylig besøgte Danmark i forbindelse med en litteraturfestival.
'Kvinder uden mænd' foregår i 1950'ernes Iran og handler om fem vidt forskellige kvinder, der vender det traditionelle samfund ryggen og slår sig ned i en have nord for hovedstaden, Teheran.
Den blev straks udsolgt i Iran, da den udkom – og kort efter forbudt.
Her blev den ifølge forfatteren selv kaldt 'anti-islamisk' – og kritiseret for dens beskrivelser af kvinders seksualitet og mødom.
- Fængslet fik mig til at beslutte at fortsætte mit arbejde som forfatter.
Jeg indså, at livet er meget kort, og man kan dø, før man når at udrette noget.
Jeg er forfatter, så jeg tænkte: "Okay, du er nødt til at skrive!
", sagde 73-årige Shahrnush Parsipur, som i dag bor i eksil i Californien.
Synd at den ikke fandtes på danskDet iranske forbud mod bogen har ikke ligefrem standset dens popularitet.
Den er nemlig oversat til en række sprog, er blevet filmatiseret – og er blevet kaldt en 'kultklassiker'.
Herhjemme har den opnået en placering som nummer tre på bestsellerlisten.
Hun vender på mange måder helt op og ned på, hvordan vi ser på køn og samfundets indretning.
Nazila Kivi, kulturkritiker og oversætterDen danske udgave er oversat af kulturkritiker og oversætter Nazila Kivi, som kom til Danmark fra Iran, da hun var ti år.
Hun faldt over bogen for en del år siden i Tyskland.
- Jeg syntes, den var interessant og gik i gang med at oversætte den, fordi jeg følte, det var en skam, at dansksprogede læsere ikke havde adgang til den, fortæller hun.
Shahrnush Parsipurs bog – og hendes forfatterskab i det hele taget – fortjener ifølge Nazila Kivi først og fremmest at blive oversat til dansk, fordi det er litteratur af høj kvalitet.
Men også fordi hun skriver om vigtige ting.
- Hun vender på mange måder helt op og ned på, hvordan vi ser på køn og samfundets indretning.
Hun var forud for sin tid - og det er hun stadigvæk.
Nazila Kivi (th.
) interviewede Shahrnush Parsipur (tv.
) på Louisiana Literature 2019.
Hun fortalte blandt andet, at hendes besøg i Danmark havde inspireret hende til at gå i gang med at skrive igen efter flere års pause.
Hun nedbryder grænserDa den iranske forfatter for nylig var i Danmark for at optræde på festivalen Louisiana Literature nord for København, fortalte hun ifølge Nazila Kivi, hvordan hun i 1960'ernes Iran levede i et kvindekollektiv med to andre kvinder og deres børn - hvilket var ret usædanligt.
© GyldendalUddrag fra bogenHun kunne godt lide huset, men sagde ikke noget.
Hun vidste godt, at hun ikke skulle virke for ivrig foran Ostovari.
Men indvendig var hun allerede begyndt at fantasere.
Hun var opsat på at bygge en ekstra etage og forestillede sig et interessant og socialt liv.
Hun ville invitere alle sine venner fra Teheran ud til Karadj hver fredag.
Det var ikke, fordi hun havde så mange venner.
Toogtredive års samliv med en tvær og asocial mand havde fået skræmt de fleste væk.
Men det gjorde nu ikke noget.
Hun kunne vælge nye venner helt forfra.
Ordentlige venner, forfattere, digtere og litterater.
Hun kunne afholde saloner, ligesom de franske damer, hun havde læst om i romanerne fra det nittende århundrede.
- Med sine bøger er hun også med til at nedbryde nogle af de grænser, som er opstået i mellem nationer, folkeslag og køn, siger Nazila Kivi.
Hun forsøgte allerede i 2010 at få bogen afsat til danske forlag – men her fik hun blandt andet beskeden, at man ikke regnede med, "at danske læsere ville være interesserede i at læse om iranske kvinder i 1950'erne", fortæller hun.
- Men tiderne har ændret sig, siger Nazila Kivi, som er glad for, at det endte med at blive forlaget Gyldendal, som udgav bogen, fordi den dermed er kommet ud til et bredt publikum.
Den har haft et undergrundslivI de små ti år, der er gået, siden hun første gang oversatte bogen, har hun løbende læst højt fra den på biblioteker og til litteraturarrangementer rundtomkring.
- Den har haft et liv i undergrunden, fordi jeg har haft den med rundt, så den havde en hel del følgere, allerede inden den udkom.
Og jeg gjorde det simpelthen af kærlighed til den bog, selvom den i mange år slet ikke var på vej til at udkomme, siger Nazila Kivi, som gennem alle årene var overbevist om, at den på et tidspunkt nok skulle udkomme som bog.
Selvom hun har beskæftiget sig med 'Kvinder uden mænd' i små ti år og har svært ved at sætte tal på, hvor mange timers arbejde, hun har lagt i den, så er hun ikke klar til at stille den på hylden endnu:- For hver gang jeg læser den, så dukker der nye lag op i forhold til køn, hvad det vil sige at være et menneske og vores forhold til levende væsner.
FacebookTwitterKopier linkEmner:Iran|Litteratur|DR2|København|Gyldendal




https://www.dr.dk/nyheder/regionale/hovedstadsomraadet/endnu-en-lussing-til-skandaleramt-byprojekt-ingen-vil-koebe

Kæmperegning efter kuldsejlet byprojektSe temaKøbenhavnEndnu en lussing til skandaleramt byprojekt: Ingen vil købe byggegrunde i VingeSiden 15.
maj har byggefirmaer kunnet byde på Vinge og sammen med kommunen lave en byggeplan for området.
Historien om den nye bydel i Frederikssund Kommune lider endnu en knæk.
Af Kathrine Ejdum Kjølberg og Nikolaj Krogh Bonde04.
sep.
2019 kl.
15.
18Bemærk: artiklen er mere end 30 dage gammelLæs opDen kommende bydel Vinge i Frederikssund Kommune hænger i en tynd tråd.
Ikke ét eneste byggefirma har lagt billet ind på de 22.
000 såkaldte byggeretsmeter - som svarer til at bygge cirka 220-250 boliger - til boligformål, som Frederikssund Kommune netop har haft i udbud.
Politikerne i Frederikssund Kommune havde håbet på, at salget af byggegrunde i Vinge ville sikre penge i kommunekassen og en videreudvikling af området.
Derfor har de holdt optimismen omkring projektet i live.
Men da tilbudsfristen udløb mandag den 2.
september ved midnat havde Frederikssund Kommune ikke modtaget nogen bud.
VingesagenI 2035 skal en helt ny by i Frederikssund Kommune - kaldet Vinge - stå færdig.
I december 2017 manglede projektet imidlertid 163 millioner kroner i planlagte indtægter fra salg af byggerettigheder.
De penge havde kommunen allerede brugt i 2017-budgettet, og derfor skal pengene nu findes et andet sted.
Samtidig viste flere dokumenter store problemer med aftalerne i projektet med blandt andet manglende journaliseringer.
Den manglende interesse skuffer Frederikssunds borgmester, der derfor har indkaldt byrådet til et ekstraordinært møde i dag.
- Først efter byrådsmødet vil jeg kunne sige mere præcist, hvordan vi arbejder videre herfra, og derfor har jeg ikke yderligere kommentarer på nuværende tidspunkt, siger borgmester John Schmidt Andersen (V) i en pressemeddelelse.
Byrødder: Ikke overraskendeTilbage i december 2017 kollapsede byprojektet Vinge, da kontrakten med investoren, der skulle stå for Vinge Centrum faldt til jorden, og efterlod kommunen med et hul i kassen på knap 100 millioner kroner.
Jeg kunne næsten ikke forestille mig, at der er nogle, der kan finde på at bygge dér under de konditioner, medmindre man er voldsomt træt af sine penge.
Niels Martin Viuff, byrådsmedlem, Frederikssund Kommune, KonservativeSidenhen har Frederikssunds politikere kæmpet for at sikre, at stationen bliver bygget, selvom befolkningsgrundlaget på 2000 indbyggere langt fra var til stede.
Senest er projektet forsøgt kørt tilbage på sporet med udbuddet af byggeretterne.
Det undrer dog ikke byrådsmedlem for Konservative Niels Martin Viuff, at det ikke er lykkedes.
- Jeg kunne næsten ikke forestille mig, at der er nogle, der kan finde på at bygge dér under de konditioner, medmindre man er voldsomt træt af sine penge.
Det projekt er efter min mening helt ubrugeligt, siger Niels Martin Viuff.
I stedet for etagebyggerier, så mener Niels Martin Viuff, at man skulle fokusere på at udbyde byggegrunde, som der kan bygges parcel – eller rækkehuse på i stedet.
Hans kollega i byrådet Enhedslistens Pelle Andersen-Harrild frygter, at Vinge fortsat fremover vil koste kommunen dyrt.
- Vi er i en situation, hvor vi ikke aner, hvad der skal ske nu.
Men jeg frygter, at man smider gode penge efter dårlige penge, så vi kommer i yderligere økonomiske vanskeligheder, siger Pelle Andersen-Harrild.
Økonomi gør det sværtEn forklaring på den manglende interesse i byggeretter i Vinge kan også hænge sammen med samfundssituationen i øvrigt, mener kommunalforsker Roger Buch fra Danmarks Medie- og Journalisthøjskole.
- Markedet ser ud til at være mættet, og der er nok også mange, der ser frem mod en kommende økonomisk krise, som mange økonomer regner med venter lige om hjørnet, siger kommunalforsker Roger Buch fra Danmarks Medie- og Journalisthøjskole.
Visualiseringen af Vinge, som den skulle se ud.
Samtidig har Vinge-projektet længe været udfordret, og derfor er det ikke overraskende, at det også går galt i anden runde, mener Roger Buch.
- Det gik jo sådan set galt allerede fra starten, hvor man troede, man havde en aftale og tog det første spadestik, men pludselig viser det sig så, at man ikke har en aftale, siger Roger Buch.
Han vurderer, at en eventuelt tredje runde først kan realiseres på den anden side af en økonomisk krise.
- Kommunen kan ikke rigtig gøre noget, fordi der er meget usikkerhed i den økonomiske situation lige nu, så medmindre de har en mirakelkur, skal de vente, siger Roger Buch.
Der er lige nu omkring 100-200 indbyggere i Vinge – i den oprindelige vision skulle Vinge rumme op mod 10-20.
000 indbyggere.
FacebookTwitterKopier linkEmner:Danmarks Medie og Journalisthøjskole|John Schmidt Andersen (politiker)|Roger Buch (lektor)|Lokalpolitik|Frederikssund




https://www.dr.dk/nyheder/udland/nyvalgte-danskere-lider-dagpenge-nederlag-i-bruxelles

Valg til Europa-ParlamentetSe temaUdlandNyvalgte danskere lider dagpenge-nederlag i BruxellesEuropa-Parlamentet fastholder, at EU-borgere skal have adgang til dagpenge efter én dag.
Enhedslistens europaparlamentariker, Nikolaj Villumsen, så gerne, at EU blandede sig uden om de danske dagpengeregler.
Af Per Bang Thomsen - Bruxelles04.
sep.
2019 kl.
15.
15Bemærk: artiklen er mere end 30 dage gammelLæs opDer var glæde på både Christiansborg og blandt langt de fleste danske europaparlamentarikere i Bruxelles, da den store opdatering af EU’s regler om borgernes sociale rettigheder i foråret blev skudt til hjørne.
Med den nye lovgivning, der var blot få skridt fra at blive endeligt vedtaget, ville det blive lettere og hurtigere for udenlandske EU-borgere, der arbejder i Danmark, at få adgang til danske dagpenge.
Hvad går dagpenge-forhandlingerne i EU ud på?
Dagpengeforslaget er en del af en større revision af EU's lovkompleks om social sikring - forordning 883 - som sikrer de grundlæggende rettigheder for de EU-borgere, der i dag arbejder i et andet EU-land.
Forhandlingerne blev egentlig afsluttet i foråret.
Her endte det med, at en EU-borger fra et andet land ville kunne få adgang til danske dagpenge efter kun én måneds opsparing i en dansk a-kasse, hvis vedkommende skulle gå hen og miste sit arbejde.
I dag er det efter tre måneders opsparing i Danmark.
Arbejderen skulle dog leve op til en række krav og have arbejdet og været arbejdsløshedsforsikret et helt år, inden vedkommende kom til Danmark.
Den endelige godkendelse af revisionen blev i 11.
time skudt til hjørne - med opbakning fra Danmark.
Det var dog ikke spørgsmålet om dagpenge, der spændte ben for den endelige blåstempling, men derimod regningen for såkaldt grænsegængere.
Forhandlingerne skal nu genoptages.
Det er uvist, hvornår det sker.
Det havde inden da mødt hård kritik fra både de borgerlige og flere af de røde oppositionspartier, som betegnede de nye dagpengeregler som både ’uretfærdige’ og ’en trussel mod det danske dagpengesystem’.
Og derfor blev det mødt med begejstring, da hele lovpakken i april blev udskudt på ubestemt tid.
- Det er ikke det samme som, at planerne om nye dagpengeregler er skrottet, men det giver da fornyet håb om, at hele processen kan blive trukket så meget, at det er det nye EU-Parlament og den nye EU-Kommission, der skal tage stilling, udtalte daværende beskæftigelsesminister Troels Lund Poulsen (V) efterfølgende.
Siden da er der kommet et nyt Europa-Parlament til, og forhandlingerne om den såkaldte forordning 883, som dagpengereglerne er en del af, går snart i gang igen.
Men de nyvalgte europaparlamentarikere får højst sandsynligt ikke noget nyt at skulle have sagt i den sag.
Det står klart, efter at der i aftes var møde mellem udvalgskoordinatorerne i Europa-Parlamentets Social- og Beskæftigelsesudvalg.
Villumsen: Et demokratisk problemDet er det udvalg, der har hovedansvaret for at lægge Europa-Parlamentets samlede forhandlingslinje.
Og her besluttede koordinatorerne, der hver især repræsenterer en politisk gruppe i Europa-Parlamentet, at de vil fastholde den linje, som deres forgængere lagde for dagen.
Hvad er en forordning?
En forordning er en bindende EU-lov, der gælder i alle medlemslandene, umiddelbart efter at den er blevet vedtaget.
Den går kort fortalt ud på, at borgere fra andre EU-lande, der arbejder i Danmark, skal kunne få adgang til danske dagpenge efter blot én dags opsparing i en danske a-kasse, hvis de forinden har været arbejdsløshedsforsikret et helt år i et andet EU-land.
I dag skal EU-borgerne spare op i tre måneder for at få danske dagpenge.
Og de nye regler vil ifølge en række danske partier være urimelige for danske arbejdere.
De skal nemlig spare op i en a-kasse i ét år for at få adgang til dagpengene.
Tirsdagens beslutning ærgrer derfor Enhedslistens europaparlamentariker, Nikolaj Villumsen, som gik til valg på at få stoppet ændringerne af dagpengereglerne.
Han er selv koordinator i Social- og Beskæftigelsesudvalget for venstrefløjsgruppen GUE/NGL, som han er medlem af.
Og han kæmpede for, at de nye europaparlamentarikere kunne få lov til at drøfte forordning 883 og komme med ændringsforslag til den gamle forhandlingslinje.
Men forgæves.
- Vi har haft et europaparlamentsvalg, og der er blevet sammensat et nyt parlament.
Derfor er det et demokratisk problem, at vi ikke kan ændre den tidligere forhandlingsposition, siger han og understreger, at udenlandske EU-borgere også står til at kunne tage deres danske dagpenge med til udlandet i seks måneder mod tre måneder i dag.
- De nye regler et kæmpe problem for det solidariske danske dagpengesystem, mener Nikolaj Villumsen.
De nye forhandlinger om blandt andet dagpenge går snart i gang.
Løkkegaard: Det er jeg ked afDet var kun Nikolaj Villumsens gruppe samt den nationalkonservative ECR-gruppe, der ønskede at ændre forhandlingskursen.
Hos de konservative, socialdemokraterne, de liberale og de resterende grupper ønskede man ikke at justere mandatet.
Venstres gruppeformand i Europa-Parlamentet, Morten Løkkegaard, er også ærgerlig over gårsdagens beslutning.
- Det er jeg ked af, for vi havde helst set, at den hidtidige forhandlingslinje blev fejet helt af bordet, så vi kunne starte på en frisk, siger han.
Morten Løkkegaards egen gruppe i Europa-Parlamentet, den liberale Renew Europe, bakkede op om at fastholde den hidtidige forhandlingskurs.
- Det er ingen hemmelighed, at min egen gruppe er splittet i forhold til spørgsmålet.
Der er forskellige holdninger, alt efter om man kommer fra Nord-, Syd-, Øst- eller Vesteuropa, siger han og understreger, at han vil tage sagen op med sine gruppemedlemmer.
Derudover skal gruppeformændene sige endelig god for at fastholde den hidtidige forhandlingskurs.
- Jeg forventer, at de vil følge den indstilling, som koordinatorerne er kommet med, men nu må vi se.
Det er et nyt parlament, og jeg vil i hvert fald gøre mit synspunkt gældende i min gruppe inden da.
Morten Løkkegaard (V) vil tage sagen op med sine kollegaer i den liberale Renew Europe-gruppe.
Sætter lid til regeringenDe nye dagpengeregler er en del af forordning 883, der kort og godt skal sikre de sociale rettigheder for EU-borgere, som arbejder i et andet medlemsland.
De skal forhandles endeligt på plads mellem Europa-Parlamentet, Ministerrådet og Europa-Kommissionen, og det er uvist, hvornår det kommer til at ske.
I foråret endte parterne med at blive enige om, at udenlandske arbejdstagere i Danmark skal kunne få adgang til danske dagpenge efter en måneds optjening – og ikke den ene dag, som Europa-Parlamentet formelt går ind får.
Men det er fortsat kortere tid end i dag.
Og selvom de danske politikere er i mindretal, hvad angår deres kritik af de nye dagpengeregler, så sætter Nikolaj Villumsen sin lid til, at Danmarks nye socialdemokratiske regering vil kæmpe imod reglerne, som den tidligere VLAK-regering gjorde.
- Det er helt afgørende, at den danske regering står fast på, at EU ikke skal underminere det danske dagpengesystem.
3F: Bekymrende beslutningProfessor Dorte Sindbjerg Martinsen fra Københavns Universitet, der forsker i EU's vandrende arbejdstagere, understregede dog tidligere på året, at det næppe ville få den store betydning for det danske dagpengesystem, hvis man sætter kravet om tre måneder ned til én måned, som det oprindelige kompromis endte på.
I 2017 var der 124.
412 borgere fra andre EU-lande, herunder pendlere, der arbejdede i Danmark.
I det år var der blot 41 EU-borgere, der gjorde brug af muligheden for at få hurtigere adgang til dagpenge i Danmark, og langt størstedelen kom fra Norge, Storbritannien, Sverige og Tyskland.
- Med de erfaringer vi har nu, og sådan som systemet er skruet sammen, så er der ikke noget, der skulle få os til antage, at en kortere karensperiode vil få EU-borgerne til at udnytte systemet, sagde Dorte Sindbjerg Martinsen tidligere på året til DR Nyheder.
Hos fagforeningen 3F finder næstformand Tina Christensen det dog "bekymrende", at de nye parlamentarikere, hvoraf 65 procent er nyvalgte, ikke kan få lov til at diskutere forordning 883 på ny.
- Et af hovedformålene med det EU’s indre marked har altid været at sikre arbejdskraftens frie bevægelse, men ikke ydelsernes frie bevægelse.
Ved at give øget adgang til ydelser på tværs af grænserne med det nye forslag, fremmer man et mere passivt europæisk arbejdsmarked end et aktivt.
Det har aldrig været meningen med EU, siger hun.
Tina Christensen understreger, at man fra 3F's side "fuldt ud støtter, at vandrende arbejdstagere naturligvis ikke skal falde igennem sociale sikkerhedsnet, når de bevæger sig imellem de europæiske lande.
"- Men vi skal balancere dette hensyn med hensynet til den danske dagpengemodel, som er unik i Europa, da den er forsikringsbaseret og frivillig.
Den balance rammer det nuværende forslag ikke.
Derfor bekymrer det os, at man vil haste forslaget igennem.
FacebookTwitterKopier linkEmner:Dagpenge|Troels Lund Poulsen (politiker)|Arbejdsmarkedspolitik|Bruxelles|Storbritannien




https://www.dr.dk/nyheder/kultur/film/twilight-stjerne-fik-chokerende-besked-lad-vaere-med-holde-din-pigekaereste-i

Film og serierTwilight-stjerne fik chokerende besked: 'Lad være med at holde din pigekæreste i hånden'Kristen Stewart fortæller, at hun måske kunne have landet en rolle i en Marvel-film, hvis hun var gået med til at undertrykke sin seksualitet.
Kristen Stewart er i øjeblikket aktuel i 'Seberg' og spiller snart med i den nye udgave af 'Charlie's Angels' sammen med Naomi Scott og Ella Balinska.
Af Kasper Madsbøll Christensen04.
sep.
2019 kl.
17.
00Bemærk: artiklen er mere end 30 dage gammelLæs opI biografen bliver film med åbenlyst homoseksuelle karakterer store succeser, og på HBO og Netflix kan du vælte dig i serier, der omhandler livet som homo-, biseksuel eller transkønnet.
Men ifølge skuespiller Kristen Stewart ligger det progressive menneskesyn i Hollywood tilsyneladende på et meget lille sted.
I et interview med Harper's Bazaar fortæller Twilight-stjernen, hvordan hendes flydende seksualitet måske har kostet hende en rolle i en ikke-navngiven Marvel-film.
- Jeg er blevet udførligt fortalt: 'Hvis du bare sådan gør dig selv en tjeneste og lader være med at holde din pigekæreste i hånden i offentligheden, lander du måske en Marvel-film', lyder det fra Stewart i interviewet.
- Jeg vil ikke arbejde med folk, der er sådan.
Kristen Stewart tager en selfie med en fan til Filmfestivalen i Venedig.
Hun er nok mest kendt for sin rolle som Bella Swan i 'Twilight'-filmene, men har også medvirket i blandt andet 'Still Alice' og 'Snow White and the Huntsmen'.
Ekspert: Overraskende og hykleriskStewart - der blandt andet har medvirket i de succesfulde 'Twilight'-film - nævner hverken, hvem der har sagt ordene til hende, eller hvilken Marvel-film hun måske kunne have været med i.
Men meldingen fra den kendte skuespiller er alligevel overraskende, mener serieekspert Frederik Dirks Gottlieb:- Jeg synes, det er meget overraskende, at nogen overhovedet kan finde på at sige sådan noget til en skuespiller i den tid, vi lever i - hvor vi allesammen bestræber os på at blive bedre mennesker, og hvor folk i underholdningsindustrien prøver at behandle hinanden bedre, siger Frederik Dirks Gottlieb og uddyber:Der er i hvert fald næppe nogen, der ville sige det samme til for eksempel Chris Evans eller Chris Hemsworth - eller andre heteroseksuelle, hvide skuespillere.
Frederik Dirks Gottlieb, serieekspert- Og det er også enormt hyklerisk og svært at forstå, hvorfor hun dog skulle blive bedt om at holde sin seksualitet skjult i år 2019.
Der er i hvert fald næppe nogen, der ville sige det samme til for eksempel Chris Evans eller Chris Hemsworth - eller andre heteroseksuelle, hvide skuespillere.
Man er dog nødt til at bede om nogle flere detaljer fra Kristen Stewart, når hun kommer med så få oplysninger, siger Frederik Dirks Gottlieb.
- Men hvis det er et symptom på en generel mentalitet, så er det enormt dobbeltmoralsk og går imod det moderne verdenssyn, Hollywood ellers virker til at lægge for dagen.
Det får mig til at spekulere på, om de kun er progressive, fordi det kan betale sig økonomisk.
Samtidig er det dog vigtigt ikke at brænde hele Hollywood på bålet, når vi ikke ved mere, end vi gør.
Læs også:20-årig superstjerne er træt af homorygter: 'Det er sårende'Stewart selv fortæller videre i interviewet med Harper's Bazaar, at hun er opdraget med Hollywoods 'old school'-mentalitet, hvor man for alt i verden vil bevare sin karriere og sin succes.
- (.
.
.
) Og der er folk i verden, der ikke kan lide dig, og de kan ikke lide, at du dater piger, og de kan ikke lide, at du ikke identificerer dig som lesbisk, men heller ikke som heteroseksuel.
Folk vil gerne vide besked.
Hun takker den yngre generation for at give hende modet til ikke at svare på spørgsmålene, for, som hun siger: Hun har ikke noget svar.
FacebookTwitterKopier linkEmner:Kristen Stewart (skuespiller)|Seksualitet|Teater|Netflix|Homoseksualitet




https://www.dr.dk/nyheder/regionale/oestjylland/aarhus-universitetshospital-aflyser-stadig-operationer-mette-moedte

ØstjyllandAarhus Universitetshospital aflyser stadig operationer: Mette mødte samme kirurg på privathospitaletHospitalet skulle være oppe i omdrejninger i uge 34, men 136 patienter fik planlagt tid aflyst.
Gymnasielærer Mette Riis fra Aarhus fik aflyst sin knæoperation, da der manglede personale.
Af Gitte Hansen og Sarah Friis Elkjær04.
sep.
2019 kl.
13.
56Bemærk: artiklen er mere end 30 dage gammelLæs opPatienter er stadig ramt af aflyste operationer, mens personalet må kigge på tomme operationsstuer.
Det er status med at få operationerne på Aarhus Universitetshospital i Skejby op på fuld skrue, selv om hospitalsledelsen i forsommeren regnede med at kunne operere på fuld kapacitet fra uge 34.
Gymnasielærer Mette Riis fra Aarhus er én af de berørte patienter, da hun fik aflyst sin tid til en operation, der skulle give hende et kunstigt knæ.
Der manglede nemlig anæstesipersonale, og derfor måtte hun en tur omkring naboen, privathospitalet Aleris Hamlet.
Her mødte hun et kendt ansigt.
- Det var samme læge, som havde lavet forundersøgelsen på Skejby, der lavede den på Hamlet, og han skrev de samme svar ned og stillede de samme spørgsmål.
Han sagde, at jeg kunne være helt rolig - det bliver ikke ringere, fordi det bliver lavet her, for det er det samme team, der opererer her som på Skejby, fortæller Mette Riis.
Tre specialer hænger i bremsenHospitalsledelsen på Aarhus Universitetshospital skønner, at man kommer til at betale 30 millioner kroner for at sende patienter på privathospitaler i år.
- Jeg er forarget over, at samfundet skal betale penge til nogen, som skulle have gjort det i deres normale arbejdstid for deres normale løn.
De skal nu have ekstra penge for at lave det samme, siger Mette Riis.
Jeg skal være ærlig at sige, at der er mange frustrerede medarbejdere som eksempelvis vores kirurger, der har en helt anderledes hverdag, da de ikke kan operere, som de normalt gør.
Birgit Eg Andersen, oversygeplejerskeAarhus Universitetshospital hænger stadig i bremsen, når det gælder at nå dets eget mål på 1.
000 operationer om ugen, for det ligger stadig mellem 900 og 950.
Det gælder især tre ud af ti specialer, og værst ser det ud for ortopædkirurgi, gynækologi og urinvejskirurgi.
Ortopædkirurgien har ellers haft et år og tre måneder til at vænne sig til de nye omgivelser, men her står to ud af otte operationsstuer tomme.
Akutte patienter og kræftpatienter betyder, at planlagte operationer bliver aflyst, og oversygeplejerske Birgit Eg Andersen siger, at personalemangel gør, at de leverer cirka 25 færre operationer om ugen end forventet.
- Ingen kan sige i dag, hvornår det slutter.
Jeg tror, at det kom bag på alle et år efter, vi flyttede, at vi stadig har en udfordring på operationsområdet, siger hun.
Det er ikke kun patienterne, som er frustrerede, siger oversygeplejersken.
- Jeg skal være ærlig at sige, at der er mange frustrerede medarbejdere som eksempelvis vores kirurger, der har en helt anderledes hverdag, da de ikke kan operere, som de normalt gør.
136 aflyste patienter i uge 34Hospitalsdirektør Poul Blaabjerg var ellers optimistisk i forsommeren i år.
- Vores vurdering er, at i uge 34 er vi oppe på 100 procent på alle områder på nær to, sagde han dengang.
Men i uge 34 blev der udført 932 operationer, og hospitalet måtte aflyse 136 patienter, der var planlagt.
- Vi mangler stadigvæk personale til at understøtte de tre specialer, der hænger lidt endnu.
Det er den primære grund, og derudover har vi stadig en del optimeringsarbejde at gøre, siger hospitalsdirektøren.
Der er eksempelvis stadig operationsstuer, der slet ikke er i brug, men han spår en lys fremtid.
- Vi er mere optimistiske end det modsatte.
FacebookTwitterKopier linkEmner:Hospitaler|Aarhus Universitetshospital|Operationer|Aarhus|Aleris




https://www.dr.dk/nyheder/indland/15-milliarder-kroner-ekstra-til-regionerne

Indland1,5 milliarder kroner ekstra til regionerneRegeringen har indgået økonomiaftale for 2020 med Danske Regioner.
Næstformand i Danske Regioner Ulla Astman (S), formand Stephanie Lose (V), finansminister Nicolai Wammen (S) og Social- og Indenrigsminister Astrid Krag (S).
04.
sep.
2019 kl.
13.
11 | opdateret 04.
sep.
2019 kl.
13.
24Bemærk: artiklen er mere end 30 dage gammelLæs op1,5 milliarder kroner ekstra til regionerne og omprioriteringsbidraget fjernes.
Det er udfaldet af økonomiaftalen for 2020, som regeringen har indgået med regionerne, oplyser finansminister Nicolai Wammen (S) på et pressemøde i Finansministeriet.
- Det vi har sagt, det er, at vi vil give et løft til vores sundhedsvæsen, og vi har nu taget det første store skridt.
Vi er valgt for fire år, og det er et meget stort løft, vi har aftalt.
- Vi tager et skridt ad gangen, siger han.
Omprioriteringsbidraget gik ud på, at kommunerne skulle skære én procent af de kommunale budgetter, så regeringen selv kunne prioritere pengene.
Det blev gennemført i 2015.
Selvom regionerne havde håbet på to milliarder kroner ekstra, skaber aftalen tilfredshed hos Stephanie Lose (V).
- Det glæder mig meget, at aftalen giver regionerne mulighed for at videreudvikle et virkelig godt sundhedsvæsen med patienter og pårørende i centrum.
Vi har kæmpet for hver krone i aftalen, og selvom vi havde håbet på noget mere, må jeg sige, at jeg er godt tilfreds, siger formanden for Danske Regioner i en pressemeddelelse.
- Sundhedsvæsenet er under presNæstformanden i Danske Regioner, Ulla Astman (S), er glad for, at det drejer sig om flere penge end sidste år, hvor regionerne fik en milliard kroner.
Det betyder ifølge hende, at de er bedre rustet til de mange patienter i sundhedsvæsenet.
- Sundhedsvæsenet er under pres, blandt andet fordi flere og flere mennesker lever med kroniske sygdomme, og medicinudgifterne vokser.
- Med den nye aftale kan vi i regionerne arbejde for, at sundhedsvæsenet er gearet til at tage hånd om det stigende antal patienter, vi vil se i fremtiden.
Som led i aftalen afskaffes det hidtidige omprioriteringsbidrag på både sundhedsområdet og på det regionale udviklingsområde.
Enhedslistens medlem af Danske Regioners bestyrelse stemte som den eneste ikke for aftalen.
Vigtigste punkter:•De samlede regionale udgifter til sundhed og det regionale udviklingsområde løftes med 1,5 milliarder i 2020 i forhold til de fastlagte udgiftslofter.
•Heraf udgør regional udvikling 24 millioner kroner som følge af afvikling af det såkaldte omprioriteringsbidrag.
Omprioriteringsbidraget på sundhedsområdet afvikles samtidig.
•Omprioriteringsbidraget gik ud på, at kommunerne skulle skære én procent af de kommunale budgetter, så regeringen selv kunne prioritere pengene.
•Regeringen afsætter et driftstilskud på 100 millioner kroner i 2019 til Region Midtjylland til håndtering af ekstraordinære problemer afledt af indflytning i sygehusbyggeri.
•Der etableres en fælles taskforce, som den kommende tid skal drøfte veje til at uddanne og ansætte mere social- og sundhedspersonale og flere sygeplejersker, at forbedre arbejdsforholdene, at flere medarbejdere får mulighed for at gå op i tid, og sygefravær nedbringes, samt at medarbejdernes kompetencer udnyttes bedst muligt.
•De regionale anlægsudgifter udgør 7,3 milliarder kroner i 2020.
Der fastsættes et loft for anlægsudgifter (brutto) på 2,5 milliarder kroner med tillæg fra puljer med statsligt projekttilskud.
Anlægsniveauet for kvalitetsfondsbyggeri udgør 4,8 milliarder kroner.
•For at fremme offentligt-privat samarbejde etableres en låne- og deponeringsfritagelsespulje på 400 millioner kroner i 2020.
•Kilde: Finansministeriet.
/DR Nyheder/FacebookTwitterKopier linkEmner:Nicolai Wammen (politiker)|Socialdemokraterne|Stephanie Lose (politiker)|Økonomi|Jylland




https://www.dr.dk/nyheder/udland/prins-harrys-klimaopraab-i-modvind-floej-i-privatfly-fire-gange-paa-11-dage

Greta Thunberg Se temaUdlandPrins Harrys klimaopråb i modvind: Fløj i privatfly fire gange på 11 dagePrins Harry forsvarer sine rejser i privatfly med, at det er for familiens sikkerheds skyld.
Af Sandra Meersohn Meinecke04.
sep.
2019 kl.
13.
24Bemærk: artiklen er mere end 30 dage gammelLæs opDer kan opstå situationer, hvor det er nødvendigt for det britiske royale par, prins Harry og hertuginde Meghan, at rejse med privatfly af hensyn til familiens sikkerhed.
- Så simpelt er det, sagde prins Harry, da han under lanceringen af et stort projekt om bæredygtig turisme i dag måtte forsvare, hvorfor parret i løbet af sommeren flere gange har valgt at rejse med privatfly.
Det skriver BBC.
Under lanceringen i Holland forsikrede prins Harry, at han var ankommet til Amsterdam med et almindeligt rutefly.
- Jeg er ankommet med rutefly.
99 procent af alle mine rejser i verden er med rutefly, sagde prins Harry, som i sin åbningstale ved lanceringen af klimaprojektet understregede, at "ingen er perfekte", når det handler om klimaet.
Han forklarede også, at han altid forsøger at balancere sit klimaaftryk, så hvis han har været nødt til at flyve i privatfly, skruer han ned et andet sted.
I denne måneds udgave af magasinet Vogue siger prins Harry, at han af hensynet til klimaet maks vil have to børn.
- Så kloge som vi er, må vi kunne efterlade en bedre planet til næste generation, siger han.
"Hvert fodspor og hver handling gør en forskel"De royale flyveture i private fly er blevet kritiseret af både britiske og internationale medier, og ifølge BBC fløj de med privatfly fire gange på 11 dage i løbet af sommeren.
Kritikken skyldes især, at prins Harry og hertuginde Meghan i juli måned offentligt udtrykte deres bekymring for miljøet i et opslag på deres instagramprofil.
- Først nu er vi begyndt at se og forstå den skade, som vi forårsager.
Med næsten 7,7 milliarder mennesker på denne jord gør hvert valg, hvert fodspor og hver handling en forskel, skrev de blandt andet i opslaget.
I denne måneds udgave af magasinet Vogue udtaler prins Harry sig ligeledes om sin bekymring for klimaet.
Her nævner han også, at han og hertuginde Meghan af hensyn til miljøet "maks vil have to børn".
Kongehusets CO2-udslip fordobletI juni måned offentliggjorde det britiske kongehus en rapport med nye tal for, hvor meget CO2 de udleder.
I rapporten fremgik det, at CO2-udslippet i forbindelse med den britiske kongefamilies forretningsrejser ramte 3.
455 ton for regnskabsåret 2019.
Det tal er næsten en fordobling i forhold til 2018, hvor CO2-tallet lå på 1.
687 ton.
I rapporten står der, at det især er de royale privatfly, der belaster regnskabet.
Til sammenligning udleder danskere i gennemsnit 17 ton CO2 om år, det viser tal fra tænketanken Concito.
FacebookTwitterKopier linkEmner:Storbritannien|Royalt|BBC|Flytrafik|Concito




https://www.dr.dk/sporten/fodbold/superliga/bendtner-er-landet-i-fck-og-maalet-er-mere-end-et-fire-maaneders

SuperligaBendtner er landet i FCK - og målet er mere end et fire måneders gæstevisitFørste skridt mod Nicklas Bendtners FCK-debut bliver at få den fysiske base på plads, siger Ståle Solbakken om angriberen.
Af Emil Halkier04.
sep.
2019 kl.
16.
09Bemærk: artiklen er mere end 30 dage gammelLæs opSå landede giraffen.
Nicklas Bendtner, nyslået FC København-spiller.
- Velkommen til Købehavn, Nicklas, stod der på banneret til et velbesøgt pressemøde i dag.
Og det blev han, Bendtner.
Budt velkommen.
Det er ikke nogen hemmelighed, at jeg ønsker, at kontrakten skal forlænges.
Det kræver, at jeg beviser noget.
Nicklas Bendtner, FC København-spillerSjældent, hvis da nogensinde, har en transfer til Superligaen sendt så stor en sky af spørgende hænder i vejret.
- Hvornår?
Hvordan?
Hvorfor?
Valget af FC København, den aktuelle form, fortidens eskapader og faren for fristelserne i det københavnske natteliv.
31-årige Bendtner tog tilløb - og svarede uden tøven.
- Det er kæmpestort for mig.
Det er noget, jeg har glædet mig til i mange år.
Det har altid været FCK, jeg ville tilbage til.
Så for mig er det en sublim mulighed, og jeg glæder mig enormt meget til at komme i gang.
Nicklas Bendtner under onsdagens træning med FC København.
 Nicklas Bendtner under onsdagens træning med FC København.
 Nicklas Bendtner under onsdagens træning med FC København.
1 / 3Nicklas Bendtner under onsdagens træning med FC København.
1 / 3Nicklas Bendtner under onsdagens træning med FC København.
2 / 3Nicklas Bendtner under onsdagens træning med FC København.
3 / 3At den tidligere landsholdsangriber skulle ende med at sidde til bords med FC København-træner Ståle Solbakken lå ikke ligefrem først i bunken med fodboldkort.
Det gav både Ståle Solbakken og Nicklas Bendtner klart udtryk for.
Hvis ikke FC Købehavns angribere var faldet som fluer, var Bendtner ikke blevet FCK-spiller.
For mig handler det ikke om at fokusere på, hvad København kan give mig, men mere hvad jeg kan give København.
Nicklas Bendtner, FC København-spillerMen da der blev trykket på knappen, gik det hele meget stærkt.
En af de hurtigste handler i verdenshistorien, sagde nordmanden.
En ugelang SMS-flirt mellem Solbakken og Bendtner havde overbevist københavnernes cheftræner.
- Det handler om den ydmyghed og de samtaler, vi har haft.
Vi har haft SMS-korrespondancer i lang tid, og hvis Nicklas kan opfylde halvdelen af det, han har lovet mig i de SMS'er, bliver det rigtig, rigtig godt, grinte Ståle Solbakken.
- Kan han opfylde det hele, bliver det fantastisk.
Vil gerne forlænge aftalenEfter en stoleleg i norske Rosenborg, hvor der ikke blev plads til Nicklas Bendtner, endte angriberen med at bruge sommeren på at selvtræne.
Og netop dét - den manglende fodboldtræning - er det første og største aber dabei ved Bendtners FCK-skifte.
- I første omgang handler det om at få den fysiske base på plads.
Nicklas har trænet med os i perioder før, hvor det er gået godt og uproblematisk.
Og jeg har set ham i dårligere form, end han er nu.
Så måske starter vi på et lidt højere niveau, end vi havde frygtet, lød det fra Solbakken.
Torsdagens pressemøde, hvor FC København officielt præsenterede Nicklas Bendtner.
 Torsdagens pressemøde, hvor FC København officielt præsenterede Nicklas Bendtner.
1 / 2Torsdagens pressemøde, hvor FC København officielt præsenterede Nicklas Bendtner.
1 / 2Torsdagens pressemøde, hvor FC København officielt præsenterede Nicklas Bendtner.
2 / 2Aftalen er kort.
Også for kort, hvis det står til Nicklas Bendtner.
Han ser gerne, at det bliver til mere end et fire måneders gæstevisit.
- Det er ikke nogen hemmelighed, at jeg ønsker, at kontrakten skal forlænges.
Det kræver, at jeg beviser noget, sagde Bendtner.
- Jeg skal bidrage så godt som muligt i de kampe, vi har, og forhåbentlig gøre det så godt, at vi sidder her igen på et tidspunkt i januar, smilte FC København-spilleren, som var glad for den modtagelse, han har fået i sin københavnske fødeby.
- For at sige det ligeud, så har jeg været helt bevæget af den opbakning, jeg har fået fra danskerne.
Jeg føler også, at opbakningen i FCK har været til stede.
For mig handler det ikke om at fokusere på, hvad København kan give mig, men mere hvad jeg kan give København.
Se interview med Nicklas Bendtner optaget efter onsdagens pressemøde herunder.
FacebookTwitterKopier linkEmner:FC København|Nicklas Bendtner (fodboldspiller)|Ståle Solbakken (fodboldtræner)|København|Fodbold




https://www.dr.dk/sporten/fodbold/superliga/ord-ord-bendtner-praesenteret-i-fc-koebenhavn






https://www.dr.dk/nyheder/udland/eu-vil-fylde-brexit-huller-med-penge-til-naturkatastrofer

BrexitSe temaUdlandEU vil fylde brexit-huller med penge til naturkatastroferMilliarder fra en naturkatastrofefond kan gå til virksomheder, der rammes af brexit, foreslår EU-Kommissionen.
Den britiske premierminister, Boris Johnson, har meldt sig klar til et farvel til EU uden en skilsmisseaftale 31.
oktober.
04.
sep.
2019 kl.
16.
40Bemærk: artiklen er mere end 30 dage gammelLæs opDe EU-lande, der rammes hårdest af et no-deal brexit, skal kunne hente støtte fra EU.
Og langt hovedparten af pengene skal findes i en solidaritetsfond, hvis mål er at udbedre skader forvoldt af naturkatastrofer i et medlemsland.
Det fremgår af det EU-Kommissionens seneste tiltag, som skal forberede unionen på den situation, at Storbritannien forlader EU uden en skilsmisseaftale.
EU vil frigøre 600 millioner euro fra solidaritetsfonden.
Dertil kommer yderligere 180 millioner euro fra en globaliseringsfond.
Det samlede beløb er altså 780 millioner euro.
Det svarer til 5,8 milliarder kroner.
Irland hårdest ramtPengene skal "stå til rådighed for de virksomheder, arbejdstagere og medlemsstater, der rammes hårdest som følge af brexit uden en aftale".
Forslaget skal godkendes af både Europa-Parlamentet og EU-landene, før det kan blive aktuelt.
Irland ventes at blive langt hårdest ramt af et brexit uden en aftale.
Danmark vil sammen med en håndfuld andre lande også mærke betydelige følger på grund af tætte handelsbånd til briterne.
Tjekliste til virksomhederRisikoen for et no-deal brexit er øget, efter at Boris Johnson har overtaget posten som britisk premierminister.
Han har slået fast, at han meget gerne ser en aftale med EU.
Men det kræver, at EU-landene sløjer en for ham uacceptabel del af udtrædelsesaftalen, som forgængeren Theresa May godkendte i november 2018.
Det har EU afvist.
Ellers er Johnson parat til at forlade EU uden en aftale 31.
oktober, som er den aktuelle exit-dato, hvis ikke parterne beslutter andet inden.
Om Johnson formår at holde den linje, afhænger af opbakning i parlamentet.
I EU-Kommissionens pakke til forberedelse af et no-deal brexit er også en detaljeret tjekliste til virksomheder, der handler med briterne.
Det er en hjælp til at afbøde handelsforstyrrelser.
Kommissionen foreslår desuden at videreføre beredskabsplaner fra 2019 i fiskerisektoren.
Man foreslår også, at briterne deltager i EU's budget for 2020.
Det betyder, at Storbritannien fortsat kan modtage penge fra EU-programmer i 2020, hvis man ønsker det - med tilhørende forpligtelser.
/ritzau/FacebookTwitterKopier linkEmner:Boris Johnson (politiker)|EU|Europa-Kommissionen|Storbritannien|EU-forhold




https://www.dr.dk/nyheder/viden/kroppen/17-aarig-blev-blind-af-vitaminmangel-spiste-kun-pomfritter-koed-og-hvidt-broed

Kroppen17-årig blev blind af vitaminmangel: Spiste kun pomfritter, kød og hvidt brødDen engelske dreng er et ekstremt sjældent tilfælde, understreger dansk øjenlæge.
Du skal ikke være bange for at miste dit syn, hvis du ikke spiste varieret i går.
Eksperter understreger, at den slags skader er lang tid om at udvikle sig.
Af Emilie Aagaard04.
sep.
2019 kl.
15.
03Bemærk: artiklen er mere end 30 dage gammelLæs opEn 17-årig dreng fra Bristol i England har mistet så meget af sit syn, at lægerne nu kalder ham blind.
Drengens tilstand er opstået efter årevis med en ekstremt uvarieret kost.
Kosten bestod ifølge drengen selv udelukkende af pomfritter, chips, hvidt brød, kogt skinkepålæg og pølser.
Det var altså ikke nok til opfylde hans essentielle behov for vitaminer og mineraler, og manglen har skadet hans krop, vurderer de læger, der har undersøgt ham.
B12-mangel kan give skader på synsnerven.
Det er beskrevet før.
Men den her slags skader kommer ikke fra den ene dag til den anden – det tager lang tid.
Ebba Nexø, prof.
emerita Aarhus UniversitetshospitalToke Bek er professor og overlæge på øjenafdelingen på Aarhus Universitetshospital.
Han understreger, at det er ekstremt sjældent, at livsstil fører til synsskader.
- Det her er noget, vi ser ekstremt sjældent.
I vores afdeling dækker vi hele Vestdanmark, og her har vi måske ét tilfælde hvert 10.
år.
Og det skyldes som regel, at personen har et alvorligt alkoholmisbrug, fortæller han.
For ligesom drengens ensformige kost kan et alkoholmisbrug føre til, at man ikke får de essentielle vitaminer og mineraler, som kroppen har brug for.
Ekstrem kræsenhed er en sygdomDrengen opsøgte allerede lægen som 14-årig.
Her klagede han over træthed.
Han blev i den forbindelse beskrevet som kræsen.
Undersøgelser viste, at han manglede B12-vitamin, men ellers fejlede han ikke det store.
Han var desuden normalvægtig.
I løbet af de næste år blev hans tilstand dog værre, og han begyndte gradvist at miste synet.
Lægerne var forundrede.
For godt nok viste yderligere undersøgelser, at drengen havde et meget lavt niveau af flere typer af vitaminer og mineraler, men lægerne kunne ikke finde en bagvedliggende sygdom.
Men til sidst blev det altså klart, at det var drengens kost, der var problemet.
For han var ikke bare almindeligt kræsen.
Han spiste kun meget få typer mad – og intet af det indeholdt grøntsager.
- Drengen fortalte, at han ikke kunne lide teksturen i grøntsager og frugt, fortæller Dr.
Denize Atan fra University Hospitals Bristol NHS Foundation Trust, som er en af de læger, der har beskrevet sagen i det akademiske tidsskrift Annals of Internal Medicin.
På grund af drengens spisemønster mener de engelske læger nu, at han lider af en psykisk lidelse, der kaldes "undgåelses- eller restriktivt ernæringsindtag".
Når kræsenhed bliver en sygdom Mennesker, der lider af restriktiv ernæringsindtag, spiser kun ganske få madvarer.
Det kan minde meget om ekstrem kræsenhed, men personer med undgåelses- eller restriktivt næringsindtag får det fysisk dårligt blot ved tanken om andre fødevarer.
Den restriktive undgåelsesadfærd resulterer i vægttab, fejlernæring og negative psykosociale konsekvenser.
Lidelsen er en diagnose i det amerikanske diagnosesystem DSM, men ikke i det europæiske og danske system ICD.
Kilde: psykiatrifondenIngen grund til bekymring i DanmarkToke Bek kan godt forstå, hvorfor de britiske læger vælger at dele historien.
- Det er ekstremt, og det er sjældent.
Så jeg kan godt forstå, at de tænker, det er interessant.
Men det er altså ikke noget, vi i Danmark skal blive bekymret for, understreger han.
Derimod ser det anderledes ud blandt verdens fattigste mennesker.
Her fører fejlernæring nogle gange til, at børn mister synet.
- Blandt fejlernærede børn i u-lande er der nogle, der udvikler synsskader og andre, der ikke gør.
Det fortæller os, at nogle mennesker er mere modtagelige end andre.
Drengen fra England har nok også været mere modtagelig end mange andre, vurderer overlægen.
B12-mangel kan give synsskaderHvorvidt drengen får sit syn igen, eller hvorvidt han er permanent blind, vides endnu ikke.
Men ifølge professor emerita Ebba Nexø fra Aarhus Universitetshospital er der håb.
- Hvis det skyldes mangel på blandt andet B12, kan det til en vis grad også blive bedre, når man får rettet op på vitaminmanglen inden for kort tid, siger hun.
Hun understreger dog, at man ud fra lægernes beskrivelse ikke ved med sikkerhed, om det netop er B12, der har gjort drengen blind.
For han manglede en lang række essentielle vitaminer og mineraler ud over B12.
Og flere ting kan have spillet sammen.
- Men B12-mangel kan give skader på synet, det er beskrevet før, fortæller hun og fortsætter.
- Men den her slags skader kommer ikke fra den ene dag til den anden – det tager lang tid.
FacebookTwitterKopier linkEmner:Aarhus Universitetshospital|Læger|Hospitaler|England|Nexø




https://www.dr.dk/nyheder/politik/ringberg-stoejberg-vil-vaere-et-oplagt-men-ogsaa-kontroversielt-valg

Krise i VenstreSe temaPolitikRingberg: Støjberg vil være et oplagt - men også kontroversielt valgInger Støjberg går efter posten som næstformand i Venstre.
Inger Støjberg forsøger at blive valgt som næstformand, når Venstre den 21.
september holde ekstraordinært landsmøde.
Af Anders Byskov Svendsen04.
sep.
2019 kl.
13.
10Bemærk: artiklen er mere end 30 dage gammelLæs opInger Støjberg vil både være et oplagt, men også et kontroversielt valg som næstformand for Venstre.
Sådan lyder vurderingen fra DR's politiske analytiker Jens Ringberg, efter Inger Støjberg i dag har meldt ud, at hun er kandidat til posten som næstformand, som blev ledig, da Kristian Jensen trak sig i weekenden.
Indtil videre er hun den eneste kandidat, og Ifølge Jens Ringberg tyder alt også på, at Jakob Ellemann-Jensen og og Inger Støjberg bliver de nye frontfigurer i Venstre.
- Der skal gå rigtig meget galt, hvis det her ikke er Venstres nye ledelse, siger Jens Ringberg.
Modsætning til Ellemann-JensenDet er til hendes fordel, at hun på mange måder er Jakob Ellemann-Jensens modsætning.
Det gælder både i forhold til køn, geografi og politisk ståsted.
- Inger Støjberg er på flere måder et oplagt valg som næstformand, når Jakob Ellemann-Jensen skal være formand.
En kvinde, der repræsenterer det jyske Venstre, og som fik et meget højt personligt stemmetal ved valget i juni.
- Der ligger også et politisk signal i, at Jakob Ellemann-Jensen får en næstformand, som alle ved er uenig med ham på flere punkter – eksempelvis EU og udlændingepolitik.
Det sender et signal om samling om, at nu gælder det partiet frem for alt, siger Jens Ringberg.
Fakta om Inger StøjbergFødt 16.
marts 1973 i Hjerk.
Forældrene havde en gård.
Valgt ind i Folketinget i 2001.
Har blandt andet være udlændinge- og integrationsminister samt beskæftigelsesminister.
Politisk ordfører 2014-2015 og 2007-2009.
Kontroversielt valgMen Inger Støjberg er også et kontroversielt valg.
Hendes stil i forhold til udlændingepolitik har provokeret mange.
Det kom eksempelvis til udtryk, da hun fejrede det med kage, at den forrige regering havde fået gennemført 50 stramninger af udlændingepolitikken.
Og flere partier i oppositionen er lige nu interesseret i at få lavet en undersøgelse af en sag, der stammer fra hendes tid som integrationsminster.
Det er sagen om adskillelse af unge asylpar.
- Hun er også på nogle måder et kontroversielt valg, indadtil og udadtil.
- Det er ikke alle i partiet, der har været begejstrede for hendes meget hårde linje i udlændingepolitikken.
Og hendes politiske modstandere kan nu minde danskerne om de sager, der ramte Støjberg som minister – især sagen om de unge asylpar, hvor ombudsmanden mente, at der blev administreret ulovligt.
- Det er en sag, som et politisk flertal har sagt skal undersøges.
Den undersøgelse kan i princippet blive en belastning for Venstres næstformand, selv om folketingsvalget viste, at den ikke bekymrer Venstres vælgere, siger Jens Ringberg.
FacebookTwitterKopier linkEmner:Inger Støjberg (politiker)|Jakob Ellemann-Jensen (politiker)|Venstre|Udlændingepolitik|Folketinget




https://www.dr.dk/nyheder/penge/traade-til-danmark-knap-100-advokater-moedt-frem-i-slagsmaal-om-svindel-med-tyske

Afsløring af skatteskandaleSe temaPengeTråde til Danmark: Knap 100 advokater mødt frem i slagsmål om svindel med tyske skattemilliarderTo britiske aktiehandlere er anklaget for at hive 3,4 milliarder kroner op af den tyske statskasse.
Et væld af forsvarsadvokater har gjort sig klar til at forsvare de to tiltalte aktiehandlere og fem banker.
(© fotograf peter langkilde DR)Af Mathias Sommer - Bonn04.
sep.
2019 kl.
13.
30Bemærk: artiklen er mere end 30 dage gammelLæs opEr man i tvivl om omfanget af den enorme tyske skatteskandale om svindel med udbytteskat for mindst 75 milliarder kroner, skal man bare kigge sig omkring i retten i Bonn.
Her er det første opgør mellem den tyske stat og en aggressiv finansindustri i dag skudt i gang af dommer Roland Zickler.
Han kunne byde velkommen til op mod 100 forsvarsadvokater og næsten lige så mange journalister, som var mødt frem i stive jakkesæt og med funklende kameralinser for at dække det første slag mellem verdens største banker og en række stater, som har mistet hundredvis af milliarder kroner på at sende refusioner af udbytteskat ud i hænderne på et stort netværk af aktiehandlere, banker og advokater.
- Den her sag er jo særlig, fordi den kommer til at danne grundlag for resten af de mange, mange sager, som er på vej i det her kompleks, siger Tobias Güring, der er pressetalsmand for Retten i Bonn, da DR Nyheder møder ham på vej ind i den store retssal.
I den første af utallige sager om svindel med udbytteskat, som de næste år vil køre ved en lang række domstole i Tyskland, har statsanklageren i Köln, Anne Brorhilker, i første omgang valgt at anklage to briter og fem banker, der er tiltalt for fra 2006 til 2011 at hive 3,4 milliarder kroner op af den tyske statskasse.
Statsanklageren i Köln, Anne Brorhilker, er blevet investeringsbankernes største frygt.
Mellem 200 og 300 advokater og aktiehandlere ventes at runde en tysk anklagebænk de næste år i forbindelse med den største skatteskandale i tysk historie.
(© fotograf peter langkilde DR)- Jeg kan konstatere, at offentligheden er til stede, sagde dommer Roland Zickler, da retsmødet var i gang, efter at de to anklagede, Martin S.
og Nicholas D.
, netop var ankommet til retten badet i blitzlys fra de mange kameraer.
KronvidnerneDe to britiske aktiehandlere er flankeret af hver tre forsvarsadvokater og en oversætter.
Ifølge anklagen risikerer Martin S.
og Nicholas D.
op mod 10 års fængsel for deres fifleri med udbytteskat.
Martin S.
træder ind i lokalet med et et afslappet udtryk i sit runde ansigt.
Han er ulasteligt klædt, men med en beroligende sandfarvet pullover under jakken.
Han hilser på de utallige advokater, som omgiver ham.
Den mørkhårede, tætklippede Nicholas D.
fremstår mere tætknappet, nervøs og utryg ved situationen.
Hans antræk er også mere stift og klassisk i et mørkt jakkesæt og nålestribet slips.
Selv om begge har snakket åbent og længe med statsanklager Brorhilker og dermed satset på nedsat straf, sidder de nu over for den i Tyskland efterhånden kendte anklager, der skal føre an i det retslige efterspil, som kan sende hundredvis af aktiehandlere og advokater i fængsel.
Her er de tiltalteDer er to anklagede for retten i Bonn i første retssag, som ventes at vare 34 retsdage og være afsluttet i begyndelsen af næste år:Martin S.
41 år, fra Nordirland.
Han er ifølge sin forklaring i retten i dag konsulent.
Han bor i dag med sin familie i Dublin.
Nicholas D.
38 år.
Født i Storbritannien, opvokset i Australien.
Han bor i dag med sin familie i London.
I samme sag har statsanklageren i Köln rejst et erstatningskrav på samlet 3,4 milliarder kroner mod blandt andre:Bank of New York Mellon Corp.
Societe Generale SA ogM.
M.
WarburgHansa InvestBag de to tiltalte sidder ni mørkklædte forsvarsadvokater.
De befinder sig i retten for at forsvare pengetanken hos fem banker, som Brorhilker kræver betaler 3,5 milliarder kroner tilbage til den tyske stat.
Blandt andet beskyldes Hamborg-banken M.
M.
Warburg for at have tjent hundredvis af millioner kroner ved sammen med de tiltalte at snyde de tyske skattemyndigheder til at refundere den samme skat flere gange.
60 observatørerPrøvesagen mod de to briter og fem banker kan have enorm betydning for nogle af de største banker i verden såsom Deutsche Bank, Macquarie, Hypovereinsbank, Barclays og BNP Paribas.
Derfor er der også mødt et enormt korps af ’observatører’ frem i det store retslokale i Landgericht Bonn.
Ifølge den tyske avis Süddeutsche Zeitung er mindst 60 advokater til stede i salen på vegne af de store banker, som altså kan se frem til også at skulle forsvare sig over for Anne Brorhilker.
Deres tilstedeværelse mærker man tydeligt.
Flere gange brummes der højlydt fra salen, fordi anklager Anne Brorhilker ikke er tæt nok på mikrofonen.
Süddeutsche Zeitung varmer i dagens udgave op til retssagen under overskriften ’Stat mod grådighed’.
Det er i den store retssal her i Landgericht Bonn, at det første opgør om udbyttemilliarderne skal foregå.
(© Peter Langkilde) Indgangen til Retten i Bonn.
(© fotograf peter langkilde DR)1 / 2Det er i den store retssal her i Landgericht Bonn, at det første opgør om udbyttemilliarderne skal foregå.
(© Peter Langkilde)1 / 2Indgangen til Retten i Bonn.
(© fotograf peter langkilde DR)2 / 2Matematikeren og praktikerenMartin S.
og Nicholas D.
er begge omkring 40 år gamle.
Martin S.
er født og opvokset i Nordirland, mens Nicholas D.
voksede op i Australien, hvor han - inspireret af sin onkel - valgte en levevej som aktiehandler.
De to lærte hinanden at kende i London-afdelingen af den tyske storbank Hypo-Vereinsbank.
Her boltrede de profitjagende unge mænd sig i nullerne i de aggressive skattehandler, hvor de specialiserede sig i den særlige udbytteskattehandel, såkaldt cum-ex.
Martin S.
betegnes som et matematisk geni.
I sin tid et af de største talenter i Storbritannien.
Han er uddannet ingeniør, men kunne ikke stå for de enorme summer, der lå og ventede, hvis han tog et job i City of London, den britiske hovedstads finansdistrikt.
Det er i høj grad hans excel-ark, som Anne Brorhilker har brugt som bevismateriale.
I dem kunne man nemlig se, hvem der skulle have hvor meget af overskuddet fra millionudbetalingerne fra den tyske stat.
Nicholas D.
betegnes af tyske medier som praktikeren, der var med til at sikre de enorme aktiedepoter hos internationale storbanker, som skulle til for at maksimere profitten fra den påståede svindel.
Ved at udlåne store aktiebeholdninger omkring dagen, hvor børsnoterede selskaber udbetaler udbytte (overskud, red.
) til sine aktionærer, lykkedes det ifølge anklagen bagmændene at vildlede de tyske skattemyndigheder til, at den samme skat skulle refunderes flere gange.
I Martin S.
og Nicholas D.
’s tilfælde påstår anklagemyndigheden, at det skete 34 gange fra 2006 til 2011 og kostede de tyske skatteydere 3,4 milliarder kroner.
Martin S.
på vej ind i retten.
Hans advokater har meddelt, at han vil fortælle åbent og ærligt om den såkaldte Cum-ex-industri, der voksede frem i finansdistriktet i London i 00'erne.
Nicholas D.
var en del af en gruppe af aktiehandlere i den tyske storbank  Hypovereinsbank.
Her blev der arbejdet omfattende med at hive skattekroner op af den tyske statskasse.
1 / 2Martin S.
på vej ind i retten.
Hans advokater har meddelt, at han vil fortælle åbent og ærligt om den såkaldte Cum-ex-industri, der voksede frem i finansdistriktet i London i 00'erne.
1 / 2Nicholas D.
var en del af en gruppe af aktiehandlere i den tyske storbank  Hypovereinsbank.
Her blev der arbejdet omfattende med at hive skattekroner op af den tyske statskasse.
2 / 2Gik selvstændigtDisse handler var enormt indbringende for den lille gruppe aktionærer i London, der også havde tætte forbindelser til den formodede bagmand bag svindlen med udbytteskat i Danmark, Sanjay Shah.
Men lønnen fra Hypovereinsbank fulgte ikke med de enorme profitter, som aktiehandlerne halede ind til banken.
Samtidig var de britiske aktiehandlere trætte af husjuristerne i banken, som stillede spørgsmål til de aggressive aktiehandler.
Derfor besluttede Martin S.
sig for at droppe Hypovereinsbank og i stedet sammen med sin partner, Paul Mora, i 2008 at stifte en række selskaber med fællesnavnet Ballance.
DR Nyheder har interviewet den tyske whistleblower Frank Tibo.
Han var chef i Hypovereinsbank og advarede ledelsen om de vidtgående aktiehandler i London-afdelingen, men fik en fyreseddel.
Læs også:Whistleblower til DR: Finansfolk fra London ødelægger EuropaPludselig væltede pengene ind.
Alene aftalen med den lille, private Hamborg-bank M.
M.
Warburg indbragte de to Ballance-fyre 202 millioner kroner fra 2009 til 2011, lyder det i anklagen.
Nicholas D.
blev i første omfang tilbage i Hypovereinsbank, hvor han stillede bankens aktier til rådighed for Ballance.
Det bidrog til de enorme Cum-ex-transaktioner på udbyttedagen, som sendte store millionbeløb i lommerne på banker, advokater og altså de to tiltalte.
I 2009 sluttede Nicholas D sig til Ballance-gruppen.
Samme år toppede udbetalingerne fra de tyske skattemyndigheder ifølge anklagen.
Hele 1,9 milliarder kroner blev i 2009 udbetalt fra det tyske skattevæsen til de to tiltalte og et større netværk af aktører.
En tredje forklaring på, at de aggressive cum-ex-handlere sidst i nullerne etablerede sig i en række investeringsselskaber, var en opfindelse af den tyske skatteadvokat, Hanno Berger.
I 2006 udviklede han en model, der gjorde det muligt for banker og investeringsselskaber at tilbyde den indbringende cum-ex-model til private rigmænd.
Pludselig var det ikke kun internt i de store banker, at cum-ex foregik.
Men det kunne nu tilbydes som ”investeringsprodukt” til velhavende tyskere, der ønskede et afkast på deres formue, fremgår det af anklagen.
#CumExFilesDR og Politiken har sammen med 17 andre europæiske medier afsløret formodet bedrageri og spekulation med udbytteskat på tværs af hele Europa.
Journalister fra 12 lande har arbejdet sammen om projekt #CumExFiles i mere end et år koordineret af den uafhængige tyske researchorganisation Correctiv.
Historien breakede den 18.
oktober sidste år.
Læs mere om projektet her: The CumEx-Files.
Se den danske dokumentar Mændene der plyndrede Europa på DR TV.
Se videoexplainer om skattesvindlen "Sådan plyndrede mændene Europa"32 retsdageI en pressemeddelelse ved middagstid fortæller Martin S.
' advokat, Hellen Schillen, at Martin S.
agter at vidne fuldt ud og fortælle alt om sin rolle i Cum-ex.
- Martin S.
har taget en vanskelig og modig beslutning.
Han har besluttet at give afkald på sin ret til at forblive tavs og i stedet vidne omfattende i retten.
Martin S.
har allerede ydet et afgørende bidrag til at afklare sagens kendsgerninger i over 30 afhøringer hos statsadvokatens kontor i Köln.
- De kendsgerninger, der fremgår af anklageskriftet, er også ganske væsentligt baseret på hans udsagn.
I december 2017 kom Martin S.
til Tyskland for at vidne for statsadvokatens kontor i Köln.
- Hvorfor gør han det?
Fordi han ønsker at hjælpe med at sikre, at Domstolens juridiske vurdering kan foretages på grundlag af nøjagtige fakta, skriver Hellen Schillen i en pressemeddelelse.
Der er afsat yderligere 32 retsdage ind til midten af januar næste år, hvor sagen ventes afsluttet.
Nick D.
og Martin S.
tidligere arbejdsgiver, Hypo-Vereinsbank, skal dog ikke for retten.
De har for længst betalt en bøde til den tyske stat på omkring 750 millioner kroner.
FacebookTwitterKopier linkEmner:Økonomi|Storbritannien|Skatter og afgifter|Virksomhedsøkonomi|Tyskland




https://www.dr.dk/nyheder/udland/hongkongs-leder-boejer-sig-traekker-kontroversielt-lovforslag-tilbage

Protester i HongkongSe temaUdlandHongkongs leder bøjer sig: Trækker kontroversielt lovforslag tilbageCarrie Lam har trukket lovforslag tilbage, der har fået millioner på gaden i Hongkong.
Hongkongs regeringsleder, Carrie Lam, er kommet under et enormt pres de seneste måneder.
Af Sean Coogan og Maya Nissen04.
sep.
2019 kl.
12.
03 | opdateret 04.
sep.
2019 kl.
12.
24Bemærk: artiklen er mere end 30 dage gammelLæs opHongkongs politiske leder, Carrie Lam, har formelt trukket det kontroversielle lovforslag tilbage, som har udløst enorme protester i millionbyen.
Det sagde hun i en tv-udtalelse for kort tid siden.
I udtalelsen slog Carrie Lam samtidig fast, at regeringen ikke har i sinde at efterkomme yderligere af de fem krav, som demonstranterne i Hongkong har fremsat, heriblandt ønsket om en uvildig undersøgelse af politivold i forbindelse med de mange sammenstød mellem demonstranter og politi i de seneste to måneder.
Læs også:OVERBLIK Forstå hvad demonstrationerne i Hongkong handler omLams regering forsøgte tidligere på året at få gennemført en udleveringsaftale med Kina, som blandt andet har udløst massive demonstrationer de seneste 13 weekender i træk.
Lovforslaget ville gøre det muligt at udlevere borgere i Hongkong til retsforfølgelse i Kina.
Dette har skabt enorm vrede, fordi der ikke er samme grad af retssikkerhed i Kina, og samtidig har kritikere påpeget, at der er tale om endnu et kinesisk forsøg på at begrænse Hongkongs autonomi.
Urolighederne i Hongkong•Siden slutningen af marts har demonstranter stimlet sammen i Hongkongs gader.
•Demonstrationerne kom som reaktion på et forslag om en ny kontroversiel udleveringsaftale med Kina.
Her foreslog regeringen i Hong Kong tilføjelser til landets udleveringslovgivning, der vil gøre det muligt for regeringen i Kina samt Taiwan og Macau at få mistænkte kriminelle udleveret til retsforfølgelse.
•Siden har demonstrationerne udviklet sig til en mere generel protest mod det kinesiske styres stigende indflydelse i Hongkong.
•Regeringen koblede forslaget sammen med en et-år gammel mordsag, hvor en 19-årig Hongkong-beboer dræbte sin gravide kæreste under en ferie i Taiwan.
Han vendte efterfølgende tilbage til Hongkong og slap for straf, fordi Hongkong ikke har en udleveringsaftale med Taiwan.
•Kritikere af den foreslåede udleveringsaftale kalder den en trojansk hest, der skal bane vejen for, at Kina kan retsforfølge kritikere i Hongkong.
•Regeringen i Hongkong har udskudt det upopulære lovforslag.
Det har dog ikke stoppet protesterne.
Demonstranterne kræver blandt andet, at udleveringsaftalen helt droppes, at regeringslederen, Carrie Lam, træder tilbage, at der skal laves en uafhængig undersøgelse af påstået politivold, og at der skal være mere direkte demokrati i Hongkong.
•Hongkong har semiselvstændig status under parolen: ”Et land, to systemer”.
Det betyder, at man har et relativt vestligt retssystem med blandt ytrings- og forsamlingsfrihed, mens Kinas retssystem jævnligt kritiseres for at være brutalt og omfatte tortur og unfair rettergang.
Ordningen er sat til at udløbe i 2047, hvorefter Hongkong står til at komme under kinesisk styre.
Demonstranter har flere kravI midten af juni meddelte Carrie Lam, at lovforslaget var suspenderet.
Få uger senere lød meldingen så, at lovforslaget "var dødt".
Lederen gik dog ikke skridtet videre ved at trække forslaget formelt tilbage.
I juli lovede regeringslederen ikke at genoplive lovforslaget:Det har demonstranterne blandt andet krævet, og derfor har protesterne også fortsat uge efter uge.
De kræver også en uvildig undersøgelse af politiets fremfærd over for demonstranter samt demokratiske reformer af det politiske system i Hongkong.
Som det er i dag, udvælges kandidater til den lovgivende forsamling og regeringslederkandidater af en valgkomité, der hovedsageligt består af repræsentanter fra bystyrets elite, erhvervsliv og handelsorganer.
Læs også:DR-korrespondent i Hongkong: De store demonstrationer har gjort indtrykTilbagetrækningen af lovforslaget er ikke nok til at dæmme op for utilfredsheden i Hongkong, lyder vurderingen fra Hongkong-politikeren Michael Tien.
- Det er for lidt og for sent.
Fokus i Hongkong er ikke på tilbagetrækningen af lovforslaget, men i stedet på den påståede forseelser fra politiets side midt i voldseskaleringen og anklagerne rettet mod politiet, siger han til nyhedsbureauet AP.
FacebookTwitterKopier linkEmner:Hong Kong|Kina|Kriminalitet|Taiwan|Demonstrationer




https://www.dr.dk/nyheder/regionale/fyn/vollsmose-har-savnet-lokal-laege-i-20-aar-haaber-inderligt-nogle-vil-tage-den

FynVollsmose har savnet lokal læge i 20 år: 'Håber inderligt, nogle vil tage den her udfordring op'Kommunen og regionen har slået fire nye stillinger op på en kommende klinik i bydelen.
Metha Maul har boet i Vollsmose i syv år, og hun savner at have en lokal praktiserende læge i området.
Af Anne Mette Dam Thrane, Thomas Dinsen og Tobias Sonne Olsen04.
sep.
2019 kl.
11.
30Bemærk: artiklen er mere end 30 dage gammelLæs opDet er over 20 år siden, at der sidst var en praktiserende lægeklinik i Odense-bydelen Vollsmose.
Trods flere forsøg igennem årene har det ikke været muligt at skaffe læger til Vollsmose på almindelige vilkår.
Men nu skal udfordringen løses med attraktive kombinationsstillinger.
Det er en meget unik mulighed, vi har, for at lave en spændende nyskabelse i sundhedsvæsenet.
Morten Sodemann, overlægeDet håber Odense Kommune og Region Syddanmark, som tilbyder en kombinationsstilling mellem kommunen og Indvandrermedicinsk Klinik på Odense Universitetshospital (OUH).
Både Odense Kommune og Region Syddanmark investerer penge i projektet, der skal blive til en sundhedsklinik i Vollsmose med fire læger tilknyttet.
Lægerne skal dels arbejde som selvstændige praktiserende læger, dels arbejde med forebyggende og sundhedsfremmende arbejde for Odense Kommune.
Derudover skal de arbejde som læger på Indvandrermedicinsk Klinik på OUH med mulighed for forskning og fordybelse i området.
Nyskabelse i sundhedsvæsenetOverlæge og leder af Indvandrermedicinsk Klinik på OUH Morten Sodemann glæder sig over beslutningen.
- Det er en meget unik mulighed, vi har, for at lave en spændende nyskabelse i sundhedsvæsenet, hvor man i realiteten har en klinik, hvor man arbejder sammen på tværs i stedet for at spænde ben for hinanden, sådan som det er nu, siger han.
Og det er en god idé at gøre noget andet, end man plejer, for at skaffe læger til området, mener han.
- Det er en gruppe af borgere, som bor derude, hvor en ud af ti krigsflygtninge faktisk ender med at have ret komplekse psykosociale og fysiske helbredsproblemer, som kræver en lidt længere tidshorisont og en bredere tværfaglig indsats, end vi er vant til i praksis, siger overlæge Morten Sodemann.
Vollsmose har ikke haft en praktiserende læge i bydelen i over 20 år.
 Der bor knap 10.
000 mennesker i Vollsmose.
En del af beboerne er udfordret socialt og kulturelt med en baggrund som flygtninge eller indvandrere, og derfor er sygdomsbilledet anderledes i Vollsmose end andre steder, forklarer Morten Sodemann.
Det bliver interessant at se, om det kan lykkes at finde fire læger til det her projekt, når man tænker på, at sidst, der var udbud på normale vilkår, var der ikke nogen, der var interesseret i Vollsmose.
Jørgen Skadborg, formand for de praktiserende læger i Region SyddanmarkVed at oprette en lægeklinik i bydelen vil mange problemer blive opdaget tidligere, vurderer overlægen.
- Vi har eksisteret i 11 år og har modtaget rigtig mange patienter fra Vollsmose-området, og vi kan se, at deres problemstillinger nok kunne været løst noget tidligere, hvis man havde haft en mere samlet indsats, siger Morten Sodemann.
Det drejer sig blandt andet om en bedre helbredsvurdering af nyankomne flygtninge koblet med en bedre opfølgning i forhold til børnene, fordi problemerne tæt hænger sammen, forklarer han.
Et løft til områdetQuasim Ahmed Nuur, som ejer en frisørsalon i Vollsmose, synes, at det kunne være en rigtig god idé at få en læge til Vollsmose.
Qasim Ahmed Nuur, som ejer Q's Barbershop, er sikker på, at det vil løfte levestandarden for hele området, hvis der kom en lægeklinik til Vollsmose.
- Det er ikke, fordi jeg har savnet det personligt, men jeg tænker på de ældre, som bor her i området.
Jeg har jo bil, men for de folk, som ikke kan komme fra A til B selv, vil det være rigtig fedt, siger han og fortsætter:- Det vil løfte levestandarden, hvis man har en læge her i området.
Det handler om vores helbred, siger Quasim Ahmed Nuur.
Også Metha Maul, som har boet i Vollsmose de sidste 7 år, tror, det vil være rigtig godt for bydelen med en lokal praktiserende læge.
- Det ville jeg se rigtig meget frem til.
Det har været savnet, siger Metha Maul.
Det er ikke kun Vollsmose, som vil have glæde af en lægeklinik eller et sundhedshus - også hele oplandet som for eksempel Seden, Agedrup og Åsum vil have gavn af en læge tættere på, forklarer Metha Maul, mens hun krydser fingrene.
- Jeg håber inderligt, at der er gode, unge fremadstræbende praktiserende læger, som vil tage det her op som en udfordring.
Metha Maul håber, der er nogle unge læger, der har lyst til at gribe muligheden for at stable en praksis på benene i Vollsmose.
Ikke jordens største udfordringEt flertal i regionsrådet bestående af Radikale, Konservative, Socialdemokratiet, SF og Enhedslisten mener, at der skal være en lægeklinik eller et sundhedshus i Vollsmose.
Men formanden for udvalget for det nære sundhedsvæsen, Bo Liebergren (V), er ikke selv tilhænger.
Der er et stort udvalg af dygtige læger i Odense, og afstanden på cirka fem kilometer fra Vollsmose til centrum er beskeden, mener han.
- Jeg synes måske ikke, det er jordens største udfordring, men det er klart, at når der er et flertal, der ønsker, at vi skal arbejde med en lægepraksis i Vollsmose, så bliver der arbejdet med det, siger Bo Liebergren.
Læs også:John fra Vollsmose: Jeg skal være rimelig ramt, før jeg går til lægeMetha Maul, der bor i Vollsmose, er ikke enig med Bo Liebergren, for selv om der ikke er langt til byen, så er det ikke nemt at få en læge, forklarer hun.
- Mange af de her lægehuse har lukket for tilgang, og så er det jo lige meget, at der ikke er ret lang ind til Sankt Annæ Plads eller Vindeltorvet, for så skal man jo endnu længere ud.
Flere tidligere forsøgTidligere forsøg på at få lokket praktiserende læger til Vollsmose har slået fejl, og dette nye forsøg tror formanden for de praktiserende læger i Region Syddanmark, Jørgen Skadborg, heller ikke på.
- Det bliver interessant at se, om det kan lykkes at finde fire læger til det her projekt, når man tænker på, at sidst, der var udbud på normale vilkår, var der ikke nogen, der var interesseret i Vollsmose, mens der var læger, der ville byde større beløb for at få lov til at åbne en klinik i Odense, siger han.
Den største udfordring er manglen på speciallæger, mener Jørgen Skadborg.
Stillingerne bliver slået op i oktober, og Odense Kommune bidrager med en million kroner om året.
Det er endnu ikke afgjort, hvor pengene fra Region Syddanmark skal komme fra, men beløbet bliver i omegnen af en million kroner om året.
FacebookTwitterKopier linkEmner:Læger|Vollsmose|Odense Universitetshospital|Region Syddanmark|Odense




https://www.dr.dk/nyheder/politik/inger-stoejberg-melder-klart-ud-stiller-op-som-naestformand-i-venstre

Krise i VenstreSe temaPolitikInger Støjberg melder klart ud: Stiller op som næstformand i Venstre- Jeg bakker 110 procent op om Jakob Ellemann-Jensen som formand.
Inger Støjberg (V) forlader Venstres gruppemøde på Christiansborg.
Flere af hendes folketingskolleger har åbent peget på hende som en god kandidat til næstformandsposten.
Af Thomas Klose Jensen04.
sep.
2019 kl.
11.
30 | opdateret 04.
sep.
2019 kl.
11.
33Bemærk: artiklen er mere end 30 dage gammelLæs opVenstres retsordfører, Inger Støjberg, melder sig nu officielt ind i kampen om at blive Venstres næstformand.
Det siger hun til Skive Folkeblad.
- Jeg har besluttet mig for at stille op som næstformand for Venstre, siger hun.
Inger Støjberg fortæller desuden til avisen, at Jakob Ellemann-Jensen vil være den rigtige formand for Venstre.
- Jeg bakker 110 procent op om Jakob Ellemann-Jensen som formand.
Han bliver den helt rigtige formand.
Alle kan se, at Venstre har været igennem en svær tid med uro og fløjdannelser.
Og jeg ved, at der i alle dele af Venstre nu er et ønske om samling og om at komme positivt videre, siger Inger Støjberg.
Ellemann-Jensen: Hun er en stærk politikerMeldingen fra Inger Støjberg kommer, efter at Jakob Ellemann-Jensen i går annoncerede sit kandidatur til formandsposten i Venstre.
Venstre er det store, folkelige borgerlige parti, og det skal respekteres, at der er bredde i partiet.
Det er det, vi ønsker at favne.
Og det er vigtigt, at Venstre stiller sig i spidsen for at samle de borgerlige.
Inger Støjberg, retsordfører og kandidat til næstformandsposten i VenstreForud var gået flere dage, hvor folketingsmedlemmer og centrale personer i Venstre åbent havde støttet og opfordret ham til at gå efter formandsposten.
Og flere nævnte også Inger Støjberg som en oplagt kandidat til næstformandsposten.
Jakob Ellemann-Jensen beskrev da også selv i aftes Inger Støjberg som et stærkt kort.
- Jeg synes, at hun er en stærk kommunikatør, og jeg synes, at hun er en stærk politiker.
Og så har vi altså det tilsammen, at vi egentlig favner vores parti ganske godt, forklarede han.
En vurdering, som Inger Støjberg er enig i.
- Venstre er det store, folkelige borgerlige parti, og det skal respekteres, at der er bredde i partiet.
Det er det, vi ønsker at favne.
Og det er vigtigt, at Venstre stiller sig i spidsen for at samle de borgerlige, siger hun til Skive Folkeblad.
Det er dog i sidste ende de delegerede på Venstres ekstraordinære landsmøde 21.
september, der beslutter, hvem der skal være partiets næste formand og næstformand.
Sag om asylpar stadig i spilSkulle Inger Støjberg lykkes med at få baglandets opbakning som næstformand, vil det også være et kontroversielt valg.
Ikke kun fordi hun er kendt som en provokatør - kagefejringen af asylstramning nummer 50 er et eksempel på det - men også på grund af hendes ageren i sagen om adskillelse af alle asylpar, hvoraf den ene part var under 18 år.
Her har den socialdemokratiske regering og støttepartierne gjort det klart, at de vil igangsætte en undersøgelse af hendes rolle i sagen.
Har du svært ved at huske sagen om den ulovlige instruks, så lavede DR Nyheder nedenstående video forud for det første samråd 1.
juni.
FacebookTwitterKopier linkEmner:Inger Støjberg (politiker)|Jakob Ellemann-Jensen (politiker)|Venstre|Skive Folkeblad|Socialdemokraterne




https://www.dr.dk/nyheder/politik/ivan-spiste-leverpostejmadder-med-ellemann-i-sit-koekken-vi-har-joket-om

Krise i VenstreSe temaPolitikIvan spiste leverpostejmadder med Ellemann i sit køkken: 'Vi har joket om formandsdrømmen'Jakob Ellemann-Jensen blev hentet til Aarhus fra Odense af vælgerforeningsformand Ivan Dybvad.
Jakob Ellemann-Jensen er opstillet i Aarhus, hvor de har store forventninger til en fremtid, hvor han med stor sandsynlighed bliver Venstres formand.
Af Theis Lange Olsen04.
sep.
2019 kl.
13.
17Bemærk: artiklen er mere end 30 dage gammelLæs opI tiden før Jakob Ellemann-Jensen blev miljø- og fødevareminister i VLAK-regeringen, var han ofte et smut forbi Ivan Dybvads køkken i Mårslet lidt syd for Aarhus.
Over spegepølse- og leverpostejmadder fik vælgerforeningsformanden et godt indblik i Jakob Ellemann-Jensens arbejde på Christiansborg, og hvad det førte med sig.
Meget handlede også om de valg, der lå ude i fremtiden.
Læs også:Partisoldaten vil være general: Ellemann-Jensen vil ikke længere tage kuglerne for andres beslutninger- Jeg kunne stille spørgsmål, men det var ikke mig, der kom med forslag til løsningerne.
Dem havde han selv, eller også brugte han sit netværk i folketingsgruppen, fortæller Ivan Dybvad, der hentede Jakob Ellemann-Jensen til valgkredsen Aarhus Syd fra Odense.
Talte I allerede dengang om, at han kunne blive formand en dag?
- Det var ikke noget, der var på agendaen dengang.
Han havde tre års folketingserfaring på det tidspunkt.
Men vi har da joket med det henad vejen, og det har da også været en del af vores drøftelser, at det på et eller andet tidspunkt kunne være, hvis muligheden bød sig.
Og så kunne jeg godt, lige som mange andre, have ønsket os et andet forløb, men vi kan ikke ændre på historien, siger Ivan Dybvad.
Ivan Dybvad er vælgerforeningsformand i den kreds i Aarhus, hvor Jakob Ellemann-Jensen er opstillet til Folketinget.
Ved folketingetsvalget i juni blev Jakob Ellemann-Jensen Østjyllands næststørste stemmesluger med 19.
388 personlige stemmer - over 10.
000 flere end ved folketingsvalget i 2015.
Nu er han så officielt kandidat til at blive Venstres nye formand efter en dramatisk periode i det liberale parti kulminerende med hovedbestyrelsesmødet i lørdags, der endte med, at Lars Løkke Rasmussen trak sig.
Et navn med tyngde skulle tage over efter Lykke FriisIvan Dybvad erkender, at Jakob Ellemann-Jensen står over for en enorm opgave med at samle partiet efter urolighederne, men han er overbevist om, at det kan lade sig gøre.
Hvis altså de fraktioner, der blandt andet ønskede, at Lars Løkke Rasmussen skulle blive på formandsposten, er villige til at samarbejde, lyder det.
- Den store udfordring er at få ro på og sørge for at samle partiet op, selvom det er et voldsomt udtryk at bruge.
Såret skal heles.
Jeg er ikke i tvivl om, at han kan gøre det sammen med den øvrige topledelse.
Hvis ellers Venstre vil, siger Ivan Dybvad.
Jakob Ellemann-Jensen fortalte sidste år i podcasten 'Far, der er noget, vi skal tale om' hvilken betydning det har haft for ham at have en far i politik.
Hør det her:Far, der er noget vi skal tale om 2:5 - med Jakob Ellemann-JensenIvan Dybvad stod tilbage i 2013 med et hul på kandidatlisten, efter at Lykke Friis havde besluttet at gå andre veje end de politiske.
- Vi fik så overtalt Jakob Ellemann-Jensen til at overveje det.
Så sagde Jakob, at han lige ville tale med Venstres landsorganisation, og det kunne jeg kun sige var en god ide, uden at oplyse ham om at jeg allerede havde en aftale med Venstres partisekretær Claus Richter, siger Ivan Dybvad.
- Vi søgte en, der i forvejen havde et navn og tyngde.
Andre kredse og partier prøver ofte at finde noget ungt og uprøvet til at overtage.
Det er lige så legitimt.
Men vi valgte en anden taktik, fortæller han.
Tror 'den er hjemme'Jakob Ellemann-Jensen kunne da også på daværende tidspunkt konstatere, at Aarhus Syd-kredsen var uhyre stabil.
Fire gange i træk havde kredsen sikret valg til Folketinget.
I 2001, 2005 og 2007 til Eyvind Vesselboe og i 2011 til Lykke Friis.
Adspurgt, om "den er hjemme" for Jakob Ellemann-Jensen, nu han har annonceret sit formandskandidatur, lyder svaret fra Ivan Dybvad:- Det er et rigtig godt spørgsmål.
Det tror jeg.
Det er jeg næsten sikker på, siger Ivan Dybvad på trods af, at Uffe Ellemann-Jensen kom galt af sted, efter at Ekstra Bladet bragte en forside med netop det citat dagen før valgdagen i 1998, hvor Venstre endte med at tabe knebent.
Formelt vil Jakob Ellemann-Jensen først kunne blive valgt som formand ved Venstres ekstraordinære landsmøde den 21.
september, hvor både formanden og næstformanden skal findes.
Herunder kan du se en video om Jakob Ellemann-Jensen:FacebookTwitterKopier linkEmner:Jakob Ellemann-Jensen (politiker)|Lars Løkke Rasmussen (politiker)|Venstre|Aarhus|Valg og folkeafstemninger




https://www.dr.dk/sporten/fodbold/landsholdet/landsholdets-dyreste-dreng-jagter-spilletid-paa-klipperne

LandsholdetLandsholdets dyreste dreng jagter spilletid på klipperneDen 23-årige Joachim Andersen blev i sommer solgt fra italienske Sampdoria til franske Lyon.
Joachim Andersen (til højre) under landsholdets træning tirsdag i Marbella.
Af Michael Sten Jensen og Andreas Kraul04.
sep.
2019 kl.
12.
57 | opdateret 07.
okt.
2019 kl.
11.
28Bemærk: artiklen er mere end 30 dage gammelLæs op225 millioner kroner.
Så mange jetoner var den franske storklub Lyon over sommeren nødt til at skubbe ind på bordet for at få fat på Joachim Andersens underskrift.
Et beløb, der med et trylleslag gjorde Andersen til den dyreste, danske fodboldspiller, der nogensinde er blevet handlet.
Joachim AndersenFødt: 31.
maj 1996 (23 år)Position: ForsvarsspillerKlub: LyonTidligere klubber: FC Twente, SampdoriaU21-landskampe: 16Den slags prisskilt medfører som regel også et form for pres for at præstere, men for den 23-årige forsvarsspiller, der sammen med holdkammeraterne fra landsholdet forbereder sig til kampene mod Gibraltar og Georgien, fylder det ikke særlig meget.
Tværtimod.
- Jeg ser det egentlig bare som et stort skulderklap, at en klub vil betale sådan et beløb for mig.
Jeg har jo ikke indflydelse på prisen overhovedet, det er noget klubberne forhandler.
Men det giver noget ro på, at de signalerer, at de stoler på mig.
- Men det er da specielt, for det er beløb, som er lidt uvirkelige nogle gange, men det er sådan fodbold er – markedet er vildt nu om dage, siger Joachim Andersen.
Tålmodighed er vigtigtSiden skiftet fra italiensk til fransk fodbold har Joachim Andersen haft travlt med at falde til, flytte ind og præstere.
Med fuld spilletid i sæsonens første fire kampe for Lyon har Andersen da også, indtil videre, opnået det, han kom for.
En fast plads hos et hold, der lige om lidt skal dyppe tæerne i klubfodboldens fineste svømmepøl, Champions League.
Joachim Andersen har fået fuld spilletid i sine første fire kampe for franske Lyon.
Derfor er det også fint at komme væk, få en puster sammen med holdkammeraterne fra Danmark, så der kan blive arbejdet på et af karrierens andre, store mål.
Debut for det danske landshold - gerne mod Gibraltar torsdag aften.
- Det er et meget passende tidspunkt at få en lille pause fra klubben.
Det har været meget hektisk med mange nye ting, så det har været hårdt mentalt.
Der er mange ting, man ikke tænker over, som skal ordnes, så det er dejligt at få set gutterne igen.
- Jeg spillede en god sæson i Sampdoria og har taget et stort skifte, hvor jeg har fået fuld spilletid.
Så jeg synes, at jeg burde være i betragtning til at spille snart.
Jeg synes selv, at jeg har fortjent det, men jeg ved også godt, at man er nødt til at have tålmodighed på landsholdet, hvor der også er en masse andre dygtige forsvarsspillere, siger Joachim Andersen.
Kampen i morgen mod Gibraltar kan høres i LIGA på P3 fra klokken 20.
45.
FacebookTwitterKopier linkEmner:Gibraltar|Lyon|Fodbold|Italien|Georgien




https://www.dr.dk/nyheder/penge/ekstra-krav-om-sikkerhed-ved-netkob-bliver-skudt-18-maneder

PengeEkstra krav om sikkerhed ved netkøb bliver skudt 18 månederEfter opråb fra danske netbutikker tillader Finanstilsynet en overgangsperiode til nye regler.
De nye regler betyder, at forbrugerne i højere grad end tidligere ville blive bedt om at indtaste en sms-engangskode ved køb på nettet.
(Arkivfoto) 04.
sep.
2019 kl.
10.
19Bemærk: artiklen er mere end 30 dage gammelLæs opDe danske netbutikker får en overgangsperiode på 18 måneder til at leve op til nye EU-regler om ekstra sikkerhed ved køb på nettet.
Det oplyser Finanstilsynet.
Forlængelsen skal sikre, at overgangen ikke skaber forstyrrelser for de danske netbutikker.
Reglerne stod til at træde i kraft 14.
september og ville blandt andet betyde, at forbrugerne i højere grad end tidligere ville blive bedt om at indtaste en sms-engangskode, når de køber på nettet.
Men mange netbutikker har ikke været klar til ændringerne, og de ville i vidt omfang være afskåret fra at modtage betaling.
- Nogle butikker ville være gået nedDerfor har det været nødvendigt at give en overgangsperiode, da det ellers havde været en dyr omgang for mange butikker.
Sådan lyder det fra Henrik Sedenmark, chefkonsulent hos Dansk Erhverv.
- Hvis reglerne var trådt i kraft i næste uge, ville risikoen have været, at butikkerne ikke kunne sælge varer i en periode på i værste fald 18 måneder.
Rigtig mange forbrugere handler på udenlandske webshops, og det ville de i endnu højere grad have gjort, hvis de danske butikker var blevet ramt af de her regler nu.
Niels Ralund, direktør for Foreningen for Dansk Internethandel- Det kunne have resulteret i, at nogle butikker ville være gået ned, siger han.
Foreningen for Dansk Internethandel (FDIH) har for nylig opfordret til en udskydelse, som en række andre lande i EU også har sagt god for.
Direktør Niels Ralund forklarer, at det især har været uklarhed omkring betalinger på abonnement eller betalinger i flere dele, hvor de tekniske løsninger ikke er på plads.
Han er derfor glad for, at der nu er 18 måneder til at løse problemerne.
- Rigtig mange forbrugere handler på udenlandske webshops, og det ville de i endnu højere grad have gjort, hvis de danske butikker var blevet ramt af de her regler nu, siger han.
Både Dansk Erhverv og FDIH er positive omkring reglerne, der har som formål at sikre netbutikkerne mod at tabe penge, hvis svindlere køber varer hos dem.
De danske butikker skal nu leve op til reglerne 14.
marts 2021.
/ritzau/FacebookTwitterKopier linkEmner:Niels Ralund (erhvervsleder)|Detailhandel|Foreningen for Dansk Internet Handel|Dansk Erhverv|Handel og service




https://www.dr.dk/nyheder/politik/henrik-sass-larsen-tilbage-paa-christiansborg-traekker-sig-som-statsrevisor

PolitikHenrik Sass Larsen tilbage på Christiansborg - trækker sig som statsrevisorI et opslag på Facebook skriver Henrik Sass Larsen (S), at han er tilbage på nye betingelser.
Henrik Sass Larsen er tilbage på Christiansborg.
04.
sep.
2019 kl.
11.
36 | opdateret 04.
sep.
2019 kl.
11.
43Bemærk: artiklen er mere end 30 dage gammelLæs opHenrik Sass Larsen (S) trækker sig fra posten som statsrevisor.
Det skriver han i et opslag på Facebook.
En post, han har fået kritik for at beholde på trods af en længerevarende sygemelding.
Her skriver han også, at han er "tilbage på Christiansborg", men på nye betingelser.
- Jeg har bedt om at få lov til at koncentrere min arbejdsindsats omkring Socialdemokratiets historiske virke, et område, som dem, der kender mig, ved altid har haft min store interesse.
- Dermed også et farvel til posten som statsrevisor, skriver Henrik Sass Larsen på Facebook.
Blå Bog: Henrik Sass Larsen Født 29.
maj 1966 i Virum.
Formand for Danmarks Socialdemokratiske Ungdom 1992-1996.
Folketingsmedlem for Socialdemokratiet siden 2000, herunder blandt andet politisk ordfører og gruppeformand.
Erhvervs- og vækstminister 2013-2015.
Statsrevisor fra 2017.
Kilde: Ft.
dk- Der vil være stille fra mig fremoverPosten som statsrevisor, der udløser et honorar på 360.
000 kroner om året, har været et fokuspunkt for Henrik Sass Larsen.
Tidligere i år skrev Ekstra Bladet, at han havde været fraværende fra mange møder.
Det ledte ind i et længere forløb, der endte med, at Henrik Sass Larsen sygemeldte sig.
Han fortsatte dog med officielt at have sin post som statsrevisor og det dertilhørende honorar.
Men skriver altså nu, at posten er fortid.
Det var tilbage i juni, at Henrik Sass Larsen fortalte på Facebook, at han ville sygemelde sig og derfor ikke ville være til rådighed for S-formand Mette Frederiksen i arbejdet med at danne en ny regering.
- Jeg tror, de fleste godt har kunnet se, at jeg ikke har haft det så godt.
Jeg har gjort alt, hvad jeg kunne for at kæmpe mig tilbage efter min depression ved årsskiftet, men det er desværre ikke lykkedes for mig.
Så jeg må nu sygemelde mig for at kunne blive helt rask igen, lød det dengang fra Henrik Sass Larsen.
Her gjorde han også opmærksom på, at der i tiden frem ville være stilhed fra ham.
Og selvom han nu vender tilbage til Christiansborg, så betyder det ikke, at vi kommer til at høre meget fra ham, skriver han i dagens opslag:- Jeg skrev før sommer, at der ville være stille fra mig i tiden fremover - og det gælder fortsat, selvom jeg er glad for nu at være tilbage igen.
Posten som statsrevisor er under Henrik Sass Larsens fravær blevet varetaget af Socialdemokratiets gruppeformand Flemming Møller Mortensen.
/ritzau/FacebookTwitterKopier linkEmner:Henrik Sass Larsen (politiker)|Mette Frederiksen (politiker)|Socialdemokraterne|Rigsrevisionen|Offentlig forvaltning




https://www.dr.dk/nyheder/regionale/hovedstadsomraadet/boliggiganterne-blackstone-og-heimstaden-frustrerer-lejere

Dyre lejlighederSe temaKøbenhavnBoliggiganterne Blackstone og Heimstaden frustrerer lejere: Stigning i sager i LLO Stigningen skyldes i høj grad sager om udenlandske boliggiganter.
I Blackstone-selskabet 360 North, der administrerer selskabets ejendomme i København, afviser man, at stigningen i antallet af sager skyldes dem.
Af Anne Diklev Pallesen04.
sep.
2019 kl.
08.
15 | opdateret 04.
sep.
2019 kl.
14.
52Bemærk: artiklen er mere end 30 dage gammelLæs opArtiklen er opdateret med en kommentar fra boligminister Kaare Dybvad (S).
Stigende husleje og uenigheder om lejlighedernes stand.
På bare ét år har lejerorganisationen Lejernes LO i hovedstaden modtaget 22 procent flere anmeldelser fra utilfredse lejere.
- De lejere, der kontakter os, er frustrerede.
De kan ikke sove om natten, og de har i det hele taget dårlig boligkvalitet og dermed også dårlig livskvalitet, siger Claus Højte, der er direktør i LLO Hovedstaden.
Hvor der i midten af august sidste år blev oprettet 1.
413 sager i LLO Hovedstaden har man i midten af august i år 1.
727 sager.
Stigningen i sagerne skyldes især udenlandske spillere, som amerikanske Blackstone, vurderer han.
- De køber mange ejendomme op, de moderniserer og bruger nogle gange ufine metoder til at få lejerne ud.
Når de så får lejerne ud, kan de sætte prisen op på boligen og leje ud til højere priser.
Det foregår i meget stor stil i dag, siger han.
Også Danske Lejere, der er Danmarks næststørste lejerorganisation, fortæller om en stor stigning i sager om udenlandske udlejere.
- Vi ser et stigende antal af sager, hvor der sker et ejerskifte af ejendommen.
Her har køberen nye interesser med ejendommen, mens lejerne bliver meget overrumplede af det, der sker, fortæller Jørgen Dyrholm Jensen, der er driftsleder i Danske Lejere.
Boligselskab afviser kritikkenI Blackstone-selskabet 360 North, der administrerer selskabets ejendomme i København, afviser man, at stigningen i antallet af sager skyldes dem.
De skriver i en mail til DR:Fakta: Blackstone og Heimstaden i KøbenhavnBlackstone er en af verdens største ejendomsinvestorer.
Blackstones ejendomme i København administreres af selskabet 360 North, som Blackstone ejer.
De har 164 ejendomme og 2.
300 lejemål i København og på Frederiksberg.
Blackstone kører sin forretning efter princippet: "Buy it, fix it, sell it".
Heimstaden er blandt Nordeuropas største ejendomsselskaber.
Det svenske selskab opkøber og forvalter ejendomme i Danmark, Sverige, Norge, Tyskland og Holland.
De har 86 ejendomme og 6.
881 lejemål i København og på Frederiksberg (heraf 730 lejligheder i projekter, som er nybyggerier).
- Vi tvinger ikke lejere ud.
Det hverken vil eller kan vi.
Lejeaftaler for alle lejere i Danmark er og forbliver ubegrænsede.
Vi kan kun renovere, når og hvis en lejer beslutter at forlade boligen, lyder det fra 360 North, som tilføjer, at de lejligheder, de investerer i, ofte har et stort behov for "kapitalinvestering" i form af nye køkkener og badeværelser for at bringe ejendommen tilbage til en høj standard.
Lejernes LO i Hovedstaden nævner også det svenske selskab Heimstaden som en del af sagsstatistikken.
I selskabet kan de godt genkende tendensen.
- Helt generelt er det vores erfaring, at det er blevet mere normalt, at lejere indbringer og prøver deres sag via LLO og Huslejenævnet.
Særligt når vi overtager ældre ejendomme, som måske er blevet en anelse misligholdt af den tidligere ejer, og hvor beboerne ser en mulighed for at prøve deres sag, siger Leif Boje Espesen, der er administrerende direktør for Heimstaden Danmark.
- Det er i og for sig meget forståeligt, men vi så da hellere, at de tog dialogen direkte med os i stedet for at køre det som en sag via LLO.
Vi er her for at blive mange år ud i fremtiden, og derfor er vores primære fokus og mål at have glade og tilfredse lejere, som ønsker at blive boende hos os, siger Leif Boje Espesen.
Han understreger, at Heimstaden får medhold i langt de fleste sager, som bliver rejst via LLO og Huslejenævnet.
Skimmelsvamp og for dyr lejeÉn af dem, der har meldt sig ind i LLO Hovedstaden og oprettet en sag, er Frederik Gudme på 27 år, der arbejder som salgskonsulent.
Da han flyttede ind i sin nyistandsatte lejlighed på 60 kvadratmeter, virkede alt fint, men der gik ikke lang tid, før han opdagede, at mange ting ikke var i orden.
Frederik Gudme.
Blandt andet var gulvet ikke behandlet, der manglede emhætte og fryser, selv om det stod i lejekontrakten, og så var der nogle sorte pletter af skimmelsvamp på gulvet.
Han forsøgte uden held at kontakte boligselskabet 360 North.
- Det så ret alvorligt ud, og der levede også lidt småkryb i gulvet.
Så tog jeg fat i LLO, meldte mig ind og sagde: Nu skal I hjælpe os, fortæller Frederik Gudme.
Lejernes LO mente også, at han betalte for meget for sin bolig.
Derfor oprettede LLO en sag, som huslejenævnet gik ind i.
Det afgjorde, at huslejen skulle sættes godt 2000 kroner ned om måneden.
En afgørelse, som 360 North har valgt at tage videre i boligretten.
Skimmelsvampen i gulvet i Frederik Gudmes lejlighed.
 © DR Privatfoto) Køkkenet i Frederik Gudmes lejlighed uden fryser og emhætte.
1 / 2Skimmelsvampen i gulvet i Frederik Gudmes lejlighed.
 © DR Privatfoto)1 / 2Køkkenet i Frederik Gudmes lejlighed uden fryser og emhætte.
2 / 2Frederik Gudme er i dag glad for sin lejlighed, men han synes ikke om den måde, 360 North har opført sig på.
- Man prøver at henvende sig, og de lytter, men de handler ikke.
Så bliver man altså ret træt som lejer, siger Frederik Gudme.
360 North vil ikke kommentere på specifikke detaljer i sagen, men de skriver til DR, at de tager deres ansvar som udlejer meget seriøst.
- Vi ser gerne, at vores lejere henvender sig direkte til os for at gøre os opmærksom på eventuelle problemer og mangler.
Vi har eller er i gang med at løse hvert af de problemer, som lejeren har kontaktet os om, skriver 360 North i en mail til DR.
Minister: Uacceptabel måde at behandle lejere påAntallet af nye sager, og fremgangsmåden som flere lejere oplever fra udenlandske boligselskaber, bekymrer boligminster Kaare Dybvad (S).
- Det er en uacceptabel måde at behandle lejere på.
Jeg er meget bekymret for, hvis det er tendensen for udenlandske boligselskaber, siger han og fortsætter:- Der er ikke noget galt i at tjene penge på at leje boliger ud, men her har vi at gøre med nogen, der bryder grænserne for, hvordan man har lejet boliger ud i Danmark, siger han.
Derfor vil han have gjort noget ved problemet.
- Vi har en ekspertgruppe, som arbejder på at kortlægge, hvor stort problemet er i Danmark, og som skal komme med bud på, hvordan vi kan løse det.
For mig er det helt grundlæggende, at en bolig er noget, man bor i og ikke et investeringsobjekt, siger han.
FacebookTwitterKopier linkEmner:Kaare Dybvad (politiker)|LLO|Socialdemokraterne|Bolig|Gudme




https://www.dr.dk/nyheder/politik/ringberg-endnu-et-stykke-vej-foer-jakob-ellemann-jensen-kan-betragtes-som-en-reel

Krise i VenstreSe temaPolitikRingberg: Endnu et stykke vej, før Jakob Ellemann-Jensen kan betragtes som en reel udfordrer til Mette FrederiksenFlere ser Inger Støjberg som en oplagt næstformand i partiet.
- Jeg tror, at der er et bredt ønske i vores parti om at forlige de stridende parter, der har været og så starte forfra, forklarede Jakob Ellemann-Jensen i aftes, da han annoncerede sit kandidatur som Venstres næste formand.
Af Thomas Klose Jensen04.
sep.
2019 kl.
09.
07Bemærk: artiklen er mere end 30 dage gammelLæs opDet var med stor sandsynlighed Venstres nye formand, der i form af Jakob Ellemann-Jensen tonede frem i aftes og erklærede sit kandidatur frem mod partiets ekstraordinære landsmøde 21.
september.
Sådan lyder det fra DR's politiske korrespondent, Christine Cordsen.
© ScanpixBLÅ BOG Jakob Ellemann-JensenJakob Ellemann-Jensen er født i Hørsholm 25.
september 1973 (45 år).
Han er søn af forhenværende udenrigsminister Uffe Ellemann-Jensen og forhenværende chefredaktør Alice Vestergaard.
Han er bror til Karen Ellemann, der også sidder i Folketinget for Venstre.
Han er far til tre børn.
De to første fik han med sin tidligere hustru, Rikke Ellemann-Jensen.
Han har også et barn med sin nuværende hustru, Anne Marie Preisler.
Uddannet cand.
merc.
jur.
fra Copenhagen Business School i 2002.
Fra 2015 til 2018 og igen fra 2019 har han været Venstres politiske ordfører, og han var miljø- og fødevareminister fra 2018 til 2019.
Valgt som Venstres formand den 21.
september 2019.
Jakob Ellemann-Jensen har været medlem af Folketinget siden 15.
september 2011, hvor han stillede op i Fyns Storkreds, mens han ved de to forrige valg i 2015 og 2019 var opstillet i Østjyllands Storkreds.
Kilder: Ritzau, Folketinget.
- Det tager nok lidt længere tid at komme over et så dramatisk, brutalt og voldsomt – jeg ved snart ikke, hvilke ord man skal bruge om det – opgør, som Venstre var igennem.
Men der er i hvert fald på begge sider af de kampe, der har været, en forhåbning om, at Jakob Ellemann-Jensen kan samle det hele, forklarer hun.
En af Jakob Ellemann-Jensens helt store forcer i den forbindelse er ifølge Christine Cordsen, at han har formået at holde sig ude af den fløjkrig, som har præget Venstre siden 2014, hvor Lars Løkke Rasmussen og Kristian Jensen blev enige om det såkaldte delte formandskab.
En vurdering, som DR's politiske analytiker, Jens Ringberg, deler.
- Venstre er ikke et parti, der er let at samle lige nu og her i et snuptag.
Men hvis der er nogen, som har en chance for at komme et langt stykke med det, så er det Jakob Ellemann-Jensen, siger han.
- Kodeordet her er, at han er noget nyt.
Det er en mand, som ingen rigtig har noget imod, og derfor har han muligheden for at bygge noget op.
Står overfor en stor udfordringJakob Ellemann-Jensen har været en del af dansk politik siden 2011, hvor han første gang blev valgt til Folketinget.
Siden da har han i en årrække bestredet posten som sit partis politiske ordfører og har også været et smut forbi Miljø- og Fødevareministeriet som minister.
Men derudover er der tale om en relativt uprøvet formand, hvis han bliver valgt på det ekstraordinære landsmøde.
- Det er selvfølgelig en udfordring for Jakob Ellemann-Jensen, at der er mange ting, som han ikke har prøvet endnu.
Men det har vi jo før set nye partiformænd overkomme, forklarer Jens Ringberg.
Der er dog endnu et stykke vej, før Jakob Ellemann-Jensen kan betragtes som en reel udfordrer til Mette Frederiksen, mener Jens Ringberg.
Blandt andet fordi blå blok fortsat ligger "ret meget i ruiner" efter folketingsvalget.
- Han skal jo skabe noget optimisme og samling i sit eget parti, men skal også få blå blok til samlet at tro på, at det kan lade sig gøre at tage statsministerposten fra Mette Frederiksen ved næste valg, siger Jens Ringberg.
Netop fra de resterende partier i blå blok har det igennem de seneste par uger været efterlyst, at Venstre stillede sig i front for at samle blå blok.
Her har Jakob Ellemann-Jensen allerede skudt tanken om en SV-regering - som splittede Venstre og de øvrige blå partier under valgkampen - ned.
Men derudover skal man ikke forvente, at Venstre nu slår ind på en helt anderledes kurs end den, som Lars Løkke Rasmussen udstak, vurderer Christine Cordsen.
- Det magtopgør, der har været i Venstre de seneste par uger, har jo ikke handlet om politik.
Det har handlet om personer, forklarer hun.
Støjberg i kulissen som næstformandInger Støjberg og Jakob Ellemann-Jensen under Venstres Landsmøde 2018 i Herning Kongrescenter.
Indtil videre er der ikke andre end Jakob Ellemann-Jensen, der har meldt sig som kandidat til formandsposten i Venstre.
Og i forhold til næstformandsposten har ingen kandidater meldt sig overhovedet.
Der tales dog åbent om Inger Støjberg i flere kredse, og Jakob Ellemann-Jensen beskrev hende også i aftes som et stærkt kort, der sammen med ham ville favne bredt.
En vurdering, som Jakob Ellemann-Jensen ikke står alene med.
Vurderingen i store dele af Venstre er, at hvis det bliver de to, så vil de meget, meget stærkt kunne appellere til forskellige vælgergrupper og dermed kunne trække flere vælgere til Venstre.
Christine Cordsen, DR's politiske analytiker- Vurderingen i store dele af Venstre er, at hvis det bliver de to, så vil de meget, meget stærkt kunne appellere til forskellige vælgergrupper og dermed kunne trække flere vælgere til Venstre, siger Christine Cordsen.
Da Venstres folketingsmedlemmer i går holdt gruppemøde, var opbakningen til Jakob Ellemann-Jensen udbredt, mens det samme ikke gjaldt Inger Støjberg i helt samme grad.
Blandt andet argumenterede forhenværende sundhedsminister Ellen Trane Nørby for, at beslutningen skal træffes af de delegerede på Venstres landsmøde, og at der var flere andre oplagte kandidater.
Christine Cordsen er heller ikke overbevist om, at Inger Støjberg vil blive den eneste kandidat til næstformandsposten.
- Men der er én ting, som jeg tror, at vi kan være helt sikre på - at næstformanden bliver en med rødder i det jyske bagland.
I Venstre er det nemlig sådan, at når formanden kommer fra hovedstadsområdet – og Jakob Ellemann-Jensen regnes som en hovedstadspolitiker, der repræsenterer by-Venstre, selvom han er valgt i Aarhus – så skal næstformanden have sine rødder i Jylland.
FacebookTwitterKopier linkEmner:Christine Cordsen (journalist)|Ellen Trane Nørby (politiker)|Miljø- og Fødevareministeriet|Valg og folkeafstemninger|Jylland




https://www.dr.dk/nyheder/regionale/nordjylland/aeldre-aegtepar-fik-peberspray-under-hjemmeroeveri-nu-har-politiet-nye

NordjyllandÆldre ægtepar fik peberspray under hjemmerøveri: Nu har politiet nye spor i sagenPolitiet har offentliggjort flere detaljer i sag om uopklaret hjemmerøveri i Nordjylland.
Sådanne sorte elektrikerstrips blev brugt under hjemmerøveriet mod det ældre nordjyske ægtepar.
Af Søren K Nielsen04.
sep.
2019 kl.
12.
22Bemærk: artiklen er mere end 30 dage gammelLæs opNordjyllands Politi beder endnu en gang offentligheden om hjælp til at opklare et voldsomt hjemmerøveri begået mod et ældre nordjysk ægtepar på henholdsvis 88 og 84 år i sidste måned.
Politiet har snævret gerningstidspunktet ind, offentliggjort et billede af sorte strips, som ægteparret blev bundet med, samt føjet til signalementet, at gerningsmændene ikke var lige høje.
Hjemmerøveriet fandt sted tidligt om morgenen den 12.
august.
To maskerede mænd trængte ind i ægteparrets hjem på Kattedamsvej mellem Aabybro og Biersted.
Røverne bandt parret med stripsene og brugte peberspray mod dem for at få dem til at aflevere deres kontanter.
Læs også:Ældre ægtepar sprøjtet med peberspray under hjemmerøveri- Vi har nu indskrænket gerningstidspunktet til at være mellem klokken 04.
30 og 05.
30, oplyser politikommissær Lene Madsen.
Hun oplyser, at man ikke med sikkerhed ved, om gerningsmændene er ankommet til ægteparrets bopæl til fods eller i bil.
- Derfor er vi interesseret i henvendelser om både personer eller biler i området på dette tidspunkt.
Af hensyn til efterforskningen ønsker politikommissæren ikke at oplyse, om røverne talte dansk under røveriet - ligesom det heller ikke bliver offentliggjort, hvor mange penge røverne slap afsted med.
De to røvere vurderes til at være mellem 20 og 30 år og almindelige af bygning.
De var klædt i mørkt tøj, og så var den ene af røverne højere end den anden.
Politiet kan kontaktes på telefon 114.
FacebookTwitterKopier linkEmner:Politi|Jylland|Røverier|Nordjyllands Politi|Aabybro




https://www.dr.dk/nyheder/udland/den-kraftigste-nogensinde-saa-voldsomme-oedelaeggelser-efterlader-orkanen-dorian

Udland'Den kraftigste nogensinde': Så voldsomme ødelæggelser efterlader orkanen DorianOrkanen har forladt Bahamas og truer nu USA's østkyst, hvor flere hundrede tusinde er evakueret.
Se de voldsomme ødelæggelser på Abaco-øerne på disse luftfotos.
 Det er primært øerne Great Abaco og Grand Bahama, der er blevet skadet - og det er på førstnævnte, at billederne er taget.
 Østatens primære økonomiske muskel, øen New Providence, står nogenlunde uskadt, og det er herfra, at ressourcer til genopbygning skal udgå fra, fortæller premierministeren.
 Der er mindst syv dødsfald og 25 sårede - alle på Great Abaco.
 Både besøgende journalister og myndighederne fortæller om, at situationen er værre, end man forventede.
 Turisme står for 60 procent af Bahamas' økonomi, og myndighederne frygter, at det kan tage år, før sektoren er genopbygget.
 Stormens øje passerer p.
t.
Cape Canaveral i Florida med vindstyrker op mod 177 kilometer i timen.
Den bevæger sig nordpå med 11 kilometer i timen, og mange områder i især South Carolina er evakueret.
1 / 7Se de voldsomme ødelæggelser på Abaco-øerne på disse luftfotos.
1 / 7Det er primært øerne Great Abaco og Grand Bahama, der er blevet skadet - og det er på førstnævnte, at billederne er taget.
2 / 7Østatens primære økonomiske muskel, øen New Providence, står nogenlunde uskadt, og det er herfra, at ressourcer til genopbygning skal udgå fra, fortæller premierministeren.
3 / 7Der er mindst syv dødsfald og 25 sårede - alle på Great Abaco.
4 / 7Både besøgende journalister og myndighederne fortæller om, at situationen er værre, end man forventede.
5 / 7Turisme står for 60 procent af Bahamas' økonomi, og myndighederne frygter, at det kan tage år, før sektoren er genopbygget.
6 / 7Stormens øje passerer p.
t.
Cape Canaveral i Florida med vindstyrker op mod 177 kilometer i timen.
Den bevæger sig nordpå med 11 kilometer i timen, og mange områder i især South Carolina er evakueret.
7 / 7Af Peter Boier04.
sep.
2019 kl.
09.
17Bemærk: artiklen er mere end 30 dage gammelLæs opOrkanen Dorian har siden søndag hærget øgruppen Bahamas som den kraftigste orkan nogensinde og efterladt mindst syv døde.
Myndighederne frygter dog, at det tal stiger.
Kategori 5-orkanen gik i land på øerne Great Abaco og Grand Bahama, hvor den har efterladt voldsomme ødelæggelser i sin vej.
- Det er den største, nationale krise i vores lands historie, sagde Bahamas' premierminister Hubert Minnis om ødelæggelserne.
Det skriver CNN.
Ifølge Hubert Minnis er omkring 60 procent af alle hjem på Great Abaco beskadiget, mens de fleste havne er ødelagt, og næsten alle både sunket.
Orkanen bevægede sig kun omkring 48 kilometer på 30 timer og lå derfor længe over samme landområder i øgruppen og hærgede.
Slår 90 år gammel "rekord"Hovedstaden Nassau undslap direkte kontakt med orkanen, men det samme kunne beboerne i øgruppens næststørste by, Freeport, ikke prise sig lykkelige for.
Dorian bevægede sig således tværs over øen Grand Bahama og efterlod store dele af øen oversvømmet.
- Vi bevægede os lidt omkring i regnen, og der bemærkede vi, at områder var oversvømmet, som aldrig før har været oversvømmet - og vi har været her i 30 år, fortalte Kendra Clarke, en lokal beboer, til CNN.
(Artiklen fortsætter under grafikken)Før Dorian var østatens værste orkan fra 1932, hvor en kategori 5-orkan drev forbi med vindstyrker på op mod 257 kilometer i timen.
Dorian blæste med knap 300 kilometer i timen ved Great Abaco, skriver Washington Post.
Da Katrina ramte New Orleans i 2005 var det til sammenligning en kategori 3-orkan med vindstyrker på omkring 200 kilometer i timen.
Frygter orkanen i USAOnsdag morgen har orkanen trukket sig nordvest på og truer ud for Floridas kyst, hvor den sender kraftig vind ind over land.
Orkanen er nedgraderet til en kategori 2-orkan i mellemtiden, men har stadig vindstyrker på op mod 177 kilometer i timen.
Dorian forventes dog ikke at gå i land i Florida - det frygter myndighederne til gengæld, at den kunne gøre omkring Charleston i South Carolina og Wilmington i North Carolina.
I South Carolina er omkring 244.
000 personer allerede flygtet fra kystbyer for at komme i sikkerhed.
- Den tredobbelte trussel i form af stormflod, voldsom regn og voldsom vind kan oversvømme Charleston og resten af South Carolinas kystområder - det er der ingen tvivl om, advarer Charlestons borgmester, John Tecklenburg, til Channel 5Han anbefaler alle, der har oplevet oversvømmelser inden for de sidste fire år, at lade sig evakuere og søge tilflugt længere inde i landet.
(Kom på en flyvetur gennem orkanen Dorians øje.
Optagelserne er fra i går.
)FacebookTwitterKopier linkEmner:Orkaner|USA|Bahamas|CNN|Vejret




https://www.dr.dk/nyheder/udland/johnson-vil-afklare-doedvande-med-valg-men-konsekvenserne-kan-blive-store

BrexitSe temaUdlandJohnson vil afklare dødvande med valg - men konsekvenserne kan blive storeBrexit-partiet kan snuppe mange konservative stemmer, vurderer Kim Bildsøe Lassen.
Premierminister Boris Johnson (i midten) mødes her til formiddag med sin regering, inden han ved middagstid skal til spørgetime i parlamentet.
Af Maya Nissen04.
sep.
2019 kl.
11.
11 | opdateret 04.
sep.
2019 kl.
12.
10Bemærk: artiklen er mere end 30 dage gammelLæs opDet politiske kaos fortsætter i Storbritannien her to måneder inden, at det er meningen, at det forenede kongerige skal forlade EU.
I går besluttede et flertal i parlamentet at overtage styringen af, hvad der diskuteres i Underhuset, og i dag skal de så stemme om at fratage regeringen muligheden for at foretage et såkaldt no deal-brexit - altså muligheden for at forlade EU uden en aftale om fremtidigt samarbejde.
Læs også:Forstå sagen: Hvad skete der egentlig i det britiske parlament i går?
Reelt er det et forbud mod et no deal-brexit, som parlamentsmedlemmerne i dag skal stemme om, fortæller DR's korrespondent i Storbritannien, Kim Bildsøe Lassen.
- Det, man gør i dag, er at diskutere en lov om at forbyde regeringen at forlade EU uden en aftale den 31.
oktober.
Man må gerne forlade EU den 31.
oktober, men det skal være med en aftale.
Har man ikke en aftale da, så skal man bede EU om udsættelse i tre måneder indtil den 31.
januar næste år.
Johnson: Ikke på vilkårMen premierminister Boris Johnson har pure afvist igen at bede EU om udsættelse af brexit.
Hvis det står til ham, forlader Storbritannien EU om mindre end to måneder - aftale eller ingen aftale.
Det slog han endnu en gang fast med syvtommersøm under gårsdagens heftige debat i Underhuset.
I stedet vil han i dag fremsætte et forslag om nyvalg, som han skal bruge to tredjedele af parlamentets opbakning til.
Det vil være en katastrofe for Boris Johnson at bede EU om endnu en udsættelse.
Kim Bildsøe Lassen, DR Nyheders korrespondent i StorbritannienAlt andet vil da også sætte premierministeren i et dårligt lys, fortæller Kim Bildsøe Lassen.
- Sådan som han har turneret rundt og sagt, at ligegyldigt hvad, så forlader vi EU den 31.
oktober, så vil det være en katastrofe for ham at bede om endnu en udsættelse, siger Kim Bildsøe.
Han tilføjer, at parlamentet er fastlåst, som det står nu, og et nyvalg er regeringens forsøg på at komme ud af et politisk dødvande på.
- Et nyvalg vil være en måde at afklare på, hvad befolkningen mener, og hvordan man kommer videre.
Situationen er, som den har været i de forgangne år, meget, meget fastlåst.
Spørgsmålet er selvfølgelig, om et nyvalg kan afklare det, men det er det, man vil forsøge, fortæller han.
Risikoen ved et nyvalgUnder gårsdagens debat accepterede oppositionsleder Jeremy Corbyn, at et nyvalg var en mulighed.
Men han og oppositionen fastholdt, at en lov, der forbyder et no deal-brexit, skal være på plads, inden et valg kan finde sted.
Alt andet er simpelthen for risikabelt, fortæller Kim Bildsøe Lassen.
- Hvis man lige pludselig kaster sig ud i et nyvalg, som Boris Johnson og regeringen har kontrol over, så kan man kan komme i en situation, hvor der faktisk bliver ført valgkamp den 31.
oktober, og så vil man forlade EU uden en aftale, siger han og fortsætter:- Det er det, der sker, hvis der ikke besluttes andet.
Så man vil gerne i oppositionen have sikkerhed for, at denne her lov kommer igennem, og at der er en eller anden sikring for, at man ikke kaster sig ud i en no deal, selvom der er valgkamp.
Parlamentet vil være suspenderet under en valgkamp, og det er dermed ikke muligt at gennemføre lovgivning, så snart der bliver udskrevet valg.
Oppositionsleder og formand for partiet Labour Jeremy Corbyn under gårsdagens debat i Underhuset.
Udfordringen fra Nigel FarageBoris Johnsons helt store problem er dog, at han ikke bare kæmper mod oppositionen, når det kommer til selve udførelsen af brexit.
Han kæmper også med Brexit-partiet, et såkaldt hardliner brexit-parti anført af tidligere Ukip-leder Nigel Farage, der kæmper for et hårdt brud med EU.
Ifølge meningsmålinger står de nemlig til at få flere pladser i parlamentet ved et eventuelt parlamentsvalg - og det kan give De Konservative store problemer i fremtiden, vurderer Kim Bildsøe Lassen.
- Nigel Farage, som jeg talte med forleden, sagde, at de ville komme til at destruere det konservative parti.
Og man så i forbindelse med det seneste valg til Europaparlamentet (hvor Brexit-partiet fik hver tredje britiske stemme, red.
), at partiet appellerer til mange af de briter, som vil have et rent brud med EU.
Nigel Farage under Brexit-partiets præsentation af deres mulige kandidater til parlamentet.
Det kan betyde, at Det Konservative Parti kan komme til at stå mere presset og måske meget mindre efter et parlamentsvalg, og at de skal forholde sig til et helt nyt magtforhold med Brexit-partiet som en stærk trussel fra højre, vurderer korrespondenten.
- Det er så tæt i meningsmålingerne, om det er oppositionen, der vinder, eller om det er De Konservative eventuelt sammen med Brexit-partiet.
Og det ville forandre rigtigt meget, hvis det blev et stort Brexit-parti, der kom ind i parlamentet og afløste dele af det konservative parti.
Cirkusset fortsætterParlamentet indleder dagen ved middagstid, hvor premierministeren afholder spørgerunde, en fast ugentlig tradition i parlamentet.
Det er Boris Johnsons første som premierminister og kan også, tilfælde af at der bliver udskrevet valg, risikere at blive hans sidste.
Omkring klokken 16 vil parlamentet overtage dagsordenen og debattere lovforslaget om et forbud mod et no deal-brexit.
Afstemningen om lovforslaget er planlagt til at finde sted omkring klokken 18.
Senere på aftenen skal de så debattere og stemme om Boris Johnsons forslag om et nyvalg.
Heller ikke i dag vil der være mangel på dramatik i britisk politik, fastslår Kim Bildsøe Lassen.
- Diskussionerne, eller cirkusset vil nogle sige, fortsætter i dag.
Jeg sad inde i parlamentet i går, og der blev råbt og skreget, og jeg kunne ikke lade være med at tænke, at det er altså mange af de samme diskussioner, som befolkningen og resten af verden har hørt på i tre år.
Der er ikke meget, der har flyttet sig, og det vil altså fortsætte i dag, siger han.
FacebookTwitterKopier linkEmner:Boris Johnson (politiker)|EU|Jeremy Corbyn (politiker)|Storbritannien|EU-forhold




https://www.dr.dk/nyheder/kultur/boeger/vaer-med-i-afstemningen-her-er-danskernes-yndlingscitater-nu-skal-det-bedste

Med andres ordSe temaBøgerVær med i afstemningen: Her er danskernes yndlingscitater - nu skal det bedste findesDanskerne har sendt deres yndlingscitater ind fra de bøger, de har læst.
Vær med til at finde det bedste.
Man kan stemme indtil onsdag den 11.
september.
Af Silas Bay Nielsen04.
sep.
2019 kl.
09.
46Bemærk: artiklen er mere end 30 dage gammelLæs opOBS: Afstemningen er slut.
Kender du det, når du læser en bog og støder på et citat, der på en eller anden måde er helt magisk?
De danske biblioteker og DR har i løbet af det seneste stykke tid bedt danskerne om at indsende deres yndlingscitater, og nu har en jury udvalgt de ni bedste.
De ni citater kan du læse nedenfor.
Men for at finde det bedste har vi brug for din hjælp.
Du kan nemlig være med til at give dit bud på det bedste citat i afstemningen nedenfor.
FacebookTwitterKopier link




https://www.dr.dk/sporten/tennis/federer-lider-overraskende-nederlag-til-useedet-bulgarer

TennisFederer lider overraskende nederlag til useedet bulgarerKvartfinalen blev endestation i US Open for Roger Federer.
I stedet er Grigor Dimitrov i semifinalen.
Roger Federer tabte i fem sæt i kvartfinalen i US Open.
04.
sep.
2019 kl.
06.
24Bemærk: artiklen er mere end 30 dage gammelLæs opDen schweiziske tennisstjerne Roger Federer er højst overraskende ude af US Open.
Det sker efter et nederlag i fem sæt til den useedede bulgarer i kvartfinalen.
På lidt over tre timer med cifrene 4-6, 6-4, 3-6, 6-4, 6-2 leverede Dimitrov en af turneringens største overraskelser mod tredjeseedede Federer.
Det er første gang, at den 28-årige bulgarer, der blot er nummer 74 på verdensranglisten, er i US Open-semifinalen.
Det er den lavest seedede semifinaledeltager i 18 år, skriver nyhedsbureauet AFP.
I 1991 var Jimmy Connors i semifinalen i US Open som nummer 174.
Grigor Dimitrov jubler efter sejren.
Det var samtidig første gang i otte forsøg, at Dimitrov fik bugt med 38-årige Federer, der jagtede sin grand slam-turneringssejr nummer 21.
Undervejs i kampen leverede de to spillere fremragende tennis.
Ved stillingen 2-2 i fjerde sæt overlevede Dimitrov fire breakbolde og vandt efterfølgende sættet, hvilket så ud til at knække den stærke schweizer.
I semifinalen skal Dimitrov møde den femteseedede russer Daniil Medvedev.
Også verdensetteren Novak Djokovic er ude af US Open.
Verdens nummer to, Rafael Nadal, skal i sin kvartfinale møde 20.
-seedede Diego Schwartzman fra Argentina.
/ritzau/FacebookTwitterKopier linkEmner:Jimmy Connors (tennisspiller)|Novak Djokovic (tennisspiller)|USA|Tennis|Argentina




https://www.dr.dk/sporten/oevrig/49-aarig-norsk-ol-legende-fundet-doed-i-sit-hjem

Øvrig sport49-årig norsk OL-legende fundet død i sit hjemHalvard Hanevold vandt tre gange OL-guld i skiskydning for Norge.
Halvard Hanevold deltog ved hele fem olympiske lege og 16 verdensmester i sin karriere.
04.
sep.
2019 kl.
09.
11Bemærk: artiklen er mere end 30 dage gammelLæs opDen tidligere norske skiskydningsstjerne Halvard Hanevold døde tirsdag i sit hjem i byen Asker i Norge.
Det bekræfter Norges Skiskytteforbund onsdag.
- Det er med stor sorg, vi har modtaget beskeden om Halvard Hanevolds død.
Han vil blive meget savnet, lyder det fra forbundets præsident, Arne Horten, på forbundets hjemmeside.
Dødsårsagen er endnu ukendt.
Han efterlader sig en kone og to børn.
Hanevold, som blev 49 år, slog igennem i 90'erne, hvor han i 1994 debuterede for Norge ved både vinter-OL på hjemmebane i Lillehammer samt ved VM i Canada.
Vandt 16 VM-medaljerHan deltog ved hele fem olympiske lege, hvor det blev til tre guldmedaljer, to sølvmedaljer og en enkelt bronzemedalje.
Derudover nåede han imponerende 16 verdensmesterskaber, hvor han hentede 16 VM-medaljer - heraf fem af guld.
Hanevold trak sig tilbage i 2010, hvor han også deltog ved sit sidste OL - og tog guld med det norske stafethold ved den lejlighed.
Han endte på podiet 40 gange i World Cuppen, blandt andet i sit allersidste løb som professionel i 2010.
/ritzau/FacebookTwitterKopier linkEmner:Norge|De Olympiske Lege|Horten|Canada




https://www.dr.dk/nyheder/udland/i-dag-skal-lagarde-til-jobsamtale-europa-skal-have-en-mere-klimavenlig-pengepolitik

Kamp om EU-topposterSe temaUdlandI dag skal Lagarde til jobsamtale: Europa skal have en mere klimavenlig pengepolitikChristine Lagarde står til at blive den næste formand for Den Europæiske Centralbank.
Christine Lagarde, der hidtil har været direktør for den Internationale Monetære Fond (IMF), ønsker en mere grøn pengepolitik hos ECB.
Her ses hun med den amerikanske præsident, Donald Trump, der er skeptisk over de menneskeskabte klimaforandringer.
Af Per Bang Thomsen - Bruxelles04.
sep.
2019 kl.
07.
00Bemærk: artiklen er mere end 30 dage gammelLæs opKlimaforandringerne er et af de største problemer, verden står overfor, og derfor bør Den Europæiske Centralbank (ECB) også hjælpe aktivt til med at få dem løst.
Det mener Christine Lagarde, der i forsommeren blev nomineret til posten som ny formand for den magtfulde centralbank.
Hvad er ECB?
Den Europæiske Centralbank, ECB, er den fælles centralbank for de 19 eurolande.
Danmark er ikke en del af eurosamarbejdet, men fører fastkurspolitik over for euroen.
Det betyder, at ECB-beslutningerne også påvirker os.
Centralbanken fastlægger og gennemfører pengepolitikken i euroområdet og fører tilsyn med bankerne.
ECB ligger i Frankfurt am Main i Tyskland og blev stiftet i 1998.
De nationale centralbanker i eurolandene og ECB indgår i et tæt samarbejde, og de udgør tilsammen eurosystemet.
ECB's øverste besluttende organ, Styrelsesrådet, træffer beslutningerne om den fælles pengepolitik, men det er de nationale centralbanker i eurosystemet, der udfører politikken i praksis.
Nuværende chef i banken er italienske Mario Draghi.
Her til formiddag skal den franske politiker, der tidligere har været økonomi- og finansminister i Frankrig og administrerende direktør for den Internationale Monetære Fond (IMF), til jobsamtale hos Europa-Parlamentets Økonomi- og Valutaudvalg.
Men allerede inden dagens høring har Christine Lagarde givet en række skriftlige svar på parlamentarikernes spørgsmål, heriblandt om centralbankens fremtidige rolle i forhold til den globale opvarmning.
Og hun åbner nu for en grønnere og mere klimavenlig linje i den europæiske pengepolitik.
- Klimaforandringerne er en af de mest presserende, globale udfordringer, samfundet står over for i dag.
Jeg mener derfor, at alle offentlige og private institutioner bør handle – inden for deres mandater – for at tackle det, skriver hun i sit skriftlige svar til europaparlamentarikerne.
Her understreger Christine Lagarde, at ECB bør "bidrage væsentligt" til klimaindsatsen og "afsætte betydelige ressourcer" til processen.
- Hele diskussionen, om hvorvidt – og i givet fald hvordan – centralbanker og banktilsyn kan bidrage til mindske klimaforandringerne, er på et tidligt stadium.
Men det bør ses som en prioritet, skriver hun.
Christine Lagarde står til at overtage formandsposten for ECB Mario Draghi.
Ingen hånd på kogepladenECB er centralbanken for de 19 EU-lande, heriblandt Tyskland, Frankrig og Holland, der har indført euroen som deres møntfod.
Den har blandt andet til opgave at fastlægge og gennemføre pengepolitikken i euroområdet, og den er en af de mest magtfulde centralbanker i verden.
Ifølge Søren Hove Ravn, der er lektor ved Økonomisk Institut på Københavns Universitet og kender af ECB, er det nyt, at en – efter alt at dømme – kommende ECB-formand så aktivt forholder sig til de menneskeskabte klimaforandringer.
Sådan bliver ECB-formanden valgtDet er EU's stats- og regeringschefer der både nominerer og godkender ECB-formændene.
Europa-Parlamentet skal tages med på råd, men stats- og regeringscheferne er dog ikke forpligtet til at følge europaparlamentarikernes holdning.
Høringen begynder onsdag klokken 10.
30.
Herefter skal parlamentarikerne fra Økonomi- og Valutaudvalget stemme om, hvoridt de vil anbefale Christine Lagarde til posten eller ej.
Hele Europa-Parlamentet forventes at stemme om hende ved plenarforsamlingen i midten af september.
Hvis hun bliver valgt, overtager hun posten per 1.
november, og hun har den i otte år.
Men han understreger, at Christine Lagarde ikke har planer om at strække sig længere, end de europæiske politikere giver hende lov til.
- Lagarde understreger flere gange, at hun vil holde sig ind for ECB’s mandat, som er nedfældet i traktaterne.
Derfor er der ikke tale om et egentligt regimeskifte, og man skal ikke forvente, at ECB kommer til at træffe markant anderledes beslutninger fremover, siger han.
Christine Lagarde bliver blandt andet spurgt ind til, om centralbanken i højere grad vil købe grønne værdipapirer i forbindelse med eventuelle fremtidige pengepolitiske opkøbsprogrammer.
Her åbner hun ifølge Søren Hove Ravn for, at hun vil se på det, men hun lover ikke noget.
- Hun understreger, at der er tale om politiske beslutninger, der til syvende og sidst skal ligge hos stats- og regeringscheferne.
Derfor lægger hun ikke hånden på kogepladen i sine svar, siger han.
Balancerer på en politisk knivsægDet er EU’s stats- og regeringschefer, der skal sige endelig god for den nye ECB-formand, men Europa-Parlamentet skal tages med på råd.
Men ifølge Fredrik Engholm, der er chefstrateg hos Nykredit med fokus på blandt andet global økonomi og investeringsforhold, balancerer Christine Lagarde lige på kanten i sine svar til europaparlamentarikerne.
Det er nemlig ikke hendes rolle som ECB-formand at føre politik, understreger han.
- Lagarde bliver en embedsmand i systemet, og hun skal sikre, at der bliver holdt gang i den europæiske økonomi.
Her lyder det mere som om, at hun vil være politiker, og derfor forholder jeg mig lidt tvivlende, siger Fredrik Engholm og understreger, at der bliver nok for hende at se til, hvis hun overtager posten efter den nuværende formand, Mario Draghi.
- Væksten i Europa er aftaget betydeligt det seneste år, og vi er ikke mange nye negative chok fra, at vi står i en ny økonomisk nedtur.
Tyskland, der har været en af vækstmotorerne i regionen, er særligt hårdt ramt og tæt på recession, og brexit og handelskrigen bidrager til at også fremtiden er ganske usikker, siger han og fortsætter:- Jeg kan godt være bekymret for, om Lagarde, der er uddannet jurist, har den samme brede forståelse for økonomi og de finansielle markeder, som hendes forgænger har.
Jeg tror grundlæggende ikke, at hun bliver så stærk som Draghi.
Og det er skidt nyt for Europa, der desværre er ekstrem afhængig af, at netop ECB skubber på, når væksten er svag.
Hvis Christine Lagarde får jobbet, tiltræder hun den 1.
november i år.
Hun kommer til at sidde i otte år og bliver den første kvinde på posten.
Det affødte overskrifter verden over, da Christine Lagarde tidligere på året ignorerede den amerikanske førstedatter, Ivanka Trump, under en samtale med flere stats- og regeringsledere.
FacebookTwitterKopier linkEmner:Christine Lagarde (politiker)|Europa-Parlamentet|Ivanka Trump (erhvervsleder)|Samfundsøkonomi|Frankrig




https://www.dr.dk/nyheder/penge/skattesvindel-milliarder-i-dag-starter-stort-retsopgoer-mod-aktiehandlere-og

Afsløring af skatteskandaleSe temaPengeSkattesvindel for milliarder: I dag starter stort retsopgør mod aktiehandlere og storbankerMed krav om fængsel er to aktiehandlere de første, der stilles for en dommer i sag om udbyttesvindel.
De tiltalte har en fortid i den tyske storbank HypoVereinsbank (billedet), som spillede en central rolle i Cum-ex-handlerne, der havde til formål at hive skattekroner op af den tyske statskasse.
Af Niels Fastrup 04.
sep.
2019 kl.
06.
00Bemærk: artiklen er mere end 30 dage gammelLæs opEfter årelang efterforskning i Danmark, Tyskland, Belgien, Storbritannien og flere andre europæiske lande starter den første straffesag nu mod bagmænd i det netværk af finansfolk, skatteadvokater og storbanker, der vurderes at have svindlet Europa for mindst 410 milliarder kroner.
Det sker onsdag i retten i Bonn i Tyskland, hvor to britiske aktiehandlere fra Londons finansdistrikt, City of London, på henholdsvis 41 og 38 år sidder på anklagebænken i en sag, hvor der også vil blive rejst milliardkrav mod flere globale banker.
- Det er en meget vigtig udvikling i hele det internationale kompleks.
Selv om udfaldet i den tyske straffesag ikke uden videre kan overføres til Danmark, vil det alligevel påvirke opfattelsen af den danske sag, siger Thomas Elholm, professor i strafferet på Københavns Universitet.
- Lykkes det for eksempel for den tyske anklagemyndighed at få de to dømt, kan det ikke udelukkes, at det vil give den danske anklagemyndighed et godt udgangspunkt for det danske retsopgør, fortsætter han.
3,5 milliarder skattekronerBegge anklagede tilhører det cum ex- eller udbytteskattenetværk - hvor Sanjay Shah – hovedmanden bag milliardsvindlen mod Danmark – er en central figur.
Den yngste af de to arbejdede i en periode tæt sammen med Shah i London-afdelingen af schweiziske Credit Suisse.
Flere nøglefigurer fra cum ex-miljøet skal vidne i retssagen.
Det gælder blandt andet den tyske skatteadvokat, der sidste år medvirkede anonymt i DR-dokumentaren Mændene der plyndrede Europa.
Den tyske skatteadvokat, Insideren, skal også afgive forklaring i retten.
Sidste år stod han frem med sin historie.
De to aktiehandlere er anklaget for i årene fra 2007 til 2011 i ledtog med flere andre aktiehandlere og skatteadvokater samt blandt andet den amerikanske bank BNY Mellon og franske Société Générale at have franarret den tyske stat over 3,5 milliarder kroner.
Ifølge anklagen er det sket gennem en særlig form for aktiefidus kaldet cum ex, som er den finansmanden Sanjay Shah også har brugt til at pumpe 12,7 milliarder kroner ud af Danmark.
300-400 personer sigtet i TysklandTysk politi har efterforsket mod netværket siden 2011, og sagen i Bonn ventes at være den første i op til 50 sager, der vil blive indledt i de kommende måneder og år i Tyskland.
Alene i nabolandet er 300 – 400 mennesker sigtede i det enorme sagskompleks, der er blandt de største sager om økonomisk kriminalitet nogensinde.
#CumExFilesDR og Politiken har sammen med 17 andre europæiske medier afsløret formodet bedrageri og spekulation med udbytteskat på tværs af hele Europa.
Journalister fra 12 lande har arbejdet sammen om projekt #CumExFiles i mere end et år koordineret af den uafhængige tyske researchorganisation Correctiv.
Historien breakede den 18.
oktober sidste år.
Læs mere om projektet her: The CumEx-Files.
Se den danske dokumentar Mændene der plyndrede Europa på DR TV.
Se videoexplainer om skattesvindlen "Sådan plyndrede mændene Europa"Herhjemme har Bagmandspolitiet efterforsket siden sensommeren 2015, hvor Skat efter et tip fra de britiske skattemyndigheder opdagede svindlen.
Bagmandspolitiet går stadig stille med, præcist hvor langt de er i efterforskningen af deres del af det internationale kompleks, der ud over hundredvis af finansfolk og skatteadvokater fra især London, Frankfurt og Dubai også blandt andet omfatter storbanker som JP Morgan, Morgan Stanley, Merril Lynch, Barclays, Deutsche Bank og State Street.
Fortid i stor tysk bankDe to britiske aktiehandlere, Martin S.
og Nicholas D.
, der nu bliver de første på anklagebænken, er formentlig udvalgt, fordi de begge har valgt at samarbejde med tysk politi om opklaringen og på den måde er nemmere at få dømt.
Begge har en fortid i London-afdelingen af den tyske storbank HypoVereinsbank og siden cum ex-selskabet Ballance Capital, som Martin S.
var med til at stifte i 2008.
- Slutspillet er gået i gang.
Det kommer til at tage tid, men vi er inde på opløbsstrækningen, siger Christoph Spengel, professor i skatteret på universitet i Mannheim i Tyskland og ekspert i cum-ex.
Konkret er de to tiltalt for 34 tilfælde af grov skattesvindel i perioden 2006 til 2011.
DR Nyheder har interviewet den tyske whistleblower Frank Tibo.
Han var chef i Hypovereinsbank og advarede ledelsen om de vidtgående aktiehandler i London-afdelingen, men fik en fyreseddel.
Læs også:Whistleblower til DR: Finansfolk fra London ødelægger EuropaInvolveret i de komplekse formodede svindeltransaktioner var flere banker, blandt andre BNY Mellon og Société Générale, samt den kendte tyske skatteadvokat Hanno Berger, der nu gemmer sig i Schweiz og kæmper imod at blive udleveret til Tyskland til retsforfølgelse for hans rolle i cum ex-svindlen.
Shah sigtet i TysklandOgså Sanjay Shah er sigtet i Tyskland, hvor han blandt andet er mistænkt for i 2010 at have bedrevet cum ex-svindel mod de tyske skattemyndigheder gennem en fond indregistreret i Irland.
Cum ex går enkelt sagt ud på, at de involverede indbyrdes ”handler” aktier, som de ikke ejer, men aftaler på et senere tidspunkt at låne.
På den måde får de det til at se ud, som om de reelt ejer for eksempel tyske eller danske aktier og derigennem har krav på at få udbytteskat retur fra landenes skattemyndighed.
Cum ex er med sikkerhed udført af netværket mod Tyskland, Danmark, Østrig, Belgien, Schweiz og Luxembourg og formentlig også Norge, Sverige, Spanien, Frankrig, Italien og flere andre lande.
De to anklagede risikerer op til ti års fængsel, men ventes i fald de dømmes skyldige at slippe med en nedsat straf på grund af deres samarbejde med myndighederne.
Hverken deres forsvarer eller anklageren i sagen fra anklagemyndigheden i Køln har ønsket at udtale sig, før sagen går i gang i Landgericht i Bonn.
DR dækker retssagen.
Aktier, udbytte og skat•Når en virksomhed giver overskud, kan den vælge at udbetale en del af overskuddet til sine ejere, aktionærerne.
Dem, der ejer en aktie i virksomheden kan altså - én gang om året, når der er generalforsamling – få en del af overskuddet udbetalt i form af et udbytte.
•Når aktionærer modtager udbytte, skal de betale skat af det.
Det kaldes udbytteskat.
•I Danmark er satsen for udbytteskat 27 procent.
De penge tilbageholdes automatisk af skat.
•Men Danmark har særlige skatteaftaler med flere lande i verden.
Det betyder, at visse selskaber i visse lande har mulighed for at få refunderet den udbytteskat, som skattevæsenet i Danmark har tilbageholdt.
Blandt andre små amerikanske pensionskasser har skattefrihed, som betyder, at de ikke skal betale udbytteskat i Danmark.
•Men ifølge de danske myndigheder har hundredvis af pensionskasser og selskaber fået refunderet udbytteskat, som de slet ikke har betalt.
I alt har Skat fra 2012 til 2015 fejlagtigt udbetalt 12,7 milliarder kroner i refusion af udbytteskat.
FacebookTwitterKopier linkEmner:Tyskland|Økonomisk kriminalitet|Økonomi|London|Storbritannien




https://www.dr.dk/nyheder/viden/teknologi/naerkontakt-i-rummet-spacex-satellit-tvinger-esa-til-lave

TeknologiNærkontakt i rummet: SpaceX-satellit tvinger ESA til at lave undvigelsesmanøvre Der bliver større risiko for kollisioner i rummet, fordi antallet af satellitter vokser eksplosivt, siger ekspert.
Flere firmaer har planer om at sende flere tusinde satellitter i kredsløb om Jorden inden for de næste ti år.
Og det vil påvirke, hvad du ser, når du kigger op på stjernehimlen.
(© EAS EarthObservation)Af Pernille Kjeldgaard Kristensen04.
sep.
2019 kl.
06.
36Bemærk: artiklen er mere end 30 dage gammelLæs opDen europæiske rumorganisation, ESA, virker ikke tilfredse.
Mandag måtte ESA-folk nemlig foretage en undvigelsesmanøvre, fordi deres satellit, Aeolus, var i fare for at brage ind i en af satellitterne fra SpaceXs projekt "Starlink", der skal levere internet til Jordens fjerneste egne.
Det er første gang, at ESA har måttet lave en manøvre for at undgå sammenstød med en satellit, der er del af en ‘mega konstellation’, som organisationen kalder "Starlink".
Hvad er Starlink?
Starlink består af en masse satellitter af den samme type, som løbende sendes op i kredsløb om Jorden for at kunne levere bredbåndskommunikationstjenester til selv de fjerneste egne.
Det er virksomheden SpaceX, som er ejet af Elon Musk, der står bag Starlink.
Når Starlink efter planen er rullet helt ud i midten af det næste årti, vil konstellationen bestå af næsten 12.
000 satellitter, der alle skal kredse om Jorden.
Kilde: Michael Linden-Vørnle, astrofysiker ved DTU Space.
Det fortæller ESA i en tråd på deres twitterprofil.
- Hvis de var kollideret, ville det have ødelagt satellitterne.
Det ville have skabt en masse brudstykker, der i værste fald kunne ødelægge andre satellitter, siger Michael Linden-Vørnle, der er astrofysiker og chefkonsulent ved DTU Space.
Han fortæller dog, at vi ikke ved, hvor stor risikoen for sammenstød var.
Det virker som om, at ESA har et horn i siden på SpaceX.
Michael Linde-Vørnle, astrofysiker ved DTU Space.
- ESA har ikke udsendt mere information om hændelsen end twitter-tråden.
Men der går rygter om, at risikoen var én til 1.
000 for sammenstød.
Almindeligvis vil man justere banen, hvis risikoen er større end én til 10.
000, siger Michael Linden-Vørnle.
Satellit-operatører må undvige hele tidenMichael Linden-Vørnle er dog skeptisk over for ESA's formål med twitter-tråden om det mulige sammenstød.
- Det virker, som om at ESA har et horn i siden på SpaceX.
For det er ikke en nyhed i klassisk forstand.
Satellitoperatører sørger løbende for, at satellitter får deres baner justeret for at undgå sammenstød med for eksempel rumskrot, siger han.
Han tror, at ESA vil benytte lejligheden til indirekte at sige, at de her mega-konstellationer med mange satellitter ikke er en god idé.
- Vi vil se en markant forøgelse af antallet af satellitter i kredsløb om Jorden i det kommende årti.
Og det kan give problemer, siger Michael Linden-Vørnle.
Der bliver mindre pladsMichael Linden-Vørnle forklarer, at der i kredsløb om Jorden findes cirka 34.
000 objekter over 10 centimter.
Det meste af det tal udgøres af rumskrot, som for eksempel er stumper fra raketter eller rumstationer.
I de 34.
000 objekter medregnes også antallet af satellitter i kredsløb.
Ifølge ESA findes der cirka 5.
000 satellitter i kredsløb om Jorden, hvor godt 2.
000 af dem er aktive.
Men der kommer mange flere i fremtiden - fra forskellige aktører.
Blandt andet har firmaer som Amazon og Samsung planer om at sende henholdsvis 3.
500 og 4.
600 satellitter i kredsløb om Jorden for også at kunne levere internet fra rummet.
Hvornår det præcist skal ske, vides ikke.
Men ud fra firmaernes egne udmeldinger bliver det formentlig inden for de næste ti år.
Og det kan slide på de satellitter, der allerede er derude.
De skal nemlig bruge mere brændstof end almindeligvis.
- Jo oftere en satellit skal justere sin bane, fordi der er risiko for sammenstød, desto kortere satellittens levetid.
En satellit har kun en vis mængde brændstof, og der skal bruges noget, hver gang den justerer sin bane, siger Michael Linden-Vørnle.
Satellitter ligner allerede nu små stjerner, der bevæger sig over himlen.
Der vil blive flere og flere af dem.
Michael Linden-Vørnle, astrofysiker ved DTU Space.
Satellit-operatørerne skal også holde tungen lige i munden.
Det bliver nemlig ikke nemmere at holde styr på alle satellitternes baner i takt med, at der kommer flere til.
- Når du får så mange satellitter i rummet, er der mere, der kan gå galt, siger Michael Linden-Vørnle og fortsætter:- Men omvendt kan de mange satellitter for eksempel give bredbånd til alle på Jorden.
Så der er jo også fordele ved det, siger Michael Linden-Vørnle.
De mange satellitter påvirker din nattehimmelAstronomer og astrofysikere kan også i fremtiden opleve problemer med det voksende antal satellitter i rummet.
- De kan begynde at forstyrre udsynet til verdensrummet, fordi de ses på himlen som små lys, når de reflekterer Solens lys.
Det kan vanskeliggøre astronomiske observationer fra Jordens overflade, siger Michael Linden-Vørnle.
Læs også:SE LISTEN: Her er de satellitter, der får din hverdag til at hænge sammenNår du står og kigger op på himlen i fremtiden, vil det også påvirke, hvordan du ser den.
- Satellitter ligner små stjerner, der bevæger sig over himlen.
Dem vil der blive flere og flere af, når de her mega-konstellationer, som Starlink kommer op, siger han.
FacebookTwitterKopier linkEmner:European Space Agency|Danmarks Tekniske Universitet|Twitter|Amazon.
com|Samsung




https://www.dr.dk/nyheder/udland/boris-johnson-smider-churchills-barnebarn-ud-af-partiet

BrexitSe temaUdlandBoris Johnson smider Churchills barnebarn ud af partiet 21 konservative parlamentsmedlemmer, herunder Churchills barnebarn, stemte tirsdag mod regeringen.
Det konservative parlamentsmedlem Nicholas Soames, barnebarn af Winston Churchill, vil blive smidt ud af partiet.
(Arkivfoto.
) )04.
sep.
2019 kl.
07.
13Bemærk: artiklen er mere end 30 dage gammelLæs opNicholas Soames, der er barnebarn af den britiske krigshelt og tidligere premierminister Winston Churchill, bliver smidt ud Det Konservative Parti i Storbritannien.
Det sker, efter at han sammen med 20 andre konservative parlamentsmedlemmer tirsdag stemte mod regeringen og for, at parlamentet overtager dagsordenen i Underhuset i dag.
- Indpiskeren vil tale med de konservative parlamentsmedlemmer, der ikke stemte med regeringen denne aften.
De får fjernet deres konservative stemme, siger en talsmand for Storbritanniens premierminister Boris Johnsons kontor tirsdag aften.
Johnson havde inden tirsdagens afstemning advaret sine partifæller om, at de ville blive smidt ud af partiet, hvis de gjorde oprør.
- Jeg vil stemme mod regeringen i aften med et tungt hjerte, sagde 71-årige Soames tirsdag inden afstemningen.
Soames: En trist aftenEfter afstemningen blev Soames spurgt, om det var enden på Det Konservative Parti, hans bedstefar ville have kendt.
Jeg vil stemme mod regeringen i aften med et tungt hjerte.
Nicholas Soames- Nej, men det er en trist aften, siger Soames efter afstemningen.
- Det er ærgerligt, at det her hele tiden har været planen.
De (De Konservative, red.
) vil prøve at få et nyt valg, som de altid har ønsket, siger Soames.
Churchill-efterkommeren har siddet i parlamentet siden 1983.
I 2014 blev han slået til ridder af dronning Elizabeth II.
Soames er søn af Mary Soames, som var den yngste af Winston Churchills børn.
Alle 21, der stemte imod regeringen, er altså på vej ud af partiet.
Udover Soames kan nævnes den 79-årige Ken Clarke.
Han er det længst siddende parlamentsmedlem i Underhuset og har været finansminister under den tidligere premierminister John Major i 1990'erne.
Udfaldet af afstemningen tirsdag har tilladt parlamentet at stemme om et lovforslag i dag, som skal forhindre premierminister Boris Johnson i at føre briterne ud af EU uden en aftale 31.
oktober.
Forslaget går ud på at udskyde brexit til 31.
januar 2020, hvis ikke Johnson formår at lande en aftale med EU inden 19.
oktober.
Efter nederlaget har Johnson meldt ud, at han vil fremsætte et forslag om et nyt valg til Underhuset.
Det kræver, at to tredjedele af parlamentet stemmer for.
/ritzau/ReutersFacebookTwitterKopier linkEmner:Boris Johnson (politiker)|Storbritannien|Winston Churchill (politiker)|Det Konservative Folkeparti|EU-forhold




https://www.dr.dk/nyheder/udland/forstaa-sagen-hvad-skete-der-egentlig-i-det-britiske-parlament-i-gaar

BrexitSe temaUdlandForstå sagen: Hvad skete der egentlig i det britiske parlament i går?
Med under to måneder til brexit skruede det britiske parlament i går op for dramatikken.
Bølgerne gik som sædvanligt højt i det britiske parlament i går.
Her henvender premierminister Boris Johnson sig til oppositionsleder Jeremy Corbyn, som har talerstolen.
Af Maya Nissen04.
sep.
2019 kl.
07.
54 | opdateret 04.
sep.
2019 kl.
10.
39Bemærk: artiklen er mere end 30 dage gammelLæs opDet var en historisk dag i det britiske parlament i går, lyder mange af overskrifterne her til morgen.
Parlamentarikerne var endnu en gang samlet for at skændes om Storbritanniens udtræden af EU, som er planlagt til at finde sted den 31.
oktober.
Det endte med, at parlamentet fravristede den relativt nyslåede premierminister, Boris Johnsons, kontrollen over brexit-processen.
Men hvad vil det egentlig sige, og hvad venter briterne i dag?
Det kan du læse mere om herunder.
Læs også:Britisk parlament vil bremse brexit uden aftale - Johnson truer med nyvalgHvad skete der i det britiske parlament i går?
Parlamentet blev i går samlet for første gang efter sommerpausen.
Parlamentets medlemmer vendte i går tilbage efter sommerferie og besluttede efter flere timers heftig debat at tage kontrollen fra premierminister Boris Johnson i spørgsmålet om Storbritanniens udtræden af EU.
328 mod 301 - 21 af dem konservative - stemte ja til at tage styringen med parlamentets dagsorden med det formål at stoppe en no deal-brexit.
Det betyder, at parlamentet i dag går videre med en proces, der kan tvinge premierministeren til at udskyde brexit med flere måneder – igen.
Hvad vil det sige, at parlamentet tager kontrollen?
Parlamentets formand, John Bercow, forsøger at holde styr på tropperne under gårsdagens debat.
Ì praksis betyder gårsdagens afstemning, at en koalition i parlamentet i dag vil fremsætte et lovforslag, der skal tvinge regeringen til at nå til enighed med EU om en skilsmisseaftale, som parlamentet bakker op om, før brexit kan finde sted.
Det er i den grad lettere sagt end gjort og netop det, som Boris Johnsons forgænger, Theresa May, forgæves har brugt de seneste tre år på, siden briterne stemte ja til at forlade EU i 2016.
Hvad går forslaget ud på?
Oppositionsleder og formand for Labour-partiet Jeremy Corbyn er blandt dem, der ønsker at sætte en stopper for et no deal-brexit.
Forslaget lyder som følger:Regeringen skal komme frem til en aftale med EU, som parlamentet kan nikke ja til.
Hvis ikke regeringen kan det, skal de bede parlamentet om lov til at forlade EU uden en aftale - altså en no deal-brexit.
Får regeringen ikke parlamentets tilladelse til forlade EU uden en aftale, skal man i stedet bede EU om tilladelse til at udskyde brexit indtil 31.
januar næste år.
En sådan tilladelse skal gives af de resterende 27 EU-medlemslande.
Hvorfor vil man udskyde brexit igen?
Pro-brexit-demonstranter foran parlamentet i går.
Et flertal i parlamentet vil gerne undgå, at Storbritannien forlader EU den 31.
oktober uden en aftale.
Boris Johnson har sagt, at han mener, at der er gode muligheder for at få en aftale med EU, men at han er klar til, at Storbritannien siger farvel til EU den 31.
oktober, aftale eller ej.
Det er flere parlamentarikere fra både det konservative regeringsparti og oppositionspartiet Labour dog imod.
De frygter, at et no deal-exit, som betyder, at Storbritannien uden videre melder sig ud af EU’s toldunion og fælles marked, vil gå hårdt ud over den britiske økonomi.
Hvad hvis forslaget ikke bliver stemt igennem i dag?
Boris Johnson har haft formandskabet i det Konservative parti og premierministerposten siden slutningen af juli, hvor han overtog fra Theresa May.
Så bevarer Boris Johnson og hans regering kontrollen.
I så fald har Labour-leder Jeremy Corbyn sagt, at han vil forsøge sig med en mistillidsafstemning mod Johnson.
Taber Johnson den, forventes han at træde af.
Så vil det være op til en ny regeringsformation – enten med en ny premierminister eller med en ny konstellation af partier - at vinde parlamentets tillid.
Det får de 14 dage til – lykkes det ikke, vil der blive udskrevet valg.
Vinder Boris Johnson en mistillidsafstemning, kan han fortsætte med sine brexit-planer.
Kan Boris Johnson selv udskrive valg?
Heller ikke udenfor Underhuset kan briterne blive enige om, hvordan - og om - brexit skal finde sted.
Her tørner modstandere og fortalere sammen foran parlamentet i går.
Boris Johnson truede i går med at udskrive nyvalg, hvis parlamentet i dag godkender lovforslaget.
Men kan han bare gøre det?
Det kan han, ja, men kun hvis han kan samle opbakning fra to tredjedele af parlamentet.
Det kan vise sig udfordrende, da regeringen i går mistede sit flertal på et mandat.
Det skete, da et af de konservative parlamentsmedlemmer simpelthen forlod sit parti til fordel for Liberaldemokraterne i protest mod Boris Johnsons ledelse.
Premierministeren forventes at fremsætte sit forslag om et nyvalg allerede i dag.
Gør han det, vil valgdatoen ifølge BBC formentlig ligge i midten af oktober.
I så fald vil udfaldet af valget være afgørende for, hvad der sker den 31.
oktober.
Det er ellers først planen, at briterne skal til valg igen i 2022.
Hvorfor al den dramatik?
Brexit-modstandere demonstrerede også i går aftes.
Der har ikke været mangel på drama i britisk politik, siden briterne for over tre år siden stemte ja til at forlade EU.
Men denne gang skyldes det først og fremmest, at premierminister Boris Johnson i sidste uge annoncerede, at han vil suspendere parlamentet i fem uger fra den 9.
september.
Ifølge premierministeren sker det, så den nuværende parlamentsperiode kan blive afsluttet, og så regeringen kan få mulighed for at lægge en ny politisk dagsorden.
Men kritikere frygter, at premierministeren forsøger at lamme parlamentet frem mod den forestående udtræden af EU.
Suspenderingen vil nemlig give parlamentet to uger mindre til at udarbejde lovgivning, der kan forhindre, at Storbritannien forlader EU uden en såkaldt skilsmisseaftale.
De resterende tre uger af suspenderingen skal partierne bruge på deres årlige partikongresser.
FacebookTwitterKopier linkEmner:Boris Johnson (politiker)|EU|Jeremy Corbyn (politiker)|Storbritannien|EU-forhold




https://www.dr.dk/nyheder/indland/danish-state-prosecutor-investigates-dan-bunkering-violation-eu-syria-sanctions

IndlandDanish State Prosecutor Investigates Dan-Bunkering for Violation of EU Syria SanctionsEight senior officers from the prosecutor’s office are investigating a case of alleged jet fuel deliveries by a subsidiary of Bunker Holding.
In the fall of 2016, Denmark received intelligence from US authorities alleging that Dan-Bunkering had facilitated ship-to-ship-transfers of jet fuel to specific Russian tankers which subsequently delivered the jet fuel to Syria.
Af Mathias Friis, Astrid Fischer, Line Gertsen og Morten Frandsen04.
sep.
2019 kl.
08.
00Bemærk: artiklen er mere end 30 dage gammelLæs opThe Danish State Prosecutor for Serious Economic and International Crime (SØIK) is now investigating the bunker company Dan-Bunkering on suspicion of violation of the EU Syria sanctions.
The investigation has been given high priority after the case became subject to political scrutiny following a series of revelations by the Danish Broadcasting Corporation (DR).
Dan-Bunkering is part of Denmark-based Bunker Holding, the world’s second-largest bunker company.
This case has top priority and is one of the most important cases we are investigatingMorten Niels Jakobsen, State ProsecutorAccording to the State Prosecutor – who deals with serious economic crime as well as special international criminal proceedings – the police is working hard to reach a conclusion in the case.
- This case has top priority and is one of the most important cases we are investigating, State Prosecutor Morten Niels Jakobsen said in an interview with DR.
Citing U.
S.
court records and confidential information in the possession of the Danish authorities, DR reported in April that Dan-Bunkering was involved in supplies of at least 30,000 metrics tons of jet fuel for the civil war in Syria.
According to Russia’s Foreign Ministry, the company that ordered the supplies was in charge of supplying fuel for Russian fighter jets conducting air raids in Syria.
In June, another exposé by DR showed that U.
S.
authorities had issued several warnings to Denmark about Dan-Bunkering in 2016 when the Russian bombings in Syria were at their peak.
The Danish police, however, failed to take action.
Also read:Exclusive: Danish bunker company involved in case of jet fuel for air strikes in SyriaFollowing the recent media attention, the State Prosecutor has now assigned eight senior officers to investigate the company, according to the Danish Minister of Justice Nick Hækkerup, who has asked the Attorney General for regular updates on the investigation.
- The Dan-Bunkering case is a very serious case concerning sanctions which were imposed by EU leaders in reaction to the bombings of civilians in Syria.
I expect to see significant progress in the investigation soon, Hækkerup said in a hearing about the case in the Danish Parliament last week.
Denmark received warnings from US authoritiesIn the hearing, the minister sharply criticized the Danish prosecution service for failing to initiate an investigation in the fall of 2016, when it received intelligence originating from US authorities, alleging that Dan-Bunkering had facilitated ship-to-ship-transfers of jet fuel to specific Russian tankers which subsequently delivered the jet fuel to Syria.
In February 2017, the Danish Business Authority had also reported Dan-Bunkering to the State Prosecutor for violation of the EU jet fuel ban and stated that the case was urgent due to “substantiated suspicion that the illegal action was still on-going”.
In spite of this, it took several recent revelations by DR to make the State Prosecutor for Serious Economic and International Crime initiate an actual investigation into the company.
- It is paramount that the authorities react promptly and firmly to possible sanction violations.
In this case, the police and the prosecution service have failed their responsibility, Hækkerup said, in unusually frank language.
I expect to see significant progress in the investigation soon.
Nick Hækkerup, Danish Minister of JusticeJet fuel case might be three times biggerShortly after, in a new exposé, DR revealed secret information submitted by Dan-Bunkering’s bank, Danske Bank, showing that the company’s potential sanctions-busting might be three times bigger than previously known.
DR’s initial report from April 2019 described six jet fuel deliveries for use in Syria, amounting to at least DKK 104 million.
But now, a confidential report submitted by Danske Bank to the Danish authorities detailed transactions totaling DKK 342 million (approx.
USD 50 million) between Dan-Bunkering and the Russian company Maritime in 2016 and 2017.
The Russian Ministry of Foreign Affairs has confirmed that Maritime supplied jet fuel for the Russian air strikes in Syria.
The report seen by DR revealed around 40 transactions between Maritime and Dan-Bunkering from December 2016 to July 2017.
In the report, Danske Bank stated that it does not know if all 40 transactions were payments for delivery of jet fuel, however, the bank cited several suspicious circumstances.
In addition, Danske Bank forwarded evidence showing that Dan-Bunkering plays a role in a U.
S.
criminal case about illegal deliveries of jet fuel to Syria.
Dan-Bunkering is not identified by name or charged in the U.
S.
case, in which three Syrians and five Russians – including four Maritime employees – have been indicted for violating U.
S economic sanctions against Syria.
Danske Bank sent its report to the authorities in August 2018 and the confidential bank information is now part of the investigation initiated by the Danish State Prosecutor.
Dan-Bunkering denies having violated sanctionsDan-Bunkering declined to comment on the substance of the report from Danske Bank.
- As previously mentioned, Dan-Bunkering finds it natural to continue its dialogue about this case directly with the authorities.
Because of this, Dan-Bunkering does not wish to comment on questions raised by the media.
(…) Furthermore, Dan-Bunkering cannot comment on specific customer relations.
However, I can inform you that Dan-Bunkering maintains that it has not violated any existing sanctions, Dan-Bunkering’s attorney wrote in an e-mail to DR.
Dan-Bunkering has not been indicted or charged in the case.
Also read:Bunker company acknowledges flawed statement in EU sanctions caseDan-Bunkering, a subsidiary of Bunker Holding and part of the United Shipping and Trading Company (UTSC), is owned by Danish billionaire Torben Østergaard-Nielsen.
Dan-Bunkering has previously confirmed delivering jet fuel to the Russian tankers named in DR’s coverage, but said that none of Dan-Bunkering’s delivery documents showed Syria as their destination.
Dan-Bunkering has not specified which delivery documents the company is referring to or which destinations were named in the documents.
Violation of the EU Syria Sanctions is punishable by fine or up to four years of imprisonment under the Danish Criminal Code.
FacebookTwitterKopier linkEmner:Dan-Bunkering|Danske Bank|Nick Hækkerup (politiker)|Torben Østergaard-Nielsen (erhvervsleder)|Pengeinstitutter




https://www.dr.dk/nyheder/vejret/kolde-naetter-venter-men-gem-ikke-badeshortsene-vaek

VejretKolde nætter venter - men gem ikke badeshortsene vækResterne af orkanen Dorian kommer forbi Danmark og skaber usikre prognoser.
De kommende dage byder på alt fra regn, byger, blæst og opklaring, oplyser DMI.
Af Mark Lindved Norup04.
sep.
2019 kl.
10.
41 | opdateret 04.
sep.
2019 kl.
14.
18Bemærk: artiklen er mere end 30 dage gammelLæs opSommervejret fik en brat afslutning i sidste uge, da høj sol blev afløst af temperaturer, der afslørede, at vi også ifølge kalenderen har taget hul på efteråret.
Sådan bliver det ved med at være i de kommende dage, hvor temperaturerne i højere grad indbyder til langærmet trøje end let sommerpåklædning.
Særligt sidst på ugen bliver det koldt i nattetimerne, hvor termometret kan ende med at være blot tre grader fra frysepunktet.
- Det kan godt blive ret køligt i den sidste del af weekenden, og særligt natten til søndag, siger Lars Henriksen, der er vagthavende hos DMI.
Det køligere og mere omskiftelige vejr de næste dage skyldes flere lavtryk, der bevæger sig fra Skotland og henover Skandinavien.
De vejrfronter, som de fører med sig, giver perioder med regn og blæst, der bliver afløst af kortvarige opklaringer, lyder prognosen fra DMI.
Her kan du se, hvordan Dorian nærmer sig.
Resterne af DorianEndnu er der dog ikke grund til at smide badeshortsene helt ind bagerst i garderobeskabet, for næste uge kan sagtens byde på nogle dage, hvor det kommer til at dufte af sommer.
- Det bliver formentlig varmere tirsdag og onsdag, hvor vi kan komme op over 20 grader og få nogle rigtig flotte dage.
Og vandet omkring os bliver jo ikke bare sådan kølet ned og er stadig varmt, siger Lars Henriksen.
Det er ikke nødvendigvis helt slut med vejr, der indbyder til en badetur, siger DMI's vagthavende.
DMI’s vagthavende tager et lille forbehold for vejrtjenestens egne prognoser i særligt næste uge.
Danmark får nemlig besøg af resterne af den meget omtalte orkan Dorian, der de seneste dage har raseret særligt Bahamas.
- Det er ikke en orkan eller en storm, der kommer herop til os, men resterne, der har bevæget sig østover.
Og vi ser ofte, at gamle orkaner kan skabe lidt ravage i prognoserne med nogle variationer, vi ikke havde forudset, siger Lars Henriksen.
Ødelæggelserne efter Dorian på Bahamas er voldsomme.
Når resterne af orkanen når Danmark, bliver det værste formentlig modvind på cykelstierne.
Opdateret klokken 14.
18 med prognosevideo af Dorians udvikling.
FacebookTwitterKopier linkEmner:Danmarks Meteorologiske Institut|Vejret|Orkaner|Bahamas|Skotland




