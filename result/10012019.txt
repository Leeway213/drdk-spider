https://www.dr.dk/sporten/haandbold/vm-herrer/kuldegysningerne-ramte-landstraener-jacobsen-vi-ville-begejstre-publikum

VM herrerKuldegysningerne ramte landstræner Jacobsen: ’Vi ville begejstre publikum’Nikolaj Jacobsen var meget imponeret af det danske publikum, og han ville gerne give igen med et godt spil.
Nikolaj Jacobsen fik en ønskestart på VM-slutrunden.
Af Frederik Palle10.
jan.
2019 kl.
22.
53Bemærk: artiklen er mere end 30 dage gammelLæs opAlle vidste, at det ville ende med en pligtsejr torsdag i Danmarks åbningskamp mod lilleputnationen Chile, men det var ikke ensbetydende med, at Nikolaj Jacobsen havde en plan for det danske landsholds første kamp ved VM.
Han ville nemlig gerne give igen til de danske tilhængere.
- Et af målene i dag var at begejstre publikum, og det synes jeg, at vi fik gjort med mange flotte mål og tempofyldt spil.
Det var selvfølgelig vigtigst at vinde, og så var det vigtigt, at vi fik alle i gang, forklarer Nikolaj Jacobsen.
Læs også:KAMPEN PÅ 1 MIN Danmark smadrer Chile med 23 mål i VM-åbningOgså selvom sejren var vigtigst, så er det formentlig ikke det, som det danske landshold tænker på, når de skal til at sove torsdag aften.
Oplevelsen af at gå ind på banen til publikums hyldest var nemlig uforglemmelig.
Det var fantastisk.
Det er nok ikke hver gang, at det sker.
Jeg har gået igennem mange perioder med et dansk landshold, hvor det har været halvtomme haller.
Den ene gode turnering, vi spillede, var i Portugal.
Der var hallerne helt tomme.
Så kontrasten til i dag var overvældende, siger Nikolaj Jacobsen.
Læs også:KAMPEN PÅ 1 MIN Korea bliver skilt ad: Tyskland åbner VM med storsejrAt få lov til at opleve sådan noget som i dag var en af grundene til, at jeg sagde ja til det her job, forklarer han.
- Jeg fik kuldegysninger i dag, og jeg var også tæt på at fælle en lille tåre i øjnene.
Så jeg skal lige have styr på følelserne til næste kamp, men det gælder også om at nyde det.
Det er 41 år siden, at der sidst var et VM i Danmark.
Så det er ikke sikkert, at man får lov til at opleve det igen, lyder det fra den danske landstræner.
Danmarks næste kamp er mod Tunesien lørdag aften, og den bliver vist på DR1.
FacebookTwitterKopier linkEmner:DR1|Chile|Portugal|Tunesien




https://www.dr.dk/nyheder/udland/klan-medlemmer-paa-anklagebaenken-i-berlin-efter-olsen-banden-tyveri

UdlandKlan-medlemmer på anklagebænken i Berlin efter ’Olsen-banden’-tyveri’Vi skal bruge en stige, en trillebør og en bil’.
Sådan løb fire mænd afsted med 100 kilo tung guldmønt fra et museum.
De fire anklagede i sagen om tyveriet af den 100 kilo tunge guldmønt 'Big Maple Leaf'.
(© Scanpix)Af Jens Andersen10.
jan.
2019 kl.
22.
32Bemærk: artiklen er mere end 30 dage gammelLæs opDet er svært at finde et sted udenfor Danmark, hvor Olsen-banden nyder lige så stor popularitet som i Østtyskland.
Erik Ballings legendariske film sneg sig i DDR-tiden forbi censuren og blev et kæmpe hit blandt unionens borgere, der let kunne identificere sig med den lille mands kamp mod det store system.
Om Egon, Benny og Kjeld ligefrem også har været inspirationskilde for de fire mænd, der i disse dage står tiltalt i retten for tyveri af en 100 kilo tung guldmønt fra et museum i Berlin, er muligvis ikke tilfældet, men karakteren af deres tyveri kunne tyde på det.
”Vi skal bruge en stige, en trillebør og en bil", kunne det meget vel have lydt i planlægningsfasen for Wissam R, Ahmed R, Wayci R og Denis W, der ifølge anklagen står bag tyveriet af ’Big Maple Leaf’-guldmønten fra Bode-museet i den tyske hovedstad sidste år.
Tyvene brugte en stige placeret på de forhøjede togspor tæt ved museet til at komme ind ad et vindue på tredje sal, der førte dem ind til vagternes omklædningsrum, hvorefter de sneg sig godt 100 meter videre ind i den 113 år gamle bygning og hen til det skudsikre glaskabinet omkring mønten.
Glasset blev smadret med en forhammer eller en lignende genstand.
Sådan lyder anklagen i retssagen, der begyndt torsdag i Berlin.
Tyvene stak af fra Bode-musset i Berlin med en 100 kilo tung guldmønt i en trillebør.
(© Google maps)Herefter stak tyvene af samme vej, de kom.
Ud af vinduet og ned ad stigen, inden de fræsede afsted med den 100 kilo mønt i en trillebør på togsporene og videre til den nærliggende park, Monjibou Park, hvor en flugtbil holdt parkeret.
Denne flugtbil har politiet senere fundet.
Mønten, der måler 53 centimeter i diameter og er tre centimeter tyk, var udlånt til museet fra en privat samler, men selvom tysk politi mener at have arresteret de ansvarlige for tyveriet, så skal vedkommende ikke regne med at se mønten igen.
Mønten, der har en guldværdi på 30 millioner kroner, blev formentlig smeltet om kort efter tyveriet sidste år.
Del af en mafiaMens selve tyveriet af ”Big Mable Leaf”-mønten minder om noget fra Olsen-banden, så er de anklagedes baggrund noget mere hårdkogt end Egon Olsen og kompagni.
Den ene af de anklagede, Denis W, er sikkerhedsvagt og er anklaget for at have givet de tre øvrige anklagede, Wissam R, Ahmed R og Wayci R, de informationer om museet, der gjorde det muligt for dem at stjæle mønten uden at museets alarmer gik af.
Den 100 kilo tunge mønt 'Big Maple Leaf'.
Der er et portræt af dronning Elizabeth II på den ene side og ahornblade på den anden.
Den blev udstedt af Royal Canadian Mint i 2007 og udlånt til det tyske museum i 2010 af en privat samler.
Der er kun fremstillet fem eksemplarer af mønten.
(© Scanpix)Wissam R, Ahmed R og Wayci R, der er anklaget for at have udført selve tyveriet, er alle tre særdeles godt kendt af tysk politi og en del af en mafialignende organisation, der har været involveret i alt fra bankrøverier til mord.
Sidste år konfiskerede tysk politi 77 ejendomme i Berlin med en samlet værdi på 70 millioner kroner fra den såkaldte Remmo-klan, som de tre angiveligt tilhører.
Klanens medlemmer har også fået konfiskeret et stort antal dyre biler.
Retssagen mod de fire anklagede forventes afsluttet indenfor 14 dage.
FacebookTwitterKopier linkEmner:Berlin|Museer|Tyverier|Tyskland|Erik Balling (filminstruktør)




https://www.dr.dk/sporten/haandbold/vm-herrer/kroghs-karakterer-topkarakter-til-spillere-intet-mindre-end-fremragende

VM herrerKROGHS KARAKTERER Topkarakter til to spillere: Intet mindre end fremragendeDR Sportens håndboldekspert Lars Krogh Jeppesen er imponeret af især to spillere i storsejren over Chile.
Af Kasper Heide Lund10.
jan.
2019 kl.
23.
40Bemærk: artiklen er mere end 30 dage gammelLæs opDanmarks håndboldherrer startede VM-slutrunden på hjemmebane med en suveræn sejr over miniputterne Chile på 39-16.
DR Sportens håndboldekspert, Lars Krogh Jeppesen, kommer her med sin vurdering af de danske spilleres præstationer.
Nikolaj Jacobsen - 7Landstræner Nikolaj Jacobsen var til tider rigtig glad under kampen.
Et fokuseret og aggressivt dansk hold blæste fuldstændig Chile omkuld i første halvleg.
Frem for alt spillede det danske hold med en fart, som man ikke havde set længe.
Den del skal landstræneren selvfølgelig have ros for.
Han skal også have ros for at give spilletid til alle spillere og få mange spillere ind i turneringen.
Magnus Landin - 4Han fik anden halvleg på den danske venstre fløj, men spillede aldrig en stor rolle.
Han scorede på den ene afslutning, han fik.
Casper U.
Mortensen - 12Det er sjældent, at man kan give karakteren fremragende til en spiller, som kun får 30 minutter på banen, men ikke desto mindre er det den karakter, som den danske venstre fløj skal have.
Casper U.
Mortensen spiller med en kæmpe selvtillid, træfsikker med otte mål på otte forsøg og er fræk som en slagterhund.
Han var kampens spiller og en nydelse at se på.
Nikolaj Markussen - 7Den danske venstreback viste i glimt sit store potentiale og sin enorme skudkraft.
Han scorede tre mål på fem forsøg, havde fem assister, men lavede også to tekniske fejl.
Rasmus Lauge - 10Rasmus Lauge scorede fire mål mod Chile.
Den danske playmaker og styrmand spillede med en fart og beslutsomhed, som var en fryd for øjet.
Han spillede 15 minutter og 48 sekunder, men fik alligevel markeret sig med fire mål og to assister.
Anders Zachariassen - 4En relativt anonym kamp af den danske stregspiller, der scorede ét mål på ét forsøg.
Lasse Svan - 7Han spillede første halvleg som højre fløj, hvor han var aggressiv og havde god fart i benene.
Han scorede fire mål på fem forsøg og fik endda også noteret sig for to oplæg.
God kamp af en danske højre fløj.
Hans Lindberg - 4Lidt for mange fejl både offensivt og defensivt.
Fik alligevel scoret tre mål på fire forsøg.
Henrik Møllgaard - 7Den spiller hos Danmark med flest minutter - nemlig 36.
Han leverede en god indsats i den danske defensiv, hvor han sjældent tabte dueller.
Han spillede en god kamp på en lidt billig baggrund.
Mads Mensah - 4Den eneste dansker, som ikke kom på scoringstavlen, men han bidrog alligevel i det danske angrebsspil med god afleveringer og et godt blik for spillet.
Han lavede fire oplæg.
Mikkel Hansen - 10Mikkel Hansen var tilbage i truppen for Danmark, efter han blev far for et par dage siden.
Dejligt at se Mikkel Hansen tilbage på banen, efter han er blevet far.
God fart i benene både på venstre og højre back, hvor det blev til syv mål på otte afslutninger.
Morten Olsen - 02Han fik scoret to mål i kampen, men manglede i flere situationer fart, hvilket resulterede i for mange tekniske fejl.
Nikolaj Øris - 4Han fik ikke sat det aftryk på kampen, som man kunne have håbet på, men leverede alligevel en del gode assister - specielt i anden halvleg til Hans Lindberg.
Simon Hald - 7Den store danske stregspiller greb chancen og fik vist landstrænerne, at han er der formmæssigt, hvor han skal være.
Scorede på samtlige sine forsøg og endte med en måltotal på tre.
Niklas Landin - 12Stor kamp af den danske keeper, som endte med 10 redninger på 14 forsøg og en redningsprocent på 71.
På trods af en manglende kvalitet i afslutningerne fra de chilenske skytter må det ganske enkelt siges at være fremragende.
Jannick Green - 4Jannick Green fik en svær start i anden halvleg.
Han kunne ikke leve op til Landins flotte første halvleg.
Green spillede sig dog op i løbet af halvlegen og endte med seks redninger og en redningsprocent på 33, hvilket er acceptabelt.
Henrik Toft Hansen - UBMartin Larsen - UBJohan Hansen - UBKarakterskalaen7-trins-skalaen indeholder karaktererne:12 gives for den fremragende præstation10 gives for den fortrinlige præstation7 gives for den gode præstation4 gives for den jævne præstation02 gives for den tilstrækkelige præstation00 gives for den utilstrækkelige præstation-3 gives for den ringe præstationFacebookTwitterKopier linkEmner:Henrik Møllgaard (håndboldspiller)|Henrik Toft Hansen (håndboldspiller)|Jannick Green (håndboldspiller)|Chile|Håndbold




https://www.dr.dk/nyheder/politik/dansk-kvindesamfund-fokus-boer-ligge-paa-hjaelpe-de-mest-udsatte-prostituerede

PolitikDansk Kvindesamfund: Fokus bør ligge på at hjælpe de mest udsatte prostitueredeDet vigtigste er ikke at hjælpe de stærkeste sexarbejdere til a-kasse, lyder det fra forstander på værested.
"Jeg synes, det er et rigtig godt tiltag at få lavet den her arbejdsgruppe og få sat fokus på det.
Vi skal huske, at mennesker i prostitution er lige så forskellige, som alle os andre," siger forstander på Reden København Kira West.
Af Thomas Klose Jensen10.
jan.
2019 kl.
22.
20Bemærk: artiklen er mere end 30 dage gammelLæs opDansk Kvindesamfund glæder sig over, at regeringen vil nedsætte en arbejdsgruppe, der skal skabe bedre vilkår for prostituerede.
Fokus bør dog ligge på at hjælpe de mest udsatte i gruppen i stedet for at give de stærke af dem rettigheder som f.
eks.
adgang til en a-kasse, som Liberal Alliance blandt andet er klar til.
- Prostitution er jo ikke et erhverv som alle mulige andre erhverv.
For langt de fleste er der massive skadevirkninger ved at være i prostitution, siger næstforkvinde Helena Gleesborg Hansen, der har arbejdet med tidligere prostituerede i rehabiliteringscentret Liva Rehab.
- Man går jo heller ikke ned på et jobcenter og bliver visiteret til et praktikforløb på et bordel.
Vi kan ikke se, at det hjælper dem at få flere rettigheder.
Vil have forbud mod købesexDansk Kvindesamfund så gerne, at arbejdsgruppen bestod af andre end de otte ministerier, så der også var en faglig ekspertise med i drøftelserne.
Derudover peger organisationen på et forbud mod købesex, der kriminaliserer køberen.
- Men når det er sagt, så kan det ikke stå alene, for der skal jo også en masse andre initiativer til for at hjælpe de her mennesker til at komme ud af prostitution, så de får nogle andre reelle muligheder i livet, siger Helena Gleesborg Hansen.
Komplekse problemerVære- og rådgivningsstedet Reden København møder dagligt udsatte kvinder fra misbrugs- og prostitutionsmiljøet.
Forstander Kira West beskriver de kvinder, som kommer i Reden, som socialt udsatte med meget komplekse problemer.
Derfor håber hun også, at arbejdsgruppen vil være opmærksom på, at der skal en lang række initiativer til for at hjælpe kvinderne som for eksempel misbrugsbehandling eller økonomisk rådgivning.
- Før vi får bugt med nogle af de problemer, kan vi ikke hjælpe dem til en bedre livssituation og måske ud af prostitution, siger hun.
En måde at hjælpe kvinderne på kunne være at give dem frit lejde, så de ikke skal frygte at blive konfronteret med en offentlig gæld eller en dom for socialt bedrageri, når de henvender sig for at få hjælp.
- Det afholder mange fra at søge hjælp, og det er en nem måde at fjerne en meget vigtig barriere, så det håber vi virkelig, at arbejdsgruppen vil se på.
FacebookTwitterKopier linkEmner:Prostitution|Dansk Kvindesamfund|København|Liberal Alliance|Socialforhold




https://www.dr.dk/nyheder/indland/sofie-arbejder-som-pige-det-er-jo-ogsaa-bare-et-job-det-her

IndlandSofie arbejder som 'pige': Det er jo også bare et job det herSexarbejder glæder sig over regeringens udmelding om prostitution.
'Sofie' er sexarbejder og har ønsket at være anonym, men DR Nyheder kender hendes rigtige identitet.
(© dr)Af Thomas Klose Jensen10.
jan.
2019 kl.
21.
40Bemærk: artiklen er mere end 30 dage gammelLæs op- Jeg havde brug for nogle penge og var træt af at skulle sige 'nej' til mit barn.
Sådan beskriver 'Sofie' selv baggrunden for, at hun valgte at gå ind i prostitution.
- Der var nogen, der sagde til mig, at hvis jeg tog den hylde her, så landede jeg på den rigtige.
Og det gjorde jeg, siger hun.
Sofie har ønsket at være anonym, og derfor er det ikke hendes rigtige navn, men DR Nyheder kender det.
'Man lever jo skjult i det her ræs'Sofie arbejder som prostitueret i Storkøbenhavn og bruger selv titlen 'pige', når hun beskriver, hvad hun laver.
Læs også:Minister: Hyklerisk at prostituerede betaler skat, men ingen rettigheder harI dag har hun været i branchen i lidt mere end et års tid og er glad for sin beslutning, men erkender også, at det kan være hårdt.
- Man er utroligt udstillet, hvis man melder ud, hvad man laver.
Så ja, det er utroligt hårdt, fordi man jo lever skjult i det her ræs som pige, forklarer hun og peger også på, at indtjeningen kan svinge meget fra måned til måned.
- Og vi har op- og nedture fuldstændig ligesom en blomsterhandler, eller som dengang Tivoli havde sommeråbent og vinterlukket.
Ønsker muligheder for fagforeningDerfor er nyheden om, at regeringen nu nedsætter en arbejdsgruppe med otte ministre for at se på, hvordan lovgivning kan sikre bedre og friere forhold for de prostituerede i Danmark, også kærkommen, mener Sofie.
Rationalet bag initiativet er, at de prostituerede også skal have noget igen, når de betaler skat.
For Sofie er der særligt to områder, som ministrene i arbejdsgruppen bør kigge på.
- De skal gøre noget ved, at vi er så dårligt stillet.
Vi skal have nogle ordentlige fagforeningsmuligheder, siger hun.
- Og så kunne det bare være rart i det hele taget at blive set på på lige vilkår, som hvis man arbejdede som blomsterhandler eller advokat.
For det er jo også bare et job det her.
FacebookTwitterKopier linkEmner:Prostitution|Detailhandel|København




https://www.dr.dk/sporten/haandbold/vm-herrer/video-danske-dommere-ser-roedt-i-aabningskampen-udviser-den-forkerte

VM herrerVIDEO Danske dommere ser rødt i åbningskampen: Udviser den forkerte koreanerMads Hansen og Martin Gjeding fik en uheldig start på VM, da de kom til at vise den forkerte spiller ud hos Korea.
Af Frederik Palle10.
jan.
2019 kl.
21.
35Bemærk: artiklen er mere end 30 dage gammelLæs opMed både VM-, EM- og Champions League-finaler på cv’et, så er der ikke nogen tvivl om, at det danske dommerpar med Mads Hansen og Martin Gjeding er blandt verdens mest respekterede, men alligevel blev det ikke til en ønskestart for danskerne.
Læs også:Nikolaj Jacobsen presses fra alle sider: 'Bægeret er fyldt op'Dommerparret dømte nemlig åbningskampen ved VM mellem Tyskland og Korea, og der slog danskerne hårdt ned med det samme.
De gav nemlig rødt kort til Jang Dong-Hyon for at ramme en tysker i ansigtet.
Men de fandt derefter ud af, at det var den forkerte koreaner.
I stedet fik Kim Dong-Myong rødt kort.
FacebookTwitterKopier linkEmner:DONG Energy|Tyskland




https://www.dr.dk/sporten/haandbold/vm-herrer/kampen-paa-1-min-danmark-smadrer-chile-med-23-maal-i-vm-aabning

VM herrerKAMPEN PÅ 1 MIN Danmark smadrer Chile med 23 mål i VM-åbningDet blev til en storsejr på 39-16 over Chile, da Danmark torsdag aften spillede første kamp ved VM i herrehåndbold.
10.
jan.
2019 kl.
21.
43 | opdateret 10.
jan.
2019 kl.
22.
21Bemærk: artiklen er mere end 30 dage gammelLæs opHåndbold-VM er i gang, og det danske landshold kunne ikke have ønsket sig en meget bedre start, end den de fik mod Chile torsdag aften.
I Royal Arena i København vandt Danmark med de knusende cifre 39-16 mod en fuldstændig overmatchet sydamerikansk modstander.
Nogen egentlig kamp blev åbningskampen aldrig, men de mere end 12.
000 tilskuere fik mulighed for at banke deres klappevifter til ukendelighed på en festlig aften i den københavnske arena.
Læs også:Én dag til VM i håndbold: Her er favoritterneDet paradoksale er, at man trods den danske målfest ikke blev så meget klogere på, hvordan det etablerede angrebsspil fungerer.
Spillerne brugte, især før pausen, stort set ingen tid i den offensive zone, men løb de stakkels chilenere fuldstændig i sænk med et hav af scoringer på kontrastød i første og anden bølge.
Chile kom foran 1-0, men derfra rullede den danske kontramaskine med en flok ekstremt tændte danskere, der fejrede alle vellykkede aktioner med primalskrig og stærkmandsattituder.
Kæmpe pauseføringDanmark afsluttede første halvleg med at score vanvittige 14 mål på stribe og gik til pause med en føring på 22-4.
Målmand Niklas Landin blev noteret for en redningsprocent på 71 og kunne med god samvittighed overlade buret til Jannick Green efter pausen.
Også fløjspilleren Casper U.
Mortensen kunne holde fyraften efter at have lavet otte mål på otte forsøg på en første halvleg, hvor Barcelona-spilleren fik demonstreret sine hurtige fødder og næse for kontraspillet.
18-måls-føringen kom på en billig baggrund, men Nikolaj Jacobsens mænd spillede også 30 næsten perfekte minutter, hvor stort set alt lykkedes.
At kadencen og tempoet gik lidt ned efter pausen var forventeligt, og Jacobsen udnyttede da også lejligheden til at få hele truppen i gang.
Læs også:Tryllemusen fra Ostseehalle støber stadig kuglerneMan fik set Mikkel Hansen i en uvant rolle på højre back, som landstræneren har udpeget som en potentiel problemposition.
Hansen så fit ud og havde kvalitet i afslutningerne, men overværede det meste af anden omgang fra bænken, mens "andenkæden" gjorde arbejdet færdig.
Kampen gjorde ikke specielt god reklame for den forestående udvidelse af VM, som fra 2021 kommer til at bestå af 32 hold mod de nuværende 24.
Men som folkefest blev den første VM-kamp på dansk jord i 41 år en vellykket forestilling, som kun vil øge forventningerne til de kommende uger.
Danmark rykker nu VM-lejren fra København til Herning, hvor holdet på lørdag skal i aktion mod Tunesien.
/ritzau/FacebookTwitterKopier linkEmner:Casper U.
Mortensen (håndboldspiller)|Jannick Green (håndboldspiller)|Chile|Håndbold|Royal Arena




https://www.dr.dk/nyheder/vejret/opklaring-med-sol-og-blaest-men-soendag-bliver-vaad

VejretOpklaring med sol og blæst: Men søndag bliver vådDesværre holder solen ikke ind i weekenden hvor især søndag bliver vådSol ved Brøndby Strand Af Søren Vallentin Jacobsen10.
jan.
2019 kl.
20.
50Bemærk: artiklen er mere end 30 dage gammelLæs opFredag kommer solen frem - i Nordjylland fra morgenstunden - og længst mod syd når vi nærmer os frokosten.
Opklaringen kommer med blæst fra nordvest, men også med noget højere temperaturer, som når op mellem fire og otte graders varme.
På medaljens bagside står der, at weekendvejret ikke kan holde trit: Lørdag kommer der skyer tromlende ind fra Nordsøen og især i den sydvestlige del af landet, kommer der også nogle millimeter regn.
Vind og vandstandLørdagens regnvejr når knap nok at glide ud mod sydøst, før et nyt og mere landsdækkende regnvejr kommer susende.
Det blæser op fra vest i løbet af søndagen, og temperaturen kommer til at ligge omkring 5-6 graders varme.
Vinden omkring lavtrykket er først fra vest.
Senere en gedigen kuling fra nord-nordvest, og det betyder at der kan være nok en situation med forhøjet vandstand på vej til de indre danske farvande, i løbet af sent mandag.
Det afhænger dog helt og aldeles af en god prognose på lavtrykkets dybde og fart, idet vandstanden i de indre danske farvande stort set ikke er påvirket af tidevand, men derimod af vindens styrke og dermed evne til at flytte overfladevand.
FacebookTwitterKopier linkEmner:Vejret|Jylland




https://www.dr.dk/nyheder/regionale/hovedstadsomraadet/faa-dit-syge-barn-vurderet-over-video-se-hvordan-det-vil

KøbenhavnFå dit syge barn vurderet over video: Se, hvordan det vil foregåVideo-visitation skal give færre forældre med syge børn i venteværelset.
I Region Hovedstaden vil man teste video-visitationer, så forældre ikke behøver at møde op på akutmodtagelsen.
(Arkivfoto)Af Marie Louise Hagemeister og Grafik: Morten Fogde Christensen10.
jan.
2019 kl.
21.
23Bemærk: artiklen er mere end 30 dage gammelLæs opKaren på otte måneder er forkølet, har feber og er i det hele taget skidt tilpas.
Måske er det tid til at ringe til Akuttelefonen 1813 og eventuelt få et tjek på akutmodtagelsen.
Men bor du i Region Hovedstaden, kan det være, at du kan blive derhjemme med dit syge barn og få et videoopkald fra en sygeplejerske eller læge i stedet.
I regionen vil man nemlig teste video-visitationer, hvor forældrene bliver ringet op via video.
Men hvordan vil det egentlig foregå?
Det har vi spurgt Marie Baastrup, enhedschef ved Akuttelefonen 1813, om.
Projektet er et samarbejde med Hvidovre Hospital og Akuttelefonen 1813.
I opstartsfasen vil der være 25 sygeplejersker tilknyttet projektet, der også har tilknyttet læger, fortæller Marie Baastrup.
- Det vil være sygeplejersker, som vil blive oplært i systemet og som ved, hvordan man skal kigge på et barn.
Hvis man vurderer, at barnets sygdom ikke kan afklares med en videokonsultation, vil man bede forældrene om at tage til akutmodtagelsen.
Og hvis det er meget akut, vil man sende en ambulance.
- Visitation af børn er vanskeligt, og et barns tilstand kan hurtigt udvikle sig.
Derfor er det selvfølgelig vigtigt at afdække, hvad der galt og sikre barnet den rigtige hjælp.
Video-visitationIdeen kommer fra sygeplejersker og læger, som arbejder på Akuttelefonen 1813 og hospitalernes børnemodtagelser.
Redskabet til videokonferencen kommer fra 1-1-2-opkald om hjertestop.
Forventer opstart i januar og er kørende fra februar.
Men ifølge Marie Baastrup vil video-visitationen kunne være med til at give endnu bedre hjælp, da det er muligt at se barnet.
- Børnefamilier skal være trygge ved det tilbud, vi giver dem.
Får vi skabt tryghed, ved vi, at børnene er i gode hænder, da deres forældre vil være mindre bekymrede.
Akuttelefonen 1813 har derudover de seneste måneder testet en ordning, hvor nogle forældre modtager et ekstra opkald, frem for at barnet bliver tjekket på akutmodtagelsen.
Personalet giver gode råd og følger så op et par timer senere for at se, om barnet har fået det bedre.
Formand i Region Hovedstaden, Sophie Hæstorp Andersen (S), er klar til at udvide videoopkaldene til også at gælde voksne patienter, hvis ordningen viser sig at være en succes.
FacebookTwitterKopier linkEmner:Socialdemokraterne|Sophie Hæstorp (politiker)|Lægevagt|Region Hovedstaden|Hvidovre




https://www.dr.dk/nyheder/regionale/sjaelland/jagtforretninger-oplever-efterspoergsel-paa-peberspray-hr-og-fru-danmark

PeberspraySe temaSjællandJagtforretninger oplever efterspørgsel på peberspray: 'Hr.
og fru Danmark er kunderne'Jagtbutikker og Dansk Våbenhandlerforening oplever efterspørgsel af peberspray fra ældre - især kvinder.
Af Ole Tøpholm, Lis Vibeke Læsøe Olsen og Julie Würtz10.
jan.
2019 kl.
20.
45Bemærk: artiklen er mere end 30 dage gammelLæs opVed årsskiftet blev det lovligt at opbevare en peberspray hjemme - og forsvare sig, hvis man bliver truet af en kriminel i eget hjem.
Blot få dage inde i det nye år har flere af landets våbenforhandlere og jægerbutikker oplevet stor efterspørgsel på produktet.
Regler om peberspray• Det straffes med bøde på 3.
000 kroner at have en peberspray på sig i det offentlige rum.
• Folk, der er tidligere straffet for vold, røveri eller overtrædelse af våbenloven, risikerer 14 dages fængsel, hvis de har peberspray på sig på steder, hvor der kan opstå vold - for eksempel i nattelivet.
• Desuden er det ulovligt at tage peberspray med ind over grænsen fra udlandet.
• Kun udsatte folk med en særlig godkendelse fra politiet kan få lov at gå med peberspray i det offentlige rum, hvis de for eksempel forfølges af en stalker.
Kilde: PolitietLars Hansen er indehaver af jagtforretningen Sport og Hobby i Maribo.
I det nye år har han allerede fået over 100 henvendelser fra folk, der gerne vil købe peberspray.
Og det er ikke den normale kundegruppe, der besøger butikken, fortæller han:- Vores normale kundegrundlag er jægere og fiskere.
Dem, der henvender sig om peberspray, er mere hr.
og fru Danmark.
Det er hovedsageligt ældre mennesker fra landområder i provinsen, der efterspørger peberspray.
De mener måske, at det er en ekstra sikkerhed at have en peberspray liggende i deres skuffe.
- Jeg har lige haft en kunde, der har ringet og spurgt, hvornår vi fik det i butikken, fordi han ville give den til sin kone i fødselsdagsgave.
Han har et job, hvor han rejser meget, og så vil han forære sin kone sådan en som en ekstra sikkerhed, fortæller Lars Hansen.
Efterspørgslen på peberspray overrasker Poul Erik Pedersen, der er direktør i Danmarks Våbenhandlerforening.
Han bekræfter, at der især er tale om ældre kvinder, der har rekvireret peberspray.
- For dem, der har haft peberspray i butikkerne, har der næsten været kødannelse nogle steder.
Det har forholdsvis været til ældre personer, og kvinder har været et stort antal af kunderne, lyder det fra Poul Erik Pedersen.
Et godt våbenSom enlig kvinde, er 60-årige Hanne Petersen fra Sydsjælland glad for, at hun nu har kunnet anskaffe sig en peberspray.
- Med alle de hjemmerøverier, der har været, så tør jeg simpelthen ikke andet.
Jeg føler mig usikker som en lidt ældre og enlig kvinde, siger hun.
Derfor har Hanne Petersen købt sig en peberspray.
Nu føler hun sig mere sikker derhjemme.
- Jeg føler mig lidt mere sikker, når man har et våben, man kan bruge.
Man er jo forsvarsløs, hvis man ikke har noget, fortæller hun.
Vær opmærksom på brugen af pebersprayUanset om man får en peberspray i fødselsdagsgave eller selv vil ud og anskaffe sig én, så skal man kende reglerne for, hvordan man må bruge den, understreger Poul Erik Pedersen, direktør i Dansk Våbenhandlerforening.
- Som kunde skal man være opmærksom på, hvordan man bruger pebersprayen.
Den må kun bruges som selvforsvar.
Der kan der godt opstå nogle situationer, hvor man kan diskutere, om det er selvforsvar eller et angreb.
FacebookTwitterKopier linkEmner:Erhverv|Detailhandel|Jagt|Maribo|Sjælland




https://www.dr.dk/sporten/haandbold/vm-herrer/vm-paa-3-minutter-danmark-storspiller-i-foerste-kamp-ved-vm

VM herrerVM PÅ 3 MINUTTER Danmark storspiller i første kamp ved VMVerdensmesterskaberne i håndbold er gået i gang – og sikke en åbning.
Her får du dagens VM-overblik på tre minutter.
Af Johan Haarløv10.
jan.
2019 kl.
23.
48Bemærk: artiklen er mere end 30 dage gammelLæs opVM i håndbold åbnede med et brag!
De danske håndboldherrer spillede deres første kamp på hjemmebane i Royal Arena mod Chile, og det gik bestemt ikke stille for sig.
Særligt venstrefløjen Casper U.
Mortensen var i hopla.
I Tyskland åbnede VM-medværterne også deres slutrunde, da de tog imod Korea.
Få overblikket over den første dag ved VM i videoen over artiklen.
FacebookTwitterKopier linkEmner:Casper U.
Mortensen (håndboldspiller)|Håndbold|Royal Arena|Chile|Tyskland




https://www.dr.dk/nyheder/kultur/film/anmelder-sabler-ny-eastwood-film-numsevrikkende-prostituerede-og-mexicanske

FilmlandSe temaFilm og serierAnmelder sabler ny Eastwood-film: Numsevrikkende prostituerede og mexicanske gangstere er rene klichéerClint Eastwood selv gør det hæderligt i 'The Mule', men alt andet sejler, mener anmelder.
'The Mule' har ladet sig inspirere af en artikel fra The New York Times om en veteran fra 2.
verdenskrig.
(Foto: CLAIRE FOLGER © Warner Bros.
)Af Per Juul Carlsen10.
jan.
2019 kl.
20.
30Bemærk: artiklen er mere end 30 dage gammelLæs opLad os tage hatten af for Clint Eastwood.
Det er ikke bare på sin plads at flytte på kasketten for et menneske, der har bidraget flittigt til filmmediet gennem snart 65 år.
Det kræver også en andægtig respekt at se 'The Mule', der uden tvivl ville have fremstået som en hyggelig anekdote før tarteletterne på et alderdomshjem, hvis altså ikke vi altid forventer noget særligt af én af Hollywoods mest kraftfulde oldinge nogensinde.
'The Mule'Medvirkende: Clint Eastwood, Bradley Cooper, Dianne WiestInstruktør: Clint EastwoodPremiere: 10.
januarEastwood har instrueret noget nær en film om året, siden han fyldte 70 – blandt andet bundsolide film som 'Mystic River', 'Gran Torino', 'The Changeling', 'Flags of our Fathers' og 'Million Dollar Baby'.
I det selskab klarer 'The Mule' sig bedst i et tilgivende lys – måske endda et virkelig kraftigt, sepiatonet, rørstrømsk, Eastwood-elskende og tilgivende lys.
Det er der flere gode grunde til.
Her er de vigtigste.
1Uinteressante familieforholdClint Eastwood har vundet i alt fire Oscar-statuetter i løbet af sin karriere.
Han vandt i kategorierne 'Bedste instruktør' og 'Bedste film' med 'Unforgiven' i 1993, og vandt i de samme to kategorier igen i 2005 for 'Million Dollar Baby'.
(Foto: CLAIRE FOLGER © 2018 Warner Bros.
Entertainment Inc.
All rights reserved.
)'The Mule' tager udgangspunkt i en artikel fra The New York Times om en veteran fra 2.
verdenskrig, der havde passeret 80 år, men udskød pensionisttilværelsen ved være kurer for et mexicansk narkokartel.
Det er dog på ingen måde den historie, 'The Mule' fortæller.
Den har kun været inspiration.
© drPer Juul CarlsenFilmtossen Per Juul Carlsen er vært for Filmland Podcast samt anmelder på P1 Eftermiddag.
Han er ikke meget for at tale om yndlingsfilm, men vil gerne vedgå, at hans liv blev formet af Monty Python, David Lynch, 'Rumrejsen år 2001', 'Blade Runner', talrige tegneserier og en helt igennem fortræffelig barndom i Randers.
Forfatteren Nick Schenk, der også skrev manus til Eastwoods 'Gran Torino', har opdigtet resten af historien, og dermed også koreaveteranen Earl, der gennem hele sit voksenliv har nydt at bestyre et gartneri, men må lukke på grund af 'det skide internet', som han siger.
Ved et tilfælde siger han ja til at transportere nogle varer og opdager først bagefter, at han er blevet kurer for en mexicansk mafia.
Det huer ham ikke, men pengene er gode.
De kan bruges til at genetablere gartneriet og genoprette forholdet til hans familie, som han i årtier har svigtet til fordel for sine blomster.
Hans kone er for længst skredet, og hans datter gider ikke se ham.
Men alle i familien elsker jo faktisk hinanden, og med lidt narkopenge kan alt kureres.
Kuldsejlede familieforhold er ikke noget usandsynligt belæg for at blive narkokurer.
Det er bare set før – utallige gange.
I amerikanske film vil folk gøre hvad som helst for familien.
Og Schenck og Eastwood gør intet for at gøre familieforholdet særligt eller interessant.
2Drivende sentimentalitetClint Eastwood har også gjort sig bemærket for sine politiske holdninger.
Blandt andet da han talte til en stol ved republikanernes konvent i 2012.
Stolen skulle forestille at være den tidligere præsident, Barack Obama.
(Foto: CLAIRE FOLGER © © 2018 Warner Bros.
Entertainment Inc.
All rights reserved.
)Det er ikke nogen hemmelighed, at Eastwood er en stokkonservativ forsvarer af de gamle amerikanske dyder.
Hans helte er ofte krigsveteraner.
Og folk, der ikke holder sig til en solid dannelse og moral, får ofte én på lampen i hans film.
Faktisk kan netop solid dannelse og moral ofte være et våben i sig selv i hans film.
Gamle Earl er ikke noget dårligt menneske.
Den moderne verden med det skide internet og tåbelige mobiltelefoner har bare ruineret ham.
Så må man slå igen.
Og en familie, hvor alle faktisk elsker hinanden højt, og hvor det kun lige kræver et hurtigt besøg på et sygeleje at slette alle de dårlige minder, kan jo hurtigt bindes sammen igen.
Man skal bare græde og kramme og snakke lidt om, hvor fjollede alle har været, så er alt på plads.
Sentimentalitet kan fikse så godt som alt i Eastwoods film.
For eksempel dårlige familierelationer, forhold til fremmede mennesker af anden race og seksuel observans.
3Dårligt manuskriptI løbet af sin lange karriere har Clint Eastwood spillet med i mere end 50 film, mens han har instrueret og produceret mere end 30 film.
(Foto: CLAIRE FOLGER © © 2018 Warner Bros.
Entertainment Inc.
All rights reserved.
)På sidelinjen i 'The Mule' huserer en varmhjertet, bundsolid og moralsk velfunderet hyggefætter af en narkoagent, der tilsyneladende ikke er så bekymret over at beskæftige sig med brutale narkokarteller.
Som en anden sherif i Det vilde vesten skal han bare opretholde lov og orden.
Og det gør Bradley Coopers narkoagent Colin Bates så.
Af en eller anden grund er hans overordnede højst utålmodige.
De har ikke den mindste forståelse for, at det kræver tid og tålmodighed at optrævle et narkokartel.
Efter et par måneder er de ved at smide Bates' arbejde på gulvet.
Bates tilbyder at fange en lille bitte fisk i kartellets maskineri – og det er hans overordnede bizart nok tilfredse med.
Det er decideret doven manuskriptskrivning, som så meget andet i 'The Mule', der kunne have været en anderledes spændstig film, hvis ikke Schenck og Eastwood hele tiden lod sentimentaliteten og de gamle dyder klare ærterne.
Politiarbejdet er tyndt, Earls familieforhold består af skabeloner af mennesker og såvel de konstant numsevrikkende prostituerede som de hårdkogte mexicanske gangstere er rene klichéer.
Men af med hatten for, at Clinten faktisk får en figur, der ligner et rigtigt menneske, ud af sin hovedrolle som gamle Earl.
Eastwood formår stadig at vrisse af voksne mænds overdrevne brug af mobiltelefoner, så man ikke er i tvivl om, at han mener hvert et ord.
Han er muligvis ikke i topform, men han er i hvert fald ærlig.
FacebookTwitterKopier linkEmner:Clint Eastwood (filminstruktør)|Torino|Narkokriminalitet|New York Times




https://www.dr.dk/nyheder/udland/davos-trump-bliver-vaek-fra-oekonomisk-topmoede-i-alpeby

UdlandDavos: Trump bliver væk fra økonomisk topmøde i alpebyDen amerikanske præsident har meldt afbud til det årlige økonomiske topmøde i Davos i Schweiz.
Donald Trump har aflyst sit tur til det årlige økonomiske topmøde, som bliver afholdt på skisportsstedet Davos, hvor verdenseliten samles fra den 22.
januar og tre dage frem.
Af Louise Brodthagen Jensen10.
jan.
2019 kl.
20.
26Bemærk: artiklen er mere end 30 dage gammelLæs opUSA’s præsident har aflyst sine planer om at deltage i World Economic Forums årlige økonomikonference, der foregår i Davos i Schweiz og begynder den 22.
januar.
Det skriver han på Twitter.
- På grund af Demokraternes uforsonlige holdning til vores grænsesikkerhed og den meget vigtige nationale sikkerhed har jeg med al respekt valgt at aflyse min meget vigtige tur til Davos, skriver Donald Trump og undskylder.
Efter planen skal en større delegation fra den amerikanske regering afsted til konferencen, hvor verdenselitens politiske og økonomiske leder hvert år samles i flere dage.
Og det kan ende med en regning, der ifølge mediet Quartz hurtigt kan løbe op i et tocifret millionbeløb.
Samtidig er dele af regeringen lukket ned på 20.
dag, hvilket blandt andet betyder, at op mod 800.
000 offentligt ansatte ikke får udbetalt deres løn og fortsætter det sådan, risikerer mange også at måtte se langt efter deres årlige skatterefundering.
Læs også:Trump står fast på krav om grænsemur i stor tale til nationenNedlukningen skyldes, at præsidenten i budgettet for 2019 har krævet 5,7 milliarder dollars til en grænsemur mod Mexico - et af hans mest fremtrædende valgløfte - men parterne i Kongressen kan ikke nå til enighed om finansiering af årets budget.
De demokratiske ledere i henholdsvis Repræsentanternes Hus og Senatet, Nancy Pelosi og Chuck Schumer, har blankt afvist at give efter for Trumps krav og kritiserer ham samtidig for at overdrive situationen ved grænsen mellem Mexico og USA for at sikre sig penge til at opfylde et valgløfte.
Forhandlingerne mellem parterne i Kongressen er gået helt i stå, og så sent som i går udvandrede præsidenten fra et møde med de demokratiske ledere og kaldte det "spild af tid".
Finansminister tager stadig afstedDen amerikanske præsident er her til aften dansk tid ankommet til byen McAllen i delstaten Texas for at inspicere dele af grænseovergangen til Mexico midt i det, han hævder, er en både humanitær og national sikkerhedskrise.
Allerede tidligere i dag åbnede præsidenten for et afbud til det økonomiske topmøde i Davos, hvor flere tusind af verdens politiske og økonomiske ledere samles for at diskutere økonomiske udfordringer og løsninger.
- Jeg har regnet med at deltage og tale til det internationale samfund i Davos.
Det er stadig planen, men fortsætter regeringen med at være lukket ned, så tager jeg ikke afsted, sagde han for få timer siden, inden han satte kursen mod McAllen.
Ifølge det amerikanske nyhedsmedie cnbc.
com er det stadig planen, at den amerikanske finansminister, Steven Mnuchin, sammen med en mindre delegation vil rejse til den tre dage lange økonomikonference i Schweiz.
Læs også:Korrespondent efter Trumps tale: Det er en krig om den offentlige meningFacebookTwitterKopier linkEmner:Donald Trump (politiker)|Nancy Pelosi (politiker)|USA|Økonomi|Repræsentanternes Hus




https://www.dr.dk/nyheder/regionale/fyn/vaerft-klager-efter-dyr-udbudsrunde-vi-sidder-med-en-traels-smag-i-munden

FynVærft klager efter dyr udbudsrunde: 'Vi sidder med en træls smag i munden'Jobi Værft A/S bød som den eneste på ombygning af miljøskibe.
Så aflyste styrelsen udbuddet.
De to indkøbte miljøskibe fra England har ligget parkeret i Svendborg Havn siden 2015.
Af Anne Mette Dam Thrane og Tonny Schnoor10.
jan.
2019 kl.
22.
06Bemærk: artiklen er mere end 30 dage gammelLæs opEn ombygning af to miljøovervågningsskibe, som siden 2015 har ligget oplagt i Svendborg Havn, er nu endt på Miljø- og Fødevareminister Jakob Ellemann-Jensens (V) skrivebord.
Kort før jul annullerede Miljøstyrelsen et udbud om ombygning af de to skibe, som kun Jobi Værft A/S i Strandby havde budt ind på at udføre.
Og den beslutning undrer værftsdirektør Jesper Faurholt Jensen.
- Vi har lagt et stort stykke arbejde i at prøve at opfylde de krav, der er stillet i udbudsmaterialet.
Det har været en lang proces.
Så det var nedslående at få sådan en meddelelse, siger han.
Skibene, som er købt i England, skal bruges til en opgave med at indsamle vandprøver i de danske farvande.
Men før skibene må bruges i Danmark, skal de bygges om.
Samtidig skal de leve op til de danske myndigheders krav om sikkerhed og arbejdsmiljø.
Dobbelt så dyrtSelv om fem værfter var prækvalificeret til at byde på opgaven, var det kun Jobi Værft A/S som aflevererede et bud på opgaven.
Tilbuddet lød på knap 20 millioner kroner, som er mere end dobbelt så dyrt, som den pris styrelsen havde budgetteret med.
Det er helt urimeligt at sætte et dansk værft i den situation her.
Medlem af Folketinget, Bjarne Laustsen (S)Inden det endelige tilbud blev afgivet, afholdt Jobi Værft A/S og Miljøstyrelsen et forhandlingsmøde, som ifølge værftsdirektøren i vid udstrækning koncentrerede sig om teknik, og om hvordan kravene til vægt og hastighed på skibene kunne opfyldes.
De to miljøskibe, som ligger i Svendborg Havn.
På mødet blev der ifølge direktør Jesper Faurholt Jensen spurgt ind til, om udbuddet kunne blive annulleret.
- Vi kan se, at vi er langt over den budgetterede pris.
'Er der nogen mulighed for, at man aflyser udbuddet, fordi så vil det jo være smart at melde det ud nu, inden vi lægger ekstra meget arbejde ned i det her?
', fortæller værftsdirektøren til DR, at han sagde til mødet.
Repræsentanterne for Miljøstyrelsen oplyste på mødet, ifølge værftsdirektøren, at selvom indikationsprisen er det dobbelte af budgetprisen ”så sidder vi her for, at vi skal videre med sagen”.
En bemærkning som Jesper Faurholt Jensen tolkede som en erkendelse af, at det ikke var muligt at gennemføre udbuddet til den oprindelige budgetpris.
Udbuddet aflysesVærftet blev af Miljøstyrelsen bedt om yderligere dokumentation for de valgte løsninger, som kostede værftet ekstra ressourcer.
Men på trods af forhandlingerne, som har ligget efter, at Miljøstyrelsen har kendt til værftets cirka pris, modtog Jobi Værft A/S i Strandby kort før jul meddelelsen om annullering af udbuddet fra Kammeradvokaten.
Det er Miljøstyrelsens vurdering, at prisen i Jobi's tilbud meget væsentligt overstiger den økonomiske ramme, der er til rådighed for opgaveløsningen, jf.
også den anslåede kontraktsum i udbudsbekendtgørelsen.
.
.
(.
.
.
).
.
.
Herefter meddeles, at udbuddet aflyses.
Uddrag af meddelelse fra Kammeradvokaten til Jobi Værft A/SKlage til ministerenDirektøren i Jobi Værft A/S mener, at Miljøstyrelsen på et tidligt tidspunkt var orienteret om, at prisen ville blive højere.
Han anerkender derfor ikke begrundelsen for annulleringen.
- Det svarer jo til, at man vil bygge et hus på 200 m2, men man har reelt kun budgetteret med et på 100 m2, så skal det jo gå galt, siger Jesper Faurholt Jensen og fortsætter:- Der er brugt rigtig mange penge og ressourcer på det.
Tirsdag den 8.
januar 2019 sendte den nordjyske værftsdirektør Jesper Faurholt Jensen og bestyrelsesformand for værftet, advokat Jens Stadum derfor en klage til miljø- og fødevareminister Jakob Ellemann-Jensen (V).
I brevet skrev de blandt andet:.
.
.
Miljøstyrelsens og dens rådgiveres håndtering af processen vedrørende den mulige ombygning af miljøskibene Sif og Frigg er så hårrejsende og grotesk, at jeg bliver nødt til at klage over den af Miljøstyrelsen tilrettelagte fremgangsmåde og proces, der fuldstændigt lader hånt om andres arbejde og engagement.
.
.
(.
.
.
)Se værftsdirektør Jesper Faurholt Jensen fortælle, hvordan han har oplevet sagen:Dårlig behandling af værftMedlem af Folketinget Bjarne Laustsen (S), som af flere omgange gennem de senere år, har spurgt ind til sagen om de to uvirksomme miljøskibe, mener, at værftet er blevet dårligt behandlet i sagen.
- Jobi Værft har handlet med åbne øjne, og det burde man også anerkende fra dem, som skulle træffe beslutningen om det her.
Det er helt urimeligt at sætte et dansk værft i den situation her, siger han.
DR Fyn har forsøgt at få en kommentar fra Miljø- og Fødevareministeren.
Han har endnu ikke haft lejlighed til at kigge på brevet og henviser til Miljøstyrelsen, som oplyser, at der snarest vil blive lavet et nyt udbud, hvor nogle af kravene fra det tidligere udbud er fjernet.
Læs også:Brugte miljøskibe kan ende som millionregning hos skatteborgerneFacebookTwitterKopier linkEmner:Bjarne Laustsen (politiker)|Jakob Ellemann-Jensen (politiker)|Miljøstyrelsen|Værftsindustri|England




https://www.dr.dk/nyheder/indland/nete-er-barn-af-en-anonym-donor-jeg-foeler-det-som-et-hul-i-sandheden-om-mig-selv

IndlandNete er barn af en anonym donor: Jeg føler det som et hul i sandheden om mig selvNete Eldrup mener, at det er et barns ret at vide, hvem ens biologiske forældre er.
Af Mette Richardt10.
jan.
2019 kl.
23.
27Bemærk: artiklen er mere end 30 dage gammelLæs op- Det er som om, han er en sort skikkelse med et kæmpe spørgmålstegn over sig.
Det er enormt frustrerende.
Jeg føler det som et hul, der kommer af, at jeg ikke kan få afdækket hele sandheden om mig selv.
Se Langt Fra BorgenSe 'Langt fra Borgen' torsdag på DR1 klokken 21.
55 eller her på DR TV.
Sådan lyder det fra Nete Eldrup, der er barn af en anonym donor og føler, der altid har manglet noget.
Hun mener, at det er et barns ret at vide, hvem ens biologiske forældre er.
Det var i mange år kun muligt at være anonym donor i Danmark, men i 2012 blev reglerne lavet om, og vi er det eneste land i EU, der tillader både åbne og anonyme sæd- og ægdonorer.
Anonym eller åben donorSelv om de tilhører samme politiske blok, så er der uenighed mellem Socialdemokratiet og SF om, hvorvidt det fortsat skal være tilladt at være anonym sæddonor.
De unge får problemer med deres egen identitet.
De har brug for at kende deres ophav.
Kirsten Normann Andersen (SF)SF's sundhedsordfører Kirsten Normann Andersen taler for donorbørnenes ret til at vide, hvor de kommer fra.
- Når vi vokser op og ikke ved, hvor vi kommer fra, så betyder det noget for unge mennesker at få den viden.
De unge får problemer med deres egen identitet.
De har brug for at kende deres ophav, siger Kirsten Normann Andersen i Langt fra Borgen på DR1.
Flemming Møller Mortensen er sundhedsordfører i Socialdemokratiet og vil gerne have, der bliver født flere børn og samtidig hjælpe dem, der ikke kan få børn.
Jeg tror, der er nogen, der ikke vil være donorer, hvis man ikke kunne være anonym.
Flemming Møller Mortensen (S)- Jeg synes, det er er god ordning.
Og spørgsmålet er, om man vil få færre børn, hvis der er fuld åbenhed.
Jeg tror, der er nogen, der ikke vil være donorer, hvis man ikke kunne være anonym, siger Flemming Møller Mortensen.
En anonym donor er en donor, barnet ikke vil kunne kontakte.
En anonym donor er dog ikke anonym i juridisk forstand, da man for eksempel får donorens uddannelse at vide.
At være åben donor betyder, at man har givet lov til, at et donorbarn kan tage kontakt, når barnet er blevet 18 år.
Men det betyder ikke, at man har nogle forpligtelser over for barnet.
I Sverige har det for eksempel siden 1985 ikke været tilladt at være anonym donor.
De fleste er åben donorDer er rigtig mange, der vælger at være åben donor.
Det tal er således 52 procent hos European Sperm Bank i København, hvor de har cirka 400 sæddonorer.
DONORTYPERAnonym: Her er donors identitet ukendt for donorbørnene og deres forældre.
Dog er oplysninger som højde, øjen- og hårfarve ofte tilgængelige.
Åben: Her har donor givet tilladelse til, at barnet, når det er fyldt 18 år, kan kontakte sædbanken og få oplyst donorens identitet.
Kendt: Her kender forælder og donor hinanden og aftaler, at donor skal være forælder til barnet – også rent juridisk.
Kilde: Sundheds- og Ældreministeriet.
De to politikere bliver i Langt fra Borgen bedt om at gætte, hvor mange der er åbne donorer - men de rammer helt ved siden af.
Kirsten Normann Andersen tror, tallet blot er 15 procent, mens Flemming Møller Mortensen gætter på 12 procent.
Kirsten Normann Andersen glæder sig over, at så mange er åbne, men vil gerne have de sidste anonyme donorer med.
Det kan dog betyde, at nogle fravælger at blive donor.
- Det er selvfølgelig ikke godt, hvis der bliver mindre sæd.
Men det er en god ide, at vi bliver ved med at snakke om, hvorfor det er vigtigt, at vi er åbne om det for barnets skyld, siger Kirsten Normann Andersen.
Flemming Møller Mortensen mener dog, det er vigtigt, at holde fast i anonymiteten.
- Det, ikke at kunne få børn, er den største kroniske sygdom blandt yngre voksne.
Derfor er det her et spørgsmål om at kunne hjælpe.
Det her er virkelig en hjælpende hånd til at få flere børn i verden, siger Flemming Møller Mortensen.
300-500 kroner for en sæddonationDet er en længere proces at få lov at blive sæddonor.
Kun fem ud af 100 lever op til kravene.
For at blive godkendt kræver det en ansøgning, interview, blodprøver og test af sædkvalitet.
Alle donorer bliver testet for blandt andet hiv, hepatitis og forskellige arvelige sygdomme.
Man kan tjene omkring 300-500 kroner for en donation.
At donere et æg er et større indgreb, her modtager man en kompensation på 7.
000 kroner.
Uanset om man vælger at være åben eller anonym donor, står der de samme detaljerede oplysninger, når man søger efter en donor.
Det er for eksempel højde, drøjde og øjenfarve.
Man kan søge, om det er en ekstrovert eller introvert donor, familiebaggrund og uddannelse og se et børnebillede, ligesom man kan få svar på, hvorfor donoren er donor, og hvad han gerne vil give videre.
Det endte med frustrationerFor donorbarnet Nete Eldrup er det især andre oplysninger end det rent faktuelle, hun gerne ville være i besiddelse af.
- Der er noget vanvittigt i, at man har halvdelen af ens dna fra den her mand og ikke har lov til at vide, hvad det er for noget.
Det er halvdelen af en selv.
- Det startede med, at jeg havde en nysgerrighed om, hvem min biologiske far var, men endte med en frustration over, at jeg ikke kunne få de oplysninger, siger Nete Eldrup.
- Men for mig handler det ikke om, hvad hans livret er, men om hvem han er som person, siger Nete EldrupHun synes, at anonym sæddonation skal afskaffes.
- Det er af hensyn til de donorbørn, der har et behov for at finde ud af, hvor de kommer fra, når de vokser op, siger hun.
Netes historie gør indtryk på de to politikere, men ændrer ikke ved deres holdninger.
- Emnet bliver ikke en del af regeringsgrundlaget.
Men det er en sag, vi vil holde hinanden op på.
Vi skal hjælpe børnene og de mange, der ikke kan få børn selv, siger Flemming Møller Mortensen.
Fra den 1.
januar 2018 er dobbeltdonation blevet tilladt i Danmark.
Det vil sige donation, hvor både æg og sæd kommer fra donor.
Dobbeltdonation kræver en særlig sundhedsfaglig begrundelse, og kun én donor må her være anonym.
FacebookTwitterKopier linkEmner:Flemming Møller Mortensen (politiker)|Kirsten Normann Andersen (politiker)|Socialdemokraterne|Barnløshed|København




https://www.dr.dk/mitliv/dennis-ville-goere-noget-godt-sig-selv-selvfoelgelig-kan-en-31-aarig-gaa-med-toupe

Coming up: Rynker og hårtabSe temaMit LivDennis ville gøre noget godt for sig selv: 'Selvfølgelig kan en 31-årig gå med toupé'Nyt hår på hovedet giver ham et kæmpe selvtillidsboost, men hvorfor betyder det så meget?
Af Palle Herløv (tekst og foto)10.
jan.
2019 kl.
19.
39Læs opDennis blev siddende i bilen i nogle minutter, da han efter knap to timer bag rattet kørte ind på en p-plads og slukkede motoren.
Klokken var lidt i otte en fredag morgen, og han var ankommet til nordjyske Aars.
- Jeg har aldrig kigget mig i bakspejlet så ofte, som jeg gjorde på den køretur.
Da jeg sad dér, tænkte jeg, om jeg lige skulle tage et sidste billede, før jeg gik ind i salonen.
En sidste snap til vennerne.
Oven på det her følte jeg, at der skulle ske noget nyt.
At jeg ville gøre noget godt for mig selv og få et selvtillidsboost.
Dennis Stampe Nielsen31-årige Dennis Stampe Nielsen fra Give har brudt et tabu.
Det kostede ham 6.
300 kroner, og det holder i bedste fald i et års tid.
Siden midten af november sidste år har han gået med toupé, som han hver morgen sætter på issen med dobbeltklæbende tape.
Om aftenen tager han den af igen, selv om han godt kan sove med den på.
Dennis blev skilt i september, og det var en hård omgang at komme igennem.
Særligt når man som ham har to børn med den kvinde, han ikke længere er sammen med.
- Oven på det her følte jeg, at der skulle ske noget nyt.
At jeg ville gøre noget godt for mig selv og få et selvtillidsboost.
Jeg har været tyndhåret i nogle år, og jeg har været træt af det i perioder og misundelig på jævnaldrende og ældre, der stadig har hår, men nu ligner jeg en hvilken som helst anden 31-årig, siger Dennis Stampe Nielsen.
I starten var Dennis bekymret for, om toupeen kunne blæse af eller komme til at sidde løs.
Det er ikke sket for ham endnu.
Håret bliver siddende, hvor det skal, til han løsner på tapen.
Det er ikke fordi, at han nu er fri på markedet og skal ud at score sig en ny kvinde.
Det her handler om ham selv og det billede, han ser, når han kigger sig i spejlet.
- Der er mange, der forbinder toupeer med noget, der blafrer på toppen af en gammel mands hoved, men vi er også unge, der bruger det.
Jeg sidestiller det med kvinder, der får silikone i brysterne eller løftet ballerne.
Det handler også for dem om selvtillid og selvsikkerhed.
Jeg er en mand, der gør noget ved mit udseende, og det er vel okay.
Coming up: Rynker og hårtabVi er sprøde og spændstige i 20'erne.
Men det er også her, de første rynker og hårtabet for nogle sætter ind.
Lever vi med det, eller tyr vi til botox, piller og ekstra hår?
Dennis mener ikke, han har hovedformen til at fjerne alt håret, og han kunne ikke forene sig med tanken om at være skaldet.
- En transplantation var for dyr, og jeg havde ikke lyst til at prøve med hverken piller, medicin eller cremer.
Toupeen her var et billigere og mere sikkert alternativ.
Uanset hvad er det her ikke en definitiv beslutning.
Nu får den en chance, og indtil videre er jeg meget tilfreds.
Dennis kontaktede en frisør i Aars, der selv bruger toupé.
En måneds tid senere fik han selv hår på igen efter nogle års fravær.
Toupeen rulles på enten forfra og bagud eller omvendt.
Det kræver lidt øvelse, før den sidder der i første forsøg.
Det gælder om at lave en usynlig overgang mellem falsk og ægte hår.
Dennis tager toupeen af, når han bader og sover.
Den skal vaskes i hånden to gange om ugen og ventes at holde i et års tid med hans måde at bruge den på.
Desuden skal tapen skiftes efter behov.
1 / 3Dennis kontaktede en frisør i Aars, der selv bruger toupé.
En måneds tid senere fik han selv hår på igen efter nogle års fravær.
1 / 3Toupeen rulles på enten forfra og bagud eller omvendt.
Det kræver lidt øvelse, før den sidder der i første forsøg.
Det gælder om at lave en usynlig overgang mellem falsk og ægte hår.
2 / 3Dennis tager toupeen af, når han bader og sover.
Den skal vaskes i hånden to gange om ugen og ventes at holde i et års tid med hans måde at bruge den på.
Desuden skal tapen skiftes efter behov.
3 / 3Skaldet under håretDR Mit Liv besøger Dennis i det hus, han lejer centralt i Give.
Her har han indrettet sig, så der er plads til ham og børnene, når de er hos ham.
På køkkenbordet står en papirpose fra frisøren med en såkaldt "startpakke".
Her er shampoo, en rulle dobbeltklæbende tape og en lille spray, der skal bruges til at løsne tapens lim fra issen, så håret kan tages af.
- Jeg har også investeret i en hårtørrer.
Det er første gang i mit liv, jeg ejer sådan én.
Det er i det hele taget nyt for mig at bruge tid foran spejlet om morgenen, nu da jeg har hår, der skal sidde ordentligt.
Dennis bruger en dobbeltklæbende tape til at holde toupeen på plads.
Dennis er barberet helt skaldet på toppen af hovedet, så tapen kan klæbe godt fast til huden.
Det klarede frisøren som det første den fredag morgen, og Dennis skal så selv holde det ved lige, ligesom kanten og hans tilbageværende rigtige hår skal klippes, så længden altid passer.
- Det var lidt underligt at sidde i stolen og vide, at nu forsvandt det hår, der var tilbage.
At jeg om et øjeblik ville have totalt måne.
Det føltes som timer, mens han kronragede mig med maskinen.
Shit, det var ubehageligt!
Da så toupeen kom på, havde jeg pludselig 30 centimeter hår ned foran øjnene for første gang i mit liv.
Det var helt surrealistisk at opleve.
Så var det bare med at bestemme sig for en længde.
Dennis skulle til en L.
O.
C.
-koncert dagen efter, og han valgte at sove med håret på.
- Jeg var nervøs for, at jeg ikke kunne finde ud af at tage den af og sætte den på igen, og ville den sidde ordentligt fast, hvis jeg begyndte at svede på toppen under koncerten?
Jeg endte med alligevel at tage den af om lørdagen, og det tog heldigvis kun nogle få sekunder at sætte den på plads igen.
Det gælder bare om at få kanterne til at passe - så ruller man den på.
Dennis har for første gang i sit liv købt en hårtørrer, som han bruger hver morgen.
Apparatet af mærket Remington stod ham i 130 kroner i den lokale Matas.
Dennis har for første gang i sit liv købt en hårtørrer, som han bruger hver morgen.
Apparatet af mærket Remington stod ham i 130 kroner i den lokale Matas.
Made in China med hår fra SkandinavienToupeen er fremstillet i Kina og sammensat af hår fra mennesker i Skandinavien, så det matcher Dennis’ egen danske leverpostejsfarve.
Hårene er sirligt og perfekt placeret i en skal af silikone.
Før og efter.
Dennis var tyndhåret og helt skaldet på toppen af issen.
Efter 30 minutter i stolen hos frisør Ertmann & VP i Aars var hans udseende totalt forandret.
Privatfotos.
- Hvordan føles det at have den på?
- Det føles godt.
Jeg kan ikke mærke den.
Jeg havde en idé om, at jeg ville kunne mærke tapen rive i huden, hvis toupeen bevæger sig, men det er ikke tilfældet.
Den største forskel er, at jeg ikke længere fryser hovedet.
- Hvad med selvtilliden?
- Den er klart bedre.
Tidligere følte jeg, at andre kiggede på mig og tænkte, at jeg var grim og tyndhåret.
Det var det samme blik, som hvis man render rundt med en stor bums i panden, som andre har svært ved ikke at fokusere på.
Jeg ved godt, at det ikke nødvendigvis var sådan, men det påvirkede mig en del, og det var ubehageligt at have det sådan.
Det lå altid i underbevidstheden, og det blev kun værre med tiden.
Sådan har jeg det ikke længere.
Nu kigger de på mig og ser en helt almindelig, ung mand med hår ligesom alle andre.
- Hvordan har dine venner og familie reageret?
- De synes, det klæder mig at have hår igen, og de har stor respekt for min beslutning om at gøre noget ved skaldetheden og tale åbent om det.
Mange siger, at de aldrig før har mødt en 31-årig med toupé, men det kan de jo sagtens have gjort uden at vide det.
- Vil du selv have svært ved at fortælle det, hvis du møder en ny kvinde?
- Det tror jeg ikke.
Jeg hiver den nok ikke af på første date, men hun skal jo kunne acceptere den, ligesom hun skal acceptere, at jeg har børn.
Begge dele er en del af mig nu.
FacebookTwitterKopier linkEmner:Liam O'Connor (musiker)|Give|Kina|Jylland|Aars




https://www.dr.dk/nyheder/politik/laes-svarene-marlene-var-prostitueret-i-35-aar-sofie-er-stadig-i-branchen-saadan






https://www.dr.dk/nyheder/regionale/nordjylland/new-york-times-aalborg-er-det-ottende-mest-interessante-sted-besoege-i

NordjyllandNew York Times: Aalborg er det ottende mest interessante sted at besøge i 2019Aalborg mænger sig med byer som München og Calgary på liste over rejseanbefalinger.
Musikkens hus, der er nævnt som en af de Aalborgensiske seværdigheder, blev indviet i 2014 og har i de efterfølgende år blandt andet dannet ramme om DGI's Landsstævne og uddelingen af Kronprinseparrets priser.
Af Frederik Holst10.
jan.
2019 kl.
20.
18Bemærk: artiklen er mere end 30 dage gammelLæs opNår New York Times’ læsere ruller ned over mediets liste med 52 rejseanbefalinger til destinationer i 2019, vil de på ottendepladsen støde på den nordjyske hovedstad, Aalborg.
Det betyder, at Aalborg placerer sig mellem Setouchi Islands i Japan på syvende pladsen og Azorerne på niendepladsen.
Det bringer også Aalborg i selskab med blandt andet Las Vegas, Perth og New York, der alle tre placerer sig længere nede på listen i forhold til Aalborg.
Byen ved den mægtige LimfjordI forbindelse med placeringen skriver New York Times:"Engang sejlede Vikingernes langskibe igennem Aalborgs mægtige Limfjord.
I dag er byen i gang med at gøre sit mest berømte naturlige varemærke kunstnerisk.
Nyskabende bygninger skyder op langs fjorden, heriblandt Utzon Centret, der er designet af Jørn Utzon, som også har designet operahuset i Sydney".
Man bør se den inspirerende udstilling om nordisk arkitektur i Utzon Center, lyder anbefalingen.
 Turister skal også prøve at tage en tur over Kulturbroen, hvor det er muligt at cykle.
 Og så anbefales det også at tage en dukkert i Vestre Fjordpark friluftsbad.
 Til september bør turen gå til kulturcenteret Nordkraft, hvor der er særlig mange arrangementer.
 Endelig anbefales Musikkens Hus på Aalborgs Havnefront varmt.
Det er tegnet af arkitekten Jørn Utzon, som også har tegnet operahuset i Sydney.
1 / 5Man bør se den inspirerende udstilling om nordisk arkitektur i Utzon Center, lyder anbefalingen.
1 / 5Turister skal også prøve at tage en tur over Kulturbroen, hvor det er muligt at cykle.
2 / 5Og så anbefales det også at tage en dukkert i Vestre Fjordpark friluftsbad.
3 / 5Til september bør turen gå til kulturcenteret Nordkraft, hvor der er særlig mange arrangementer.
4 / 5Endelig anbefales Musikkens Hus på Aalborgs Havnefront varmt.
Det er tegnet af arkitekten Jørn Utzon, som også har tegnet operahuset i Sydney.
5 / 5I anbefalingen fremhæver New York Times Utzon Centret, Musikkens hus, kulturhuset Nordkraft og den gamle spritfabrik, der henover de næste to år udvikles til kunst- og kulturcenter.
Direktøren for Visit Aalborg Rasmus Jerver er begejstret over den fine placering.
- Det er fantastisk.
Når man kender byen, og er vant til at markedsføre den, så kan man godt forstå det.
Så når der kommer nogen udefra og bekræfter os i, at det vi selv går og tror og føler, også er den oplevelse, de har – så bliver man glad i låget.
Direktøren er også ekstra stolt, fordi hverken Visitaalborg eller Aalborg Kommune har arbejdet for at få Aalborg nævnt på listen.
Et cool hoodForfatter og foredragsholder Karen Marie Lillelund, der kommer fra Aalborg og opholder sig i New York i store dele af tiden, er også stolt over placeringen.
Og en smule overrasket.
- Nu er jeg nok lidt ”biased”, men jeg synes, at Aalborg har noget særligt.
Det kan godt minde om en bydel i New York.
Aalborg er lille, så virker det som et cool hood, et hyggeligt neighbourhood.
Placeringen gør mig stolt, og jeg kommer da helt sikkert til at sige 'Hello, i'm from Aalborg'.
Karen Marie Lillelund fremhæver udviklingen af byens visuelle udtryk, som noget af det, der gør, at Aalborg minder lidt om New York.
- Da jeg på et tidspunkt løb en tur ved havnefronten, var jeg ret fascineret af, hvordan folk brugte den.
Jeg synes lidt, at det mindede om, hvordan de i New York har lavet havneparken på vestsiden af Manhattan ud til Hudsonfloden.
Med placeringen på listen er Aalborg den højeste placerede danske by i de senere år.
Senest var det Aarhus, der placerede sig på en 13.
plads i 2016.
FacebookTwitterKopier linkEmner:Aalborg|Jørn Utzon (arkitekt)|New York|New York Times|Arkitektur




https://www.dr.dk/nyheder/kultur/i-dag-fejres-han-verden-over-legendarisk-tegneserie-helt-er-faktisk-naesten-dansker

TroldspejletSe temaKulturI dag fejres han verden over: Legendarisk tegneserie-helt er faktisk (næsten) danskerTegneserie-ikonet Tintin fylder 90 år – og var måske i virkeligheden baseret på en dansker.
© Forlaget Cobolt og ScanpixAf Jakob Stegelmann / Troldspejlet10.
jan.
2019 kl.
18.
30Læs opFor 90 år siden debuterede en ny belgisk tegneseriehelt.
Den unge tegner, der kaldte sig Hergé, havde næppe regnet med, at den lille fyr skulle blive et internationalt kendt ikon, men det blev Tintin.
Og ud over at være en handlekraftig reporter, der aldrig skriver, men altid optrevler komplotter og løser mysterier, blev han også selve tegneseriens redningsmand.
Man kan nærmest sige, at Tintin med sin indsats gav os lov til at læse i tegneserier.
Da jeg som otteårig i 1966 fik mit første Tintin-album, 'Den Mystiske Stjerne', som var udkommet fem år før, var det netop dette albums tegnemæssige og litterære kvaliteter, der forpurrede omverdenens had til tegneserier.
TroldspejletJakob Stegelmann og hans redaktion rapporterer løbende fra tegneseriernes, filmens, gamingens og superheltenes forunderlige verden i programmet, der for de flestes vedkommende ikke behøver introduktion.
Ud over tv-programmet på DR Ultra - og den nye DR-podcast - giver Troldspejlet dig også løbende nyheder, video og anbefalinger på dr.
dk.
Brændte tegneserier af frygt for deres skadelige virkningTegneserier var den tids computerspil.
Pædagoger, politikere og debattører havde gjort dem til tidens svøbe, som de mente bragte ungdommen i fordærv.
I bogen 'Opdragelse til terror' fik man ligefrem at vide, at tegneserier nærmest var den direkte vej til menneskehedens undergang.
Folk brændte tegneserier af frygt for deres skadelige virkning.
Men ikke Tintin.
Når man læste Tintin, blev man beriget.
Tintin blev omtalt på kultursiderne i aviserne, og Tintin-beundringen trak mere med sig.
Tintin blev spydspids for anerkendelsen af tegneserier som en kunstart.
Den belgiske tegner Hergé med sin elskede figur, den eventyrlystne Tintin.
Der gik dog 20 år fra Tintins debut, til han kunne læses i Danmark, og det første album kom så sent som i 1960.
Da var han allerede en stor stjerne i Belgien og Frankrig.
Det blev han også i Danmark, og det blev et nært forhold.
- Danmark er uden tvivl det land i verden, der har haft flest betydningsfulde og afgørende relationer til Hergé og Tintin uden for det naturlige hjemmemarked, skrev den danske forlagschef og Tintin-kender Carsten Søndergaard for nylig, da han lavede en imponerende oversigt over alt det, Danmark og Tintin har sammen.
Imidlertid er det måske ikke så mange mennesker, der ved, at Hergé kan være blevet inspireret til sin verdensomrejsende hovedperson af noget, som fandt sted i København i 1928.
Dronning MargretheTintin er nok danskerForbindelsen til Danmark begynder nemlig endnu før, Tintin er født.
Nylig forskning har påpeget et interessant sammenfald mellem Tintins debut i 1929 og skuespilleren Palle Hulds jordomrejse som 15-årig i 1928.
Han havde vundet rejsen i en konkurrence i Politiken, og den blev publiceret vidt og bredt – også i Belgien, hvor Hergé med stor sandsynlighed har læst om den – og om den ungdommelige eventyrer, der tilmed lignede Tintin i både udseende og beklædning.
Hulds spændende oplevelser blandt fremmede folkeslag var en stor begivenhed, og Tintins rejser ligner.
Så Tintin er nok dansker.
Hergé, der døde i 1983, har aldrig selv sagt det, men som Carsten Søndergaard skriver: 'Det forekommer meget sandsynligt'.
Tintin-merchandise er stadig populært.
Her ses nogle figurer fra museumsbutikken i Hergé Museum i den belgiske by Louvain-La-Neuve.
Og han får opbakning af dronning Margrethe, der i 2017 i en tale til det belgiske kongepar sagde:- Ingen kan tale om belgisk bidrag til kunst og kultur uden at erindre Hergé.
Imidlertid er der måske ikke så mange mennesker, der ved, at Hergé kan være blevet inspireret til sin verdensomrejsende hovedperson af noget, som fandt sted i København i 1928.
Det er sjældent, at tegneserier nævnes i officielle taler, men så stor er den danske kærlighed til Tintin, at dronningen tog skridtet.
Måske også fordi hendes sønner er erklærede Tintin-fans – og som gave fik signerede albummer sendt fra Hergé i 1976, da de endnu var små drenge.
Kronprins Frederik kvitterede ved at foretage den officielle åbning af Hergé-udstilling på Brandts i maj 2018.
Masser af danske Tintin-forbindelserDet vrimler faktisk med danske forbindelser til Tintin og hans skaber – forbindelser, som viser, hvor stor plads i vore hjerter, Tintin og hans venner har.
Her er et par:Da Gasolin' skulle udsende deres første album i 1971, bad de om lov til at bruge en tegning fra Tintin-albummet 'De syv krystalkugler' – og det fik de lov til.
De brugte dog ikke det Gasolin-logo, som Hergé havde indtegnet på billedet.
Kræsne unge herrer!
Den første dokumentarfilm om Hergé er dansk.
Anders Østergaards 'Tintin og mig' genskaber et interview med Hergé og fortæller samtidig hele historien om Tintin.
Den blev belønnet med en Bodil-pris i 2004.
Skibet Enhjørningen fra 'Enhjørningens hemmelighed' ligner et dansk orlogsskib med samme navn – hvorfor den danske forlægger i 1971 overrakte Hergé en model af dette legendariske skib.
Og i 1992 blev en dansk tegneseriebutik opkaldt efter et Tintin-album: Faraos Cigarer i København og Lyngby findes stadig, både som mekka for tegneserielæsere, rollespillere og fantasy-fans.
Her ses nogle af de populære Tintin-album.
Faktisk findes der en dansk butik, der har taget navn efter 'Faraos Cigarer'.
(© Forlaget Cobolt og Scanpix)Erotiske malerier og andre kontroverserMen når man er så kendt og elsket som Tintin, kan det også afføde debat og konflikt.
I 1997 sagsøgte oversætteren Jørgen Sonnergaard forlaget Carlsen.
Han mente, at hans oversættelser var så geniale, at de var årsag til seriens succes i Danmark.
Det kunne dog ikke bevises, og han tabte sagen ved alle domstole - men den affødte en voldsom debat.
Oversættelsen skabte igen ballade, da alle album blev genoversat i 2005.
Især slagsmålet om, hvorvidt den irriterende forsikringssælger Max Bjævermose skulle bevare sit navn.
Den danske kunstner Ole Ahlberg blev i 2003 sagsøgt for at bruge Tintin i erotiske malerier.
Men Tintins ejere tabte sagen, da domstolen anså dem for at være parodiske og derfor ikke en krænkelse af ophavsretten.
Albummet 'Tintin i Congo' har konstant affødt debat, fordi det fremstiller afrikanerne meget karikeret – det er tegnet i 1930 og afspejler den tids opfattelse af Afrika og dets indbyggere.
Men det er alligevel blevet genudgivet mange gange – blandt andet på opfordring fra Tintin-fans i Congo, som elsker det, fordi det i deres øjne fremstiller europæerne som latterlige.
Læs også:5 danske tegneserier alle bør læse - ifølge Jakob StegelmannI Congo er der også Tintin-fans.
Her ses en mand i gang med at sælge figurer og andre ting inspireret af Tintin-universet på gaden i Congos hovedstad Kinshasa.
FacebookTwitterKopier linkEmner:København|Litteratur|Gasolin|Belgien|Forlaget Carlsen




https://www.dr.dk/sporten/haandbold/vm-herrer/kampen-paa-1-min-korea-bliver-skilt-ad-tyskland-aabner-vm-med-storsejr

VM herrerKAMPEN PÅ 1 MIN Korea bliver skilt ad: Tyskland åbner VM med storsejrKorea blev besejret 30-19, da Tyskland torsdag åbnede håndbold-VM med en overbevisende sejr på hjemmebane.
10.
jan.
2019 kl.
20.
19 | opdateret 10.
jan.
2019 kl.
22.
18Bemærk: artiklen er mere end 30 dage gammelLæs opDet tyske herrelandshold kunne næppe have drømt om en bedre start, da holdet torsdag på hjemmebane i Berlin indledte VM i håndbold med en storsejr på hele 30-19 over Korea.
Tyskland, der sammen med Danmark er vært for slutrunden, ligger sig dermed i toppen af gruppe A med to point.
Læs også:Kort før VM: Det fælles Korea-hold er blevet vennerSelv om det var Tyskland og Korea, der mødtes i torsdagens åbningskamp, var der også dansk islæt på banen i form af de to dommere Mads Hansen og Martin Gjeding.
Netop Hansen var i fokus, da han efter cirka ti minutters spil sendte Dongmyung Kim op på tribunen med et direkte rødt kort.
Læs også:Nikolaj Jacobsen presses fra alle sider: 'Bægeret er fyldt op'Korea, der til VM har fire nordkoreanere på holdet, kæmpede godt i kampens indledning, mens energien var til det.
Efter et kvarter stod der 8-6 i tysk favør, men derfra blev det hele mere ensidigt.
Ved pausen var Tysklands føring udbygget til 17-10, og hjemmeholdet var i fuld kontrol.
I anden halvleg fortsatte tendenserne fra første.
Tyskland dominerede kampen fuldstændig og kom længere og længere foran.
Med et kvarter tilbage var der 13 mål mellem de to hold, og der var efterhånden ingen tvivl om kampens udfald.
Der var ganske enkelt klasseforskel.
Læs også:Dansk keeper før Chile-kamp: 'Sejren er ikke til diskussion'Der satte tyskerne også spillet en smule på autopilot, så Korea til sidst kunne pynte på resultatet.
Uwe Gensheimer blev kampens topscorer med syv mål.
Tyskland møder lørdag Brasilien i holdets næste kamp ved VM.
Korea skal forsøge at revanchere det store nederlag i torsdagens kamp mod Rusland lørdag.
/ritzau/FacebookTwitterKopier linkEmner:Tyskland|Berlin|Brasilien|Rusland




https://www.dr.dk/sporten/haandbold/vm-herrer/minut-minut-danmark-aabner-med-vm-storsejr






https://www.dr.dk/sporten/haandbold/vm-herrer/nikolaj-jacobsen-presses-fra-alle-sider-baegeret-er-fyldt-op

VM herrerNikolaj Jacobsen presses fra alle sider: 'Bægeret er fyldt op'Kom bag facaden på den danske landstræner Nikolaj Jacobsen, der kæmper med to krævende jobs.
Af Michael Sten Jensen i Lyon10.
jan.
2019 kl.
17.
58Bemærk: artiklen er mere end 30 dage gammelLæs opDR Sporten har fulgt den danske landstræner Nikolaj Jacobsen i den tyske klub Rhein Neckar-Löwen.
Pressede kampprogrammer og nye håndboldhaller sluger dagligt de fleste vågne timer for den dobbeltjobbende træner.
Læs også:Tryllemusen fra Ostseehalle støber stadig kuglerneLandstræneren fortæller om det svære i at finde en balance mellem at være familiefar, klub- og landstræner.
Bægeret har forlængst nået det punkt, hvor tingene flyder over.
Du kan se hele minidokumentaren 'Nikolaj Jacobsen - et presset legebarn på dobbeltjob' ved at følge linket herunder.
SE HER:Nikolaj Jacobsen - et presset legebarn på dobbeltjob | DRTVFacebookTwitterKopier linkEmner:Nikolaj Jacobsen (håndboldtræner)|Rhein-Neckar Löwen




https://www.dr.dk/nyheder/regionale/syd/skole-er-fri-skimmelsvamp-elever-og-laerere-bliver-bare-stadig-syge

Syd- og SønderjyllandSkole er fri for skimmelsvamp: 'Elever og lærere bliver bare stadig syge'Mandag rykker embedslægen ind og afgør om elever og lærere skal ud.
Sønder Otting Skole i Haderslev er fri for skimmelsvamp, men elever og lærere bliver muligvis rykket i barakker alligevel.
 DR)Af Louise Mandrup (interview) og Anne Marie Lindholm10.
jan.
2019 kl.
17.
47 | opdateret 10.
jan.
2019 kl.
18.
05Bemærk: artiklen er mere end 30 dage gammelLæs opBrintoverilte-udrensninger for at slippe af med skimmelsvamp på Sønder Otting Skole i Haderslev ser ud til at have hjulpet.
Mængden af skimmelsvamp ligger nemlig ikke længere over de tilladte værdier.
Det viser de seneste målinger, der er foretaget på skolen.
I løbet af juleferien har teknikere fra Rambøll udført brintoverilte-rensninger for at dræbe alt biologisk liv og sporer samt gennemført en grundig rengøring i flere af lokalerne på skolen, efter der for anden gang var fundet skimmelsvamp i bygningerne.
Embedslægen er tilkaldtMen trods den positive måling er skolechef i Haderslev Kommune, Rasmus Andreasen, stadig bekymret.
- Vi har bare stadig ansatte og elever, der udviser symptomer.
Det er vi nødt til at forholde os til, siger han.
Skolen har derfor valgt at involvere embedslægen i sagen, og indtil videre fortsætter elever og lærere undervisningen i skolens lokaler.
Og den beslutning bekymrer Søren Axelgaard, der har en søn på skolen.
- Det er at spille hasard med elever og læreres helbred.
Man ved jo, at de har symptomer, så jeg synes, at man skal reagere omgående.
Han mener, at undervisningen for en sikkerheds skyld bør rykkes ud i de barakker, der står klar til at huse eleverne, som de gjorde under sidste års renovering.
Dem var Henrik Rønnow (S), der er formand for børne- og familieudvalget i kommunen, også klar til at tage i brug med det samme.
- Embedslægen har lovet at rydde sit skrivebord på mandag, og hvis embedslægen siger, at vi kan blive på skolen, vil jeg selvfølgelig lytte til det.
Men ellers synes jeg, at vi hurtigst muligt skal rykke i pavillonerne igen.
Nyrenoveret skole ramt af skimmelsvampI 2017 blev dele af skolen lukket ned på grund af massive problemer med skimmelsvamp, der gjorde både lærere og elever alvorligt syge.
Sidste år brugte Haderslev Kommune i alt 18 millioner kroner på renovering af skolens bygninger og genhusning af skolens ældste elever.
I efteråret rykkede elever og lærere ind i de nyrenoverede lokaler på Sønder Otting Skole, men kort efter døjede flere lærer og børn igen med hoste, kløe, udslæt og hovedpine.
Både forældre og undervisere på skolen har udtrykt stor bekymring over, at skulle undervise i lokaler, som gør både børn og voksne syge.
Artiklen er opdateret med en kommentar fra Søren Axelgaard, der har en søn på Sønder Otting Skole.
FacebookTwitterKopier linkEmner:Henrik Rønnow (politiker)|Socialdemokraterne|Uddannelse|Haderslev Kommune|Haderslev




https://www.dr.dk/sporten/haandbold/laes-svarene-her-drs-eksperts-forventninger-til-danmark-ved-vm-i-haandbold






https://www.dr.dk/nyheder/indland/webdok-naar-ventetiden-bliver-ubaerlig-julie-christine-og-rie-frygter-miste-deres






https://www.dr.dk/nyheder/indland/fra-sovevaerelse-til-safe-room-velhavere-sikrer-sig-selv-og-familien

IndlandFra soveværelse til 'safe room': Velhavere sikrer sig selv og familienMilliardærer benytter sig blandt andet af såkaldte 'safe rooms'.
Ifølge blandt andre tidligere PET-chef Jakob Scharf har danske velhavere et øget fokus på sikkerhed.
Af Emil Søndergård Ingvorsen og Mads Korsager Nielsen10.
jan.
2019 kl.
17.
37Bemærk: artiklen er mere end 30 dage gammelLæs opDer er kommet en større og større fokus på sikkerhed for Danmarks rigeste de seneste år.
Det vurderer tre danske sikkerhedsfirmaer over for DR Nyheder, efter at det i går kom frem, at den norske milliardærhustru Anne-Elisabeth Falkevik Hagen har været bortført de seneste 10 uger.
Norsk milliardærhustru bortførtAnne-Elisabeth Falkevik Hagen forsvandt fra Hagen-ægteparrets hus i Lørenskog få kilometer øst for Oslo 31.
oktober sidste år og har nu været savnet i 70 dage.
Norsk politi efterforsker sagen som en kidnapning.
Tom Hagen kom efter bortførelsen hjem til en seddel fra kidnapperne, hvor de krævede ni millioner euro i kryptovalutaen Monero for at frigive kvinden.
Det svarer til over 67 millioner kroner.
Ifølge politiet har der ikke været livstegn fra kvinden, siden hun forsvandt.
- Der er mange, som har fået en forståelse for, at når de bliver eksponeret som meget velhavende, at de så er nødsaget til at tage deres egen og deres families sikkerhed anderledes alvorligt.
- Det gælder både dem, som i generationer er blevet knyttet til virksomheder, der har store formuer, men også nogen, som senere er kommet til store formuer, siger den tidligere PET-chef Jakob Scharf, der er indehaver af sikkerhedsfirmaet Certa Intelligence & Security.
Anders Larsen, der er direktør i Security Service, bekræfter tendensen.
Han fortæller, at de mest velhavende danskere gik i gang med at optimere deres sikkerhed for flere år siden.
Soveværelset laves om til 'safe room'Og i modsætning til Jakob Scharf vil han gerne løfte lidt af sløret for, hvilke løsninger landets rigeste efterspørger.
- Som sikkerhedsfirma sælger man en tryghed.
De, der har råd til det, vælger at sørge for, at det er fuldstændig på plads - uden at skele til prisen.
Det kan være meget omfattende.
- De fleste begynder med at sikre bygningen, hvor eksempelvist soveværelset laves om til et ‘safe room’, hvor man kan barrikadere sig.
Næste skridt er måske at tage sikkerhedsfolk med på forretningsrejser.
Det er kun de færreste - måske top 10 af de mest rige - der har sikkerhedsfolk konstant.
Hvad er et ‘safe room’?
Et safe room - på dansk sikkerhedsrum eller sikringsrum - er et forstærket og aflåseligt lokale i en privat bolig eller virksomhed, hvor truede personer kan søge skjul eller beskyttelse i tilfælde af trusler eller angreb.
I dansk kontekst er et sikkerhedsrum som oftest et eksisterende rum eller lokale, hvor forstærkede døre eller vinduer umuliggør uønsket indtrængen.
Sikkerhedsrum har som oftest kommunikationsudstyr, så man i tilfælde af nød kan tilkalde hjælp.
Da tegneren Kurt Westergaard blev angrebet i sit hjem i 2010 søgte han tilflugt på toilettet, som Politiets Efterretningstjeneste havde forstærket som sikringsrum.
Christian Ranum Spohr, der er direktør i sikkerhedsfirmaet Eagle Shark, uddyber behovet for sikkerhedsløsninger til de rigeste i samfundet:- Vi oplever en øget efterspørgsel efter risikovurderinger, hvor vi gennemgår blandt andet sociale medier og identificerer sårbarheder.
Jeg fornemmer ikke, at danskere er blevet mere truet nu, men man skal være bevidst om, at vi med vores lave niveau af sikkerhed kan opleves som bløde mål for kriminelle, siger han og fortsætter:- Har man milliarder i banken, så er man i risikozonen.
Et sikkerhedsrum er en dyr løsning.
Men det er samtidig en relativt behagelig løsning at iværksætte, fordi den i modsætning til personbeskyttelsen ikke griber så meget ind i dagligdagen.
Flere af landets rige har været fareDer har ikke været sager herhjemme, som er 100 procent sammenlignelige.
Men det betyder ikke, at landets rigeste ikke har været udsat for særdeles farlige situationer.
I 2015 blev et af Danmarks rigeste ægtepar, Coloplast-milliardæren Niels Peter Louis-Hansen og hans kone, udsat for at brutalt hjemmerøveri i deres hjem i Vedbæk.
Ægteparret blev bagbundet, og Niels Peter Louis-Hansen blev truet med en pistol og herefter tvunget til at overføre to millioner kroner til hjemmerøveren.
Gerningsmanden blev senere anholdt og straffet med flere år i fængsel.
Konstant vagtbeskyttelse er omstændigt og meget, meget dyrt.
Desuden kan en dansk vagt, bevæbnet med en lommelygte, i sidste ende ikke stille meget op mod bevæbnede kriminelle.
Det kan være en falsk tryghed.
Anders Larsen, Security ServiceStifteren af tøjmærket Bestseller, milliardæren Troels Holch Povlsen, har også haft flere sager tæt inde på livet.
I 1998 blev han udsat for gentagne trusler fra en gerningsmand, der forlangte 12 millioner kroner for at holde sig væk.
Også her er en gerningsmand anholdt.
Det kunne have gået endnu mere galt for milliardæren i 2003, da indiske gerningsmænd kidnappede en ung dansker, som, de troede, var Holch Povlsens søn.
Det var dog ikke en af hans to sønner, men en ven af familien.
Efter kidnapningen fortalte Troels Holch Povlsen til Ekstra Bladet om den frygt, han levede med hver eneste dag.
- Vi er konstant bange for, at vores børn bliver kidnappet.
Og det har selvfølgelig gjort mig og min familie mere opmærksom på risikoen for pengeafpresning, sagde han.
Flere ting man skal være opmærksom påJakob Scharf fra Certa Intelligence & Security fortæller da også, at truslen mod rige danskere ikke er ny.
Der er dog gradvist flere og flere ting, man skal være opmærksom på i forhold til sin egen og familiens sikkerhed.
Blandt andet har medierne større og større fokus på de rige.
Og så skaber særligt digitaliseringen nye udfordringer, vurderer sikkerhedseksperten,- Det betyder, at der er nogle oplysninger tilgængelige, som ikke har været det tidligere.
Hele digitaliseringen af vores samfund indebærer, at du kan finde mange oplysninger om private boliger, som du for eksempel også kan komme meget tæt på ved hjælp af Google Maps.
Det er en ny sårbarhed, som man er nødt til at være opmærksom på, siger Jakob Scharf, der fortæller, at det er noget, som de rådgiver deres kunder om.
Er livvagter er en god idé?
I sidste ende er det den enkelte familie, der bestemmer, hvor langt de vil gå med deres sikkerhed.
Ifølge Jakob Scharf er det altid en konkret afvejning, for man skal nemlig stadig have en dagligdag til at fungere.
- Man kan ikke fuldstændig barrikadere sig bag store mure med vagter.
Det handler om, at man skal have et almindeligt liv og en dagligdag, men hvor der er taget højde for, at der kan være nogle særlige risici.
En af de mest vidtrækkende sikkerhedsforanstaltninger, man kan tage, er vagter ved dit hjem eller personlige livvagter.
Både Jakob Scharf og Anders Larsen fra Security Service vurderer, at man skal være meget varsom med at benytte den løsning.
- Konstant vagtbeskyttelse er omstændigt og meget, meget dyrt.
Desuden kan en dansk vagt, bevæbnet med en lommelygte, i sidste ende ikke stille meget op mod bevæbnede kriminelle.
Det kan være en falsk tryghed, siger Anders Larsen og fortsætter:- Vi anbefaler som oftest at indrette et safe room.
Det koster måske 200.
000-300.
000 kroner - nogle går skridtet videre og indretter deres hjem som Fort Knox - men det er på den lange bane stadig langt billigere end fysiske vagter.
Spektakulære kidnapningssager•Jørn Rausing: Blekinggadebanden havde i 1985 udset sig Tetrapak-milliardæren Gad Rausings, søn Jørn Rausing, som kidnapningsmål.
Planen var at bortføre Rausing i hjemmet i Stockholm, køre ham til Norge og afkræve 25 millioner dollar i løsesum.
•Banden fik dog kolde fødder få timer før kidnapningen og droppede det.
Alle medlemmer blev senere idømt ti års fængsel for en lang række af forbrydelser, herunder kidnapningsplanerne.
•Modellen Chloe Ayling: Den 20-årige britiske model Chloe Ayling blev i august 2017 kidnappet i Milano af en en polsk mand, som udgav sig for at ville lave et fotoshoot med hende.
•Her blev hun dopet med ketamin, lagt i håndjern og placeret i en pose.
Den polske kidnappers plan var at bortauktionere hende som sexslave, hvis ikke han modtog 1,9 millioner kroner i kryptovaluta.
Han blev arresteret af politiet, da han tog hende med til den britiske ambassade.
•Ulrika Bidegård: I 1993 blev den svenske olympiske rytter Ulrika Bidegård kidnappet af en svensk tømrer ved navn Lars Nilsson, der arbejdede på familien Bidegårds hjem.
•Nilsson krævede 3,4 millioner kroner i løsesum, men han blev hurtigt arresteret af det svenske politi, efter at han havde brugt Bidegårds kreditkort.
•Madeleine McCann: 3.
maj 2007 forsvandt den fire år gamle britiske pige Madeleine McCann fra en feriebolig i Praia da Luz i Algarve-regionen i det sydlige Portugal.
Flere har siden været mistænkt, herunder briten Robert Murat samt en russisk mand.
•Den 6.
september 2007 politiet valgte politiet at mistænke først Madeleines mor, Kate McCann, og senere Madeleines far, Gerry McCann.
Madeleine er endnu ikke fundet, og dermed ved politiet endnu ikke, hvorvidt der var tale om en kidnapning.
•Natascha Kampusch: Den tiårige Natascha Kampusch blev i 1998 bortført på vej til skole i Wien i Østrig.
•Hun blev holdt fanget i en kælder på fem kvadratmeter og misbrugt af bortføreren Wolfgang Priklopil.
•Over de næste otte år blev Kampusch behandlet som en slave, voldtaget og tævet af Priklopil.
I 2006, da hun var 18, lykkedes det hende at flygte.
Bortføreren begik selvmord.
•Kilde: RitzauFacebookTwitterKopier linkEmner:Kriminalitet|Certa Intelligence and Security|Sikringsbranchen|Storbritannien|Portugal




https://www.dr.dk/nyheder/indland/ida-er-en-af-landets-bedste-sosu-assistenter-folk-tror-vi-bare-toerrer-roev-paa-de

IndlandIda er en af landets bedste sosu-assistenter: 'Folk tror, vi bare tørrer røv på de ældre'25-årige Ida Kaalund går meget op i sit fag, men synes der er et negativt blik på det.
25-årige Ida Kaalund vandt sidste år DM i Skills og kan nu kalde sig Danmarks bedste sosu-assistent.
(© PRIVATFOTO)Af Malene Koops Grønborg10.
jan.
2019 kl.
17.
17Bemærk: artiklen er mere end 30 dage gammelLæs op- Vi yder omsorg, og vi laver stjernestunder for de ældre.
Jeg bringer smil frem hos dem, og så får jeg samtidig nogle tætte relationer.
Sådan beskriver 25-årige Ida Kaalund fra Lemvig sit arbejde som social- og sundhedsassistent på Ældrecentret Solvang i Thyholm.
Hendes arbejde er vigtigt for hende.
Faktisk så vigtigt, at hun sidste år gik hele vejen og vandt DM i Skills som social- og sundhedsassistent sammen med makkeren Louise Nyby Lisberg.
Derfor er hun også rigtig ærgerlig over, at der ifølge Kommunernes Landsforening vil mangle 15.
000 sygeplejersker og social- og sundhedshjælpere inden for de næste fem år.
Læs også:Kommunerne advarer om mangel på sosu'er: Vi er på vej mod en katastrofe- Jeg synes, der er en negativ klang omkring det at være sosu-assistent.
Folk tror, vi bare tørrer røv på de ældre.
Men jeg gør så meget mere.
Der er også mange, der ikke mener, det er en rigtig uddannelse, og jeg ved ikke, hvor det stammer fra, siger Ida Kaalund.
- Titlen på dit arbejde er ikke afgørendeEgentlig troede Ida Kaalund selv, at hun skulle uddanne sig som sygeplejerske.
Men efter at have fået sin nuværende uddannelse som social- og sundhedsassistent, som hun blev færdig med i 2017, er hun ikke så sikker længere.
- Jeg er glad for at være assistent, og jeg har fundet ud af, at det ikke er titlen på dit arbejde, der er afgørende, men om du leverer den bedste pleje for borgeren.
Mange ved ikke, hvad en sosu-assistent er, mener Ida Kaalund.
Det kræver, man begynder at tale mere positivt om det.
Også inde på Christiansborg.
Ida Kaalund, social- og sundhedsassistentHun tror, at manglen på sosu-assistenter blandt andet skyldes netop uvidenhed omkring, hvad uddannelsen egentlig er og indebærer.
- Vi er om beboerne både omkring deres almene behov, medicin, de pårørende og lægesamtaler.
Vi er ligeså meget værd som en sygeplejerske, siger Ida Kaalund.
- Hvis man gerne vil have flere til at uddanne sig som sosu-assistent, så tror jeg, det kræver, man begynder at tale mere positivt om det.
Også inde på Christiansborg, siger Ida Kaalund, der også foreslår, at man gør en større indsats på uddannelsesmesser og praktik i folkeskolen.
- Hvis de unge kunne komme ud på plejehjem og prøve jobbet, så tror jeg, flere ville blive fanget af det.
Sådan så det ud, da Ida Kaalund (til højre) og Louise Nyby Lisberg vandt DM i Skills for sosu-assistenter i 2018, hvor de fik overrakt diplomet af Lars Løkke Rasmussen.
Blev stærkere af at vinde DMSejren ved DM i Skills har haft stor betydning for Ida Kaalund, og hun er stolt af at kunne kalde sig Danmarks bedste sosu-assistent.
- For mig betyder det, jeg har et større ansvar over for mit arbejde.
Det var også lidt angstpræget at vinde, fordi jeg føler, jeg nu har et endnu større ansvar, jeg skal leve op til.
Så jeg blev mere bange for at fejle, siger hun.
- Men faktisk er jeg kun blevet stærkere af det.
For det giver mig en ro.
Hvis jeg står hos en beboer, og det hele kokser lidt, så tænker jeg: Det her kunne du godt klare til Skills, så det kan du også nu, siger Ida Kaalund.
FacebookTwitterKopier linkEmner:Sundhedspersonale|Kommunernes Landsforening|Uddannelse|Folkeskolen (Danmark)|Lemvig




https://www.dr.dk/nyheder/regionale/bornholm/thomas-faar-20000-i-loen-uden-loen-var-jeg-ikke-blevet-sosu-elev

BornholmThomas får 20.
000 i løn: 'Uden løn var jeg ikke blevet sosu-elev'På Bornholm får de ældre sosu-studerende voksenelevløn.
Thomas Clausen fra Rønne på Bornholm får 20.
000 kroner om måneden under grundforløbet på sosu-uddannelsen.
Normalt får man SU under forløbet, men Bornholms Regionskommune har valgt at tilgodese de studerende med en voksenelevløn, som skal få flere til at tage uddannelsen.
 DR Bornholm)Af Morten Søgård Volff10.
jan.
2019 kl.
17.
33Bemærk: artiklen er mere end 30 dage gammelLæs opOm 11 dage begynder 50-årige Thomas Clausen fra Rønne på et såkaldt grundforløb, som skal forberede ham til en social- og sundhedsuddannelse.
Thomas Clausen vil nemlig gerne være social- og sundhedsassistent.
Grundforløbet tager typisk 20 uger, hvor de kommende sosu'er introduceres til pleje, sundhed, førstehjælp og meget andet, som skal på plads, inden de kan gå videre til hovedforløbet.
Men til forskel fra de fleste andre kommende social- og sundhedsassistenter, så får Thomas Clausen en voksenelevløn under den forberedende uddannelse.
Bornholms politikere besluttede tilbage i september at tilbyde øens sosu-elever over 25 år en elevløn på omkring 20.
000 kroner om måneden på grundforløbet, hvilket er tre gange mere, end eleverne ellers ville have fået på SU.
Og de ekstra penge om måneden er vigtige, i hvert fald for Thomas Clausen, som ville have haft svært ved at komme igennem lærebøgerne, hvis det ikke var for de ekstra penge:- Jeg havde ikke kunne tage den uddannelse, og hvis jeg kun havde SU, så havde jeg formentlig stadig været arbejdssøgende, siger Thomas Clausen, som mistede sit arbejde hos rederiet Færgen, da Molslinjen overtog sejladsen til og fra Bornholm i september.
Thomas Clausen har - modsat de unge studerende - et hus med tilhørende udgifter, der skal betales, og der rækker SU’en ikke.
- Elevlønnen betyder, at jeg kan holde skindet på næsen derhjemme.
Nu har jeg lige rundet de 50, og jeg har opbygget en masse igennem livet, og det er svært at dække det på en SU, siger han.
Jeg havde ikke kunne tage den uddannelse, og hvis jeg kun havde SU, så havde jeg formentlig stadig været arbejdssøgende.
Thomas ClausenAkut mangel på hænderElevlønnen kommer i kølvandet på en akut mangel på plejepersonale på øen i Østersøen.
Bornholms Regionskommune står nemlig i den situation, at man over de næste to år vil have et underskud på omkring 25 sosu’er til blandt andet at tage sig af øens ældre.
Det er ikke kun Bornholm, der har behov for flere hænder til at tage sig af samfundets svageste.
Kommunernes Landsforening, KL, estimerer, at man allerede inden for de næste fem år vil mangle 15.
000 sosuassistenter- og hjælpere.
Derfor afholder KL Kommunaløkonomisk Forum i dag i Aalborg, hvor flere borgmestre, ministre og andre politikere blandt andet skal diskutere, hvordan man kan skaffe nok sosu-hjælpere og sosu-assistenter i fremtiden.
Fyldte sosu-holdMåske skulle politikerne skele til Bornholms Regionskommunen.
For Thomas Clausen er langtfra den eneste, som er startet på sosu-uddannelsen, efter regionskommunen valgte at give de ældre studerende en elevløn under grundforløbet.
Faktisk har interessen været så stor, at Trine Dorow, leder af Center for Sundhed i Bornholms Regionskommune, knap kan få armene ned:- Det er en klokkeklar succes.
Vi har 20 pladser på hjælperuddannelsen og 20 pladser på social- og sundhedsuddannelsen, og de bliver alle sammen fyldt.
Vi har faktisk så mange, at vi er nødt til at afvise nogle elever, siger Trine Dorow.
En af udfordringerne i at få nok plejepersonale, er netop antallet af elever på sundhedsuddannelsen.
På bare tre år er antallet af studerende faldet med 42 procent på landets sosu-uddannelser, men på Bornholm er denne tendens altså ved at vende.
- Det er jo et område, hvor vi har haft svært ved at rekruttere, og så prøvede vi at gøre lønnen til et incitament, og det er gået over alt forventning.
Jeg havde ikke i min vildeste fantasi forestillet mig, at vi ville have fået fyldte hold, siger Trine Dorow.
Sundhedschefen på Bornholm mener, at den store interesse blandt de studerende er med til at afbøde manglen på medarbejdere på blandt andet øens plejehjem.
- Jeg tror ikke, at vi kan få dækket hele hullet, men det betyder alt andet lige, at vi her på Bornholm har skaft nogle forudsætninger for, at manglen på sundhedspersonale bliver lidt mindre i fremtiden, siger Trine Dorow.
KL anbefalede tilbage i oktober måned, at man indførte en løn til sosu-elever på skolebænken.
Det skete i forbindelse med en rekrutteringsplan, der skulle være med til at løse manglen på sosu’er i kommunerne.
73 ud af landets 98 kommuner mangler sundhedspersonale til at tage sig af deres ældre borgere, vurderer KL.
Læs også:Kommunerne advarer om mangel på sosu'er: Vi er på vej mod en katastrofeFacebookTwitterKopier linkEmner:Bornholm|Kommunernes Landsforening|Uddannelse|Erhvervsuddannelser|Bornholms Regionskommune




https://www.dr.dk/sporten/haandbold/vm-herrer/dansk-keeper-foer-chile-kamp-sejren-er-ikke-til-diskussion

VM herrerDansk keeper før Chile-kamp: 'Sejren er ikke til diskussion'De danske håndboldherrer lover, at der ikke bliver sparet på kræfterne mod Chile.
Lasse Svan (venstre) og Jannick Green (højre) får en blød åbning på VM, når de sammen med håndboldlandsholdet torsdag aften møder Chile i åbningskampen.
Af Rasmus Dalgaard og Interview: Peter Elsnab10.
jan.
2019 kl.
17.
10Bemærk: artiklen er mere end 30 dage gammelLæs opChile er et land, der ikke er stort i håndboldmæssig sammenhæng.
Derfor er forventningerne fra Danmarks landsholdskeeper Jannick Green en sejr i den første VM-kamp, hvor Danmark møder Chile.
- Chile er nok niveauet under Argentina (som Danmark spillede uafgjort mod i første kamp ved VM i 2015, red.
), og det er også et hold, vi skal kunne slå.
Vi skal ikke diskutere, om vi skal vinde eller ej, siger Magdeburg-målvogteren.
Men han understreger, at selvom Danmark på alle parametre er bedre end Chile, så er det ikke ensbetydende med, at en storsejr er sikret.
- Hvis kampen starter lidt nervøst, og de får puttet et par bolde i kassen til at starte med, så er det vigtigt for os at holde roen.
Lasse Svan, landsholdsfløj- Man skal have respekt for, at det er et hold, der kommer for at gøre sig umage.
Det er igennem en fin udvikling og er et ganske udmærket hold, siger Jannick Green.
- Selvfølgelig har vi kigget på planen, og selvfølgelig er der bedre hold, men hvis vi begynder at tænke, at det er a walk in the park, så kan det hurtigt blive svært for os, og det har vi ikke lyst til.
Læs også:Hansen, Hansen og Larsen sidder over i Danmarks VM-åbningskampHan fortæller, at det ikke var meget, de danske spillere kendte til Chile inden VM-forberedelserne gik i gang.
De seneste dage er kendskabet blevet større ved hjælp af nutidens teknologi.
- Nu har vi set dem lidt på video, men inden da var det begrænset til, at jeg vidste, at de havde et par gode højre backer og et par gode playmakere, som kunne lidt.
Nu har vi set lidt mere, og jeg synes, det er et ok håndboldhold.
De kan godt spille håndbold, siger den 30-årige dansker.
Chile skal ses anOgså fløjspilleren Lasse Svan fortæller, at han er blevet meget klogere på Chile efter at have set video de seneste dage.
Han mener, at Danmark skal bevare tålmodigheden i kampens begyndelse og se de ukendte chilenerne an - også hvis det koster nogle mål.
Danmarks VM-kampe i gruppe CTorsdag 10.
januar: Chile - DanmarkLørdag 12.
januar: Danmark - TunesienMandag 14.
januar: Danmark - Saudi-ArabienTirsdag 15.
januar: Østrig - DanmarkTorsdag 17.
januar: Danmark - Norge- Hvis kampen starter lidt nervøst, og de får puttet et par bolde i kassen til at starte med, så er det vigtigt for os at holde roen.
Så må vi lige se, hvad de kan, hvor hurtige de er, hvor store de er, hvor tunge de er og når der så er gået 10-12 minutter, har vi styr på det, siger Flensburg-Handewitt-spilleren.
Læs også:Rutineret forsvarsklippe var klar til at aflevere VM-billet til ungdommen- Men en start kan godt være lidt usikker og urolig nogle gange, men det er fordi, man lige skal mærke, hvor tung stregspilleren er, hvor hurtig playmakeren er, hvordan de laver de kryds, hvordan de står i forsvaret og hvordan bevæger de sig.
Nogle gange bevæger de sig lidt hurtigere, end det ser ud på video.
Vi skal være dygtige til ret hurtigt at vurdere, hvad de er gode til.
Det bliver i en udsolgt Royal Arena, at kampen skal spilles, og på trods af at Chile er en overkommelig modstander, så forsikrer Jannick Green, at der "overhovedet ikke" bliver sparet på kræfterne fra landsholdsspillernes side.
- Især ikke når det er en åbningskamp.
Der er altid lidt ekstra nerver, når det er første kamp.
Vi skal i gang, det er en ny hal, der er 13.
000 tilskuere og så videre.
Der er mange faktorer, der spiller ind til sådan en åbningskamp, men selvfølgelig skal vi ud og vinde, siger Green.
Danmark spiller mod Chile klokken 20.
15, og kampen kan følges i LIGA på P3 og på TV2.
FacebookTwitterKopier linkEmner:Chile|Jannick Green (håndboldspiller)|Lasse Svan (håndboldspiller)|SG Flensburg-Handewitt|Håndbold




https://www.dr.dk/nyheder/viden/teknologi/solen-vil-ende-sine-dage-som-en-langsomt-afkoelende-kaempe-krystal

TeknologiSolen vil ende sine dage som en langsomt afkølende kæmpe-krystalAstronomer bekræfter nu en 15 år gammel teori om, at hvide dværgstjerner dør som kæmpe krystaller, når de løber tør for brændstof.
Hvide dværgstjerner ender som gigantiske krystaller af metallisk ilt og kulstof.
Solen ender dermed sandsynligvis sine dage som en kæmpediamant.
(© Warwick University)Af Søren Bjørn-Hansen10.
jan.
2019 kl.
16.
35Bemærk: artiklen er mere end 30 dage gammelLæs opStjerners liv strækker sig over milliarder af år.
Er de af samme type som vores stjerne Solen, ender det liv med en meget lang alderdom som såkaldte hvide dværgstjerner - de kolde rester, der er tilbage når stjernen løber tør for brændstof.
Læs også:Adskilt ved fødslen: Astronomer finder Solens "tvilling"Nu har forskere fra University of Warwick bekræftet noget, som astronomer først fik færten af i 2004 - de hvide dværge bliver til krystaller når de bliver gamle.
Og det kan betyde, at de bliver meget ældre end astronomerne troede.
Solen ender altså sandsynligvis sine dage som en ekstremt langsomt afkølende kæmpe-krystal - en slags diamant af kulstof og metallisk ilt.
Hvide dværgstjernerMange stjerner ender deres liv som en død og afkølende skal.
Det er de små blålige stjerner, vi kalder hvide dværge.
De er det, der er tilbage, når en stjerne er løbet tør for brændstof.
Ny forskning bekræfter, at kernen i de hvide dværge krystalliseres over tid, via såkaldt faseskifte, lidt ligesom vand bliver til is - bare ved meget høje temperaturer og under voldsomt tryk.
Krystal-kernerne består af metallisk ilt i fast form og af kulstof - en slags diamant.
En diamant på 10 milliarder billioner billioner karat.
Professor i astronomi Jørgen Christensen-Dalsgaard ved Aarhus Universitet er begejstret for de nye resultater.
- Vores modeller har forudsagt den her proces længe.
Men først nu kan vi se beviserne for, at krystalliseringen bremser stjernernes afkøling, fordi der frigives energi, siger han.
Svulmer op og svinder så ind til en krystalNår en stjerne som Solen bliver gammel, svulmer den først op til en såkaldt rød kæmpestjerne.
Derefter kollapser den til en såkaldt hvid dværg, en kølig og blålig stjerne.
Og den tilstand bliver den i, i utroligt lang tid.
Læs også:Kæmpeplanet fundet ved stjerne nær vores solsystem- Om seks-syv milliarder år bliver Solen sandsynligvis til en hvid dværg, og så går der yderligere seks milliarder år, før den begynder at krystallisere, siger Jørgen Christensen-Dalsgaard.
Når stjernerne til sidst er helt krystalliserede og brændt ud, bliver de kolde og helt mørke.
Men det er endnu ikke sket.
Solen ender sandsynligvis sine dage som en hvid dværg.
Og mange milliarder år senere krystalliserer dens kerne også.
(© Lærke Kromann/DR Viden)Solen ender sandsynligvis sine dage som en hvid dværg.
Og mange milliarder år senere krystalliserer dens kerne også.
(© Lærke Kromann/DR Viden)Først helt afkølede om 20 milliarder årDe hvide dværgstjerner fra universets begyndelse for 13 milliarder år siden er stadig 4-5000 grader på overfladen.
- Hvide dværge er bare slagger, der køler ned.
Men der går måske 20 milliarder år før de er nede på Jordtemperatur, siger Jørgen Christensen-Dalsgaard.
- Universet er stadig for ungt til helt kolde stjerner.
Men en dag ville man i teorien kunne besøge dem.
Men tyngdekraften der er enorm og man ville blive totalt fladmast.
Gaia-teleskop er helt fantastiskOpdagelsen af krystalstjernerne er blevet mulig ved hælp af rumteleskopet Gaia, der har givet astronomerne det hidtil mest nøjagtige 3D-atlas over vores galakse Mælkevejen.
Læs også:Overraskende fund: Dødbringende stjerne gemmer sig i MælkevejenDet har givet astronomerne mulighed for at undersøge 15.
000 hvide dværgstjerner, som alle befinder sig indenfor 300 lysårs afstand af Jorden.
- Gaia er en fuldstændig vidunderlig maskine, der kan måle hvor langt væk stjerner er, og hvor lysstærke de er, siger Jørgen Christensen-Dalsgaard.
- Og den viden kan fortælle os fordelingen af hvide stjerner, og hvor gamle de er.
Og der er altså et bump, der hvor krystalliseringen sker, som passer præcist med Mælkevejens alder på 10 milliarder år.
Ifølge forskerne fra University of Warwick, er de ældste hvide dværgstjerner sandsynligvis næsten ren krystal.
De nye resultater er publiceret i det videnskabelige tidsskrift Nature.
FacebookTwitterKopier linkEmner:Videnskab|Aarhus Universitet




https://www.dr.dk/nyheder/indland/quiz-hverdagens-helte-hvilken-sportsstjerne-er-uddannet-sosu

IndlandQUIZ Hverdagens helte - hvilken sportsstjerne er uddannet sosu?
Vi kommer til at mangle social- og sundhedsassistenter i fremtiden.
Test din viden om dem.
Af Sally Frydenlund Larsen10.
jan.
2019 kl.
17.
34Bemærk: artiklen er mere end 30 dage gammelLæs opVi har brug for sosu'erne.
De tager sig af de syge, svage og ældre i vores samfund.
Men hvis udviklingen fortsætter, kommer der til at mangle 15.
000 social- og sundhedsassistenter- og hjælpere inden for de næste fem år.
73 procent af landets kommuner kommer til at mangle sundhedspersonale, der kan tage sig af ældre og syge, ifølge FOA.
Hvor godt kender du sosu'erne og deres arbejdsopgaver?
Test dig selv her:Kilder: FOA, undervisningsministeriet.
FacebookTwitterKopier linkEmner:FOA|Ministeriet for Børn og undervisning|Undervisningsministeriet




https://www.dr.dk/nyheder/indland/tidligere-dr-vaert-kent-nikolajsen-er-dod

IndlandTidligere DR-vært Kent Nikolajsen er dødKent Nikolajsen, kendt fra DR Sporten og 'Rene ord for pengene' er død, 48 år.
I DR var Kent Nikolajsen vært og redaktør, inden han i 2005 blev ansat som tv-producent på Metronome (arkivfoto).
10.
jan.
2019 kl.
17.
35Bemærk: artiklen er mere end 30 dage gammelLæs opKent Nikolajsen, tidligere vært på DR Sporten og "Rene ord for pengene", er død.
Han blev i sommer ramt af kræft i spiserøret, og blev 48 år.
Det bekræfter hans arbejdsplads, produktionsselskabet Metronome, ifølge Ekstra Bladet.
- Det er med stor sorg at skulle meddele, at vores direktør, nære ven og kære kollega Kent Nikolajsen er død i dag klokken 12 i sit hjem i Ringsted omgivet af hele sin familie, skriver Metronome.
- Vi ved, at Kent allerhelst havde fortsat livet, det var nemlig et liv, han elskede meget højt, og hans arbejde her på Metronome var højt prioriteret.
- Derfor har det også været svært for Kent at give slip på livet, og han har kæmpet hårdt og bravt imod kræften de sidste mange måneder.
Men desværre havde kræften allerede fået godt fat i Kents krop, inden den blev opdaget i juni måned, skriver Metronome.
Kent Nikolajsen efterlader sig hustruen Linda samt børnene Mira, Jakob og Stine.
Han arbejdede på flere af TV2's regionale tv-stationer, før han blev ansat på DR.
Han blev tv-producent på Metronome i 2005.
/ritzau/FacebookTwitterKopier linkEmner:Ekstra Bladet|TV 2 (tv-kanal)|Kræft|Ringsted




https://www.dr.dk/nyheder/indland/haandbold-vm-starter-i-koebenhavn-men-derfor-er-det-alligevel-en-jydesport

IndlandHåndbold-VM starter i København - men derfor er det alligevel en jydesportVidste du, at en kommunalreform fra 1970 har givet håndbolden provinsrødderne.
Mikkel Hansen er en af de landsholdsspillere som ifølge forfatter er med til at løfte håndboldens image.
Her er han til håndboldlandsholdets træning i Ceres Arena i Aarhus.
(arkivfoto) Af Maja Lærke Maach10.
jan.
2019 kl.
16.
34Bemærk: artiklen er mere end 30 dage gammelLæs opHerrehåndbold-VM begynder i dag med Danmarks første og eneste kamp i København mod det chilenske landshold.
Sporten var i mange år forbundet med noget finkulturelt, fortæller Thomas Ladegaard, der er forfatter til flere bøger om håndbold.
- Hele dansk håndbold har altid været en smule akademisk.
Vi var gode til taktisk analyse og nye spilleformer.
Det blev et varemærke i dansk håndbold, fortæller han.
Sporten blev faktisk opfundet i Danmark i slutningen af 1800-tallet af blandt andre en skolelærer fra Ordrup Latin og Realskole i Nordsjælland og var da også i mange år kendt en 'skolelærersport', der især fik liv i skolerne og gymnasierne.
En af de første håndboldkampe blev spillet i 1907 mellem et skolehold fra Ordrup og et fra Helsingør- Nu er det blevet til en stor, kommerciel sport med mange tilskuere, klappølser og meget dårlig musik i hallerne, Thomas Ladegaard.
At håndbold var en del af kultureliten kom blandt andet til udtryk i 1956, da den den afdøde forfatter Klaus Rifbjerg skrev et hyldestdigt til håndbolden.
•'Imperatorindtog i Rom.
Gå hjem og vug!
Hvad er det mod et par gummiskos overbevisende snirf, snirf mod asfalten når man løber mod midterlinjen efter et mål i håndbold?
', skrev Rifbjerg.
Men i 1970'erne rykkede håndbolden vestpå, og sporten fik derefter markante rødder i provinsen.
VM-håndbold i DanmarkDanmark er sammen med Tyskland vært for herrehåndbold-VM fra 10.
til 27.
januar.
Sidste gang, Danmark var VM-vært, var i 1978.
Det danske herrelandshold spiller første kamp i aften mod Chile i Royal Arena i København.
Resten af de danske kampe bliver spillet i Jyske Bank Boxen i Herning.
- På ligaplan er håndbolden rykket mod vest.
De store klubber lever i det vestlige Danmark.
Der er ikke mange ligaklubber særligt på herresiden i øst, siger Thomas Ladegaard.
- Efterhånden som den er flyttet mod vest, har håndbold fået en status som noget lavkultur.
Det er i hvert fald sådan, den kulturelle elite ser på håndbold.
Håndbolden stortrives i Vestdanmark.
Her er det glade pokalfinalevindere fra TTH Holstebro.
Det er dog ikke det samme som, at håndbolden slet ikke lever i København.
For eksempel kommer nogle af herrelandsholdets store stjerner som Mikkel Hansen og Niklas Landin fra Østdanmark, påpeger forfatteren.
Det er ikke bare bling bling og se, jeg har fået en ny tatovering og en ny bil.
Det er også at gøre noget for andre mennesker, og Mikkel Hansen er med til at løfte håndboldens image ud af lavkulturenForfatter Thomas LadegaardKraftcenter i Gudme og Mikkel HansenAt håndbolden fik medvind i provinsen skyldes i særlig grad kommunalreformen i 1970.
- Der er en meget kedelig og strukturel forklaring.
Men de nye kommuner, der blev dannet dengang, skulle have små kulturelle templer, og der blev bygget rigtig mange sportshaller i den periode.
I mange af de mindre byer som Holstebro, Voel uden for Silkeborg og Skjern, som i dag er en storklub, blomstrede det gode, danske foreningsliv, siger Thomas Ladegaard.
På de sociale medier kan man se en kunstinteresseret, begavet ung mand, der går op i andre ting.
Han bruger også meget tid på trivsel for børn, der spiller håndbold, siger forfatter Thomas Ladegaard om Mikkel Hansen, der ifølge ham løfter håndboldens image som noget lavkultur.
I dag er der kommet det, som Thomas Ladegaard kalder for 'tyske tilstande'.
Fodbolden trives i de store danske byer som København, Aalborg og Odense, mens håndbolden stortrives i byer som Holstebro, Kolding og Skjern, og så er der også GOG, som har base i de tre små fynske byer Gudbjerg, Oure og Gudme.
- GOG-hallen ligger i bogstaveligste forstand ude på en mark og har i mange år været et kraftcenter i dansk håndbold, siger Thomas Ladegaard.
Læs også:Dansk landstræner før VM: 'Åbningskamp skal bruges til at få alle mand i gang'Han mener, at en stor landsholdsprofil som Mikkel Hansen kan være med til at løfte håndboldens udtryk, fordi Mikkel Hansen ifølge Thomas Ladegaard tager sin stjernestatus alvorligt.
- På de sociale medier kan man se en kunstinteresseret, begavet ung mand, der går op i andre ting.
Han bruger også meget tid på trivsel for børn, der spiller håndbold.
Det er ikke bare bling bling og se, jeg har fået en ny tatovering og en ny bil.
Det er også at gøre noget for andre mennesker, og han er med til at løfte håndboldens image ud af lavkulturen.
FacebookTwitterKopier linkEmner:Håndbold|Niklas Landin (håndboldspiller)|København|Litteratur|Gudme




https://www.dr.dk/nyheder/regionale/oestjylland/nye-penthouselejligheder-klar-i-gellerupparken-skal-lokke-ny-gruppe

ØstjyllandNye penthouselejligheder klar i Gellerupparken: Skal lokke ny gruppe beboere tilLejligheder op til 10.
000 kroner om måneden skal sikre bredere beboersammensætning.
- Det skal være med til at skabe en bydel i bedre balance, siger boligforeningsdirektør Keld Laursen.
(© Dr Østjylland)Af Heikki Yding og Emma Lichscheidt10.
jan.
2019 kl.
16.
45Bemærk: artiklen er mere end 30 dage gammelLæs opNu bliver det muligt at bo i en penthouselejlighed midt i en ghetto.
15 nyrenoverede lejligheder i Gellerupparken i Aarhus er klar til udlejning.
De skal være med til at ændre Gellerupparkens ghetto-status, og derfor vil boligforeningen lade en særlig gruppe ansøgere komme forrest i køen; nemlig pendlere, der arbejder i kommunen, men som nu bor uden for den.
Det fortæller direktøren i Brabrand Boligforening, Keld Laursen.
- Vi skal have en bred beboersammensætning, og et af de redskaber, vi så bruger, er at give fortrinsret til en helt særlig beboergruppe, siger han.
Samtidig er der flere grupper, der vil få afslag, hvis de søger - for eksempel folk på kontanthjælp eller folk med en plettet straffeattest.
Det kaldes "fleksibel udlejning" og er også et af de initiativer, regeringen vil gøre obligatorisk i udsatte boligområder.
- Det skal være med til at skabe en bydel i bedre balance, siger Keld Laursen.
Sådan så udsigten fra en af panoramalejlighederne ud, da DR Østjyllands reporter besøgte den torsdag morgen.
Første skridt på vejen til en ny bydelDe kommende lejere kommer til at bo i lejligheder fra 6.
til 8.
etage - lige over et stort hul, der er lavet i en af blokkene ud til ringvejen.
Åbningen i blokken skal fungere som en port til Gellerupparken.
Direktøren i Brabrand Boligforening er ikke bekymret for, at beliggenheden vil afholde folk fra at bo i lejlighederne.
- Det er de første af mange hundrede nye lejligheder, der kommer i Gellerup i løbet af det næste årti, og jeg har en forhåbning og forventning om, at det vil gå op for aarhusianerne og østjyderne, at det her er en ny bydel, som bliver spændende, og som vil være interessant at bo i, siger Keld Laursen.
De største lejligheder koster godt 10.
000 kroner om måneden.
FacebookTwitterKopier linkEmner:Brabrand Boligforening|Bolig|Aarhus|Bolig- og ejendomsselskaber|Jylland




https://www.dr.dk/sporten/fodbold/superliga/gammel-superliga-kending-bliver-ny-sportsdirektoer-i-vendsyssel

SuperligaGammel Superliga-kending bliver ny sportsdirektør i VendsysselOle Nielsen følger efter Glen Riddersholm som sportsdirektør i superligaklubben Vendsyssel FF.
Ole Nielsen har været sportsligansvarlig i Sønderjyske, Viborg og Randers FC.
10.
jan.
2019 kl.
16.
20Bemærk: artiklen er mere end 30 dage gammelLæs opOle Nielsen bliver den nye sportsdirektør i Vendsyssel FF.
Det oplyser klubben i en pressemeddelelse.
Nielsen, der har en fortid i Sønderjyske, Viborg og Randers, afløser Glen Riddersholm, der efter kort tid i jobbet takkede ja til en trænertjans i Sønderjyske.
Læs også:Afklaring i Sønderjyske: Riddersholm begynder efter nytår- Jeg er rigtig glad og stolt over, at vi har kunnet tiltrække en kapacitet som Ole Nielsen til stillingen som sportsdirektør, siger bestyrelsesformand Jacob Andersen.
- Ole kommer med mange års erfaring fra Superligaen og har et særdeles godt netværk nationalt som internationalt.
Hertil kommer en stor fodboldfaglighed samt en flot track-record blandt andet fra sit tidligere job i Sønderjyske.
Læs også:Riddersholm dropper Vendsyssel: Skal være cheftræner i SønderjyskeHovedpersonen ser frem til at komme i gang igen efter det seneste job i Randers.
- Vendsyssel FF har udviklet sig enormt meget de seneste år og er en klub, som hele tiden er under udvikling med en ambitiøs aktionærkreds i ryggen.
- Hertil kommer også, at der er tale om et lokalt projekt, hvilket jeg som nordjyde er stolt over at blive en del af, siger sportsdirektør Ole Nielsen.
/ritzau/FacebookTwitterKopier linkEmner:Glen Riddersholm (fodboldtræner)|Vendsyssel FF|SønderjyskE|Randers|Fodbold




https://www.dr.dk/nyheder/regionale/oestjylland/nyuddannede-gymnasielaerere-skal-tilbage-paa-skolebaenken-klager-til

ØstjyllandNyuddannede gymnasielærere skal tilbage på skolebænken: Klager til ombudsmandenBåde forskningsministeren og undervisningsministeren har afvist at give dispensation, efter Aarhus Universitet fejlfortolkede regler.
De tidligere studerende mener, at der er givet dispensation i lignende sager.
Arkivfoto.
Af Flemming Nielsen og Emma Lichscheidt10.
jan.
2019 kl.
15.
05Bemærk: artiklen er mere end 30 dage gammelLæs opNyuddannede gymnasielærere har klaget til ombudsmanden over, at de skal vende tilbage til Aarhus Universitet for at tage et semester mere, før de kan kalde sig kandidater.
Det sker, efter at universitetet fejltolkede reglerne på området.
Det betød, at de færdiguddannede kandidater alligevel ikke var færdige med deres uddannelse.
Både forskningsministeren og undervisningsministeren har afvist at give dispensation til kandidaterne.
Men den afgørelse får nu akademikerne til at klage til Folketingets ombudsmand.
Det forklarer Mathias Ladefoged, der blev færdig på Aarhus Universitet i 2017 og arbejder på Næstved Gymnasium.
Sagen kortI november fik omkring 200 tidligere studerende på Aarhus Universitet besked om, at de måske ikke var færdiguddannede alligevel.
Det drejede sig om uddannede, der havde taget hovedfag på et fakultet og sidefag på et andet for at kunne undervise i gymnasiet.
De manglede simpelthen et semester, hvis de ikke havde færdiggjort pædagogikum.
Aarhus Universitet forklarede, at det var en menneskelig fejl, der var skyld i fejltolkningen af reglerne, og at man havde tolket det sådan, at der var undtagelser, når der var tale om nærtbeslægtede områder.
- Vi mener, det er uretfærdigt og et uigennemsigtigt svar, vi har fået tilbage, siger han.
De ramte nyuddannede kan heller ikke modtage SU, når de vender tilbage til skolebænken for at færdiggøre det semester, de mangler.
Ifølge Aarhus Universitet er 60 tidligere studerende ramt.
I et folketingssvar fra uddannelses- og forskningsminister Tommy Ahlers (V) fremgik det, at ”gymnasieloven giver ikke undervisningsministeren mulighed for at dispensere fra kravene til gymnasielæreres faglige kompetencer.
”Mener, der er givet dispensation i lignende sagerDe ramte gymnasielærere mener dog, at der er givet dispensation i lignende sager, og at de derfor har en god klagesag.
- Kandidater, der har gennemført pædagogikum (efteruddannelse på et gymnasium, red.
), har fået dispensation, og kandidater med dansk, religion og filosofi har også allerede modtaget dispensation, siger Mathias Ladefoged.
I foråret sidste år kom det frem, at både nuværende og tidligere studerende fra Aalborg Universitet er fanget i en lignende kattepine, da det blev opdaget, at flere uddannelser ikke har været gennemført korrekt.
I den sag kan de tidligere studerende, ligesom studerende fra Aarhus Universitet, have udsigt til at skulle tilbage på skolebænken.
FacebookTwitterKopier linkEmner:Tommy Ahlers (politiker)|Venstre|Aarhus Universitet|Uddannelse|Næstved




https://www.dr.dk/nyheder/indland/efter-klorudslip-i-svoemmehal-11-personer-koert-paa-skadestuen

IndlandEfter klorudslip i svømmehal: 11 personer kørt på skadestuenSeks børn og fem voksne har lettere åndedrætsproblemer, oplyser overlæge.
Arbejdstilsynet skal undersøge svømmehalen i Hvidovre i morgen efter kemikalieudslip.
(© (c) DR)Af Emil Søndergård Ingvorsen10.
jan.
2019 kl.
15.
12Bemærk: artiklen er mere end 30 dage gammelLæs opPolitiet kender endnu ikke årsagen til, at der tidligere i dag skete et klorudslip i en svømmehal i Hvidovre.
Udslippet skete fra et teknikrum, hvor der var 930 kilo klor, og politiet slår fast, at der er tale om et uheld.
Akutlæge i Region Hovedstaden Henrik Jørgensen oplyser, at i alt 11 personer er blev kørt til tjek på skadestuen.
- Der er fem voksne, som er kørt på skadestuen med lettere åndedrætsproblemer.
Og så er der seks børn fra en nærliggende skole – som var til svømmeundervisning i formiddags – der også har åndedrætsbesvær og er blevet kørt til tjek på skadestuen.
Hvor farligt er det for dem, som er kørt på skadestuen?
- Jeg forventer ikke, at det er farligt, siger han og fortæller, at han opfordrer folk, der har kraftig svie i øjnene eller åndedrætsbesvær til at kontakte 1813, hvis de har været i svømmehallen i dag.
Læs også:Svømmehal i Hvidovre afspærret efter klorudslipKøbenhavns Vestegns Politi har også bistået i forbindelse med udslippet.
Indsatsleder Jan Jensen fortæller, at de modtog et alarmopkald omkring middag.
- Da vi kommer ned i svømmehallen, har driftschefen fået alle ud.
Så det, vi koncentrer os om, er, hvilken form for udslip det er, og hvor omfattende udslippet er, siger han og fortsætter:- Det, vi afventer nu, er en tankvogn, som kan kontrollere kemikalierne og få dem væk fra bygningen, så Arbejdstilsynet kan se på sagen.
Hvad kan du sige om, hvorfor uheldet skete?
- Hvori uheldet består, kan vi ikke sige på nuværende tidspunkt.
Men vi har været i dialog med Arbejdstilsynet, der kommer herud i morgen, siger indsatslederen.
FacebookTwitterKopier linkEmner:Arbejdstilsynet|Københavns Vestegns Politi|Hospitaler|Sjælland|Idrætsfaciliteter




https://www.dr.dk/sporten/badminton/konfliktramte-badmintonspillere-er-rykket-taettere-sammen

BadmintonKonfliktramte badmintonspillere er rykket tættere sammenKonflikten mellem Badminton Danmark og spillerne har ikke kun været skadelig.
Hans-Kristian Vittinghus og de øvrige danske spillere har siden december selv skulle sørge for at arrangere træninger.
Af Helena Melin og /ritzau/10.
jan.
2019 kl.
15.
42 | opdateret 10.
jan.
2019 kl.
16.
55Bemærk: artiklen er mere end 30 dage gammelLæs opI over en måned har de danske badmintonspillere og forbundet Badminton Danmark været i konflikt, og det har gjort, at badmintonspillerne er blevet nødt til at tage ketsjerne i den anden hånd og selv arrangere træninger, møder med fysioterapeuter med mere.
Læs også:Én badmintonspiller bryder med fællesskabet: Tager imod individuelt tilbud fra forbundNoget, forbundet plejede at sørge for.
Den nye hverdag er dog ikke så besværlig, at den ikke har været godt for noget.
- Hvis der er kommet noget positivt ud af konflikten, er det, at mange af os spillere er rykket tættere sammen i bussen.
Det giver noget energi, så man har lyst til at gøre noget ud af at få lavet det bedst mulige setup, siger Hans-Kristian Vittinghus, der er talsmand for spillerne.
Arbejder på faste aftalerVittinghus er en del af det spillerudvalg på seks-otte spillere, der sørger for at arrangere træning i Kastrup uden om forbundet.
Det arbejder i øjeblikket på at lave faste aftaler med klinikker, hvor spillerne kan få behandling og massage samt at finde faste trænere, der kan hjælpe spillerne i dagligdagen.
Læs også:Badmintonspillere afviser forbundets individuelle tilbudMen selvom alt dette kunne tyde på, at en løsning på konflikten har lange udsigter, understreger Hans-Kristian Vittinghus, at spillerne stadig er interesserede i at få forhandlet en kollektiv aftale på plads.
- Vi er klar til at forhandle i morgen, hvis Badminton Danmark vil det.
Vi er bare meget klare omkring, at vi vil have en kollektiv aftale, og det holder vi fast i, siger han.
Skal træne med høj kvalitetI næste uge begynder årets første Super Series-turnering, Malaysia Masters, med dansk deltagelse.
Det betyder, at spillerne arbejder benhårdt på at optimere formen.
Selvom de selv skal sørge for det.
- Vi kan ikke bare sidde i en venteposition.
Vi bliver nødt til at udvikle os som spillere.
Det er ret afgørende for, at vi kan blive ved med at levere de samme gode resultater og måske endnu bedre resultater, end vi tidligere har leveret.
Læs også:Dansk badmintonprofil om afbrudte forhandlinger: 'Vi er ikke Ølands nikkedukker'- Jeg tror også, at Badminton Danmark er glade for at høre det.
Hvis de på et tidspunkt inviterer til forhandling igen, går jeg ud fra, at de gerne vil have, at vi kommer ind på det højeste spillemæssige niveau, og det gør vi bedst ved at opretholde en høj kvalitet til træning, siger Hans-Kristian Vittinghus.
Der er dog ikke meget, som tyder på, at den verserende badmintonkonflikt ender snart.
Torsdag har Badminton Danmark lagt op til, at hvis landets bedste badmintonspillere ikke skriver under på forbundets kontrakttilbud inden 25.
januar, risikerer de nemlig at misse udtagelsen til OL i Japan i 2020.
Læs også:Liniger om badmintonkonflikt: 'Forbundet vil svække Ølands magt'Det slår Bo Jensen, direktør i Badminton Danmark, fast.
- Vi kommer ikke til at indstille atleter til OL-udtagelse, hvis de ikke har været en del af vores forberedelsesprogram og den kvalifikation, som kører nu her fra 1.
maj, siger Bo Jensen.
- Man kan ikke blive indstillet til OL-deltagelse af Badminton Danmark, hvis ikke man har fulgt det træningsprogram.
Det er helt klart, siger han.
Konflikten mellem Badminton Danmark og de danske badmintonspillere har stået på, siden den seneste aftale udløb den 30.
november.
FacebookTwitterKopier linkEmner:Badminton Danmark|Hans-Kristian Vittinghus (badmintonspiller)|Badminton|Japan|Kastrup




https://www.dr.dk/sporten/haandbold/vm-herrer/32-aarige-oeris-bliver-slutrunde-debutant-ved-vm-jeg-havde-fuldstaendig

VM herrer32-årige Øris bliver slutrunde-debutant ved VM: 'Jeg havde fuldstændig afskrevet landsholdet'Nikolaj Øris' drøm om en slutrunde er nu opfyldt i en sen alder.
Men vejen dertil har bestemt ikke været ligetil.
© ScanpixAf Arnela Muminovic10.
jan.
2019 kl.
16.
29Læs opDen 12.
januar 2016 står klart i Nikolaj Øris’ erindring.
For den dag fik han det frygtede besked fra den daværende landstræner Gudmundur Gudmundsson.
Han var blevet frasorteret som den sidste spiller til EM i Polen.
29 år og med et overbelastet knæ, som han havde presset i de seneste måneder for at blive klar til sin første slutrunde i karrieren.
- Det var en af de største nedture i min karriere.
Lige der afskrev jeg drømmen om at spille for landsholdet ved et EM eller VM.
På få uger gik jeg fra at føle, at jeg var så sindssygt tæt på at komme med og så til at tænke, at det aldrig kommer til at ske, siger BSV-spilleren, der efterfølgende endte med sidde ude i et halvt år på grund af knæproblemer.
- Der var ikke mange lyspunkter i hverdagen på det tidspunkt, og det tog mig lang tid at komme op igen.
Landsholdet fylder ikke megetMen det kom til at ske, for fortællingen ender lykkeligt, da højrebacken overvinder nedturen og som bekendt bliver udtaget til denne måneds VM-slutrunde.
Det comeback vender vi tilbage til.
For i starten af Øris’ karriere var det ikke landsholdsdrømmen, der fyldte allermest.
Han blev godt nok udtaget til ungdomslandsholdene i de spæde år og viste, at han havde et talent.
- Jeg begynder at nærme mig de 30 år, og jeg har et knæ, som ikke har det godt.
Jeg slukker simpelthen for de tanker, og prøver i stedet at få noget humør på i hverdagenMen efterfølgende var niveauet ikke til, at fans og eksperter nævnte hans navn i landsholdssammenhæng.
Det var dog ikke et issue for ham, og i stedet nød han at præstere for sin hjerteklub Bjerringbro-Silkeborg.
- Jeg tog det meget afslappet, for jeg havde ikke en decideret karriereplan.
Jeg hyggede mig med håndbold i BSV – det var der, jeg allerhelst ville være.
Det var lysten, der drev det for mig, siger han.
Højt niveau bærer frugtMen da han er i midten af 20’erne begynder ambitionerne og drømmene alligevel at titte frem i Øris’ bevidsthed.
Det kunne da være sjovt at måle sig med de allerbedste, tænker han.
At spille landskampe er jo det største, man kan opnå som håndboldspiller.
Samtidigt får han Peter Bredsdorff Larsen som træner i BSV, der begynder at arbejde med ham mentalt og spillemæssigt.
- Fokusér ikke så meget på, hvad du ikke kan.
I stedet skal du blive bedre til det, du allerede er god til, siger den erfarne træner til ham.
Det mantra gør, at Øris begynder at løfte sit spil – og i og med han også holder skaderne på et minimum, begynder præstationerne at give genlyd i håndbold-Danmark.
I 2015 sker det så: Han får debut på A-landsholdet som 28-årig i en EM-kvalifikationskamp.
Salgsdato overskredetOtte måneder senere rammer han dog muren, da han som bekendt bliver sorteper i kampen om en billet til EM i Polen.
Og efter den korte optur, lægger han landsholdsdrømmen på hylden.
- Jeg begynder at nærme mig de 30 år, og jeg har et knæ, som ikke har det godt.
Jeg slukker simpelthen for de tanker, og prøver i stedet at få noget humør på i hverdagen, så jeg kan præstere for min klub igen, siger han.
Nikolaj Øris forsøger at lægge landsholdstankerne bag sig.
Efter et halvt år i kulkælderen sker der dog noget.
Humøret og knæet bliver bedre, og Nikolaj Øris begynder igen at vise et niveau, der berettiger til mere end ligakampe i den danske række.
Men han tør ikke gøre sig forhåbninger om landsholdet.
Han er bange for at blive skuffet igen.
Samtidig er der yngre kræfter, der begynder at vise sig frem, og som der er mere perspektiv i.
Salgsdatoen for ham er nok overskredet, tænker han.
- Selvfølgelig kommer jeg i situationer, jeg ikke er vant til, men det gør mig nok gavn, at jeg får debut som 32-årig.
Jeg havde nok reageret anderledes, hvis jeg stod i samme situation og var 10 år yngre.
Drømmen går i opfyldelseMen han bliver ved med at præstere på højt niveau to sæsoner i træk, og da landsholdets faste højre back Kasper Søndergaard siger farvel og tak til rødt og hvidt, begynder Øris at komme på andre tanker.
Niveauet er blevet bedre og bedre, og efter at have afskrevet landsholdet i starten af sit comeback, begynder håbet om en ny slutrunde-chance at leve i ham.
Og denne gang bliver han ikke skuffet.
Han er tilbage i landsholdsvarmen igen i løbet af 2018, og da landstræner Nikolaj Jacobsen skal udtage truppen til VM i Danmark, trækker Nikolaj Øris ikke sorteper denne gang.
- Det er svært at beskrive, hvor stort det er.
Jeg har virkelig været nervøs op til, og flere gange har jeg gennemgået truppen og spillerne i mit hoved.
Hvordan passede jeg ind?
Kan det blive min tur denne gang?
Jeg har nok været ret fraværende rent mentalt den seneste tid, hvis du spørger min kæreste, siger han.
Nikolaj Øris ser frem til at få en større rolle end forventet ved sin første slutrunde i karrieren.
Kæresten kan nu vænne sig til, at Øris er fraværende rent fysisk den kommende måned, hvor højrebacken til og med har fået en større rolle på holdet efter Niclas Kirkeløkkes skade.
Fordel at være 32 årEt presbold at få som debutant, men i stedet for at ryste i bukserne, glæder Øris sig over at få en ordentlig chance for at præstere på landsholdet og vise sig frem.
- Jeg ligger ikke søvnløs om natten over det.
Selvfølgelig kommer jeg i situationer, jeg ikke er vant til, men det gør mig nok gavn, at jeg får debut som 32-årig.
Jeg havde nok reageret anderledes, hvis jeg stod i samme situation og var 10 år yngre, siger han.
- Det største pres kommer fra mig selv.
For nu får jeg chancen for at bide mig fast på landsholdet.
Ligegyldigt hvordan det går, så kan jeg ikke komme med undskyldninger om, at jeg ikke fik muligheden for at vise mig frem på den største scene.
Det er aldrig for sent, og det er fedt.
Jeg håber bestemt ikke, det bliver min sidste slutrunde.
FacebookTwitterKopier linkEmner:Bjerringbro-Silkeborg Elitehåndbold|Gudmundur Gudmundsson (håndboldtræner)|Niclas Kirkeløkke (håndboldspiller)|Håndbold|Bjerringbro




https://www.dr.dk/nyheder/penge/top-toy-aflyser-udsalg-1200-medarbejdere-fritstillet

PengeTop-Toy aflyser udsalg: 1200 medarbejdere fritstilletBrandudsalg i 26 butikker er aflyst, oplyser selskabet.
Samtlige tilbageværende medarbejdere i selskabet er blevet fritstillet fra i dag.
I alt drejer sig om omkring 1200 medarbejdere, fortæller fungerende talsperson for Top-Toy Lars Bo Kirk.
Af Emil Søndergård Ingvorsen og Alexander Hecklen10.
jan.
2019 kl.
15.
32 | opdateret 10.
jan.
2019 kl.
16.
41Bemærk: artiklen er mere end 30 dage gammelLæs opKonkursboet efter Top-Toy har i morges valgt at aflyse det ellers planlagte udsalg i udvalgte butikker på tværs af landet.
Det betyder, at alle danske butikker indtil videre holder lukket.
Samtidig er medarbejderne fra i aften fritstillet.
Det oplyser selskabet i en pressemeddelelse.
Lars Bo Kirk, der er fungerende talsperson for Top-Toy, oplyser til DR Nyheder, at medarbejderne for få minutter siden har fået beskeden.
- Medarbejderne er blevet sendt hjem.
Det bliver deres sidste arbejdsdag i dag.
Det er den triste situation, som desværre er en konsekvens af det, der er sket, siger han.
I alt drejer sig om omkring 1200 medarbejdere, oplyser Top-Toy.
Forhandler om salg af kædenTop-Toy har indtil nu haft planer om at holde et udsalg i fem BR- og 21 Toys'R'Us-butikker, der i Danmark har holdt åben siden konkursen mellem jul og nytår.
Disse 26 butikker lukker i aften.
- Butikkerne lukker - så vidt jeg er orienteret - til normal tid i aften.
Det er ganske få minutter siden, at medarbejderne fik besked om det her.
Så de instrukser, som de får i de her timer, kender jeg ikke i detaljer, siger Lars Bo Kirk.
Ifølge Top-Toy er der lige nu forhandlinger om et salg af konkursboet efter Top-Toy, og det er årsag til, at man nu har valgt at aflyse udsalget, lyder forklaringen fra selskabets talsmand.
- Butikkerne lukker primært fordi, der i de her dage og timer foregår nogle realitetsforhandlinger om at sælge hele eller dele af den danske del af Top-Toy, siger Lars Bo Kirk.
Han vil dog ikke nærmere ind på, hvem de mulige købere af kæden er.
- Hvem det er, hvornår og hvor langt man er nået, det er simpelthen for tidligt at sige noget om endnu.
Vi skal give kuratorerne noget arbejdsro nu til at se, hvad de kan få ud af de forhandlinger, der foregår, siger Lars Bo Kirk.
Finske og svenske butikker forventer udsalgOmvendt forventer koncernen, at butikker i Sverige og Finland vil holde fast i planen om et endeligt udsalg i næste uge.
- De svenske og finske butikker forventes at holde stort udsalg i næste uge, skriver kæden i sin pressemeddelelse.
Top-Toys deroute startede 30.
november, hvor selskabet efter et stort underskud gik i rekonstruktion.
Kort før jul blev kreditorerne enige om en plan, der skulle give Top-Toy seks måneder til at komme på fode igen.
Legetøjs-koncernen valgte dog alligevel at trække stikket og gå konkurs i slutningen af december efter et skuffende julesalg.
Her er udsalget aflyst•BR Lyngby Storcenter•BR Frederiksberg Centret•BR Fisketorvet•BR Ro’s Torv•BR Bruun’s Galleri•TOYS R’ US Tåstrup•TOYS R’ US Rødovre•TOYS R’ US Aalborg•TOYS R’ US Odense•TOYS R’ US Tilst•TOYS R’ US Esbjerg•TOYS R’ US Næstved•TOYS R’ US Randers•TOYS R’ US Gentofte•TOYS R’ US Kolding•TOYS R’ US Holbæk•TOYS R’ US Field’s•TOYS R’ US Holstebro•TOYS R’ US Hjørring•TOYS R’ US Slagelse•TOYS R’ US Viborg•TOYS R’ US Herning•TOYS R’ US Køge•TOYS R’ US Bryggen•TOYS R’ US Nykøbing-Falster•TOYS R’ US SønderborgFacebookTwitterKopier linkEmner:Jylland|Sjælland|Falster|Holbæk|Holstebro




https://www.dr.dk/nyheder/kultur/film/anmelder-jubler-over-ny-dansk-film-en-af-de-allerbedste-lige-nu-og-jesper

FilmlandSe temaFilm og serierAnmelder jubler over ny, dansk film: En af de allerbedste lige nu - og Jesper Christensen er fremragendeDramaet 'Før frosten' foregår godt nok i 1800-tallet, men den peger direkte ind i 2019.
Af Per Juul Carlsen10.
jan.
2019 kl.
15.
02Bemærk: artiklen er mere end 30 dage gammelLæs opEn bondemand, hans familie og en mark engang i 1800-tallet.
Det lugter af historieundervisning.
Eller litterær dannelse.
Det ligner et stykke filmatiseret dansk litteratur eller en historisk begivenhed, sådan som vi for nylig har set det med filmatiseringen af 'Lykke-Per' og 1.
verdenskrigsdramaet 'I krig og kærlighed'.
Men nej, 'Før frosten' er ikke baseret på en klassisk roman eller begivenheder, der har formet Danmarkshistorien.
'Før frosten' er spundet af fri fantasi hos instruktør Michael Noer og medforfatter Jesper Fink – på baggrund af en grundig research i dagligdagen på landet i slutningen af 1800-tallet.
'Før frosten'Medvirkende: Jesper Christensen, Clara Rosager, Ghita Nørby, Magnus Krepper, Gustav Dyekjær Giese, Elliott Crosset Hove.
Instruktør: Michael Noer.
Premiere: 10.
januar.
Film baseret på litteratur eller historiske begivenheder trækker de store linjer og beskriver først og fremmest de store dramaer.
'Før frosten' går den modsatte vej og finder de små udfordringer i hverdagen, dem, der skaber et menneske – sådan som vi selv kender det, bare i 2019 og ikke 1800-hvidkål.
Og af de udfordringer opstår det skæbnesvangre drama i filmen.
Her er de vigtigste udfordringer for bonden Jens, der bliver spillet helt uforglemmeligt af altid gode Jesper Christensen.
Og de kan faktisk også overføres til 2019.
1Kan du ikke lige rykke en plads tilbage, Jens?
Din placering i kirken fortæller, hvor højt på strå du er.
Og Jesper Christensens bonde Jens er ikke tilfreds .
.
.
Det begynder mere eller mindre den søndag morgen, Jens bliver bedt om at flytte sig en række tilbage i kirken.
Hans gamle gård er ikke, hvad den har været.
Andre på egnen er bedre til at følge udviklingen.
Nogen har investeret i en bedre og finere type korn, og da folks pladser i kirken dengang var bestemt efter deres betydning i samfundet – de fine forrest og de fattige landarbejdere stående bagerst – må Jens rykke en række.
Det er han sgu ikke meget for.
Uanset om Jens er bonde, er han også en snob, sådan som de fleste af os er.
Nu om dage opstår et drama bare ved, at nogen har fået en dyrere Macbook eller Iphone, eller naboen har købt en større grill med indbygget wifi og surroundsound.
Så meget har tiderne ikke ændret sig.
2Vi er nok blevet fine på den, hva'?
Jesper Christensen får fint modspil af Clara Rosager, der spiller hans datter, og Magnus Krepper, der spiller godsejer.
Kort før ydmygelsen i kirken har egnens svenske godsejer tilbudt Jens at købe et stykke af hans jord.
Og da Jens´ høst samtidig er ved at fejle, udtænker han en plan, der skal redde gården, hans to staldknægte og samtidig rykke ham et par sociale klassetrin op.
© drPer Juul CarlsenFilmtossen Per Juul Carlsen er vært for Filmland Podcast samt anmelder på Kulturen på P1.
Han er ikke meget for at tale om yndlingsfilm, men vil gerne vedgå, at hans liv blev formet af Monty Python, David Lynch, 'Rumrejsen år 2001', 'Blade Runner', talrige tegneserier og en helt igennem fortræffelig barndom i Randers.
Jens tilbyder godsejeren hele gården, hans kønne teenagedatter til hustru og ham selv på aftægt.
Dermed kan Jens passe sine gamle køer, bare i meget finere tøj, og så må han leve med, at han i samme bevægelse skider højt og flot på datteren Signes kærlighed til naboen Ole og på hans egne aftale om at dele økonomi med nabobrødrene Laurits og Ole.
Jens sælger kort sagt grundigt ud af sin moral.
Og han går imod datidens trends.
I slutningen af 1800-tallet gik bønder i stigende grad sammen i fællesskaber for at klare sig økonomisk.
Dermed stiller Noer og Fink et spejl op for vore dage, hvor de spidse albuers jagt på lykke og karriere er på mode, mens fællesskaber længe har lugtet af gammel arbejderromantik og bonderøvssnak.
3Har din høst slået fejl, Jens?
Gustav Dyekjær Giese spiller landarbejderen og naboen Laurits i 'Før frosten'.
Som nævnt slår Jens’ høst fejl.
Nåh skidt, han køber vel bare ind i Føtex i stedet, tænker vi nu om dage, men sådan gik det ikke dengang.
Hvis naturen drillede, var man virkelig grundigt på den senere så berømte skider.
Det tvinger Jens til at handle.
Den afhængighed af naturen har vi mere eller mindre glemt, men mange af os blev mindet om den gennem den historisk tørre sommer 2018 og den deraf følgende dårligste høst i 36 år.
Også i den henseende holder 'Før frosten' et spejl op for os.
Når man ser Jens stå og kigge bekymret ud over den høst, han skulle have levet af henover en kold vinter, kan man pludselig mærke, hvor afhængige vi er af naturens gavmildhed.
Den brug af historien til at kommentere på vor tid, gør 'Før frosten' til et helt anderledes kostumedrama.
Spøjst, at en film om en bonderøv for 150 år siden skal konkurrere med Anders Matthesens 'Ternet Ninja' om at være tidens bedste samfundsrevsende danske film.
Og så skal vi da lige have med, at ikke bare Jesper Christensen er fremragende til at bære hvert af Jens’ dilemmaer på sine smalle skuldre.
Clara Rosager står også virkeligt stærkt som datteren Signe.
Og Rasmus Hammerich er aldeles skræmmende som godsejerens brutale højre hånd.
FacebookTwitterKopier linkEmner:Anders Matthesen (komiker)|Historie|Apple Inc.
|Vejret|Føtex




https://www.dr.dk/sporten/haandbold/vm-herrer/advarer-mod-billethajer-finalebilletter-til-vm-i-herrehaandbold-revet

VM herrerAdvarer mod billethajer: Finalebilletter til VM i herrehåndbold revet væk14.
000 har købt billet til Jyske Bank Boxen i Herning.
Det danske herrelandshold kan forvente fuld opbakning, hvis de når frem til finalen i VM i herrehåndbold.
 (© Scanpix)Af Frederik Gatzwiller og Mette Skov-Jensen10.
jan.
2019 kl.
13.
49Bemærk: artiklen er mere end 30 dage gammelLæs opAlt udsolgt til finalen!
Det er meldingen fra Dansk Håndbold Forbund på dagen, hvor VM i herrehåndbold fløjtes i gang på dansk grund.
- Vi er i den herlige situation, at der ikke er flere billetter til finalen.
Interessen har været så stor, at billetterne er revet væk, fortæller Morten Stig Christensen, generalsekretær i Dansk Håndbold Forbund.
VM-finalen spilles den 27.
januar i Jyske Bank Boxen i Herning, hvor der er plads til godt 14.
000 fans.
En opgørelse fra Dansk Håndbold Forbund viser, at langt de fleste billetter er købt af danskere.
I mindre antal har norske og tyske håndboldfans købt billet.
- Det bliver en stor oplevelse.
Når mere end 14.
000 synger med på nationalsangen uden musikledsagelse, så rejser hårene sig.
Vi oplevede det i 2014 under EM og til kvindernes VM i 2015.
Det er en helt unik oplevelse, siger Morten Stig Christensen, der dermed afslører, at han også håber og tror på dansk finaleplads.
Pas på billethajerHan kan ikke udelukke, at der kommer ekstra VM-finalebilletter til salg.
Det internationale håndboldforbund, IHF, råder over et mindre antal billetter, som forbundet muligvis ikke gør brug af.
Chancen for at købe i løssalg er dog forsvindende lille.
- Enkelte sæder hist og pist kan blive ledige, men de bliver tilbudt folk på venteliste, siger Morten Stig Christensen.
Han advarer derfor imod at købe billetter andre steder end hos Ticketmaster, som er den officielle udbyder af VM-billetter.
- Pas på billethajer.
Man skal ikke give sig i kast med de potentielle billetter, der kan være i omløb andre steder.
Danmarks åbningskamp i aften mod Chile i København er også udsolgt.
Der er muligt at følge Danmarks VM-kampe samt finalen på DR og TV2.
Følg også VM i herrehåndbold på dr.
dk/sportenSe Jyske Bank Boxen i Herning blive forvandlet til VM-arena på fem dage:FacebookTwitterKopier linkEmner:Jyske Bank Boxen|Dansk Håndbold Forbund|Håndbold|København|Morten Stig Christensen (erhvervsleder)




https://www.dr.dk/nyheder/indland/svoemmehal-i-hvidovre-afspaerret-efter-klorudslip

IndlandSvømmehal i Hvidovre afspærret efter klorudslipSeks personer er bragt til sygehuset, mens flere andre tilses på stedet, oplyser politiet.
Både beredskabet, Beredsskabsstyrelsen og politiet er til stede efter klorudslip i Hvidovre, Af Emil Søndergård Ingvorsen10.
jan.
2019 kl.
13.
04 | opdateret 10.
jan.
2019 kl.
13.
43Bemærk: artiklen er mere end 30 dage gammelLæs opPolitiet har afspærret 100 meter omkring svømmehallen på Trædrejerporten i Hvidovre efter et klorudslip i et teknikrum.
- Flere voksne og børn tilses på stedet.
Følg vores anvisninger, tak.
Pt.
tyder alt på et uheld, skrev Københavns Vestegns Politi på Twitter klokken 13.
Ifølge politiet indløb anmeldelsen klokken 12.
11.
13.
35 oplyser politiet, at flere er bragt til sygehuset til tjek.
- Seks personer er kørt til undersøgelse på sygehus.
Andre tilses af sundhedsmyndigheder på stedet.
Føler nogen ubehag efter besøg i svømmehallen, bør man konsultere 1813, skriver politiet.
Ifølge fotograf Steven Knap, der er på stedet, så er der klokken 13.
15 netop kørt to ambulancer fra stedet.
De kørte uden udrykning, oplyser fotografen.
Lige nu er der yderligere to ambulancer på stedet, og børn og voksne bliver tilset uden for hallen.
Desuden er Beredskabsstyrelsens kemiske beredskab ankommet og skal undersøge, hvad der er sket.
Politiet opfordrer til, at man er opmærksom, hvis man har besøgt svømmehallen i dag.
- Sundhedsmyndighederne anbefaler, at hvis nogen har været i svømmehallen tidligere i dag og føler ubehag, så bør man kontakte 1813, skriver politiet på Twitter.
DR Nyheder har forsøgt at få en uddybende kommentar fra Københavns Vestegns Politi.
Det har indtil videre ikke være muligt.
DR Nyheder har været i kontakte med Hovedstadens Beredskab.
De ønsker pt.
ikke at udtale sig om sagen og henviser til politiet.
Ved du noget om sagen?
Skriv en mail til emii@dr.
dk eller 1212@dr.
dk med dit telefonnummer så kontakter vi dig.
DR Nyheder følger sagenFacebookTwitterKopier linkEmner:Københavns Vestegns Politi|Twitter|Politi|Sjælland|Idrætsfaciliteter




https://www.dr.dk/nyheder/udland/korrespondent-mistanke-om-lokumsaftale-skaemmer-congolesisk-valg

UdlandKorrespondent: Mistanke om lokumsaftale skæmmer congolesisk valgOppositionskandidat er udråbt som vinder af det, som skulle have været DRCongos første frie valg.
Tilhængere af Felix Tshisekedi fejrer hans sejr i Kinshasa i dag.
Af Andreas Lindqvist10.
jan.
2019 kl.
13.
26Bemærk: artiklen er mere end 30 dage gammelLæs opValgkommissionen i Den Demokratiske Republik Congo udråbte i nat overraskende oppositionskandidaten Felix Tshisekedi som vinder af valget for 11 dage siden.
Mange havde ellers forventet, at det ville blive regeringens kandidat, Emmanuel Shadary, som skulle overtage præsidentposten fra Joseph Kabila, som har ledet DRCongo siden 2001.
Men i valgkommissionens optælling kommer Shadary på en tredjeplads med 4,4 millioner stemmer.
Felix Tshisekedi har til gengæld fået syv millioner stemmer ifølge optællingen.
Den anden oppositionskandidat, den respekterede forretningsmand Martin Fayulu, har ifølge valgkommissionen fået 6,4 millioner stemmer.
Kritikere mener dog, at han er valgets faktiske vinder, og at der er tale om valgfusk.
- DRCongos valgkommission besluttede at offentliggøre resultatet klokken tre om natten, og det er nok ikke nogen tilfældighed, for der lå de fleste formentlig trygt og sov i deres senge.
Man har været meget optaget af, at offentliggørelsen ikke skulle give store uroligheder, siger DR's Afrika-korrespondent, Søren Bendixen.
Mistanke om lokumsaftaleDer er mistanke om en lokumsaftale.
Den bygger man blandt andet på, at Felix Tshisekedi, før offentliggørelsen af resultatet, påbegyndte forhandlinger med regeringen om magtoverdragelse.
- Det var overraskende, at manden, som nu bliver præsident, skyndte sig ud og omfavnede den siddende regering og sagde, at det er på tide at se fremad.
At det ikke er en krig mod den siddende regering, der står på dagsordenen, siger Søren Bendixen.
Kritikerne frygter, at der er lavet en slags aftale om amnesti for de nuværende magthavere, til gengæld for præsidentposten.
- Den nuværende regering har meget at miste.
Den har været ved magten i mange år, og der er mange mennesker, som har fyldt noget i lommerne, som retmæssigt ikke er deres.
Det kunne godt have voldsomme konsekvenser for de mennesker, hvis der kom en ny mand ind i præsidentpaladset, som ønskede at rydde op, siger korrespondenten.
Sådan en mand kunne Martin Fayulu godt have vist sig at være, om ikke andet på grund af politisk nag mod Joseph Kabila og hans afdøde far og forgænger på posten, Laurent Kabila.
Martin Fayulu, i midten, afviser at valgresultatet kan være rigtigt.
- Bag Fayulu står en tidligere vicepræsident, som var i stærk opposition til Kabila.
Så man kunne sagtens have forestillet sig, at de ville være gået benhårdt efter regeringen, siger Søren Bendixen med henvisning til den tidligere krigsforbryderdømte oprørsleder Jean-Pierre Bemba Gombo.
Far af kendt oppositionslederDen nyudnævnte præsident, Felix Tshisekedi, førte valgkamp på fattigdomsbekæmpelse og er et relativt ubeskrevet blad, trods sine 55 år.
Han er formand for Unionen for Demokrati og Sociale Fremskridt, der er DRCongos ældste oppositionsparti, og som blev stiftet af hans far.
- Han er mest kendt via sin far, som var mangeårig oppositionsleder i DRCongo og døde for relativt nylig.
I hans sted kom sønnen til, og han har ledet det store gamle oppositionsparti til den sejr, det angiveligt har fået, siger Søren Bendixen.
Felix Tshisekedi sammen med sin kone og flere partisoldater.
Netop fordi han repræsenterer oppositionen og ikke Kabila-klanen, kunne han være godt nyt for det ressourcerige, men krigsplagede land.
Men mistanken om en lokumsaftale mudrer billedet.
- Jeg tror, mange vil synes, at al forandring lige nu vil være positivt.
Men det er klart, at hvis det her valg ikke bliver vurderet som ordentligt, og hvis for mange ikke tror på, at han er den retmæssige vinder, kan hans gang på jord blive rigtig svær, siger korrespondenten.
Fayulu undsiger valgresultatNu er spørgsmålet hvordan Congos befolkning vil reagere på udnævnelsen af Felix Tshisekedi.
Der har løbende været optøjer og stort politiopbud under og efter valget, hvor også internetforbindelser blev lukket ned - angiveligt for at forhindre annonceringen af falske resultater.
Efter nattens offentliggørelse har Martin Fayulu allerede været ude at afvise resultatet.
- Det kommer an på, hvordan han reagerer.
Nu har han sagt, at det ikke kan passe.
Men vil han forsøge at lave en eller anden form for mobilisering?
Hvordan vil han angribe det her?
Det ved vi ikke noget om endnu, siger Søren Bendixen.
En komplicerende faktor kan også blive, at regeringen før valget besluttede at udsætte valghandlingen i flere store byer i den del af landet, hvor der hærger en ebola-epidemi.
Her får en million mennesker først til marts mulighed for at afgive deres stemme.
Områderne er kendt for at bakke op om oppositionen.
- Det ville være nok til at ændre på resultatet.
Spørgsmålet er, om de nogensinde bliver hørt, fordi der bliver indsat en ny præsident, før de skal stemme.
Man kan meget vel stå i en situation, hvor de regioner ikke vil rette ind efter en ny leder, som de ikke har været med til at vælge, siger korrespondenten.
Frankrig undrer sig over udnævnelseHverken EU eller USA har haft valgobservatører i DRCongo under valget.
Derimod har den katolske kirke i landet, som var mægler i en nylig politisk krise, lavet sin egen valgmonitering ved hjælp af 40.
000 observatører.
Her fremgik det, ligesom i flere meningsmålinger, at Fayulu var klar vinder.
Det har fået Frankrigs udenrigsminister, Jean-Yves Le Drian til at kræve klarhed.
- Vi må have klarhed om disse resultater, som er de modsatte af, hvad vi havde forventet.
Congos katolske kirke gennemførte sin optælling og annoncerede helt anderledes resultater, siger han ifølge Reuters.
FN's generalsekretær Antonio Guterres siger i en pressemeddelelse, at han har noteret sig resultatet og opfordrer alle parter til at afholde sig fra vold.
Barnabe Kikaya Bin Karubi, en af præsident Joseph Kabilas øverste rådgivere, fastslog tidligere i dag, at regeringspartiet anerkender sit nederlag.
- Selvfølgelig er vi ikke glade for, at vores kandidat tabte, men det congolesiske folk har valgt, og demokratiet har triumferet, siger han ifølge Reuters.
FacebookTwitterKopier linkEmner:António Guterres (politiker)|Valg og folkeafstemninger|Den Demokratiske Republik Congo|Den Katolske Kirke|Frankrig




https://www.dr.dk/nyheder/politik/dfere-forlader-byraadsgruppe-rene-christensen-vil-bestemme-det-hele

PolitikTo DF'ere forlader byrådsgruppe: René Christensen vil bestemme det heleI Guldborgsund Kommune er DF's byrådsgruppe skrumpet fra syv til fem.
Finansordfører for Dansk Folkeparti René Christensen stillede op som borgmester i Guldborgsund Kommune i 2017, men tabte til den siddende borgmester, John Brædder.
Af Sally Frydenlund Larsen10.
jan.
2019 kl.
13.
11Bemærk: artiklen er mere end 30 dage gammelLæs opDårlig stemning og topstyring.
Det er to ting, der angiveligt præger Dansk Folkepartis byrådsgruppe i Guldborgsund Kommune, som partiets finansordfører, René Christensen, er gruppeformand for.
Derfor har to af gruppens syv medlemmer, Lis Magnussen og Mette Møller, forladt gruppen for at være løsgængere.
Det skriver Folketidende.
Man kan ligesom ikke komme til orde, for der er et par stykker, der bestemmer det hele.
Lis Magnussen, tidligere medlem af DF i Guldborgsund.
- Der er dårligt samarbejde i gruppen.
Man kan ligesom ikke komme til orde, for der er et par stykker, der bestemmer det hele, siger Lis Magnussen til avisen, og understreger, at det er netop René Christensen, der dikterer resten af gruppens holdninger.
Borgmesterdrømmen brastStemningen i den lille byrådsgruppe blev for alvor dårlig, da René Christensens drømme om en borgmesterpost brast, da han måtte se sig slået til kommunalvalget i 2017.
Efter da oplevede de to eks-gruppemedlemmer, at gruppeformanden pressede dem til at føre kritisk oppositionspolitik.
- Nu skal vi sige nej til alting, siger Lis Magnussen.
Hendes kollega Mette Møller er enig:- Jeg bryder mig ikke om den linje, der bliver ført.
God politik er dialog og samarbejde, og det opnår man ikke ved en krig i byrådssalen.
Jeg bryder mig ikke om den form for hævn.
- Jeg repræsenterer Dansk Folkeparti, og vi fører selvfølgelig Dansk Folkeparti-politik.
René Christensen, gruppeformand for DF i Guldborgsund Kommune og finansordfører for DF i folketinget.
Afviser kritikDen kritik har sagens hovedperson ikke meget til overs for, siger han til Folketidende.
- Det må stå for deres regning.
Det har jeg ikke nogen kommentarer til.
Jeg repræsenterer Dansk Folkeparti, og vi fører selvfølgelig Dansk Folkeparti-politik og holder fast i det, vi gik til valg på.
Gruppeformanden begræder ikke de to medlemmers exit.
- De har truffet et valg, og det må de gøre.
Det står dem frit for, siger han.
Det er John Brædder, der er borgmester i kommunen, der dækker Falster og den østlige del af Lolland.
Han er valgt for Guldborgsundlisten.
FacebookTwitterKopier linkEmner:Dansk Folkeparti|Guldborgsund Kommune|Lokalpolitik|Lolland-Falster|René Christensen (politiker)




https://www.dr.dk/nyheder/indland/kundbypigen-idoemt-40-dages-faengsel-trusler

Kundby-sagenSe temaIndlandKundbypigen idømt 40 dages fængsel for truslerKundbypigen får en tillægsstraf på 40 dages fængsel for at true lærer.
Hun er i forvejen dømt for forsøg på terrorisme.
Kundbypigen blev som den første kvinde i Danmark dømt for terrorforsøg og fik otte års fængsel i landsretten i november 2017.
Af Trine Maria Ilsøe - Retskorrespondent10.
jan.
2019 kl.
14.
37Bemærk: artiklen er mere end 30 dage gammelLæs opKundbypigen er ved Retten i Glostrup idømt 40 dages fængsel for at true sin tidligere mentor og lærer under en telefonsamtale fra fængslet.
Dommen falder godt et år efter, at den nu 18-årige pige blev idømt otte års fængsel i en meget opsigtsvækkende terrorsag fra landsbyen Kundby på Vestsjælland.
Siddet i fængsel, siden hun var 15 årKundbypigen var 15 år gammel, første gang hun blev stillet for en dommer i januar 2015.
Siden har hun siddet fængslet og er i mellemtiden gået fra at være en stor teenager til en ung kvinde på snart 19 år.
Men stemmen er den samme, fremtoningen er den samme, og kropsholdningen er den samme her i januar 2019.
Læs også:Den 17-årige pige fra Kundby skal otte år i fængselI det lille retslokale er 20 tilhørere stuvet sammen bagerst i lokalet.
Kundbypigen sidder en meter fra tilhørerne - iført sort dynejakke, en dyb rød hættetrøje, bukser og lyse sneakers.
Hendes mørke, lange hår er sat i en høj hestehale, og det eneste, der synligt adskiller hendes ydre fra andre 18-årige, er det bælte, hun har rundt om maven med plads til håndjern.
"Har du en skudsikker vest?
"I november 2017 blev Kundby-pigen idømt otte års fængsel i landsretten for forsøg på terrorisme.
Mere konkret blev hun dømt for at have planlagt en bombesprængning på sin tidligere folkeskole, Sydskolen i Fårevejle, og den jødiske skole, Carolineskolen i København.
Læs også:Mor til Kundby-pigen: Hun fortjener en chance mereKundbypigen var denne gang tiltalt for at have truet sin tidligere lærer og mentor i telefonen.
Her skal hun ifølge anklageskriftet have sagt:”Har du en skudsikker vest?
”, ”Så tænker jeg, du burde købe en af sikkerhedsmæssige årsager”.
Kundbypigen afsoner sin straf i Herstedvester Fængsel, så opkaldet blev foretaget herfra.
Når man ringer fra en af fængslets telefoner, bliver samtalen automatisk optaget.
Hun erkender selv at have sagt, som der står i anklageskriftet, siger hun i dag i retten.
”Altså vi er venner.
Jeg vil gerne have kontakten og tillidsforholdet igen”, fortæller hun i retten.
Hun siger, at hun fra fængslet i Herstedvester har talt med den tidligere lærer lidt under ti gange.
"Jeg sagde det i affekt"Den dag, hvor hun sagde de truende ord, var det hende, der ringede op, fortæller hun.
”Jeg havde hørt, at han havde udtalt sig til medierne og nævnt mit navn, og det blev jeg rigtig træt af.
Jeg vil gerne videre med mit liv.
Jeg sagde det i affekt.
Jeg ved ikke, hvorfor det var præcist det, jeg sagde”, fortæller hun.
Hvorfor tror du, at han anmelder det?
, spørger anklageren.
”Fordi han tror, det er alvorligt, det jeg siger.
Men det er det jo ikke, men det må han tro, siden han ringede til politiet”.
Læs også:Anklager i Kundby-sag: Retssystemet har aldrig set en pige som hendeAnklageren vil vide, om Kundby-pigen har nogle kontakter i fængslet eller uden for fængslet, der kan komme efter læreren?
”Nej”, svarer hun.
Anklageren havde krævet den 18-årige terrordømte kvinde idømt 60 dages fængsel for truslerne.
FacebookTwitterKopier linkEmner:Terrorisme|Kriminalitet|København|Carolineskolen|Folkeskolen (Danmark)




https://www.dr.dk/nyheder/udland/se-overvaagningsvideo-politet-efterlyser-personer-foran-milliardaers-arbejdsplads

UdlandSe overvågningsvideo: Politet efterlyser personer foran milliardærs arbejdspladsNorsk politi vil gerne i kontakt med to personer, som er observeret foran rigmands arbejdsplads.
Af Maja Lærke Maach10.
jan.
2019 kl.
12.
08Bemærk: artiklen er mere end 30 dage gammelLæs opPolitiet har fortsat ingen mistænkte i sagen om den mulige bortførelse af den 68-årige norske rigmandskone Anne-Elisabeth Falkevik Hagen, der er gift med en af Norges rigeste mænd Tom Hagen.
Det fortalte norsk politi her til formiddag på et pressemøde.
Politiet viste to overvågningsvideoer, hvorpå man kan se to personer ved Tom Hagens arbejdsplads.
Overvågningsbillederne kan se i videoen i toppen af artiklen.
Det ved vi om bortførelsenAnne-Elisabeth Falkevik Hagen forsvandt fra Hagen-ægteparrets hus i Lørenskog få kilometer øst for Oslo 31.
oktober sidste år.
Ægtemanden Tom Hagen kom efter bortførelsen hjem til en seddel fra kidnapperne, hvor de krævede ni millioner euro i kryptovalutaen Monero for at frigive kvinden.
Det svarer til over 67 millioner kroner.
Ifølge politiet har der ikke været livstegn fra kvinden, siden hun forsvandt.
Anne-Elisabeth Falkevik Hagens mand er blevet rig på ejendomsinvesteringer og investeringer i el.
Tom Hagen er Norges 172.
rigeste person og har ifølge Kapital Indeks en formue på 1,7 milliarder norske kroner (knap 1,3 milliarder danske kroner).
De to personer vil politiet gerne i kontakt med, sagde politiinspektør Tommy Brøske.
På billederne kan man se først en person gå forbi virksomheden, og 24 minutter senere kommer der en anden person, der ydermere bliver krydset af en cyklist.
Politiet vil desuden gerne tale med personer, der har været omkring parrets hjem i Lørenskog få kilometer øst for Oslo i dagene inden bortførelsen og på selve dagen for finde ud af, om nogen har observeret noget mistænkeligt.
Det kom ikke frem på pressemødet, om de to personer på overvågningen kan være mistænkte eller vidner i sagen.
Ingen livstegn siden 31.
oktoberDer har ikke været livstegn fra Anne-Elisabeth Falkevik Hagen, siden hun forsvandt.
Dog heller ikke tegn på, at hun ikke er i live.
Siden i går har man fået over 100 tip fra offentligheden.
Man valgte først at fortælle offentligheden om sagen i går, selvom Anne-Elisabeth Falkevik Hagen forsvandt 31.
oktober sidste år af hensyn til hendes sikkerhed.
Politiet i Norge samarbejder med både Europol og Interpol, da man ikke ved, om hun befinder sig i udlandet.
FacebookTwitterKopier linkEmner:Politi|Norge|Europol|Oslo




https://www.dr.dk/nyheder/politik/endnu-en-bekymret-v-politiker-til-loekke-bevar-de-folkevalgte-i-regionerne

PolitikEndnu en bekymret V-politiker til Løkke: Bevar de folkevalgte i regionerneSundhedsvæsenet skal fortsat drives af folkevalgte politikere, mener finansordfører og regionsmedlem Jacob Jensen.
Jacob Jensen (V), der både er finansordfører på Christiansborg og regionsmedlem i Region Sjælland, advarer mod at sløjfe de direkte folkevalgte politikere i regionerne.
Af Rikke Gjøl Mansø10.
jan.
2019 kl.
12.
15Bemærk: artiklen er mere end 30 dage gammelLæs opEndnu en Venstre-politiker melder sig i koret af kritikere, der advarer statsminister Lars Løkke Rasmussen (V) mod at sløjfe de fem regioner, som vi kender dem i dag, med folkevalgte politikere i regionsrådene.
Jacob Jensen (V), der både er finansordfører for Venstre på Christiansborg og regionsrådspolitiker for partiet i Region Sjælland, lufter sine bekymringer i Slotsholmen på P1.
Jeg er bekymret over, hvis man fjerner de regionalt folkevalgte og udpeger såkaldte eksperter til at drive det alene.
Vi skal have eksperter med, men vi skal også have folkevalgte, der er direkte ansvarlige over for vælgerne.
Jacob Jensen (V), finansordfører og regionsmedlem- Jeg er bekymret over, hvis man fjerner de regionalt folkevalgte og udpeger såkaldte eksperter til at drive det alene.
Vi skal have eksperter med, men vi skal også have folkevalgte, der er direkte ansvarlige over for vælgerne, siger Jacob Jensen.
De fem regioner har siden 2007 drevet alle landets sygehuse, og de folkevalgte i regionsrådene råder over 110 milliarder kroner om året tilsammen.
- Sundhedsområdet er hvis ikke dét vigtigste, så i hvert fald et af de vigtigste områder overhovedet i et velfærdssamfund som det danske.
Og hvis det skal tages helt ud af et demokratisk direkte folkevalgt element og overlades til eksempelvis embedsfolk eller nogle indirekte valgte politikere som borgmestre – der i forvejen har rigeligt at se til – så synes jeg, der kan være en udfordring, siger Jacob Jensen.
Kan Venstres bagland holde til, at Venstres formand gennemfører en reform, hvor der ikke længere er folkevalgte i regionerne?
- Nu er det jo ikke Venstres formand alene, der skal gennemføre det her.
Han skal jo komme som statsminister med det udspil, han og regeringen vurderer, er det rigtige.
Så skal det jo forhandles med Folketingets partier, og så må vi jo se, hvor det lander.
Jeg har bare givet min bekymring til kende, og jeg synes, at analysen er rigtig – men vi skal bare have folkevalgte med til at drive noget, der er så vigtigt som sundhedsvæsenet, siger Jacob Jensen.
Dermed istemmer han sig budskabet fra en række centrale Venstre-politikere - blandt andre tidligere gruppeformand Søren Gade, Herning-borgmester Lars Krarup og regionsrådsformand Stephanie Lose.
I morgen møder Lars Løkke Rasmussen en del af Venstres bagland til et hovedbestyrelsesmøde i partiet, hvor regionernes fremtid kommer på dagsordnen.
Læs også:Venstre-formænd sender brev til statsministeren: Bevar regionerneFælles brev til Løkke fra V-folk: Bevar regionerneLars Løkke Rasmussen har endnu ikke fremlagt regeringens længe ventede sundhedsudspil - og han har heller ikke varslet, at de folkevalgte regioner skal nedlægges.
Alligevel ulmer kritikken i Venstres bagland.
I et fælles brev til statsministeren bad Venstres gruppeformænd i regionerne i weekenden statsministeren om at frede regionerne.
Det lokale selvstyre vil forsvinde, hvis regionerne nedlægges, lyder advarslen.
- Nu kender vi jo ikke udspillet, men min bekymring kommer, hvis det ender med, at der slet ikke skal være noget element af direkte folkevalgte, siger Jacob Jensen og tilføjer:- På et regneark vil man givetvis komme frem til den konklusion, at det simpelthen ikke økonomisk kan betale sig at have et sygehus som Nykøbing Falster i Region Sjælland, hvor vi har fire sygehuse.
Så kan folk bare tage op til Køge eller Slagelse.
Men der kommer det direkte folkevalgte element ind og laver den "irrationelle" vurdering af, at det giver mening at beholde sygehuset med de faciliteter og arbejdspladser, det også giver.
Både de to andre regeringspartier, Liberal Alliance og De Konservative, og støttepartiet Dansk Folkeparti vil afskaffe regionerne.
Ved folketingsvalget i 2011 ville Venstre nedlægge regionerne, men op til folketingsvalget i 2015 opsatte partiet i stedet syv mål for regionerne, som de fik fire år til at leve op til, hvis de skulle overleve.
Læs også:11 års had-kærlighedsforhold: Venstre i syv sind om regionerne"Der skal både decentraliseres og centraliseres"Lars Løkke Rasmussen varslede allerede i sommer en reform af sundhedsvæsenet.
Blandt andet med argumentet om, at "den ene hånd ikke altid ved, hvad den anden gør", når en ældre patient eksempelvis udskrives af det regionale sygehus og derefter skal hjælpes af kommunen.
Det problem skal 21 nye sundhedsfællesskaber landet over være med til at afhjælpe.
Og Jacob Jensen erklærer sig enig i analysen af, at der er "en systemudfordring":- I en vis del af patientforløbet hører man under det regionale sygehussystem, og i en anden del af forløbet hører man under det kommunale, hvis man for eksempel skal have genoptræning.
Der kan være nogle svære overgange og en svær kommunikation, hvor patienten mange gange kan opleve at blive kastebold mellem systemerne, siger han.
Jacob Jensen er også enig i, at der er behov for at centralisere de dele af sundhedsvæsenet, der handler om helt specialiserede områder, hvor der eksempelvis kun foretages meget få operationer om året.
Så alle patienter er sikret den samme bedste behandling.
- Hvis jeg får en alvorlig sygdom, så vil jeg jo ikke ud til den lokale kvaksalver, for nu at sige det lidt firkantet og med et glimt i øjet.
Så vil jeg selvfølgelig til den specialist, der er absolut dygtigst i hele landet.
Men hvis jeg får en mindre kompliceret sygdom, så vil jeg da lige så gerne komme til et lokalt sundhedscenter eller sygehus i mit nærområde.
- Så der skal både decentraliseres og centraliseres.
Men jeg tænker både som folkevalgt herinde på Christiansborg og som regionsmedlem, at der skal være et folkevalgt niveau, siger Jacob Jensen.
FacebookTwitterKopier linkEmner:Lars Krarup (politiker)|Lars Løkke Rasmussen (politiker)|Lokalpolitik|Hospitaler|Sjælland




https://www.dr.dk/musik/goer-hvad-du-vil-med-min-krop-lady-gaga-fjerner-kontroversiel-sang-fra-streamingtjenester

Musik'Gør hvad du vil med min krop': Lady Gaga fjerner kontroversiel sang fra streamingtjenesterLady Gaga undskylder for duet-samarbejde med R.
Kelly, der beskyldes for seksuelle overgreb.
Lady Gaga og R.
Kelly på scenen ved American Music Awards i 2013, hvor de optrådte med deres fælles sang 'Do What U Want'.
Af Marie Ravn Nielsen10.
jan.
2019 kl.
11.
29Bemærk: artiklen er mere end 30 dage gammelLæs opEr du vild med Lady Gagas sang 'Do What U Want' fra 2013?
Så skal du højst sandsynligt snart ud og købe et fysisk eksemplar af hele hendes album 'Artpop' for at høre den igen.
I hvert fald hvis du vil høre den oprindelige version sammen med R&B-sangeren R.
Kelly – for den har Lady Gaga nemlig tænkt sig at fjerne fra iTunes og diverse streamingtjenester.
Det skriver hun i et opslag på Twitter, hvor hun også tager kraftigt afstand fra R.
Kelly og fortryder, at hun nogensinde har arbejdet sammen med ham.
Lady Gaga - Do What U Want (feat.
R.
Kelly) - Jeg står bag disse kvinder 1.
000 procentPopstjernens beslutning kommer efter, at flere kvinder har beskyldt R&B-sangeren for en række seksuelle overgreb i dokumentarserien 'Surviving R.
Kelly', der for nylig er blevet sendt på amerikansk tv.
Læs også:R.
Kelly anklages for to årtiers seksuelt misbrug.
Statsadvokat opfordrer ofre til at stå frem- Jeg står bag disse kvinder 1.
000 procent, tror på dem, ved, at de lider og har smerte og føler stærkt, at deres stemmer skal høres og tages alvorligt, skriver Lady Gaga blandt andet på Twitter.
Siden programmerne om R.
Kelly løb over skærmen, er Chicagos statsadvokat Kim Foxx gået ind i sagen, og kunstnere som Chance The Rapper og John Legend har allerede kritiseret og taget afstand fra sangeren.
Det har derfor været ventet, at Lady Gaga også ville reagere på udsendelserne om sin tidligere samarbejdspartner.
De to skrev 'Do What U Want' sammen og har også optrådt med sangen ved American Music Awards i 2013.
Min mening var at skabe noget ekstremt udfordrende og provokerende, fordi jeg var rasende og stadig ikke havde bearbejdet det traume, der var sket i mit eget liv.
Lady GagaHavde ikke bearbejdet sit eget traumeLady Gaga forklarer også i sit tweet, hvorfor hun overhovedet lavede sangen med R.
Kelly, der de seneste to årtier har været anklaget flere gange for upassende seksuel adfærd med mindreårige.
- Jeg er selv et offer for et seksuelt overgreb og lavede sangen og videoen i en mørk periode i mit liv.
Min mening var at skabe noget ekstremt udfordrende og provokerende, fordi jeg var vred og stadig ikke havde bearbejdet det traume, der var i mit eget liv, skriver Lady Gaga og fortsætter:- Sangen hedder 'Do What U Want (With My Body)'.
Jeg tror nok, at det er tydeligt, hvor forvrængede mine tanker var på det tidspunkt.
Læs også:Mobbet og hånet for sit talent: Sådan blev Lady Gaga alligevel superstjerneLady Gaga, der lige nu er aktuel med den populære film 'A Star Is Born', og som netop har vundet en Golden Globe, vil derfor se fremad og har nu til hensigt at fjerne sangen helt fra diverse musiktjenester og platforme.
- Undskyld, både for min dårlige dømmekraft, da jeg var ung, og for ikke at have talt om det tidligere, slutter hun i sit tweet.
I øvrigt lavede Lady Gaga også en version af sangen med Christina Aguilera på vokal frem for R.
Kelly – om den også står til at blive fjernet, er der ingen melding om.
Du kan høre den her:Lady Gaga - Do What U Want (feat.
Christina Aguilera) FacebookTwitterKopier linkEmner:Christina Aguilera (musiker)|Lady Gaga (musiker)|Twitter|Pop og rock|Chicago




https://www.dr.dk/nyheder/regionale/midtvest/forskere-taender-et-haab-i-lykke-maaske-kan-jeg-undgaa-demens

Midt- og VestjyllandForskere tænder et håb i Lykke: Måske kan jeg undgå demensArven fra en vestjysk landbokone har ledt danske demensforskere et skridt nærmere en behandling af den dødelige sygdom.
Lykke Kejlberg Kjærside er efterkommer til en vestjysk landbokone, der gav en genfejl videre til sine børn.
En genfejl, der medfører en sjælden type frontallapdemens.
)Af Marie Frank Mitchell og Mette Skov-Jensen10.
jan.
2019 kl.
12.
00Bemærk: artiklen er mere end 30 dage gammelLæs op- Det er meget bevægende.
Det kan måske betyde, at de kan nå at kurere mig, inden sygdommen bryder ud.
Sådan siger 27-årige Lykke Kejlberg Kjærside om det gennembrud, som danske forskere har gjort i forsøget på at finde en behandling for demenssygdomme.
Det er lykkedes forskere fra Rigshospitalets hukommelsesklinik og Københavns Universitet at skabe en mikrohjerne i en petriskål, hvor de kan gøre dementsyge nerveceller raske ved at ændre i cellernes dna-sammensætning.
'Det giver mig et håb om måske 30 år mere, end jeg lige nu har udsigt til'Lykke Kejlberg Kjærside, 27 år- Det giver mig et håb om måske 30 år mere, end jeg lige nu har udsigt til.
Og et kæmpe håb for mine nevøer og niecer, siger Lykke Kejlberg Kjærside, der tilhører en stor vestjysk familie med en meget arvelig genfejl (mutation), der betyder, at bærere af genet udvikler demens i en forholdsvis tidlig alder.
Lykke Kejlberg Kjærside selv fik for et halvt år siden beskeden om, at hun har genfejlen og vil få demenssygdommen, der rammer pandelapperne.
Familien er den eneste i verdenen med denne form for frontallapdemens.
Lykke Kejlberg Kjærsides egen far på 70 år er dement og flyttede på plejehjem sidste år.
Bare i den nærmeste familie er der fem-seks demente.
Oldemor Karen gav sygdommen videreSygdommen kan spores tilbage til oldemoren, Karen, der døde af demenssygdommen som 56-årig.
Inden da havde hun fået 12 børn, hvoraf de ni arvede genfejlen.
I dag består slægten af mindst 500 personer, og i 25 år har familien samarbejdet med forskerne om at løse gåden om demens.
Hvad er demensDer findes flere end 200 forskellige sygdomme, som kan medføre demens.
Omkring 87.
000 personer i Danmark menes at have en demenssygdom.
300.
000-400.
000 danskere er nære pårørende til en person, der lider af en demenssygdom.
Demens er den femte hyppigste dødsårsag i Danmark.
Kilde: Nationalt Videnscenter for DemensNu er der afgørende nyt.
Med hudceller fra syge familiemedlemmer har forskerne i en petriskål på laboratoriet udviklet hjerneceller med genmutationen.
Derefter har forskerne gjort de syge celler raske ved at ændre et enkelt bogstav i cellernes dna.
- Vi har ændret det sygdomsfremkaldende C til et rask G.
Det er banebrydende, at vi kan dissekere mekanismerne bag denne demenssygdom.
Vi kan altså kurere de her celler i en petriskål, siger professor og overlæge Jørgen Nielsen fra hukommelsesklinikken på Rigshospitalet.
Konkret kan forskerne gennem et mikroskop se, at de syge nerveceller i mikrohjernen ophober store 'blærer' inde i cellen, der ødelægger nervecellernes evne til at kommunikere sammen.
Det er disse 'blærer', som forskerne nu kan fjerne og dermed gøre cellen rask igen.
- Næste udfordring bliver, hvordan vi får rettet fejlen i hele hjernen på et menneske, men det giver et fremtidshåb om, at vi kan gå denne vej, så man kan korrigere dna-fejlen, tilføjer han.
Håb for mange tusinde danskereForskningsgennembruddet tænder et lille håb hos de mange tusinde danskere og deres familier, som lever med en demenssygdom.
For selv om forskerne på Rigshospitalet og Københavns Universitet arbejder med den sjældne genfejl hos den vestjyske familie, vil resultaterne kunne overføres til andre sygdomme, såsom parkinson og alzheimer.
Det glæder formanden for Alzheimerforeningen i Midt- og Vestjylland, Gitte Stubtoft Kærgaard.
- I mange år har der ikke været fremskridt.
Det er helt fantastisk, hvis de bare er kommet en lille bitte vej for patienterne og deres familier.
Det giver et håb om, at vi kan standse udviklingen i sygdommen, siger hun.
Fremskridt inden for genterapi kommer hurtigt i øjeblikket, så inden for en overskuelig årrække tror jeg, vi har et tilbud til forskellige demenssygdomme.
Jørgen Nielsen, professor og overlægeMange af efterkommerne til landbokonen Karen bor i det midt- og vestjyske, så Gitte Stubtoft Kærgaard er ikke i tvivl om, at forskningen på området vil betyde rigtig meget for lokalforeningen.
I fremtiden kan vi behandle demensProfessor og overlæge Jørgen Nielsen glæder sig også over, at det nu går hurtigere fremad med demensforskningen.
Han kan ikke love, at forsøgene med mikrohjernen i petriskålen vil føre til den endelige behandling af demenssygdomme.
Men han er ikke i tvivl om, at det vil lykkes at finde en behandling.
- Principperne er der.
Vi skal bare have dem overført til mennesker.
Fremskridt inden for genterapi kommer hurtigt i øjeblikket, så inden for en overskuelig årrække tror jeg, vi har et tilbud til forskellige demenssygdomme, siger han.
27-årige Lykke Kejlberg Kjærside håber, at Jørgen Nielsen får ret.
- Demens påvirker mange.
Ikke kun min familie og slægt, så det er et kæmpe skridt i den rigtige retning.
Men jeg forholder mig også en anelse skeptisk.
Jeg vil ikke få for store forhåbninger for tidligt, siger hun.
Op mod 89.
000 mennesker i Danmark har en demenssygdom.
Hvert år bliver der registreret 7.
700 nye tilfælde.
Fakta om forskningen•Med avanceret stamcelleteknologi omdannes hudceller fra demente til syge nerveceller.
•Håbet er, at de syge celler kan bruges til udvikling af bedre diagnostik og test af nye lægemidler.
•Forskningen foregår på stamcellecenter BrainStem på Københavns Universitet.
•Innovationsfonden støtter med 24 millioner kroner.
•Forskningsprojektet varer til og med 2020.
•I spidsen for det danske forskerteam står professor Poul Hyttel, Københavns Universitet, Professor Jørgen Nielsen, Hukommelsesklinikken på Rigshospitalet og lektor Kristine Freude, Københavns Universitet•Kilde: Københavns UniversitetFacebookTwitterKopier linkEmner:Københavns Universitet|Videnskab|Demens|Rigshospitalet|Jylland




https://www.dr.dk/nyheder/udland/trods-mere-end-100-tips-i-bortfoerelsessag-har-norsk-politi-stadig-ingen-mistaenkte

UdlandTrods mere end 100 tips i bortførelsessag har norsk politi stadig ingen mistænktePolitiet frigav flere detaljer om efterforskningen, men havde ikke meget nyt på pressemøde.
Udateret billede af Anne-Elisabeth Falkevik Hagen.
Af Andreas Lindqvist10.
jan.
2019 kl.
11.
30 | opdateret 10.
jan.
2019 kl.
11.
48Bemærk: artiklen er mere end 30 dage gammelLæs opNorsk politi har fået mere end 100 tip i en usædvanlig bortførelsessag i Norge, og nogle af dem er lovende.
Men det har fortsat ingen mistænkte i kikkerten.
Og der har heller ikke været kontakt med bortførerne siden i går, ligesom der ikke har været livstegn fra den bortførte kvinde.
Sådan lød det for lidt siden fra norsk politi i sagen om den 68-årige Anne-Elisabeth Falkevik Hagen, gift med milliardæren Tom Hagen, som har været forsvundet i 10 uger.
I deres hus blev der efterfølgende fundet en seddel som tilsyneladende er lagt af hendes bortførere.
Her krævede de 67 millioner kroner i såkaldt kryptovaluta, som politiet har anbefalet ikke at betale.
Læs også:Milliardærs kone bortført i Norge - kidnappere kræver millioner af kroner i kryptovaluta- En vigtig grund til at gå ud med sagen var behovet for at få information.
Vi har siden i går modtaget over 100 tips.
Vi har også været til stede i nærmiljøet for at snakke med beboere, sagde politiinspektør og efterforskningsleder Tommy Brøske på et pressemøde.
- Mange arbejder nu med at følge op på disse tips, noget som nødvendigvis vil tage tid.
Vi kan naturligt nok endnu ikke kommentere nærmere på indholdet af tipsene.
Men vi kan sige, at flere kan virke interessante og kræver en videre opfølgning, sagde han.
Fremviste overvågningsvideoerPå pressemødet opfordrede politiet offentligheden til fortsat at indsende tips og hellere for mange end for få.
Blandt andet ville de gerne have fat i vidner, der har set noget usædvanligt i tidsrummet op til bortførelsen.
Det skyldes, at bortførerne kan have været til stede i området for at observere, før de skred til handling.
- Vi kan ikke udelukke at ejendommen, arbejdspladsen eller familiemedlemmer har været kortlagt eller holdt under opsigt, sagde Tommy Brøske.
Der blev også fremvist to overvågningsvideoer fra ægtemanden til den bortførte, Tom Hagens, arbejdsplads i nærheden.
Den ene viser en enlig fodgænger, som går forbi adressen.
Den anden en fodgænger og en cyklist, som passerer.
De personer vil politiet gerne i forbindelse med.
På opfølgende spørgsmål karakteriserede politiet dem som mulige vidner, men afviste at forklare hvorfor lige de var særligt interessante.
- Vi har overvågningsbilleder af personer, som bevæger sig uden for bygningen på den aktuelle dag, 31.
oktober.
Disse personer kan have information i sagen, sagde Tommy Brøske.
Hemmeligholdt efterforskningSagen kom først frem i går, fordi norsk politi har efterforsket i hemmelighed.
Det skyldes, at bortførerne har gjort klart, at de vil dræbe kvinden, hvis politiet blev inddraget.
I går valgte politiet at offentliggøre sagen, da det hverken havde spor eller mistænkte at gå efter.
På dagens pressemøde gav politiet lidt flere detaljer om efterforskningen.
Her fremgik det blandt andet, at sagen blev anmeldt samme dag, som Anne-Elisabeth Falkevik Hagen forsvandt, 31.
oktober sidste år.
Her besluttede politiet straks at overvåge parrets hjem nær Oslo med civile politibiler, imens det gennemførte kriminaltekniske undersøgelser inden for.
Anne-Elisabeth Falkevik Hagen blev bortført fra dette hus nær Oslo 31.
oktober sidste år.
- I går afspærrede vi grunden.
Det skyldes, at politiet har behov for at færdiggøre udendørsundersøgelser, siger politiinspektør Tommy Brøske.
Tom Hagen vurderes at være god for omkring 1,3 milliarder kroner og er dermed blandt Norges 200 rigeste personer.
FacebookTwitterKopier linkEmner:Politi|Bortførelser|Norge|Oslo




https://www.dr.dk/nyheder/regionale/trekanten/otte-skraldemaend-fyret-fulde-og-narkopaavirkede-paa-jobbet

TrekantområdetOtte skraldemænd fyret: Fulde og narkopåvirkede på jobbetOtte skraldemænd er bortvist efter en alkohol- og narkotest.
Firmaet, der har de otte medarbejdere ansat, laver jævnligt uvarslede kontroller af medarbejderne, før de sætter sig ind i de store køretøjer.
Af Thomas Gammeltoft-Pedersen, Peter Frandsen Siggaard og Rasmus Dyrberg Hansen10.
jan.
2019 kl.
11.
57 | opdateret 10.
jan.
2019 kl.
15.
56Bemærk: artiklen er mere end 30 dage gammelLæs opOtte skraldemænd fra Vejle er blevet bortvist fra deres arbejdsplads og kan se frem til en fyring, efter en alkohol- og narkotest viste sig positiv.
Det er firmaet Meldgaard Miljø, der står for renovationsarbejdet i Vejle, og i virksomheden har man en politik med, at man af og til tester medarbejderne for alkohol og stoffer uden forudgående varsel.
Det gjorde man så onsdag morgen, og her var der otte medarbejdere, der dumpede testen.
- Vi har nultolerance over for det.
Det er den politik, vi har, og vi tester jævnligt.
Det kom desværre bag på os, at så mange var påvirkede.
Der er otte, der ikke har job ved os længere, siger Line Meldgaard, der er direktør og personaleansvarlig i Meldgaard Miljø.
Jeg synes, det er rigtig synd for branchen, at det får det ry.
Det er ikke betryggende for borgerneSvend-Åge Hansen, gruppeformand, 3FHun ønsker ikke at udtale sig om de konkrete tilfælde.
- Det er meget trist.
Når folk bliver ansat, får de at vide, at de skal komme til os, hvis de har problemer med misbrug, for så vil vi hjælpe dem.
Så det er et chok for os at se, at der er otte, der møder påvirkede på arbejdet, siger Line Meldgaard.
Der er 600 ansatte i Meldgaard Miljø, som i de seneste ti år har gjort brug af de uvarslede tests på medarbejderne.
Fagforening bakker op om fyringerHos skraldemændenes fagforening 3F er der ikke meget trøst at hente for de bortviste medarbejdere.
Det fortæller gruppeformand hos 3F Svend-Åge Hansen.
- De har alle erkendt, at de har indtaget noget, så vi har svært ved at hjælpe dem her efterfølgende, siger han.
Ifølge Svend-Åge Hansen er der ikke noget at udsætte på de metoder, som Meldgaard Miljø har gjort brug af i arbejdet, men han ærgrer sig over resultatet.
- Jeg synes, det er rigtig synd for branchen, at det får det ry.
Det er ikke betryggende for borgerne, siger han.
Svend-Åge Hansen har i dag haft et møde med en af de bortviste skraldemænd, der er medlem af 3F.
- Han var meget berørt af sagen, og rigtigt ked af det.
Han havde ikke tænkt over, at han ikke skulle have taget de sidste to øl i aftes.
Det var han rigtigt rigtigt træt af, fortæller Svend-Åge Hansen.
Mister dagpenge i tre ugerHan siger at bortvisningen også betyder, at de otte skraldemænd mister deres ret til dagpenge.
- De vil ikke kunne få dagpenge de næste tre uger, fordi de er selvforskyldt ledige.
Det er rigtigt ulykkeligt for dem, siger han.
Sagen fra Meldgaard rokker dog ikke ved, at drukkulturen blandt skraldefolk er en saga blot.
- Det er noget man slet ikke tolererer længere - og det skal vi heller ikke.
Så det er en tilfældighed, mener Svend-Åge Hansen.
Opdateret med yderligere kommentarer fra gruppeformand Svend-Åge Hansen fra 3F.
FacebookTwitterKopier linkEmner:3F|Affaldshåndtering|Erhverv|Vejle|Arbejdsmarked




https://www.dr.dk/nyheder/politik/minister-hyklerisk-prostituerede-betaler-skat-men-ingen-rettigheder-har

PolitikMinister: Hyklerisk at prostituerede betaler skat, men ingen rettigheder har Regeringen vil skabe bedre vilkår for det, der kaldes verdens ældste erhverv.
Regeringen vil skabe bedre forhold for prostituerede og flytte flere fra gaden og ind på klinikker.
Af Andreas Nygaard Just og Bjarne Steensbeck10.
jan.
2019 kl.
10.
09Bemærk: artiklen er mere end 30 dage gammelLæs opSnuskede hotelværelser, ingen dagpenge og lange nætter på gaden skal i stedet byttes ud med ordentlige og friere forhold for prostituerede i Danmark.
Det mener regeringen, der nu sætter otte ministre sammen om at drøfte, hvordan man med lovgivning kan sikre bedre og friere forhold for prostituerede i Danmark.
Det siger socialminister Mai Mercado (K) til Slotsholmen på P1.
- Det er hyklerisk, at man i dag skal betale skat, hvis man er prostitueret, men man har ingen rettigheder.
Hvis man er udsat for vold eller rigtig mange andre ting, så har man ikke andre steder at gå hen end til politiet.
Der er brug for at få forbedret deres grundlag, siger Mai Mercado.
Skal skabe tryggere vilkår for prostitueredeRationalet bag regeringens arbejde med at liberalisere prostitution er, at når prostituerede betaler skat, skal de også have noget igen.
Desuden er det så sparsomt lovreguleret, at det alene kan være med til at gøre det mere usikkert at sælge sex i Danmark, lyder det i kommissoriet for den tværministerielle arbejdsgruppe.
Det er hyklerisk, at man i dag skal betale skat, hvis man er prostitueret, men man har ingen rettigheder.
Mai Mercado, socialminister, KonservativeDerfor vil socialminister Mai Mercado have en klarere lovgivning på området:- Det handler også om at sikre de prostituerede i forhold til sikkerhed og sundhed.
Derfor er det også otte ministerier, der nu er i gang med det her store arbejde med at få afdækket, hvordan vi får skabt bedre forhold, siger hun.
Som folketingsmedlem tilbage i 2013 udtalte Mai Mercado faktisk, at hun var klar til at gå hele vejen og anerkende prostitution som et erhverv i Danmark.
Det vil blandt andet betyde, at prostituerede skulle have ret til at melde sig ind i en a-kasse, være dagpengeberettiget og kunne optjene pension.
Dele af regeringen vil give prostituerede dagpenge allerede nuDer er socialministeren dog ikke helt den dag i dag.
Først skal arbejdsgruppen nu have et halvt års tid til at arbejde på de rigtige løsninger.
Det er derimod regeringspartiet Liberal Alliance.
Politisk ordfører Christina Egelund mener, at det er den eneste rigtige vej at gå.
- Når man betaler sin skat og dermed udfører den pligt, man har over for fællesskabet, så følger der også de rettigheder med, som alle mulige andre har.
- Selvfølgelig skal sexarbejdere også have mulighed for at melde sig ind i en a-kasse og drage nytte af den arbejdsløshedsforsikring, som ligger i det.
Fuldstændig på lige fod med en, der er ansat som kontorassistent eller stilladsarbejder eller noget helt tredje, siger Christina Egelund.
Prostitution er afkriminaliseret i Danmark i dag.
Det er lovligt at købe sex af personer over 18 år i Danmark, så længe den prostituerede betaler skat og registrerer sig som selvstændig erhvervsdrivende.
Det er dog ulovligt at drive virksomhed, hvor andre sælger sex til en kunde.
Det, der i lovsprog kaldes rufferi.
Selvfølgelig skal sexarbejdere også have mulighed for at melde sig ind i en a-kasse.
Christina Egelund, politisk ordfører, LAIfølge den seneste forskning på området, der stammer fra SFI, Det Nationale Forskningscenter for Velfærd, helt tilbage fra 2011, er flere end 3.
000 personer i Danmark prostituerede.
I de seneste mange år har den politiske debat især drejet sig om det modsatte af at liberalisere prostitution – nemlig helt at forbyde muligheden for at købe seksuelle ydelser af en anden person, sådan som man blandt andet gør i Sverige.
Mai Mercado: Det er et nybrudSocialdemokratiet har eksempelvis tidligere vedtaget i deres partiprogram, at de vil arbejde for at forbyde købesex i Danmark.
Mai Mercado mener, at det er et nybrud, når regeringen nu er enige om at forbedre vilkårene for prostituerede i Danmark og i højere grad acceptere prostitution – i stedet for at forbyde prostitution.
- Vi har set erfaringerne fra Sverige.
Det er nogle rigtig dårlige erfaringer.
Der er mere vold, mere utryghed, og det hele synker mere ned i en underverden.
Det er der ikke brug for.
Derfor går vi nu en ny vej, hvor vi i højere grad kommer til at passe på de prostituerede, men altså også samtidig sikrer, at der er en vej ud.
Arbejdsgruppen har indtil senest august til at komme med et bud på, hvordan man sikrer bedre forhold for prostituerede.
FacebookTwitterKopier linkEmner:Det Konservative Folkeparti|Mai Mercado (politiker)|Prostitution|Det Nationale Forskningscenter for Velfærd|Sverige




https://www.dr.dk/sporten/tennis/wozniacki-aabner-titelforsvar-mod-nummer-51-i-verden

TennisWozniacki åbner titelforsvar mod nummer 51 i verdenDen danske tennisstjerne fik en fin lodtrækning til første runde af sit titelforsvar i Melbourne.
Caroline Wozniacki er klar til at forsvare sin Australian Open-titel i Melbourne.
10.
jan.
2019 kl.
10.
04Bemærk: artiklen er mere end 30 dage gammelLæs opCaroline Wozniacki fik en ganske udmærket lodtrækning til Australian Open, som dog i tredje runde kan byde på hård modstand for den tredjeseedede dansker, der er forsvarende mester.
I første runde af årets første grand slam skal danskeren møde den 24-årige belgier Alison van Uytvanck, der er nummer 51 på verdensranglisten.
Til gengæld kan hun i tredje runde støde ind i den flerfoldige grand slam-vinder Maria Sharapova, hvis de begge løser deres respektive opgaver i de to første runder.
Læs også:Gyldent dansk tennisår: Wozniacki baner vejen for sine danske afløsereIfølge danskeren selv har hun dog ikke kigget på vejen frem mod finalen.
- Jeg ser aldrig lodtrækningen, fortalte Wozniacki i Australian Opens studieudsendelse i forbindelse med lodtrækningen.
BLÅ bogNavn: Caroline WozniackiFødselsdag: 11.
juli 1990 (28 år)Fødselssted: Odense, DanmarkBopæl: Monte Carlo, MonacoProfessionel siden: 2005Præmiepenge: 33.
495.
723 millioner amerikanske dollar (Cirka 218,3 millioner kroner)WTA-turneringssejre: 30Uger som nummer et i verden: 71 (senest i februar 2018)Udvalgte præstationer: Sejr i Australian Open 2018, Sejr i WTA Finals 2017Kilde: WTA og DR- Det gjorde jeg som junior, men så tabte jeg tit.
Så stoppede jeg med det og begyndte at vinde, så det fortsætter jeg med.
Alison van Uytvanck og Wozniacki har kun mødt hinanden én gang tidligere.
Det var på grus i Rom sidste år, hvor danskeren vandt sikkert med 6-1, 6-4.
I anden runde står Wozniacki til at møde enten svenske Johanna Larsson eller hviderusseren Vera Lapko.
Kronisk gigtsygdomDen danske tennisstjerne afslørede tilbage i oktober, at hun havde fået konstateret en kronisk gigtsygdom, som hun nu skal forsøge at få til at harmonere med sin tenniskarriere.
- Problemerne havde varet i noget tid, hvor jeg ikke vidste, hvad det var, så det var faktisk lidt en lettelse at få diagnosen, fortalte hun i studiet.
- Jeg tager ekstra godt vare på min krop, og jeg lytter meget mere til min krop nu.
Læs også:Wozniacki lytter bedre efter sin krop: 'Jeg er klar til den nye sæson'Hos herrerne slap de tre topseedede spillere også for at trække svære, useedede folk som Nick Kyrgios, Stanislas Wawrinka og Andy Murray i de første runder.
Den forsvarende mester, Roger Federer, er seedet som nummer tre og skal møde usbekeren Denis Istomin i første runde og får en kvalifikationsspiller i anden runde.
Topseedede Novak Djokovic møder en kvalifikationsspiller i første runde, men kan så støde ind i den erfarne franskmand Jo-Wilfried Tsonga i anden runde.
Rafael Nadal skal forbi den australske wildcardspiller James Duckworth i sin første kamp.
/ritzau/FacebookTwitterKopier linkEmner:Caroline Wozniacki (tennisspiller)|Maria Sharapova (tennisspiller)|Tennis|Australian Open|Australien




https://www.dr.dk/nyheder/udland/europas-hoejrefloejspartier-i-stor-flirt-eu-har-brug-nyt-blod-og-ny-energi

Valg til Europa-ParlamentetSe temaUdlandEuropas højrefløjspartier i stor-flirt: EU har brug for 'nyt blod og ny energi'Det kan forskyde magtbalancen i Europa-Parlamentet, hvis de EU-skeptiske partier slår sig sammen.
Den italienske vicepremierminister, Matteo Salvini, mener, at Italien og Polen bør stå sammen og lave en ny politisk akse, der kan fungere som modvægt mod den tysk-franske akse i EU-politikken.
Af Per Bang Thomsen10.
jan.
2019 kl.
11.
22Bemærk: artiklen er mere end 30 dage gammelLæs opDen europæiske drøm er blevet slået ihjel af bureaukraterne i Bruxelles.
Og hvis den på nogen måde skal vækkes til live igen, er der brug for, at Europas højrefløj står sammen og i fællesskab tager kampen op mod de EU-begejstrede regeringer i Berlin og Paris.
Det var budskabet fra den italienske vicepremierminister Matteo Salvini, som er leder af det EU-skeptiske højrefløjsparti Lega, efter at han i går havde holdt møde med Jarosław Kaczyński, der står i spidsen for Polens EU-kritiske regeringsparti, Lov og Retfærdighed.
- Vi står over for en historisk udfordring, lød det fra den italienske politiker, der betegnede mødet som ”langt og konstruktivt”.
- Vi talte om Europas fremtid og om, hvordan vi kan give den europæiske drøm, der i de seneste år er blevet slået ihjel i Bruxelles, ny mening.
Et af målene med mødet var at finde ud af, om de to EU-skeptiske partier kan indgå et mere formelt samarbejde inden valget til Europa-Parlamentet i maj.
I dag sidder de to partier i hver sin politiske gruppe i Europa-Parlamentet.
Men ifølge Matteo Salvini kommer de to partier med en ”fælles handlingsplan, som også vil blive præsenteret for andre europæiske lande”.
- Den vil give Europa nyt blod, fornyet styrke og ny energi, sagde han ifølge Politico.
eu.
Jaroslaw Kaczynski, der er led af Lov og Retfærdighed-partiet, lod sig ikke interviewe efter mødet med sin italiensk kollega.
Men ifølge hans talsmand var der en "god stemning" under mødet.
Stort potentiale for partierneStår det til Matteo Salvini, er der brug for en italiensk-polsk akse i europapolitikken, der kan fungere som modvægt til den nuværende tysk-franske akse.
Begge partier ønsker at trække mere suverænitet tilbage fra Bruxelles for i stedet at styrke nationalstaterne, kæmpe for traditionelle familieværdier samt bekæmpe immigration.
Og fra et magtmæssigt synspunkt giver det mening, at de europæiske højrefløjspartier nu overvejer et tættere samarbejde, forklarer Søren Dosenrode, der som Jean Monnet-professor ved Aalborg Center for European Studies ved Aalborg Universitet forsker og underviser i europæiske integration.
Ifølge de seneste meningsmålinger står de nationalistiske og EU-skeptiske partier til at gå frem ved det kommende europaparlamentsvalg.
Derfor kan partierne få mere indflydelse på den europæiske politik, hvis de slår pjalterne sammen.
- Der er et relativt stort potentiale for partierne, og det vil kunne forskyde magtforholdene i Europa-Parlamentet, hvis de slår sig sammen, siger Søren Dosenrode.
Læs også:Nye Borgerlige vil forsøge stille op til Europa-ParlamentetDet er sådan, at langt størstedelen af europaparlamentarikerne sidder i politiske grupper, der på mange områder minder om de danske partier i Folketinget.
I dag er der otte grupper i Europa-Parlamentet, og de samler politikere fra de forskellige medlemslande, der deler politiske visioner og holdninger.
- Det er grupperne, der gennemarbejder nye lovforslag, og jo mere de europæiske politikere kan stå samlet, des mere betydningsfulde bliver de.
Derudover er Europa-Parlamentet et hierarki, og det påvirker eksempelvis, hvem der bliver udvalgt til formand og viceformænd, forklarer Søren Dosenrode.
Højrefløjen i Europa er splittetDe to største er henholdsvis den konservative gruppe, Det Europæiske Folkeparti, og den socialdemokratiske, Det Progressive Forbund af Socialdemokrater, og de har samlet set mere end halvdelen af pladserne i Europa-Parlamentet.
Europas højrefløjspartier sidder derimod i flere forskellige grupper.
Det polske Lov og Retfærdighed sidder sammen med Dansk Folkeparti og Sverigedemokraterne i den EU-kritiske gruppe De Europæiske Konservative og Reformister.
Det er i dag den tredjestørste i Europa-Parlamentet, og den blev dannet rundt om Storbritanniens konservative regeringsparti.
Derfor bliver den ramt, når de konservative briter efter planen forlader EU-samarbejdet til marts.
Anders Vistisen er gruppeformand for Dansk Folkepartis gruppe i Europa-Parlamentet.
Han er med i den tredjestørste gruppe i Europa-Parlamentet.
Legas seks parlamentarikere sidder derimod i den højreorienterede gruppe Et Nationernes og Frihedens Europa.
Den består også af politikere fra franske Marine le Pens parti, National Samling, hollandske Geert Wilders Frihedsparti samt det østrigske regeringsparti, Frihedspartiet.
Og Ungarns regeringsparti Fidesz, der også har en EU-kritisk politik, sidder lige nu i den store konservative gruppe.
Partiformanden, Viktor Orban, har i dag været ude at rose det italiensk-polske initiativ.
- Både den konservative og den socialdemokratiske gruppe er grundlæggende EU-positive.
Og så længe, de har mest magt, vil de forsøge at føre deres politik ud i livet.
Men hvis der kommer en stor, samlet blok, der enten er imod eller vil begrænse EU, kan det få stor betydning for den politiske udvikling, siger Søren Dosenrode og fortsætter:- I Danmark har vi set, at hvordan etablerede partier som Venstre og De Konservative begyndte at trække i samme retning som Dansk Folkeparti, da den kom med et klart bud på udlændingepolitikken.
Det vil også have en afsmittende virkning på store grupper i Europa-Parlamentet, hvis det samme bliver tilfældet for højrefløjspartierne i Europa, siger han.
Fortsat store uenighederValget til Europa-Parlamentet finder sted fra den 23.
til den 26.
maj i år, og derfor har de ikke lang tid til at få et eventuelt samarbejde op at stå.
Og selvom både Matteo Salvini og en talsmand for Jarosław Kaczyński understregede, at mødet var gået godt, så er der stadig en række emner, der deler dem.
Hvor Salvini eksempelvis bakker åbent op om den russiske præsident, Vladimir Putin, har Kaczyński en langt mere kritisk tilgang til Rusland.
Og hvor Lega kræver, at de nordeuropæiske lande også tager imod de migranter og flygtninge, der ankommer til de italienske kyster, så har polske Lov og Retfærdighed blankt afvist det.
Men de forskelle valgte Matteo Salvini ikke at dvæle ved i går efter mødet med sin polske kollega.
- Det Europa, der vil blive skabt fra juni i, vil lede os alle i en anden rytme og retning end det Europa, der i dag bliver styret af bureaukrater, pointerede han.
Jarosław Kaczyńskis talsmand understregede også, at de to politikere "helt sikkert vil mødes igen".
FacebookTwitterKopier linkEmner:Viktor Orbán (politiker)|Vladimir Putin (politiker)|Rusland|EU-forhold|Bruxelles




https://www.dr.dk/sporten/tennis/28-tennisspillere-anholdt-matchfixing-i-spanien

Tennis28 tennisspillere anholdt for matchfixing i SpanienSpansk politi har anholdt 83 personer, heraf 28 tennisspillere, i en kæmpe skandale om matchfixing i tennis.
I disse dage ruller en kæmpe sag om match fixing i Europa, hvor spansk politi torsdag har anholdt 28 tennisspillere.
10.
jan.
2019 kl.
12.
02Bemærk: artiklen er mere end 30 dage gammelLæs opEt samarbejde mellem Europol, spansk politi og Spaniens højesteret har ført til 83 anholdelser af personer, som menes at være indblandet i et netværk, som har fixet mindst 97 tenniskampe og tjent millioner på det.
Det meddeler Europol i en pressemeddelelse torsdag.
28 af de anholdte er professionelle tennisspillere, og den ene spiller var med ved det seneste US Open, fremgår det.
Læs også:Forslag mod matchfixing: Forbyd live-resultater i de lavere tennisrækkerDe ulovlige væddemål på fixede kampe er foregået ved Challenger- og Future-turneringer, som er henholdsvis næsthøjeste og tredjehøjeste niveau i tennissporten.
Undersøgelserne forud for den koordinerede aktion har været i gang siden 2017, hvor Tennis Integrity Unit (TIU) fik mistanke om matchfixing.
42 bankkonti er indefrossetSvindlen er foregået ved, at det kriminelle spillenetværk har bestukket spillere til at sørge for bestemte resultater og efterfølgende anvendt flere tusinde identiteter til at placere væddemål på kampene.
Det er en gruppe kriminelle armeniere, som har været drivkraften i netværket, hvor andre landsmænd har overværet de fixede kampe for at sikre, at aftalen blev overholdt.
Læs også:Dansk tennisspiller er blevet tilbudt matchfixingNår det var konstateret undervejs, blev der givet en melding til andre i gruppen om, at pengene kunne placeres.
Aktionen indeholdt blandt andet 11 ransagninger af huse i Spanien, hvor der foruden anholdelser blev beslaglagt 167.
000 euro i kontanter, en shotgun, 50 elektroniske enheder, kreditkort, fem luksusbiler og forskellige former for dokumentationer.
Derudover er 42 bankkonti blevet indefrosset, skriver Europol.
/ritzau/FacebookTwitterKopier linkEmner:Tennis|Europol|Spanien|Kriminalitet|USA




https://www.dr.dk/sporten/fodbold/zlatan-ibrahimovic-slaar-mls-rekord-med-guldrandet-kontrakt

FodboldZlatan Ibrahimovic slår MLS-rekord med guldrandet kontraktZlatan Ibrahimovic vipper Kaká af tronen som historiens bedst lønnede i den amerikanske fodboldliga.
Zlatan Ibrahimovic (til højre) er kendt for at være en dyr herre, og det har ikke ændret sig, selvom han har rundet 37 år.
10.
jan.
2019 kl.
09.
07Bemærk: artiklen er mere end 30 dage gammelLæs opI midten af december underskrev den svenske stjernespiller Zlatan Ibrahimovic en ny etårig kontrakt med MLS-klubben Los Angeles Galaxy.
Den gør ham til historiens bedst lønnede spiller i MLS-ligaen, hvor han ifølge det norske nyhedsbureau NTB vipper brasilianeren Kaká af pinden.
Den svenske angriber står til at tjene 7,2 millioner dollar (46,93 millioner kroner) i den etårige kontrakt.
Zlatans klubkarriere1999 - 2001: Malmö FF2001 - 2004: Ajax2004 - 2006: Juventus2006 - 2009: Inter2009 - 2010: Barcelona2010 - 2012: AC Milan (første år på lån)2012 - 2016: Paris Saint-Germain2016 - 2018: Manchester United2018 - : LA GalaxyKilde: Transfermarkt.
comTil sammenligning kunne Kaká hæve 7,16 millioner (46,67 millioner kroner) om året, da han fra 2014 til 2017 styrede offensiven hos Orlando City.
Femdobling af lønMed sin nye kontrakt femdobler den 37-årige svensker samtidig beløbet i den kontrakt, han blev udstyret med, da han skiftede fra Manchester United til Los Angeles Galaxy i marts 2018.
Læs også:VIDEO Zlatan taekwondosparker sit mål nummer 500 i kassenI sin debutsæson scorede han 22 mål, men holdet formåede ikke at komme i slutspillet.
Hver MLS-klub må have tre spillere, som holdes ude af klubbens lønloft, og dermed skal en af følgende tre spillere sælges eller have en ny kontrakt: Romain Alessandrini, Giovani dos Santos eller Jonathan dos Santos.
/ritzau/FacebookTwitterKopier linkEmner:Zlatan Ibrahimovic (fodboldspiller)|Los Angeles Galaxy|Fodbold|USA|Manchester United FC




https://www.dr.dk/sporten/haandbold/vm-herrer/rutineret-forsvarsklippe-var-klar-til-aflevere-vm-billet-til-ungdommen

VM herrerRutineret forsvarsklippe var klar til at aflevere VM-billet til ungdommenEfter en snak med landstræneren ser Henrik Møllgaard frem til en større rolle ved VM end sidste års EM.
Henrik Møllgaard er med sine 34 år ved at være en af de ældre på landsholdet.
10.
jan.
2019 kl.
08.
23Bemærk: artiklen er mere end 30 dage gammelLæs opHenrik Møllgaard ønsker ikke at optage en plads som en af VM-holdets yderste marginalspillere.
Så vil han hellere overlade pladsen på det danske landshold til yngre kræfter.
Det var en del af den snak, Møllgaard fik taget med landstræner Nikolaj Jacobsen inden håndbold-VM, der går i gang i dag.
- Jeg har sagt, at det ikke giver nogen mening at have en 34-årig forsvarsspiller med, som ikke skal dække op.
Læs også:Tryllemusen fra Ostseehalle støber stadig kuglerne- Så synes jeg, at Nikolaj skulle finde en anden.
For så mange pladser har vi jo heller ikke at give af.
Det var vi enige om, fortæller Møllgaard.
Ved det forestående VM på hjemmebane, som Danmark åbner torsdag aften mod Chile, er Møllgaard tiltænkt en vigtig rolle i forsvaret og i kontrafasen.
Danmark og VMHer er en liste over Danmarks resultater ved de seneste ti VM-slutrunder:* 2017: Danmark sluttede på 10.
-pladsen.
* 2015: Danmark sluttede på 5.
-pladsen.
* 2013: Danmark fik sølvmedalje.
* 2011: Danmark fik sølvmedalje.
* 2009: Danmark sluttede på 4.
-pladsen.
* 2007: Danmark fik bronzemedalje.
* 2005: Danmark sluttede på 13.
-pladsen.
* 2003: Danmark sluttede på 9.
-pladsen.
* 2001: Danmark deltog ikke.
* 1999: Danmark sluttede på 9.
-pladsen.
/ritzau/Sådan var det ikke ved EM i Kroatien sidste år.
Dengang endte Møllgaard med at få en reserverolle og holdt sig mellem kampene i gang med at løbe nogle ture på landevejene.
- Sidste års slutrunde faldt ikke så meget ud til min fordel, men vi var alligevel tæt på, og jeg var enig i taktikken.
I langt de fleste kampe spillede vi ganske glimrende i forsvaret.
- Så jeg bakkede op hele vejen.
Jeg var bare ked af, at det ikke var mig, der stod der.
Det ville jeg jo gerne, forklarer Aalborg-spilleren.
Et taktisk offerMøllgaard mistede dog aldrig motivationen til trods for sidste års EM-skuffelse.
- Nej, ikke i forhold til lysten til at være på landsholdet.
Men som sagt skulle der være en rolle til mig.
- Nikolaj skulle finde ud af, hvad fanden vi skulle gøre, fordi vi havde nogle udfordringer, som jeg rent taktisk blev et offer for, siger han.
René Toft Hansen fik en skade og skulle skånes ved EM, og det betød en ekstra udskiftning, når Danmark skulle i angreb.
Derfor var der dårligt plads til, at Møllgaard også skulle lunte ud, da det ville spolere kontrafasen.
- Der var nogle ting, der gjorde, at det ikke gik min vej.
Vi har kigget lidt på, hvad vi skulle gøre, hvis vi kom til at stå i samme situation.
Det har heldigvis gjort, at jeg ser ud til at kunne få en større rolle.
Læs også:Vildskab og engagement: Dansk VM-profil vil se den rigtige attitude fra første fløjt- Nikolaj ser mig stadig som en del af dette landshold, og jeg har hele tiden haft lysten til at være her.
- Så der er egentlig ikke så meget, der har ændret sig.
Vi fortsætter ufortrødent, og så håber vi, at dette bliver vores slutrunde, siger han.
Møllgaard kræver en sikker sejr over Chile torsdag aften.
- Hvis vi skal tage det i tynde skiver, vil vi gerne have en god start på turneringen.
Nu bliver det rart at komme i gang.
Vi glæder os til fyldte haller og masser af danske tilskuere.
- Vores indløb i turneringen ser umiddelbart fornuftigt ud.
Vi starter jo ikke med et brag lige med det samme.
- Så jeg håber, vi får nogle gode oplevelser og får mange i gang, inden vi skal til at have spidset knivene, siger han.
/ritzau/FacebookTwitterKopier linkEmner:Henrik Møllgaard (håndboldspiller)|Nikolaj Jacobsen (håndboldtræner)|Chile|Håndbold|Aalborg




https://www.dr.dk/nyheder/regionale/trekanten/kaempeabe-og-vaerdifuldt-auschwitz-vaerk-stjaalet-ved-dobbelt-indbrud-i

TrekantområdetKæmpeabe og værdifuldt Auschwitz-værk stjålet ved dobbelt indbrud i dansk museum   Politiet undersøger to indbrud på Trapholt Museum i Kolding.
Af Rasmus Dyrberg Hansen og Robin Seierby (Video)10.
jan.
2019 kl.
08.
25Bemærk: artiklen er mere end 30 dage gammelLæs opSydøstjyllands Politi søger nu offentlighedens hjælp til at få opklaret to indbrud, der har kostet Trapholt Museum i Kolding værdifulde genstande.
Den 10.
december sidste år skete det første indbrud, hvor blandt andet en 30 kilo tung Kay Bojesen-abe blev stjålet.
Der er i øjeblikket en større Kay Bojesen-udstilling på Trapholt.
Den 1.
januar i år var der igen indbrud på museet.
Det skete blot tre minutter over midnat – altså midt i fejringen af det nye år.
Her blev værket ”Rolexgate” af kunstneren Marco Evaristti stjålet.
Ved det andet indbrud formoder Sydøstjyllands Politi, at der har været to gerningsmænd.
Værket Rolexgate forestiller indgangen til koncentrationslejren Auschwitz.
Det er blandt andet lavet i guld og diamanter.
Ulykkelig museumsdirektørMuseumsdirektør på Trapholt Karen Grøn er meget ulykkelig over indbruddene.
- De her værker er uerstattelige.
Værket ’Rolexgate’ er skabt på baggrund af, at kunstneren hos en nazisamler fandt et glas med guldtænder fra Auschwitz, og så fik han en idé om at lave indgangen til Auschwitz-Birkenau støbt i guld, siger Karen Grøn.
- Kay Bojesen-aben er en kæmpeabe, som er en original.
Den kan genskabes, men det bliver aldrig den samme.
Det ville være fantastisk, hvis vi kan få offentlighedens hjælp til at få dem skaffet tilbage, siger hun.
Læs også:Ukendte gerningsmænd stjæler og ødelægger værker på Museum Ovartaci: - Det er forfærdeligtIfølge Sydøstjyllands Politi kan det ikke udelukkes, at der er tale om de samme gerningsmænd ved begge tyverier.
Har du oplysninger, der kan hjælpe politiet, kan Sydøstjyllands Politi kontaktes på telefon 114.
DR har talt med Sydøstjyllands Politi, som for nuværende ikke har yderligere oplysninger i sagen.
FacebookTwitterKopier linkEmner:Kay Bojesen (designer)|Sydøstjyllands Politi|Trapholt|Tyverier|Jylland




https://www.dr.dk/nyheder/politik/enhedslisten-vil-stoppe-prostitution-de-har-det-daarligt-i-vores-smoerklatteland

PolitikEnhedslisten vil stoppe prostitution: De har det dårligt i vores smørklattelandForholdene for prostituerede skal være bedre, og flere skal ud, mener Enhedslisten.
Prostitution er ikke et almindeligt arbejde, og derfor skal prostituerede hjælpes ud af det liv - ikke bare have ret til dagpenge.
Af Andreas Nygaard Just10.
jan.
2019 kl.
12.
43Bemærk: artiklen er mere end 30 dage gammelLæs opAlt for mange mennesker i Danmark får psykiske og fysiske mén af et liv som prostitueret, og derfor skal der først og fremmest gøre mere for, at færre går ind i prostitution, og flere kommer ud af det.
Sådan lyder det fra Enhedslisten politiske ordfører, Pernille Skipper, efter DR Nyheder tidligere i dag har fortalt, at regeringen vil liberalisere lovgivningen omkring prostitution og skabe bedre forhold for de prostituerede.
- Prostitution er et livsforhold, der er så skadeligt for så mange, at vi skal gøre meget mere for at reducere de skader.
De skal have bedre adgang til sundhed, bolig, gældssanering og generelt bedre hjælp, og der skal være en mere udstrakt hånd til de mennesker, der vil ud af det, siger Pernille Skipper.
Regeringen har nedsat en tværministeriel arbejdsgruppe med otte ministerier, der i de kommende måneder skal kigge på, hvordan man får bedre forhold som prostitueret i Danmark.
Skipper: Det skal stoppesI de seneste mange år har debatten især drejet sig om, hvorvidt der skal laves et forbud mod prostitution i Danmark.
Enhedslisten vil sætte en stopper for køb og salg af sex, men partiet tror ikke på, at det skal ske gennem lovgivning.
De har det meget dårligt her i vores lille smørklatteland.
Pernille Skipper, politisk ordfører, Enhedslisten- Vi er bange for, at en kriminalisering af kunderne kan føre til mere forråede forhold for mennesker i prostitution, siger Pernille Skipper.
Derfor hilser hun også regeringens nedsættelse af en arbejdsgruppe velkommen.
Men hun mener, at fokus i langt højere grad bør være på at sikre, at de prostituerede kan komme ud af livet på gaden.
- De har det meget dårligt her i vores lille smørklatteland.
Det skal vi gøre noget mere for.
Så jeg byder arbejdsgruppen velkommen.
Tilgangen om at gøre det mere acceptabelt og liberalisere det som erhverv er jeg meget bange for.
- Jeg er bange for, at vi kommer til at negligere de skader, det egentlig giver.
Det her skal handle om at give de mennesker nogle bedre forhold og hjælpe dem ud af prostitution, siger Pernille Skipper.
Ø: Liberal Alliance er forkert på denRegeringspartiet Liberal Alliance har i forbindelse med nedsættelsen af arbejdsgruppen argumenteret for, at fordi prostituerede betaler skat, skal de også anerkendes som et erhverv ligesom alle andre i landet.
Det vil betyde adgang til en a-kasse, pensionsordninger og ikke mindst retten til dagpenge.
Og det er også noget af det, arbejdsgruppen skal se på i de kommende måneder.
Men det er et forfejlet mål med arbejdsgruppen, hvis det er det, der er sigtet, mener Pernille Skipper.
- Vi skal give dem frit lejde, så hvis man vil forlade prostitution, så skal man ikke være bange for skattemyndighederne.
Vi taler om at give gældssanering til mange, skaffe adgang til en bolig, give psykologhjælp og meget mere.
Vi er et helt andet sted end at give dem rettigheder til at melde sig ind i en a-kasse.
Det er slet ikke det, det drejer sig om.
Trods skepsis omkring, hvad målet er med arbejdsgruppen, håber Pernille Skipper, at der kommer noget godt ud af regeringens initiativ.
- Jeg håber, det fører til mange gode forslag.
Men jeg er bange, hvis Liberal Alliance får lov til at tegne vejen frem her, hvor man forsøger at gøre prostitution til et helt almindeligt erhverv og dermed glemme de skadevirkninger, det har for mange mennesker i prostitution, siger hun.
Socialdemokratiet vil ikke kommentereSocialdemokratiet har tidligere vedtaget, at de vil arbejde for at forbyde købesex i Danmark, på en partikongres i 2009.
Og i 2016 slog partiets ligestillingsordfører, Rasmus Horn Langhoff, da også fast, at det stadigvæk er partiets officielle politik.
At det var nødvendigt at slå det fast dengang skyldes, at partiformand Mette Frederiksen (S) i en bog skrev, at hun ikke længere mente, at et forbud nødvendigvis var den rigtige vej frem.
DR Nyheder har været i kontakt med partiet, men de har meddelt, at de ikke vil stille op til et interview omkring regeringens nye arbejdsgruppe, som skal se nærmere på forholdene for prostituerede i Danmark.
FacebookTwitterKopier linkEmner:Mette Frederiksen (politiker)|Pernille Skipper (politiker)|Prostitution|Socialdemokraterne|Enhedslisten




https://www.dr.dk/nyheder/penge/vrede-blikkenslagere-sagsoeger-danske-bank-kraever-erstatning-aktienedtur

Hvidvask i Danske BankSe temaPengeVrede blikkenslagere sagsøger Danske Bank: Kræver erstatning for aktienedtur Tidligere topchef Thomas Borgen er nævnt i amerikansk søgsmål mod Danske Bank.
Tidligere direktør i Danske Bank Thomas Borgen er sammen med to andre tidligere topledere samt en nuværende leder i banken nævnt i amerikansk søgsmål.
Af Alexander Hecklen10.
jan.
2019 kl.
12.
51 | opdateret 10.
jan.
2019 kl.
16.
31Bemærk: artiklen er mere end 30 dage gammelLæs opDanske Bank og tidligere topledere i banken er blevet sagsøgt af en amerikansk aktionær, der vil have erstatning for tab på aktier, som ifølge anklagen skyldes bankens håndtering af den omfattende hvidvasksag i bankens estiske filial.
Det er Plumbers & Steamfitters Local 773 Pension Fund, en pensionsfond for blikkenslagere i delstaten New York, der ifølge sagens indledende retsdokumenter har valgt at lægge sag an mod banken og de tidligere chefer - heriblandt tidligere topchef Thomas Borgen og tidligere bestyrelsesformand Ole Andersen.
© drDR’s erhvervskorrespondent Jakob UssingJakob Ussing er erhvervskorrespondent i DR Nyheder.
Han dækker alt fra danske virksomheder til globale giganter – og fra internationale begivenheder til de danske erhvervshistorier, der har størst betydning herhjemme.
Læs mereIfølge DR Nyheders erhvervskorrespondent Jakob Ussing mener fonden, at Danske Bank har tilbageholdt oplysninger om den mulige hvidvask og dermed skjult risikoen for et stort kurstab på bankens aktier.
- Man mener, at ledelsens håndtering og tilbageholdelse af informationer i den meget omfattende sag om mulig hvidvask i den estiske filial har haft enorm betydning for, at Danske Banks aktier er faldet rigtig meget, og det vil man have erstatning for, siger han.
Tab på mindst 16 milliarder kronerFondens advokater mener, at Danske Banks aktier i USA som minimum er faldet med 2,5 milliarder dollar eller mere end 16 milliarder danske kroner i en periode, hvor banken burde have oplyst meget mere om hvidvasksagen.
Når blandt andre Thomas Borgen og Ole Andersen er nævnt i søgsmålet, handler det om, at fondens advokater også vil have muligheden for at gøre de tidligere medlemmer af bankens topledelse ansvarlige, forklarer Jakob Ussing.
- Hvis de ikke kan vinde sagen over banken og opnå erstatning i et forlig, så vil de have bestyrelsesformanden, den tidligere topdirektør og andre i ledelsen til at blive gjort personligt erstatningsansvarlige, så de kan betale nogle penge tilbage, siger han.
Kommer den tidligere ledelse i Danske Bank til at ligge søvnløse over den her sag?
- Hvis de ligger søvnløse, er det nok snarere på grund af de strafferetlige efterforskninger i blandt andet USA og Danmark.
For det her private søgsmål har efter alt at dømme kun en chance, hvis de strafferetlige efterforskninger af Danske Bank ender med en straf, siger Jakob Ussing.
Flere kan tilslutte sig sagenSagen er en såkaldt klassesøgsmål, hvor flere investorer på sigt kan tilslutte sig.
Jakob Ussing vurderer da også, at vi i den kommende tid vil se flere af den slags erstatningssager mod banken.
- Søgsmålet kommer sandsynligvis nu, fordi de har afventet bekræftelsen fra det amerikanske justitsministerium af, at Danske Bank efterforskes - samt sagens udvikling i Danmark og Estland, hvor der nu henholdsvis er rejst sigtelse mod banken og er foretaget en række tilbageholdelser af tidligere ansatte i Estland.
Og der kan komme flere af den type sager, da andre advokatfirmaer har annonceret, at de også arbejder på lignende søgsmål, siger han.
Men fordi den type sager typisk først må afvente myndighedernes konklusion om straffeansvar, er der endnu lange udsigter til en afgørelse i sagen, fortæller erhvervskorrespondenten.
- Først og fremmest skal Danske Bank ende med at få en rimelig stor bøde fra det amerikanske justitsministerium, og derefter skal det lykkes at kvantificere, hvor stor en del af aktiekursfaldet i perioden fra efteråret 2017 til efteråret 2018, der kan tilskrives, hvad der foregik i den estiske filial og ledelsens manglende handlinger.
Det er ikke bare det samme som kursfaldet, da andre bankaktier også er faldet i 2018, og en del af kursfaldet i 2018 skyldes andre forhold som svagere handelsindtægter på grund af uroen på de finansielle markeder.
- Derfor har det historisk været svært at vinde den her type sager, men omvendt så kan intet udelukkes, da der er tale om en af de største sager om mulig hvidvask i historien.
Danske Bank: Kommer ikke bag på osDanske Bank har ikke ønsket at stille op til interview, men har istedet sendt et skriftligt svar om sagen, hvor banken skriver, at man langt fra er overrasket over det civile søgsmål.
- Vi er bekendt med, at der er et søgsmål mod Danske Bank fra en amerikansk pensionskasse.
Det er offentligt kendt, at der er flere amerikanske advokatfirmaer, der har varslet lignende søgsmål, så set i det lys, kommer dette ikke bag på os, lyder det i svaret fra pressechef Kenni Leth.
Danske Bank ønsker heller ikke at kommentere det amerikanske søgsmål konkret, oplyser han i svaret.
- Vi forholder os til søgsmålet og den videre proces sammen med vores advokater.
Vi har på nuværende tidspunkt ikke yderligere kommentarer, fortsætter Kenni Leth.
Sagen om hvidvask i Danske Bank•I september fremlagde Danske Bank konklusionerne af sin egen undersøgelse af forholdene, som Berlingske Business har beskrevet igennem mere end et år.
•Undersøgelsen påviser, at ledelsen i Danske Bank gentagne gange blev advaret om mistænkelige kunder og alvorlige mangler i forebyggelsen af hvidvask i den estiske afdeling.
•Det skete allerede i 2007, da Danske Bank overtog den estiske bank.
Her advarede det estiske finanstilsyn i en kritisk rapport.
•Samtidig kom der en konkret advarsel fra den russiske centralbank om skatteunddragelse og hvidvask for milliarder af rubler i den estiske afdeling.
Danske Bank reagerede ikke.
•Også i 2009, 2010, 2013, 2014 og 2015 blev ledelsen advaret.
Men først i 2015 lukker Danske Bank filialen i Estland for udenlandske kunder.
•Undersøgelsen har foreløbig fundet frem til 6200 mistænkelige kunder.
I alt var 10.
000 udenlandske kunder i den estiske filial i perioden.
I alt er 15.
000 kunder omfattet af undersøgelsen.
•Den samlede strøm af penge fra de udenlandske kunder gennem den estiske filial i perioden 2007-2015 udgjorde 200 milliarder euro.
Det svarer til knap 1500 milliarder kroner.
•Undersøgelsen har ikke kunnet fastslå, hvor stor en del af beløbet, der er "mistænkeligt".
Men det er formentlig "en meget stor del" af de 1500 milliarder kroner.
•Selv om ledelsen får hård kritik i undersøgelsen, vurderer advokaterne, der er hyret af banken, at hverken topchef eller bestyrelse har et retligt ansvar i sagen.
•Nuværende og tidligere ansatte og ledere i Estland og Danmark, der har været involveret i sagen, har fået advarsler, er blevet fyret, har fået frataget bonusser og er blevet indberettet til myndigheder.
De fleste er ikke længere i Danske Bank.
•Flere ansatte i Estland er blevet meldt til politiet på grund af mistanke om medvirken.
•42 ansatte og agenter, som modtog kommission for at formidle kunder, har opført sig "mistænkeligt".
•Efter fremlæggelsen af rapporten har både nu tidligere administrerende direktør Thomas F.
Borgen og bestyrelsesformand Ole Andersen forladt banken.
De er begge nævnt i det amerikanske søgsmål.
•Kilder: Rapport om non-resident porteføljen i Danske Bank af Bruun & Hjejle, Reuters, RitzauFacebookTwitterKopier linkEmner:Danske Bank|Pengeinstitutter|Thomas F.
Borgen (erhvervsleder)|Estland|Økonomisk kriminalitet




https://www.dr.dk/nyheder/udland/efter-bortfoersel-norsk-politi-kortlaegger-hvem-der-kan-blive-den-naeste

UdlandEfter bortførsel: Norsk politi kortlægger hvem der kan blive den næsteNorsk politi har modtaget flere tips i sagen om den kidnappede norske milliardærfrue.
Politiinspektør Tommy Brøske på gårsdagens pressemøde.
Af Andreas Lindqvist10.
jan.
2019 kl.
07.
40Bemærk: artiklen er mere end 30 dage gammelLæs opNorsk politi har besluttet at hæve sikkerheden for velhavere og andre med særlig risiko for at blive bortført.
Det sker på baggrund af, at en 68-årig kvinde har været forsvundet i 71 dage.
Norsk politi fortalte i går på et pressemøde, at det vurderer, at der er tale om en kidnapningssag.
Kvinden, Anne-Elisabeth Falkevik Hagen, er gift med milliardæren Tom Hagen.
Ifølge norsk presse blev der efter bortførelsen fundet en seddel, hvor hendes bortførere kræver et tocifret millionbeløb for at frigive hende uskadt.
Læs også:Milliardærs kone bortført i Norge - kidnappere kræver millioner af kroner i kryptovaluta- Vi har sendt information til de andre politidistrikter om, hvilke tiltag som kan være fornuftige at vurdere nu, siger politiinspektør Tommy Brøske, leder af Fælles enhed for efterretning og efterforskning, til norske NRK.
- Her er det en erhvervsmand, som har fået sin kone bortført.
Der er grund til at tro, at det ikke er tilfældigt og er motiveret af økonomisk vinding.
Vi har bedt de andre politidistrikter vurdere deres befolkning, og om deres borgere kan være udsatte, siger Tommy Brøske.
Har modtaget flere tipsPå gårsdagens pressemøde kom det frem, at sagen hidtil er holdt hemmelig, fordi bortførerne har fremsat alvorlige trusler mod Anne-Elisabeth Falkevik Hagens liv, hvis politiet blev inddraget.
Derfor blev efterforskere kørt til parrets hus i civile biler, når de skulle efterforske for spor, og de har indtil i går ikke efterforsket udenfor.
Anne-Elisabeth Falkevik Hagen blev bortført 31.
oktober sidste år.
Når politiet alligevel valgte at offentliggøre sagen onsdag, skyldes det, at efterforskningen er kørt fast.
Der er hverken mistænkte eller andet, der kan afsløre, hvor den 68-årige befinder sig.
Derfor opfordrede politiet offentligheden til at hjælpe.
Og det har den gjort.
Ordensmagten har modtaget flere tips.
- Men det er for tidligt at sige noget om indholdet og betydningen af dem, siger politiinspektør Tommy Brøske.
Han erkender over for NRK, at hemmeligholdelsen af sagen kan have været en forkert strategi.
- Faktum er, at vi kan være gået glip af vigtig information ved at have valgt den strategi fra begyndelsen, siger han.
Fandt flere sedler i husetDagen derpå er det sparsomt med ny information i den usædvanlige sag, som er den første af sin art i Norge.
Tabloidavisen VG skriver, at avisens kilder fortæller, at Tom Hagen var på arbejde knap fire kilometer væk, da hans kone forsvandt.
Han vendte hjem, fandt sedlen med krav om løsepenge og søgte så rundt i nabolaget efter hende i flere timer, før han kontaktede politiet.
Han mødtes ifølge avisen ubekræftede oplysninger med to civile betjente på en tankstation på grund af bortførernes trusler om at skade hans hustru, hvis han kontaktede ordensmagten.
NRK skriver, at der ud over sedlen med krav om løsepenge, blev fundet flere andre papirer i huset, som politiet interesserer sig for.
Ifølge NRK's kilder, som er unavngivne, har politiet inddraget sprogeksperter i undersøgelsen af dem.
Tidligere har norske medier skrevet, at den efterladte seddel med krav om løsepenge var skrevet på gebrokkent norsk.
Ifølge norske medier har bortførerne krævet ni millioner euro, 67 millioner kroner, for at frigive Anne-Elisabeth Falkevik Hagen.
Politiet har anbefalet Tom Hagen ikke at betale.
Der har ikke været livstegn fra hende siden bortførelsen.
FacebookTwitterKopier linkEmner:NRK|Politi|Bortførelser|Økonomi|Norge




https://www.dr.dk/nyheder/udland/live-tv-norsk-politi-holder-pressemoede-om-bortfoerelse






https://www.dr.dk/nyheder/indland/kommunerne-advarer-om-mangel-paa-sosuer-vi-er-paa-vej-mod-en-katastrofe

IndlandKommunerne advarer om mangel på sosu'er: Vi er på vej mod en katastrofeAntallet af ældre stiger, mens manglen på social- og sundhedspersonale nærmer sig et kritisk niveau.
I Skanderborg Kommune vil man snart mangle sundhedspersonale.
Af Casper Lykkegaard Pedersen, Niels Anton Heilskov og Emilia Kusk Jepsen10.
jan.
2019 kl.
07.
00 | opdateret 10.
jan.
2019 kl.
11.
04Bemærk: artiklen er mere end 30 dage gammelLæs opSocial- og sundhedshjælper Connie Thygesen deler småkager ud til eftermiddagskaffen på plejehjemmet Kildegård i Skanderborg.
- Du skal du altså også have en selv, Connie, opfordrer en af de ældre beboere.
Borgerne minder Connie Thygesen om, at hun skal huske at tage del i eftermiddagskaffen.
Selvom der er plads til hyggesnak, er der nemlig meget at se til, når hun turnerer rundt på gangene.
Og det ser ikke ud til at blive mindre travlt de kommende år, hvor der vil være færre kolleger.
Danmark kommer til at mangle sundhedspersonale, og slemt ser det ud for Connie Thygesen og kollegerne i Skanderborg, hvor man i 2028 vil komme til at mangle 70 procent af sundhedspersonalet, hvis man vil holde den nuværende normering.
Det viser fremskrivninger fra FOA.
Bekymring for fremtiden- Det bekymrer mig.
Hvem skal passe de ældre?
Og hvem skal passe mig, når jeg bliver gammel en dag, spørger Connie Thygesen.
Der mangler flere social- og sundhedshjælpere som Connie Thygesen, der ofte oplever at arbejde sammen med ufaglærte afløsere.
Den bekymring er også udtalt på chefgangene i Skanderborg Kommune.
- Det er voldsomme tal og viser, hvor store udfordringer vi går i møde.
Vi bliver nødt til at kigge på, om der er andre måder at løse opgaverne på, siger Lis Kaastrup, chef for ældre- og handicapområdet.
Potentiel katastrofeDet er ikke kun Connie Thygesen, der kan komme til at mangle kolleger.
Ifølge fremskrivningerne kommer 73 procent af landets kommuner til at mangle sundhedspersonale, der kan tage sig af ældre og syge.
Det er et problem, mener Michael Ziegler (C), der er formand for Kommunernes Landsforenings løn- og personaleudvalg.
- Vi bevæger os fra at stå i en alvorlig situation til at stå i en potentiel katastrofal situation om ganske få år, siger Michael Ziegler.
I dag hjælper Connie Thygesen ældre mennesker på sit arbejde hver eneste dag.
Men situationen med manglen på hænder gør, at hun er bekymret for, om der også vil være nogen til at tage sig af hende, når hun bliver ældre og får brug for hjælp.
Rammer borgerneI dag er landets kommuner samlet i Aalborg til Kommunaløkonomisk Forum, hvor de skal diskutere, hvordan man kan sikre, at manglen på sundhedspersonale ikke ender i en katastrofe.
Ifølge Kommunernes Landsforening vil man mangle 15.
000 sosuassistenter- og hjælpere inden for de næste fem år.
Derfor er problemet så stort, at det ikke blot vil gå ud over Connie Thygesen, men også de ældre, der har brug for hjælp.
Det fortæller professor i sundhedsøkonomi, Jakob Kjellberg.
- Der bliver allerede tilbudt mindre service per borger, og den udvikling vil fortsætte.
Vi må spørge os selv, om det er realistisk at opretholde det niveau, vi er vant til, at velfærdsstaten har, hvis ikke vi laver alvorlige ændringer på området, siger Jakob Kjellberg.
Og ifølge Jakob Kjellberg er det personalerammerne, der er afgørende, hvis ikke det skal ende med at gå ud over borgerne.
- Vi kan jo håbe på en teknologisk udvikling, der kan hjælpe os.
Men den teknologi, vi kender i dag, er bare ikke særlig velegnet til omsorg, siger Jakob Kjellberg.
Hvorfor har vi ikke nok sundhedspersonale?
I december 2018 udgav regeringen en kortlægning af rekrutteringsproblemerne, og her nævnes blandt andet:At 86 procent af social- og sundhedspersonalet i 2017 var ansat på deltid.
At et begrænset antal medarbejdere på sundhedsområdet tager imod tilbuddet, når de tilbydes at gå op i tid.
At tilgangen af elever til social- og sundhedsuddannelsernes hovedforløb er faldet markant.
Antallet af elever, der begynder på social- og sundhedsuddannelserne, er faldet fra 10.
068 i 2014 til bare 5.
871 i 2017.
Altså et fald på 42 procent.
At skolerne oplever, at sundhedsområdet har et negativt image, der påvirker rekrutteringen.
At skolerne oplever en stor frafaldsrisiko.
14 procent af eleverne stopper i løbet af de første tre måneder.
Kortlægningen blev lavet i et samarbejde mellem Sundheds- og Ældreministeriet, Undervisningsministeriet, Uddannelses- og Forskningsministeriet og Beskæftigelsesministeriet.
Der er flere årsager til manglen på sundhedspersonale.
Der bliver flere syge og plejekrævende ældre, og i de kommende år vil meget sundhedspersonale forlade arbejdsmarkedet.
Samtidig er der problemer med at få uddannet nok personale på sundhedsområdet.
Mere end nedre hygiejneDa de ældre har slubret eftermiddagskaffen i sig, bladrer de ugebladene igennem med Connie Thygesen.
En af plejehjemsbeboerne falder over en rejseannonce.
- Der kunne vi da godt tage ned, siger hun til Connie Thygesen, der griner.
- Ja, det kan vi da.
Hvis altså du betaler!
Det er den her slags hyggestunder, der kan blive færre af, hvis ikke man får gjort noget ved udviklingen på sundhedsområdet.
Og måske skyldes en del af manglen på sundhedspersonale, at man slet ikke ved, at det også er en del af jobbet.
- Folk vil åbenbart ikke ind i det her fag, fordi de tror, at man ikke laver andet end at tage sig af den nedre hygiejne.
Men det er jo meget mere end det, siger hun.
.
FacebookTwitterKopier linkEmner:Det Konservative Folkeparti|Michael Ziegler (politiker)|Kommunernes Landsforening|Sundhedspersonale|Skanderborg




https://www.dr.dk/sporten/haandbold/vm-herrer/hansen-hansen-og-larsen-sidder-over-i-danmarks-vm-aabningskamp

VM herrerHansen, Hansen og Larsen sidder over i Danmarks VM-åbningskampDer var ingen overraskelser, da landstræner Nikolaj Jacobsen valgte de tre oversiddere til VM-premieren.
Nikolaj Jacobsen har besluttet, hvem der sidder over i aftenens kamp mod Chile.
10.
jan.
2019 kl.
09.
49Bemærk: artiklen er mere end 30 dage gammelLæs opTre spillere skulle sorteres fra truppen til premierekampen ved håndbold-VM mod Chile, og den danske landstræner Nikolaj Jacobsen havde ingen overraskelser i posen.
Bagspilleren Nikolaj Markussen er blevet sin skade kvit og er blandt de 16 udtagne.
Skadede Henrik Toft Hansen var selvskrevet til en plads på tribunen, og her får han selskab af Martin Larsen og Johan Hansen.
Det fremgår af en pressemeddelelse fra Dansk Håndbold Forbund (DHF).
Læs også:Nu begynder VM i håndbold: Fire favoritter og tre, der kan overraskeDe to sidstnævnte har hele tiden siddet på nogle af de yderste mandater, så det kommer ikke som nogen overraskelse, at de må nøjes med at overvære kampen sammen med Henrik Toft Hansen.
Kampen mod Chile spilles i aften klokken 20.
15 i Royal Arena, og de 16 danske spillere i aktion bliver:MålvogtereNiklas Landin, THW KielJannick Green, SC MagdeburgStregspillereRené Toft Hansen, VészpremAnders Zachariassen, Flensburg-HandewittSimon Hald, Flensburg-HandewittFløjspillereCasper U.
Mortensen, FC BarcelonaMagnus Landin, THW KielLasse Svan, Flensburg-HandewittHans Lindberg, Füchse BerlinMikkel Hansen er Danmarks største stjerne.
BagspillereMikkel Hansen, PSG ParisNikolaj Markussen, Bjerringbro-SilkeborgHenrik Møllgaard, Aalborg HåndboldMads Mensah, Rhein-Neckar LöwenRasmus Lauge, Flensburg-HandewittMorten Olsen, TSV Hannover-BurgdorfNikolaj Øris, Bjerringbro-Silkeborg/ritzau/FacebookTwitterKopier linkEmner:Magnus Landin (håndboldspiller)|Niklas Landin (håndboldspiller)|Håndbold|Chile|Bjerringbro




https://www.dr.dk/nyheder/politik/s-regionsformaend-til-mette-frederiksen-afskaf-skadeligt-tolkegebyr

PolitikS-regionsformænd til Mette Frederiksen: Afskaf skadeligt tolkegebyrTolkegebyret er symbolpolitik med meget skadelige konsekvenser, lyder det.
Hvis Socialdemokratiet genvinder regeringsmagten, bør S-formand Mette Frederiksen afskaffe tolkegebyret, lyder opfordringen fra regionsrådsformand Ulla Astman (S) fra Region Nordjylland.
Af Rikke Gjøl Mansø10.
jan.
2019 kl.
07.
30Bemærk: artiklen er mere end 30 dage gammelLæs opSocialdemokratiets formand, Mette Frederiksen, bliver nu sat under pres af sine partifæller i regionerne.
Flere af dem ser gerne, at hun dropper det såkaldte tolkegebyr, hvis hun bliver statsminister efter næste valg.
Min opfordring til Mette Frederiksen og en eventuel kommende socialdemokratisk regering er klart, at man skal afskaffe tolkegebyret.
Ulla Astman (S), regionsrådsformand for Region Nordjylland- Min opfordring til Mette Frederiksen og en eventuel kommende socialdemokratisk regering er klart, at man skal afskaffe tolkegebyret.
Det er uhensigtsmæssigt for den enkelte patient, det risikerer at skabe ulighed i sundheden og være omkostningstungt både for den enkelte og for samfundet, siger Ulla Astman (S), der er regionsrådsformand i Region Nordjylland.
TolkegebyretI juli 2018 blev tolkegebyret indført af den tidligere VLAK-regering, Dansk Folkeparti og Socialdemokratiet.
Det betyder, at personer, der har boet i Danmark i mere end tre år, ikke længere kan få gratis tolkning, når de skal til lægen eller på sygehuset.
Nogle patienter med særlige behov kan dog blive fritaget fra tolkegebyret.
Det kræver dokumentation i form af en lægeerklæring.
Tolkegebyret gælder både i almen praksis, ved speciallæge og i forbindelse med behandling og indlæggelse på sygehuset.
Det er regionerne, der opkræver gebyret fra patienterne.
Gebyret varierer fra 191 til 1.
675 kroner, afhængig af, om det foregår over telefon eller ved fremmøde, og om det er hos lægen eller på sygehuset.
Det danske sundhedsvæsen brugte tidligere årligt 170 millioner kroner på tolke.
Forventningen var, at man kunne spare cirka 2,4 millioner kroner om året med gebyret.
Kilde: sundhed.
dkSammen med regeringen og Dansk Folkeparti indførte Socialdemokratiet i juli sidste år tolkegebyret.
Det betyder, at folk, der har boet i Danmark i mere end tre år, selv skal betale for at få en tolk, hvis de har brug for tolkning hos lægen eller på sygehuset.
Argumentet lyder, at man efter tre år i landet må forventes at kunne tale så godt dansk, at det offentlige ikke længere skal betale for en tolk.
Her et halvt år senere advarer alle fire socialdemokratiske regionsformænd om, at tolkegebyret risikerer at gå ud over både patientsikkerheden og den lige adgang til sundhed, som vi ellers bryster os af i vores velfærdssamfund.
- Det er symbolpolitik, som har nogle meget skadelige konsekvenser, siger regionsrådsformand Anders Kühnau (S) fra Region Midtjylland og tilføjer:- Min opfordring til mit eget parti og alle de andre partier er: Det her tolkegebyr har fra starten af været en fejl.
Det skal man hurtigst muligt erkende, og så skal man afskaffe det igen.
S har før sløjfet et tolkegebyrDet er ikke første gang, Danmark har haft et tolkegebyr.
Under VK-regeringen blev et lignende gebyr indført, men det blev afskaffet, da Socialdemokratiet kom til magten i 2011.
Socialdemokratiet var da også indtil for et års tid siden kritisk over for idéen om at genindføre gebyret.
Men i sommer stemte partiet alligevel for loven med argumentet om, at man bliver nødt til at skabe incitamenter for, at udlændinge lærer det danske sprog.
Det her tolkegebyr har fra starten af været en fejl.
Det skal man hurtigst muligt erkende, og så skal man afskaffe det igen.
Anders Kühnau (S), regionsrådsformand i Region MidtjyllandAlle fire socialdemokratiske regionsrådsformænd er helt enige i, at man skal stille krav til integrationen.
Men tolkegebyret har mange negative konsekvenser for regionerne, påpeger Heino Knudsen (S), der er regionsrådsformand i Region Sjælland.
- Det rusker sundhedsvæsenet, og vi bruger enormt meget unødig tid på noget, der ikke er en kerneydelse for os, siger han og tilføjer:- Det er en ekstra bureaukratisk foranstaltning for regionerne og en ekstra arbejdsopgave for vores frontpersonale, som jo i forvejen er pressede – både sygeplejersker, læger, sosu’er og både på sygehuse og i almen praksis.
Jeg vil fjerne alt det bureaukrati, vi overhovedet kan.
Så set ud fra det synspunkt synes jeg ikke, at tolkegebyret giver den mening, som det burde gøre.
I Region Hovedstaden mener regionsrådsformand Sophie Hæstorp Andersen (S), at man skal kigge "med meget kritiske øjne" på, hvad tolkegebyret medfører:Det rusker sundhedsvæsenet, og vi bruger enormt meget unødig tid på noget, der ikke er en kerneydelse for os.
Heino Knudsen (S), regionsrådsformand i Region Sjælland- Vi stiller ikke bare patienterne, men også vores personale, i nogle urimelige dilemmaer – samtidig med at vi har en masse administrativt bøvl.
Det synes jeg, man skal holde sig for øje i de kommende år.
Hun nævner som eksempel, at personalet bliver stillet i et dilemma, når patienterne kommer med deres egne familiemedlemmer som tolke - eller nægter at bruge hospitalets tolk, fordi de ikke kan eller vil betale tolkegebyret.
- Det handler ikke bare om ulighed i sundhed, men også om hvorvidt vi overhovedet bruger vores ressourcer fornuftigt.
Det virker ikke som verdens bedste idé på mig, siger Sophie Hæstorp Andersen.
S: Tolkegebyret handler udelukkende om integrationPå Christiansborg har Socialdemokratiet ingen planer om at afskaffe tolkegebyret, fortæller sundhedsordfører, Flemming Møller Mortensen.
- Regionerne skal forstå, at det her jo ikke har fået Socialdemokratiets stemme, fordi det skal have indflydelse på sundhedsvæsenet.
Argumenterne ligger ene og alene i forhold til, at det skal forbedre integrationen, siger han.
Det handler ikke bare om ulighed i sundhed, men også om, hvorvidt vi overhovedet bruger vores ressourcer fornuftigt.
Det virker på mig ikke som verdens bedste idé.
Sophie Hæstorp Andersen (S), regionsrådsformand i Region HovedstadenMen regionerne fortæller, at de står med en enorm administrativ byrde.
Hvad skal de stille op med det?
- Det er der nok ikke så meget at gøre ved, sådan som loven ligger nu.
For hensigten med loven er jo ikke at skabe forbedringer i sundhedsvæsenet, men at skabe forbedringer af integrationen af folk, der kommer udefra – og som gerne skulle have et bedre incitament til at lære det danske sprog, siger Flemming Møller Mortensen.
- Så det her har egentlig ikke noget med sundhedspolitik at gøre.
Det har nogle negative konsekvenser for sundhedsvæsenet, som var forudset, da man behandlede lovforslaget – og jeg kan godt forstå, at regionerne synes, det er irriterende.
Så din melding er, at du godt kan forstå det, men at regionerne må leve med det?
- Ja, det er sådan, det er.
FacebookTwitterKopier linkEmner:Anders Kühnau (politiker)|Heino Knudsen (politiker)|Socialdemokraterne|Lokalpolitik|Jylland




https://www.dr.dk/sporten/haandbold/vm-herrer/vildskab-og-engagement-dansk-vm-profil-vil-se-den-rigtige-attitude-fra

VM herrerVildskab og engagement: Dansk VM-profil vil se den rigtige attitude fra første fløjtRasmus Lauge håber at se, at alle de danske spillere viser, de vil kæmpe for hinanden i åbningskampen mod Chile.
Rasmus Lauge vil have, at der er tænding på, når Danmark møder Chile torsdag aften.
Af Kasper Heide Lund og interview: Tina Müller10.
jan.
2019 kl.
06.
50Bemærk: artiklen er mere end 30 dage gammelLæs opNår de danske håndboldherrer torsdag aften tager hul på VM-slutrunden, hedder modstanderen Chile.
Men selvom det er en blid start mod et sydamerikansk mandskab, som sluttede som nummer 21 ved det seneste verdensmesterskab for to år siden, så har den danske profil Rasmus Lauge store forventninger til sig selv og holdkammeraterne.
Læs også:Dansk landstræner før VM: 'Åbningskamp skal bruges til at få alle mand i gang'- Vi har en udfordring med rent udstrålingsmæssigt at komme helt op på det høje niveau.
Det kan vi lige så godt starte med fra første kamp, selvom vi på papiret er langt bedre end Chile.
- Hvis vi viser det engagement og den vildskab, som vi gerne vil, så kommer spillet automatisk.
Det synes jeg, vi har set.
Når vi er for passive, trækker os i situationerne, som vi gjorde i første halvleg mod Ungarn i den sidste testkamp.
Så flyver boldene ud over sidelinjerne, og der kommer dårlige afleveringer, siger han til DR Sporten.
Læs også:Mikkel Hansen enig i svensk kritik af tæt VM-program: 'Der må snart kigges på det'Bagspilleren var søndag med til at tabe den omtalte kamp til Ungarn med 28-25.
Der viste de danske spillere langt fra den attitude, som Lauge efterspørger.
Derfor har han også et stort ønske til opgøret mod Chile torsdag.
- Jeg vil rigtig gerne have, at vi efter kampen, kan sætte os ud i omklædningsrummet og sige, at hver eneste, der var på banen, var med til at fyre op under tilskuerne, under holdet og leverede en mandfolkepræstation, siger Rasmus Lauge.
Læs også:Én dag til VM i håndbold: Fire favoritter og tre, der kan overraske- Så hver eneste tilskuer i hallen ved, at alle spillerne var altså klar til kamp, og klar til at kæmpe for hinanden.
Danmark og Chile spiller klokken 20.
15 i Royal Arena i København.
Kampen kan høres i LIGA på P3 eller ses på TV 2.
FacebookTwitterKopier linkEmner:Rasmus Lauge (håndboldspiller)|Chile|Ungarn|Håndbold|Royal Arena




https://www.dr.dk/nyheder/regionale/hovedstadsomraadet/faerre-boern-skal-unoedigt-paa-hospitalet-akuttelefonen-1813

KøbenhavnFærre børn skal unødigt på hospitalet: Akuttelefonen 1813 tester video-visitationerNye metoder tages i brug efter kritik af alt for travle børneafdelinger i Region Hovedstaden.
Video-visitationer og flere samtaler med akuttelefonen 1813 skal få færre forældre til at sidde i venteværelset.
Af Marcel Mirzaei-Fard10.
jan.
2019 kl.
05.
55 | opdateret 10.
jan.
2019 kl.
09.
34Bemærk: artiklen er mere end 30 dage gammelLæs opVideo-visitationer og flere samtaler med akuttelefonen 1813 skal få færre forældre til at sidde i venteværelset.
De seneste måneder har 1813 testet en ordning, hvor nogle forældre modtager et ekstra opkald, frem for at barnet bliver tjekket på akutmodtagelsen.
Personalet giver gode råd og følger så op et par timer senere for at se, om barnet har fået det bedre.
Læs også:Feber og forkølelse fylder for meget på børnemodtagelsen: ”Mange af børnene burde blive hjemme”Samtidig vil man teste video-visitationer, når forældrene ringer til 1813.
I dag er det kun muligt at sende et billede.
Målet for begge tiltag er, at flere syge børn skal blive hjemme i sengen, frem for at skulle have en unødig tur på hospitalet, fortæller Sophie Hæstorp Andersen, formand i Region Hovedstaden (S):- Det handler om, at børnene kan være trygge og blive derhjemme og være syge sammen med deres forældre, men også at vi som forældre kan være trygge ved, at vi ikke behøver at tage på sygehuset for at få råd og vejledning.
Børn skal ikke på hospitalet for at få PanodilerInitiativerne kommer, efter at flere børnelæger på hovedstadens hospitaler har råbt op om, at arbejdspresset er for stort, og at det vil betyde fejl.
Morten Schrøder, der er børnelæge på Rigshospitalet, gik i marts 2018 viralt med et Facebook-opslag, hvor han efter en 19 timer lang vagt gjorde det klart, at travlheden på regionens hospitaler kommer til at koste børneliv.
Samme måned døde en to-årig pige på Hvidovre Hospital på grund af en fejl, der blandt andet skyldtes fejlkommunikation og travlhed hos personalet.
Derfor hilser Juri Lindy Pedersen, overlæge på børneafdelingen på netop Hvidovre Hospital, initiativerne velkomne.
En af de situationer, der sagtens kan klares over telefonen, hvis der er video på, er ordinering af hovedpinepiller.
- Vi kan undgå den situation, at 1813 blot for en sikkerheds skyld vælger, at det er lægen inde på hospitalet, der skal vurdere, om et barn må få Panodil eller ej.
Han mener allerede, at forsøget med at ringe forældrene op i stedet for at sende dem på hospitalet har været en succes.
Han mærker i hvert fald en forskel i travlheden, fra man satte forsøget i gang til nu.
Sophie Hæstorp Andersen er klar til at udvide videoopkaldene til også at gælde for voksne patienter, hvis forsøgsordningen viser sig at være en succes:- Vi vil hele tiden gerne være på forkant med, hvad borgerne efterspørger.
Og i takt med, at vi allesammen er på Facetime og Skype, så skal vi selvfølgelig også rykke os på akutområdet, siger hun.
FacebookTwitterKopier linkEmner:Hospitaler|Hvidovre Hospital|Region Hovedstaden|Hvidovre|Sophie Hæstorp (politiker)




https://www.dr.dk/nyheder/penge/spillet-om-fck-aktien-det-er-aldrig-et-tilfaelde-naar-et-koebstilbud-bliver-laekket

PengeSpillet om FCK-aktien: 'Det er aldrig et tilfælde, når et købstilbud bliver lækket'Afvisningen kan være en måde få hævet aktiens pris på, siger økonomikorrespondent Casper Schrøder.
Når kampen om ejerskabet af selskabet bag FC København foregår for åbne døre er det fordi, at nogen ønsker det, siger økonomikorrespondent Casper Schrøder.
Her er det FCK-spilleren Denis Vavro under en Europa League-kamp i december 2018.
Af Signe Mai Vilsbøll10.
jan.
2019 kl.
05.
23Bemærk: artiklen er mere end 30 dage gammelLæs opStoraktionærerne bag Parken Sport & Entertainment kan tjene styrtende summer, hvis de sælger.
Men Erik Skjærbæk og Karl Peter Korsgaard Sørensen, vil beholde de mere end 40 procent af aktierne, de to aktionærer ejer tilsammen.
Det gjorde Parken Sport & Entertainment onsdag klart i en fondsbørsmeddelelse, hvor købsinteressen også blev bekræftet.
© Type 1DR’s økonomikorrespondent Casper SchrøderCasper Schrøder er DR Nyheders økonomikorrespondent.
Han dækker alt, hvad der rører sig i pengenes verden.
Fra de afgørende bevægelser i verdensøkonomien over de hjemlige virksomheders ve og vel til de vigtigste emner for den enkelte danskers pengepung.
Læs mereIfølge DR Nyheders økonomikorrespondent, Casper Schrøder, lægger det pres på storaktionærerne, at købsinteressen nu er offentligt kendt.
- De er selvfølgelig i deres gode ret til at afvise et salg.
Men så ender de nok med at skulle komme med en forklaring til andre aktionærer på, hvordan de selv vil få aktiekursen op i nærheden af det, køberne er klar til at betale, siger han og tilføjer:- Det er svært bare at afvise blankt i bestyrelsen, hvor de begge to sidder.
I dialog om salgPå baggrund af udsagn fra flere unavngivne kilder kunne mediet Insidebusiness tirsdag fortælle, at den udenlandske investeringsfond Fortress, med britiske Redstone Advisory Partners med på sidelinjen, står klar med et bud.
Samtidig har Lønmodtagernes Dyrtidsfond, der ejer 29 procent af aktierne i Parken Sport & Entertainment, bekræftet at man har været i dialog med Redstone om et eventuelt salg.
Desuden fortalte Parken Sport & Entertainment onsdagdag, at man har fået en anmodning om et møde fra et selskab, "der benævner sig Arena Developments ApS".
Bag Arena Developments ApS står Redstone Sports and Entertainment Ltd, og ifølge CVR-registret er selskabet oprettet i går.
Kamp for åbne døreDet er ifølge Casper Schrøder sjældent, at en kamp om ejerskab foregår i offentligheden, og det er særligt dramatisk, fordi det hele handler om Danmarks nationalstadion, og en af landets største fodboldklubber.
- De fleste store virksomhedshandler foregår bag lukkede døre, hvor parterne først kommer ud, når der er skrevet under.
Hvis det falder på gulvet, så hører man som regel aldrig om det, siger Casper Schrøder.
Han mener ikke, det er tilfældigt:- Når interessen for at købe pludselig bliver lækket, så er det aldrig et tilfælde, men fordi nogen har en interesse i det.
Uanset om det er partnerne selv, rådgiverne omkring handlen eller rivaler derude.
Salg kan blive en realitetLD, der ejer knap en tredjedel af selskabet bag fodboldklubben FC København og Lalandia, har erklæret sig klar til at sælge aktieposten, hvis det rigtige bud kommer.
Og Casper Schrøder mener ikke, det er udelukket, at de to storaktionærer Erik Skjærbæk og Karl Peter Korsgaard Sørensen ender med at beslutte sig for et salg, selvom de lige nu afviser, at det skulle blive tilfældet.
- Afvisningen kan jo også være en måde at sige, at prisen den skal højere op, før vi gider begynde at forhandle om det, siger DR's økonomikorrespondent.
FacebookTwitterKopier linkEmner:Erik Skjærbæk (erhvervsleder)|Karl Peter Korsgaard Sørensen (erhvervsleder)|FC København|Fodbold|Storbritannien




https://www.dr.dk/nyheder/viden/klima/gopler-invaderer-havene-forurening-og-klimaforandringer-er-guf-dem

KlimaGopler invaderer havene: Forurening og klimaforandringer er guf for demGiftige blæregopler invaderer de australske kyster.
Men også i Danmark får vi flere gopler i fremtiden.
Man behøver ikke tage helt til Australien for at opleve goplernes succes.
I Limfjorden er der siden 90'erne blevet færre fisk, og flere gopler.
Foto: Wikimedia Commons, Malene Thyssen.
Af Emilie Aagaard10.
jan.
2019 kl.
06.
30 | opdateret 11.
jan.
2019 kl.
12.
33Bemærk: artiklen er mere end 30 dage gammelLæs opHavet ud for Queensland, Australien, er for tiden proppet med giftige gopler.
Det er en såkaldt blæregople, og nær slægtning til den Portugisiske Orlogsmand, der har indtaget området.
Alene i weekenden blev 2600 mennesker behandlet i Queensland, efter at de havde været i nærkontakt med dyrets brændetråde.
Mødet med en blæregople er svært ubehageligt, men ikke livsfarligt for mennesker.
Det skriver BBC.
Læs også:Søstjerner er på vej tilbage efter mystisk massedødMen det er ikke kun blæregopler, der trives i de stadig varmere og mere forurenede have.
Faktisk har andre gopler også kronede dage – selv i Danmark.
- Det ser ud til, at mængden af gopler er forøget i mange havområder, typisk hvor der er sket overfiskning eller udledt mange næringsstoffer, fortæller Hans Ulrik Riisgård, der er professor på marinebiologisk forskningscenter, Syddansk Universitet.
Goplernes trivsel kan også skyldes, at tropiske gopler kan overleve i et større område.
De nyder simpelthen godt af at temperaturen i verdenshavene stiger på grund af klimaforandringerne.
Færre fisk - flere goplerGopler har eksisteret i over 500 millioner år.
De fandtes altså længe før os mennesker, og noget tyder på, at de vil være her længe endnu.
For modsat fisk udsættes gopler ikke for overfiskeri.
Desuden er de gode til at overleve iltsvind.
- Overgødskning resulterer i iltsvind, og i modsætning til fisk er gopler meget tolerante overfor iltsvind, siger Hans Ulrik Riisgård.
Når fiskene forsvinder på grund af overfiskeri og iltsvind, har goplerne mindre konkurrence om ressourcerne.
Det ser man konsekvenserne af i Limfjorden:- I den overgødskede Limfjord er goplerne blevet meget talrige og dominerende siden slutningen af 90'erne, mens fiskene er gået stærkt tilbage, siger Hans Ulrik Riisgård.
Giftige gopler på vestkystenBlæregopler, som Den Portugisiske Orlogsmand, består af en koloni af enkeltdyr, der ikke er i stand til at overleve hver for sig.
Den Portugisiske Orlogsmand (Physalia physalis) lever normalt i tropiske og subtropiske have.
Men ligesom andre gopler trives blæregopler med de påvirkninger, menneskelig aktivitet har på havene.
Derfor ser man også, at de ikke længere kun findes i tropiske og subtropiske havområder.
- Den Portugisiske Orlogsmand er blevet mere udbredt end tidligere, fordi et varmere klima med hyppigere og stærkere vinde fører blæregoplen til De Kanariske Øer og videre nordpå, fortæller Hans Ulrik Riisgård.
Blæregoplen er endda blevet fundet på de sydengelske kyster, og Hans Ulrik Riisgård vurderer, at det er muligt, at vi i fremtiden kan finde blæregopler med gifttråde på op til ti meter ved den jyske vestkyst.
FacebookTwitterKopier linkEmner:Dyr|Australien|Fisk|Jylland|Marinbiologisk Forskningscenter




https://www.dr.dk/nyheder/udland/oppositionsleder-vinder-forste-frie-valg-i-drcongo

UdlandOppositionsleder vinder første frie valg i DRCongoValget har været præget af uregelmæssigheder, voldelige sammenstød og beskyldninger om stemmesnyd.
Felix Tshisekedi har fået syv millioner stemmer og står dermed til at blive vinder af det første demokratiske valg i DRCongo.
10.
jan.
2019 kl.
03.
46Bemærk: artiklen er mere end 30 dage gammelLæs opValgkommissionen i DRCongo erklærer oppositionskandidaten Felix Tshisekedi som vinder af det første demokratiske valg i det afrikanske land.
Hvis det resultat står til troende, kan det føre til den første demokratiske magtoverdragelse i DRCongo, siden landets selvstændighed fra Belgien i 1960.
Landet har været plaget af politisk ustabilitet siden valgdagen for 11 dage siden.
Det skriver nyhedsbureauet Reuters.
Valghandlingen er blevet voldsomt kritiseret af valgobservatører, der har meldt om uregelmæssigheder og forsøg på at manipulere med stemmeoptællingen.
Oppositionen har beskyldt den afgående præsident, Joseph Kabila, for at snyde til fordel for sin håndplukkede efterfølger, Emmanuel Ramazani Shadary.
Endelig vinderFlere meningsmålinger havde spået, at forretningsmanden Martin Fayulu ville trække det længste strå.
Ifølge optællinger foretaget af den katolske kirke i landet er forretningsmanden da også den endelige vinder.
Endda med et klart flertal.
Ifølge valgmyndighederne har Tshisekedi dog fået syv millioner stemmer mod 6,4 millioner stemmer til Fayulu.
Ramazani Shadary har fået 4,4 millioner stemmer.
Ifølge den britiske avis The Guardian har lokale medier spekuleret i, om Tshisekedi har indgået en magtdelingsaftale med den siddende præsident.
Det rodede forløb omkring præsidentvalget, der er blevet udskudt i flere omgange, har ført til uroligheder og sammenstød i DRCongo.
Congoleserne skal vælge en efterfølger til den 47-årige præsident Joseph Kabila, der har siddet ved magten siden 2001.
Han overtog posten efter sin far, Laurent-Desire Kabila, der blev snigmyrdet af sine livvagter.
Joseph Kabila har først i år accepteret at træde tilbage - to år efter at hans sidste præsidentperiode er udløbet.
/ritzau/FacebookTwitterKopier linkEmner:Valg og folkeafstemninger|Den Katolske Kirke|The Guardian|Belgien|Storbritannien




https://www.dr.dk/nyheder/penge/politikere-vil-stoppe-skattefinte-dyre-firmabiler

PengePolitikere vil stoppe skattefinte for dyre firmabilerEn bil til 1,9 millioner kan som firmavogn slippe med at blive beskattet, som om den kostede 1,2 millioner.
Skatteminister Karsten Lauritzen vil bede Motorstyrelsen om at kigge nærmere på mulig skattefinte for firmabiler.
10.
jan.
2019 kl.
06.
12Bemærk: artiklen er mere end 30 dage gammelLæs opFlere af Folketingets skatteordførere varsler et opgør med reglerne for beskatning af firmabiler.
Det skriver Jyllands-Posten.
Ifølge avisen kører "flere tusinde nye firmabiler rundt med solide skatterabatter".
Det viser en gennemgang af en stribe biler i direktørklassen, som den store bilkoncern Semler Gruppen netop nu har til salg via sine forhandlere.
Konkret nævnes et eksempel med en næsten ny Audi A8 til en pris på 1,9 millioner kroner.
Hvis den anvendes som firmabil, vil brugeren kun blive beskattet, som om den kostede 1,2 millioner kroner.
Dermed er der årligt sparet 75.
000 kroner i skat.
- Det ser meget voldsomt ud.
Jeg har umiddelbart svært ved at se, at det flugter med ånden for vores regler for omkring firmabiler og leasing, siger skatteminister Karsten Lauritzen (V) til avisen.
Motorstyrelsen skal undersøge omfangetPå baggrund af Jyllands-Postens afsløring har han bedt Motorstyrelsen om at undersøge omfanget af problemet.
Skatterabatten er udløst af, at Semler Gruppen først har solgt bilen, som er indkøbt til en særlig fordelagtig pris, til et leasingfirma for 1,2 millioner kroner.
Efter et par måneder er bilen sat til salg igen for en langt højere pris,Men beskatningsværdien tager udgangspunkt i den første - og meget lavere - salgspris.
- Det er fuldstændigt uacceptabelt.
Man kan desværre konstatere, at der igen er nogle i branchen, der har været kreative.
Og så er det en politisk opgave at sætte en prop i hullet, siger Socialdemokratiets skatteordfører, Jesper Petersen.
Enhedslisten og Dansk Folkeparti vil ifølge Jyllands-Posten også have reglerne ændret.
Semler Gruppen vil ikke stille op til interview med avisen, men i en skriftlig kommentar fra koncernen lyder det:- Vi overholder naturligvis gældende lovgivning, og vi svarer (betaler, red.
) altid den lovpligtige registreringsafgift.
/ritzau/FacebookTwitterKopier linkEmner:Karsten Lauritzen (politiker)|Venstre|Semler Gruppen|Skatter og afgifter|Jylland




https://www.dr.dk/nyheder/udland/dommer-afviser-sogsmal-mod-weinstein-om-sexchikane

#MeTooSe temaUdlandDommer afviser søgsmål mod Weinstein om sexchikaneSkuespillerinden Ashley Judd var en af de første kvinder til at beskylde Weinstein for upassende opførsel.
Ashley Judd var en af de første til at beskylde Harvey Weinstein for sexchikane.
10.
jan.
2019 kl.
06.
00Bemærk: artiklen er mere end 30 dage gammelLæs opEn dommer i Los Angeles har afvist et søgsmål mod den 66-årige filmproducent Harvey Weinstein om seksuel chikane, skriver Reuters.
Anklagen var fremsat af skuespillerinden Ashley Judd.
Dommer Philip Gutierrez siger dog, at Judd kan gå videre i retssystemet med sin påstand om, at den tidligere Hollywood-producent har vanæret hende og forsøgt at spolere hendes karriere.
Han understreger desuden, at han ikke har forholdt sig til, om Judd blev sexchikaneret af Weinstein.
Afviste WeinsteinDen nu 50-årige Judd hævder, at hun under et møde på et hotelværelse i 1997 om mulige filmroller afviste seksuelle tilnærmelser fra Weinstein.
Året efter, påstår hun, omtalte Weinstein hende over for "Lord of the Rings"-instruktøren Peter Jackson som "et mareridt" at arbejde sammen med.
Peter Jackson bekræftede i slutningen af 2017, at Weinstein i 1990'erne havde forsøgt at tilsmudse flere af de skuespillerinder, som siden beskyldte ham for upassende opførsel.
Judd var en af de første kvinder, som i efteråret 2017 stod frem og anklagede Weinstein for at opføre sig upassende med seksuelle tilnærmelser.
Starten på MeToo-bevægelsenSiden har snesevis af andre fremsat lignende anklager mod den tidligere så succesfulde Weinstein.
Beskyldningerne blev starten på MeToo-bevægelsen og kampen for at komme overgreb i filmverdenen og andre steder til livs.
Ashley Judd har ifølge Reuters ikke kommenteret afvisningen af søgsmålet.
Weinsteins advokat, Phyllis Kupferstein, udtaler i en erklæring, at "vi har hele tiden sagt, at denne beskyldning var grundløs".
Harvey Weinstein skal i maj ved en domstol i New York forsvare sig mod flere anklager, deriblandt voldtægt, som involverer to andre kvinder.
/ritzau/FacebookTwitterKopier linkEmner:Ashley Judd (skuespiller)|Harvey Weinstein (producer)|Arbejdsmiljø|Ligebehandling|Los Angeles




