https://www.dr.dk/sporten/basketball/trods-sejr-over-forsvarende-soelvvindere-er-danske-basketballkvinder-faerdige-ved

BasketballTrods sejr over forsvarende sølvvindere er danske basketballkvinder færdige ved EMDanmark slog Holland med 15-11 i sidste gruppekamp ved EM i 3x3 basketball, men er færdige ved slutrunden efter hollandsk sejr over Ukraine.
Af Rasmus Askman31.
aug.
2019 kl.
20.
35 | opdateret 31.
aug.
2019 kl.
21.
18Bemærk: artiklen er mere end 30 dage gammelLæs opDanmark vandt overraskende den anden og sidste puljekamp 15-11 over Holland ved EM i 3x3 basketball i Ungarn.
Holland er forsvarende sølvvindere ved EM, mens Danmark er EM-debutanter og det lavest seedede hold i turneringen.
Dermed blev skuffelse erstattet med lettelse blandt de danske spillere, da de tidligere på aftenen tabte et opgør 19-9 mod Ukraine.
3x3-kvindelandsholdet i basketballIda Tryggedsson, guard, EOS Lund, SverigeMaria Steen Jespersen, guard, Snatt’s Femení Sant Adrià, SpanienEmilie Hesseldal, forward, Guimaraes, PortugalSara Forsman Pedersen, guard, Hørsholm 79’ers- Det er kæmpe lettelse at vide, vi godt kan.
Det hjælper på selvtilliden, siger en smilende Emilie Hesseldal efter kampen og fortsætter:- Det lykkedes, fordi vi holdte os til vores gameplan.
Vi stolede mere på hinanden og følte os mere trygge.
Sejr ikke nok til en kvartfinaleTrods sejren over Holland var danskerne imidlertid afhængige af resultatet i EM-gruppens sidste puljekamp mellem Ukraine og Holland.
Der var flere scenarier i spil.
Fakta 3x3 basketball3x3 basketball er en afart af 'traditionel' basketball.
Den er populær i bymiljøer og har dens egne regler.
Sporten foregår på en halv basketballbane med en kurv.
Scoring uden for den store halvbue giver to point, mens en scoring inden for giver et point.
En kamp varer 10 minutter, men et hold kan også vinde ved at score 21 point, inden tiden er gået.
Vandt ukrainerne, kunne danskerne se frem til en kvartfinale.
Vandt Holland, men scorede mindre end 14 point, betød det ligeledes videre avancement.
Desværre for danskerne vandt hollænderne deres sidste puljekamp mod Ukraine 14-13.
Dermed går Holland videre til kvartfinalen, hvor de skal møde Hviderusland.
Vinderen af EM får en billet til OL i 2020, hvor disciplinen for første gang er på programmet.
Du kan se udvalgte kvartfinaler, semifinaler, bronzekamp og finale søndag fra klokken 15.
05 på DR3.
FacebookTwitterKopier linkEmner:Holland|Ukraine|DR3|Hviderusland|Basketball




https://www.dr.dk/nyheder/politik/lars-loekke-rasmussen-deler-familiefoto-efter-exit-noget-er-vigtigere-end-andet

Krise i VenstreSe temaPolitikLars Løkke Rasmussen deler familiefoto efter exit: 'Noget er vigtigere end andet'Den afgående formand for Venstre har været tavs, siden han meddelte sin afgang i formiddag.
Lars Løkke Rasmussen forlod i formiddag hovedbestyrelsesmødet, hvor han trak sig som formand med øjeblikkelig virkningAf Anna Sol Jørgensen31.
aug.
2019 kl.
22.
05Bemærk: artiklen er mere end 30 dage gammelLæs op- Noget er vigtigere end andet: Familien er samlet.
Sådan lyder teksten til et billede, som den afgående formand for Venstre, Lars Løkke Rasmussen, her til aften har lagt på Instagram.
- Hav en dejlig lørdag aften.
(og politik går jo stille og roligt ud på at sikre, at alle danske familier kan have en god lørdag aften - det er ikke er ideologisk projekt - det er sund fornuft!
), fortsætter teksten til opslaget.
Billedet er det første, offentligheden hører til Lars Løkke Rasmussen, siden han klokken 11.
23 bekræftede på Twitter, at han trækker sig som formand for partiet.
Lars Løkke Rasmussen opgav sin formandspost ved dagens hovedbestyrelsesmøde i Venstre efter flere uger med interne stridigheder i partiet om formandskabet.
Kort efter meddelte næstformand Kristian Jensen, at han ligeledes trækker sig fra sin post i partiet - dog ikke med øjeblikkelig virkning.
Det betyder, at Kristian Jensen kommer til at fungere som formand i partiet frem til den 21.
september, hvor Venstre afholder sit ekstraordinære landsmøde, hvor der skal vælges formand og næstformand.
Meldingen kommer, efter at organisationsledelsen har brugt weekenden på at holde møde i forretningsudvalget fredag og hovedbestyrelsen lørdag.
Lars Løkke Rasmussen havde selv foreslået at fremrykke landsmødet i Venstre for at få afklaret både partiets politiske linje samt formandsspørgsmålet.
Flere af hans kritikere har dog ønsket et ekstraordinært landsmøde, hvor der kun skulle diskuteres to ting.
Nemlig formands- og næstformandsposten.
FacebookTwitterKopier linkEmner:Lars Løkke Rasmussen (politiker)|Venstre|Twitter|Instagram|Kristian Jensen (politiker)




https://www.dr.dk/sporten/tennis/canadisk-teenager-sender-wozniacki-ud-af-us-open

TennisCanadisk teenager sender Wozniacki ud af US Open19-årige Bianca Andreescu var for stor en mundfuld for Caroline Wozniacki i tredje runde af US Open.
Caroline Wozniacki er færdig ved US Open.
(Foto: TIMOTHY A.
Clary © Scanpix)31.
aug.
2019 kl.
20.
05Bemærk: artiklen er mere end 30 dage gammelLæs opTredje runde blev endestationen for Caroline Wozniacki ved årets sidste grand slam-turnering, US Open.
Den 19.
-seedede dansker mødte en veloplagt canadier i skikkelse af den 19-årige komet Bianca Andreescu, som vandt i to sæt med cifrene 6-4, 6-4.
15.
-seedede Andreescu havde også vundet de to spilleres hidtil eneste opgør tidligt i 2019, og hun dominerede størstedelen af kampen på Arthur Ashe Stadium.
I en lidt usikker indledning på kampen fra begge spillere resulterede de to første partier i servegennembrud.
Men herfra fandt kampen lidt rytme.
Caroline Wozniacki tabte i to sæt, 6-4, 6-4, til 19-årige Bianca Andreescu fra Canada.
 Bianca Andreescu viste prøver på sit store potentiale og ligner en kommende verdensstjerne i svøb.
(Foto: TIMOTHY A.
Clary © Scanpix)1 / 2Caroline Wozniacki tabte i to sæt, 6-4, 6-4, til 19-årige Bianca Andreescu fra Canada.
1 / 2Bianca Andreescu viste prøver på sit store potentiale og ligner en kommende verdensstjerne i svøb.
(Foto: TIMOTHY A.
Clary © Scanpix)2 / 2Andreescu forsøgte at nedbryde Wozniacki med sit tunge grundspil, men få spillere på WTA Tour får flere bolde retur end den danske fighter.
Det gav flere flotte dueller og tætte partier, hvor begge spillere holdt serv frem til 3-3.
I det syvende serveparti lykkedes det så den 19-årige canadier at bryde Wozniacki igen.
Læs også:POINT FOR POINT Wozniacki er ude af US OpenOg som i flere af de øvrige partier blev publikum forkælet med flere flotte slag, hvor Andreescu lige leverede et par mere, som gav hende partiet.
Det break blev afgørende, da begge spillere holdt serv i resten af sættet, som endte 6-4 i canadisk favør.
Velsmurt canadisk servemaskineWozniacki spillede rigtig godt, men unge Andreescu beviste bare, at hun er på vej mod verdenstoppen med stormskridt.
Efter første sæt fik danskeren behandling, da hun havde problemer med den ene ankel, men det så ikke ud til at hæmme hende.
Læs også:Wozniacki måtte undervejs ændre taktik i US Open-dramaDen canadiske modstander gav bare masser af prøver på, hvorfor hun trods flere måneders skadespause i år stadig har vundet to WTA-titler - blandt andet Indian Wells.
Med to servegennembrud fra begyndelsen af andet sæt bragte Andreescu sig foran 3-0, inden Wozniacki tændte et lille håb om et comeback ved at bryde tilbage til 1-3.
Wozniacki modtog efter første sæt behandling, da hun havde problemer med den ene ankel.
Og danskeren gav flere prøver på sit fighterhjerte.
Straks efter var hun nede 0-40 i egen serv, men hun kæmpede sig forbilledligt tilbage og reducerede til 2-3.
Det lysnede for alvor, da hun med endnu et break udlignede til 3-3, og så var alt åbent i sættet igen.
Selv om Andreescu brød sig i front med 4-3, så knækkede Wozniacki ikke.
Hun brød øjeblikkeligt tilbage til 4-4, og nerverne så ud til at have indfundet sig hos canadieren.
Men de nerver var helt væk i partiet efter.
Canadieren bombede Wozniacki i sænk og kunne kort efter serve sig i ottendedelsfinalen.
/ritzau/FacebookTwitterKopier linkEmner:Caroline Wozniacki (tennisspiller)|Tennis|USA




https://www.dr.dk/sporten/motorsport/spaending-foer-turen-gaar-til-vojens-iversen-bliver-firer-i-tyskland-madsen-deler

MotorsportSpænding før turen går til Vojens: Iversen bliver firer i Tyskland - Madsen deler VM-føringSpeedwaykøreren Niels-Kristian Iversen sluttede som nummer fire i Tyskland.
Leon Madsen missede finale og deler nu VM-føring.
Niels-Kristian Iversen (gul hjelmfarve) kørte sig i finalen i Tyskland.
Leon Madsen (hvid hjelmfarve) missede finalen, men ligger fortsat på en delt førsteplads i den samlede VM-stilling.
31.
aug.
2019 kl.
21.
42 | opdateret 31.
aug.
2019 kl.
22.
55Bemærk: artiklen er mere end 30 dage gammelLæs opSpeedwaykøreren Niels-Kristian Iversen kunne køre frit, og det bragte den rutinerede vestjyde i finalen i det tyske VM-grandprix lørdag aften.
Her måtte danske Leon Madsen se semifinalen blive endestation, og da polske Bartosz Zmarzlik blev nummer to i finalen, så betyder det, at de to kørere deler førstepladsen i den samlede stilling med 85 point hver inden næste grandprix i Vojens.
Niels-Kristian Iversen kunne køre ganske frit og uden de store bekymringer, da den 37-årige speedwaykører allerede har sikret sig billet til næste års VM-serie.
Niels-Kristian Iversen kørte sig lørdag aften i finalen i det tyske grandprix, men den rutinerede vestjyde måtte tage til takke med en fjerdeplads i finaleheatet.
 Danske Leon Madsen har haft en forrygende sæson, hvor speedwaykøreren har understreget sin plads i den absolutte verdenselite.
1 / 2Niels-Kristian Iversen kørte sig lørdag aften i finalen i det tyske grandprix, men den rutinerede vestjyde måtte tage til takke med en fjerdeplads i finaleheatet.
1 / 2Danske Leon Madsen har haft en forrygende sæson, hvor speedwaykøreren har understreget sin plads i den absolutte verdenselite.
2 / 2Han ligger i øjeblikket tre point fra top-8, som sikrer VM-deltagelse sæsonen efter, men Iversen sørgede for en uge siden for at sikre en sæson mere, da der blev kørt kvalifikation, og danskeren sluttede i top-3, som gav adgang.
VM-stillingen efter det tyske grandprixLeon Madsen - 85 pointBartosz Zmarzlik - 85 pointEmil Sayfutdinov - 78 pointFredrik Lindgren - 72 pointMartin Vaculik - 72 pointPatryk Dudek - 70 pointMaciej Janowski - 67 pointArtem Laguta - 57 pointNiels-Kristian Iversen - 54 pointMatej Zagar - 52 pointJanusz Kolodziej - 50 pointJason Doyle - 48 pointAntonio Lindback - 38 pointMax Fricke - 36 pointTai Woffinden - 35 pointRobert Lambert - 28 point- Jeg synes, at det var et godt grandprix for mig.
Det var selvfølgelig skuffende, at jeg ikke kom på podiet, men det var et godt løb.
- Jeg kunne køre mere frit og havde ikke en stressfaktor om at nå top-8.
Det betyder ikke noget, om jeg slutter nummer otte eller ni samlet, og så er fejl ikke så dyre.
Det giver mere frit spil, og det kunne jeg godt mærke i dag.
- Jeg kunne nyde det lidt mere, siger Niels-Kristian Iversen.
Madsen trodsede igen smerterneLeon Madsen blev nummer to i finalen senest i svenske Målilla, og da udbyggede danskeren sin føring i den samlede stilling med seks point ned til Bartosz Zmarzlik.
Leon Madsen var stærkt tvivlsom i Sverige med smerter i ankel og skulder efter sit styrt i Polen, men han var i stand til at kæmpe for sine point lørdag.
Danskeren vandt sit første heat, men måtte nøjes med en tredjeplads i sit andet heat.
Niels-Kristian Iversen fightede sig op på en andenplads i sin første start efter Bartosz Zmarzlik og fulgte op med en heatsejr.
Leon Madsen og landstræner Hans Nielsen under forberedelserne til weekendens grandprix i Tyskland.
De to danskere bragede sammen i deres tredje heat med Leon Madsen på andenpladsen foran Iversen, men Madsen scorede et rundt nul efterfølgende, og Iversen hentede to point mere i jagten på en semifinale.
Han lå lunt i svinget, mens Leon Madsen i sit sidste heat var på pointjagt både for semifinalen og den samlede stilling.
Her vandt Madsen og slog såmænd Zmarzlik i en direkte dyst, hvilket gav en semifinaleplads, som Iversen stensikkert bookede med sejr i sit sidste heat.
I semifinalen måtte Leon Madsen dog se sig slået af Zmarzlik, der med sejr røg i finalen, mens Madsen røg ud med en tredjeplads.
I finalen kunne hverken Iversen eller Zmarzlik dog røre Maciej Janowski, der vandt aftenens grandprix, mens der i den samlede stilling er spænding inden de resterende tre løb.
Næste grandprix køres i Vojens om en uge.
/ritzau/FacebookTwitterKopier linkEmner:Vojens|Tyskland|Speedway|Polen|Sverige




https://www.dr.dk/nyheder/politik/kristian-jensen-jeg-haaber-folk-vurderer-mig-paa-resultaterne-og-ikke-paa-jeg-ikke

Krise i VenstreSe temaPolitikKristian Jensen: Jeg håber, folk vurderer mig på resultaterne og ikke på, at jeg ikke blev statsministerVenstres afgående kronprins fortryder én ting i løbet af sin karriere.
Kristian Jensen (V) fortryder, at han som ung politiker udtalte, at han drømte om at blive statsminister en dag.
En udtalelse, der kom til at skygge for hans øvrige resultater, siger han til TV Midtvest.
Af Mads Korsager Nielsen31.
aug.
2019 kl.
22.
03Bemærk: artiklen er mere end 30 dage gammelLæs opDet var en berørt Kristian Jensen, der til sin lokale nyhedskanal tidligere i dag fortalte om skuffelsen ved at have opgivet en næsten livslang drøm om at blive formand for Venstre.
Den samme reporter, der for mere end 20 år siden interviewede ham som nyvalgt folketingspolitiker, stillede ham i dag spørgsmålet: Hvordan har du det med at opgive det, du drømte om dengang?
- Helt ærligt, det har jeg det skidt med.
Jeg ville gerne have været formand for Venstre og også gerne statsminister.
Om jeg nogensinde var blevet det, det ved jeg ikke, siger Kristian Jensen til TV Midtvest, mens hans stemme knækker, og han får tårer i øjnene.
Lars Løkke trak sig ogsåLars Løkke Rasmussen og Kristian Jensen trak sig i dag fra posterne som henholdsvis formand og næstformand i Venstre.
Efter længere tids kamp om magten stod det klart, at partiets hovedbestyrelse ønskede en ny ledelse.
Kristian Jensen tilbød at trække sig, hvis Lars Løkke Rasmussen gjorde det samme.
For at skabe en ny start for Venstre, forklarer han.
Fredag afviste Lars Løkke Rasmussen at træde tilbage.
I dag havde han skiftet mening og tog sin afsked som partiformand med en kortfattet besked på twitter.
Fortryder gammel udtalelseDermed var både formanden og næstformanden fortid.
Når Kristian Jensen i dag ser tilbage, så fortryder han, at den unge, nyvalgte folketingspolitiker i det interview for mange år siden sagde, at han ville være statsminister.
Kristian Jensen (V) udtalte sig til pressen efter hovedbestyrelsesmødet og senere gav han et længere interview til TV Midtvest.
- Hvis der er en ting, jeg fortryder, så er det, at jeg åbent sagde, at jeg gerne ville være statsminister.
Det gjorde, at alt det andet, som jeg prøvede, og de resultater, jeg opnåede, det blev målt op mod den udtalelse om, at jeg gerne ville være statsminister, siger Kristian Jensen, der i samme åndedrag forklarer, at ikke mange opnår det samme, som han har gjort politisk.
Talrige ordførerskaber, 21 år i Folketinget, en mangeårig næstformandspost og godt 10 år som minister - herunder den centrale post som finansminister.
- Jeg håber, at folk vil vurdere mine resultater på det, jeg har opnået og ikke i forhold til min gamle udtalelse, konstaterer Kristian Jensen.
FacebookTwitterKopier linkEmner:Lars Løkke Rasmussen (politiker)|Venstre|Twitter|Folketinget|Kristian Jensen (politiker)




https://www.dr.dk/sporten/cykling/asgreen-fortsaetter-fantomsaeson-og-brager-etapesejr-hjem-i-tyskland-rundt

CyklingAsgreen fortsætter fantomsæson og brager etapesejr hjem i Tyskland RundtDanskeren slog Trek-stjernen Jasper Stuyven i kampen om etapesejren i Eisenach.
Kasper Asgreen vandt dagens etape af Tyskland Rundt.
Samlet er han nummer 26.
Af Emil Halkier31.
aug.
2019 kl.
18.
33Bemærk: artiklen er mere end 30 dage gammelLæs opDet er ikke til at vide, om Kasper Asgreen og Jasper Stuyven nåede at vende scenarierne, da de lørdag bankede afsted mod målstregen på tredje etape af Tyskland RundtEtapesejr til den ene.
Førertrøje til den anden.
Sådan blev det i hvert fald.
Klassement efter 3.
etapeJasper Stuyven (Trek - Segafredo)Sonny Colbrelli (Bahrain-Merida) + '13Alexey Lutsenko (Astana) + '18Yves Lampaert (Quick Step) + '19Marc Hirschi (Sunweb) + '20Diego Ulissi (UAE) + '20Tom-Jelte Slagter (Dimension Data) + '21Jonas Vingegaard (Jumbo-Visma) + '22Jens Keukeleire (Lotto Soudal) + '23Toms Skujins (Trek - Segafredo) + '23Efter en enorm forcering kunne Asgreen træde først over målstregen i det tyske etapeløb, mens danskerens udbrudmakker, belgiske Stuyven, erobrede førertrøjen i løbet.
17 sekunder senere kom en gruppe på 12 ryttere, heriblandt den danske etapevinders landsmand Jonas Vingegaard, bragende over stregen.
Stærk sæson af danskerenEtapesejren understreger endnu en gang, hvilken fantomsæson Kasper Asgreen har haft.
Det var således danskerens tredje sejr i den professionelle karriere.
Derudover har Kasper Asgreen også hentet flere imponerende andenpladser.
Tidligere på sommeren blev Quick Step-rytteren nummer to på 17.
etape af Tour de France, ligesom sølvmedaljen ved EM i enkeltstart understreger den 24-årige danskers potentiale.
Trods etapesejr ligger danskeren blot nummer 26 i Tyskland Rundt.
Landsmanden Jonas Vingegaard indtager ottendepladsen i løbet, der slutter søndag i Erfurt.
FacebookTwitterKopier linkEmner:Jonas Vingegaard (cykelrytter)|Kasper Asgreen (cykelrytter)|Quick-Step Team|Cykelsport|Tyskland




https://www.dr.dk/nyheder/regionale/syd/karsten-schoen-var-med-paa-venstres-hovedbestyrelsesmoede-der-var-chok-i

Krise i VenstreSe temaSyd- og SønderjyllandKarsten Schøn var med på Venstres hovedbestyrelsesmøde: ’Der var chok i lokalet’Hovedbestyrelsesmedlem kalder dagen i dag for 'det vildeste', han nogensinde har oplevet.
Karsten Schøn, der er mangeårigt medlem af Venstre, og som også var med til hovedbestyrelsesmødet i partiet, har med dagens møde aldrig oplevet noget tilsvarende i politik.
Af Ulrik Bang-Mørch31.
aug.
2019 kl.
18.
58Bemærk: artiklen er mere end 30 dage gammelLæs op- Det var et meget, meget specielt møde, og jeg skal bruge noget tid på at sunde mig over det her.
Sådan lyder det fra 50-årige Karsten Schøn, der er formand for Venstre i Sønderborg Kommune og samtidig medlem af Venstres hovedbestyrelse.
Han var med på dagens møde i partiets hovedbestyrelse, hvor både Lars Løkke Rasmussen og Kristian Jensen trak sig fra posten som henholdvis formand og næstformand i partiet.
- Det er meget specielt, at en formand trækker sig med omgående virkning, fortsætter Karsten Schøn.
Dagen i dag er den mærkeligste dag, som jeg nogensinde har oplevet i politik overhovedet.
Jeg vil faktisk sige det vildeste.
Karsten Schøn, formand for Venstre i Sønderborg Kommune og hovedbestyrelsesmedlemHvordan foregik det helt præcist til mødet i dag?
- Jeg kan og vil ikke gå i detaljer med, hvad der nøjagtigt skete.
Men begge meddelte på hver deres måde, at de trak sig.
Der var chok i lokalet.
Jeg var selv ærlig talt mundlam.
Det var meget specielt, udtaler Karsten Schøn.
Det vildeste, jeg har oplevet i politikKarsten Schøn har været medlem af Venstre i over 35 år.
Og dagens møde har været noget af det mest specielle i Karsten Schøns politiske karriere.
- Jeg har været lokalpolitiker, er nu kommuneforeningsformand, og jeg sad også i hovedbestyrelsen under Anders Fogh, så jeg har set og oplevet meget.
Men dagen i dag er den mærkeligste dag, som jeg nogensinde har oplevet i politik overhovedet.
Jeg vil faktisk sige det vildeste.
Det var virkelig specielt.
En meget emotionel dag, siger han.
- Vi kom jo til et hovedbestyrelsesmøde, hvor vi regnede med, at vi skulle drøfte en masse i partiet.
Der er det jo altså ikke daglig kost, at en formand og næstformand trækker sig.
Det er altså ret specielt, siger Karsten Schøn.
Læs også:Lars Løkke Rasmussen trækker sig som formand for VenstreTragisk beslutningKarsten Schøn synes, at det var den rigtige beslutning, at Lars Løkke Rasmussen og Kristian Jensen begge trak sig, men han vil ikke uddybe nærmere, hvorfor han mener, at der skal en ny ledelse til i toppen af partiet.
Han vil heller ikke pege på, hvem der skal være henholdsvis ny formand og næstformand.
Kristian Jensen er fungerende formand de kommende tre uger.
Efter hovedbestyrelsesmødet i dag rasede Venstres nestor Claus Hjort Frederiksen på Facebook mod partiets hovedbestyrelse.
I et opslag skrev han blandt andet:- Venstres hovedbestyrelse har i dag truffet en tragisk beslutning om at fratage Lars Løkke muligheden for på et landsmøde at vise hans politiske projekt for Venstre delegerede.
Læs også:Tydeligt rørt Kristian Jensen trækker sig som næstformand i VenstreDe valgte selv at trække sigKarsten Schøn vil ikke kommentere Claus Hjort Frederiksens kritik, men han siger:Vi kom jo til et hovedbestyrelsesmøde, hvor vi regnede med, at vi skulle drøfte en masse i partiet.
Der er det jo altså ikke daglig kost, at en formand og næstformand trækker sig.
Karsten Schøn, formand for Venstre i Sønderborg Kommune og hovedbestyrelsesmedlem- Der har ikke været nogen afstemning, om nogen skulle gå eller ikke skulle gå.
Jeg kan bare konstatere, at de begge vælger at trække sig.
Men det gør de jo, fordi der har været pres fra det politiske bagland?
- Ja, men det er jo deres beslutning.
Læs også:Løkke og Jensens exit deler Venstre-borgmestre: 'Der er ingen i Venstre, der kan glæde sig over det forløb'Stå sammen og kigge fremadKarsten Schøn mener, at Venstre godt kan samles og genrejse sig.
- Nu har vi et ekstraordinært landsmøde, hvor vi skal have valgt en ny formand og næstformand, og så er jeg ikke i tvivl om, at vi er i arbejdstøjet og kan lave politik igen.
Hvordan skal I genrejse partiet efter al den ballade?
- Som Jakob Ellemann siger det i dag, så skal vi stå sammen og se fremad.
Jeg er ikke i tvivl om, at vi kan det, siger Karsten Schøn.
Venstres hovedbestyrelse har besluttet, at der skal afholdes et ekstraordinært landsmøde 21.
september.
FacebookTwitterKopier linkEmner:Lars Løkke Rasmussen (politiker)|Venstre|Sønderborg Kommune|Claus Hjort Frederiksen (politiker)|Lokalpolitik




https://www.dr.dk/sporten/tennis/point-point-wozniacki-er-ude-af-us-open

TennisPOINT FOR POINT Wozniacki er ude af US OpenI tredje runde af den amerikanske grand slam-turnering stod danskeren over for Bianca Vanessa Andreescu fra Canada.
31.
aug.
2019 kl.
18.
13Bemærk: artiklen er mere end 30 dage gammelLæs opFacebookTwitterKopier linkEmner:Canada|USA




https://www.dr.dk/nyheder/politik/venstre-stemmesluger-de-aabenlyse-skaenderier-fik-baglandets-taalmodighed-til-slippe

Krise i VenstreSe temaPolitikVenstre-stemmesluger: De åbenlyse skænderier fik baglandets tålmodighed til at slippe opSøren Gade bakkede op om Lars Løkke Rasmussens formandskab, men understreger, at baglandet nu har talt.
Ifølge Søren Gade skabte Lars Løkke Rasmussens udmeldinger under valgkampen et magtvakuum i Venste, som Kristian Jensen forsøgte at udfylde.
Af Anna Sol Jørgensen31.
aug.
2019 kl.
20.
31Bemærk: artiklen er mere end 30 dage gammelLæs opBaglandet har diskuteret, talt og er kommet frem til den konklusion, at der skal nyt blod til i Venstre.
Sådan siger Søren Gade, der var en af Venstres helt store stemmeslugere ved Europaparlamentsvalget i maj, efter at Lars Løkke Rasmussen og Kristian Jensen har trukket sig fra deres poster som henholdsvis formand og næstformand i Venstre.
- Når de er kommet til den konklusion, så bakker jeg selvfølgelig op om det.
Men jeg kan godt forstå, at det er en underlig dag for Lars og for Kristian i dag.
- Det er en skelsættende dag, hvor gode venner skal til bilen og køre ud til Kristian eller Lars.
Det er en hård dag at komme igennem, og det er i hårde tider, at man kender gode venner.
Formandskabets afgang kommer, efter flere ugers debat om hvem der skal stå i spidsen for det borgerlige parti.
Man skal tage det her som udtryk for, at organisationens tålmodighed slap op.
De åbenlyse skænderier i formandskabet ville man gøre op med en gang for alle.
Søren Gade (V), folketingsmedlemUnder valgkampen op til folketingsvalget udgav Lars Løkke Rasmussen en bog, og i den luftede han muligheden for at danne en SV-regering for at holde partierne på yderfløjene udenfor indflydelse.
- Det er min vurdering, som kan lyde helt forkert i nogles ører, at Lars med den bog i valgkampen får sendt et signal om, at hvis han ikke fortsætter som statsminister, så er han på vej ud, siger Søren Gade.
Læs også:Løkkes støtter: 'Urimeligt og uværdigt', at han skulle gå sådan her'Kristian forventede at blive ny høvding i klanen'Socialdemokratiets formand, Mette Frederiksen, udelukkede at danne regering med Venstre, og Venstre mistede efterfølgende nøglerne til både Statsministeriet og ministerposterne efter valget.
Ifølge Søren Gade skabte det et magttomrum i partiet, som Kristian Jensen fyldte ud.
- Der er et vakuum i 10 uger, hvor Kristian fylder det vakuum ud, fordi han har en forventning om, at han skal være ny høvding i klanen, siger Søren Gade.
I starten af august tog Kristian Jensen i et interview i Berlingske afstand fra sin egen formands udtalelser og affejede ideen om at gå til valg på at danne en regering hen over midten.
- Det bliver anstød til, at man prøver at slå Kristian Jensen ihjel som næstformand, siger Søren Gade.
Se en rørt Kristian Jensens møde med pressen i videoen her:Kristian Jensens udtalelse vakte stor intern kritik, og ved partiets sommergruppemøde rejste Venstre-veteranen Claus Hjort Frederiksen sig og opfordrede Kristian Jensen til at vinke farvel til posten som næstformand.
Efterfølgende har blandt andet Venstre-borgmestre og kommuneformændene i Region Midtjylland direkte opfordret både formand og næstformand til at trække sig.
- Jeg er med Kristian.
Vi går til valg på et borgerligt-liberalt projekt, og hvis yderfløjene skal væk, kan en SV-regering måske på et tidspunkt komme på tale.
Men det kan aldrig nogensinde i min optik komme på tale at gå til valg på at danne en SV-regering, siger Søren Gade.
Efter valget opfordrede Søren Gade til at skrinlægge alle tanker om et formandsopgør i partiet.
Men sådan er det ikke gået, og det må man respektere, mener han.
- Baglandet ønsker en ny ledelse, og så må vi som valgte politikere bukke og sige, at vi er enige.
Det er trods alt baglandet, der slider for at få valgt os ind som byrødder, i Folketinget og andre steder.
- Man skal tage det her som udtryk for, at organisationens tålmodighed slap op.
De åbenlyse skænderier i formandskabet ville man gøre op med en gang for alle, siger han.
Politik før personerLars Løkke Rasmussen forlod partiets hovedbestyrelsesmøde i formiddag, hvor han trak sig som formand med øjeblikkelig virkning.
Til stor glæde for mange og til irritation for få så indgår jeg ikke i den pulje.
Så der er ikke noget at frygte.
Jeg melder mig ikke på banen.
Søren Gade (V), folketingsmedlemKort efter meddelte Kristian Jensen, at også han opgiver sin andel i formandskabet i partiet - dog ikke med øjeblikkelig virkning.
Det betyder, at Kristian Jensen kommer til at fungere som formand i partiet frem til den 21.
september, hvor Venstre afholder sit ekstraordinære landsmøde, hvor der skal vælges formand og næstformand.
Men der er mange ting, der skal falde på plads, inden det møde bliver afholdt.
- Personer fylder meget, men det er en mission, vi er på, og det er Danmark.
Personer er altid interessante, men det er kursen, der skal lægges for borgerne i Danmark, siger Søren Gade og fortsætter:- Jeg håber bare, at der bliver set på politik: Hvor skal Venstre stå på blandt andet EU, indvandring og landbrug?
Der er mange ting, vi skal nå at diskutere, inden vi kommer frem til det ekstraordinære landsmøde den 21.
september.
Han afviser samtidig, at han kommer i spil som ny formand for partiet.
- Til stor glæde for mange og til irritation for få så indgår jeg ikke i den pulje.
Så der er ikke noget at frygte.
Jeg melder mig ikke på banen, siger han.
FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Socialdemokraterne|Valg og folkeafstemninger|Jylland




https://www.dr.dk/sporten/golf/bjerregaard-faar-skidt-optakt-til-finalerunde-ved-omega-european-masters

GolfBjerregaard får skidt optakt til finalerunde ved Omega European MastersDanske Lucas Bjerregaard tabte lørdag terræn i toppen før finalerunden ved Omega European Masters.
Lucas Bjerregaard går ind til finalerunden ved Omega European Masters på en delt 27.
plads.
Af Emil Halkier31.
aug.
2019 kl.
22.
27Bemærk: artiklen er mere end 30 dage gammelLæs opSidste år var Lucas Bjerregaard et mulehår fra at vinde Omega European Masters, da nordjyden i omspil tabte til engelske Matthew Fitzpatrick.
Og ved indgangen til weekenden så det nok engang ud til, at Bjerregaard lagde an til at blande sig helt fremme.
I første runde gik danskeren fire under banens par, i anden to under par, og dermed indledte Lucas Bjerregaard tredje runde på Crans-sus-Sierre Golf Club på en 12.
plads.
Herfra formåede den 28-årige dansker dog ikke at spille sig længere op i favoritfeltet - faktisk tværtimod.
Lørdag gik Bjerregaard sin tredje runde i par og er samlet set seks under, hvilket giver en delt 27.
plads før søndagens finalerunde.
Bjerregaards landsmand, Joachim B.
Hansen, var et slag bedre på lørdagens runde, men er samlet fire slag efter Bjerregaard.
Det placerer ham på en delt 57.
plads i to under par.
Omega European Masters føres af argentinske Andres Romero, der efter tre runder er 14 under par.
FacebookTwitterKopier link




https://www.dr.dk/sporten/basketball/danmark-lider-nederlag-til-staerke-ukrainere-i-em-debut-i-3x3-basketball

BasketballDanmark lider nederlag til stærke ukrainere i EM-debut i 3x3 basketballDanmark tabte 19-9 i den første puljekamp ved EM i Ungarn.
Af Rasmus Askman31.
aug.
2019 kl.
18.
08Bemærk: artiklen er mere end 30 dage gammelLæs opDanmark stod bogstavelig talt over for en stor udfordring mod Ukraine i første puljekamp ved EM i 3x3 basketball.
Som EM-debutanter er Danmark det lavest seedede hold, og derfor var det ingen overraskelse, at danskerne måtte se sig slået 19-9 af sidste års bronzevindere.
Den danske landsholdsspiller Emilie Hesseldal var skuffet efter opgøret grundet de danske fejl.
- Vi var fint med i opgøret, men i de her turneringer bliver små fejl straffet.
Vi formåede ikke at holde os til det, vi havde aftalt, og de fik mange chancer på rebounds, som vi ikke fik bokset ud, siger landsholdsspilleren.
3x3-kvindelandsholdet i basketballIda Tryggedsson, guard, EOS Lund, SverigeMaria Steen Jespersen, guard, Snatt’s Femení Sant Adrià, SpanienEmilie Hesseldal, forward, Guimaraes, PortugalSara Forsman Pedersen, guard, Hørsholm 79’ersNu skal de danske basketkvinder kæmpe for at trække det længste strå i andet og sidste puljeopgør mod Holland, der bliver spillet senere lørdag aften.
- Nu har vi lugtet blod, og vi ved, vi kan være med og potentielt slå hold som Ukraine.
Derfor tror jeg også, vi kan slå Holland, siger Emilie Hesseldal.
Målet er kvartfinalerneEt nederlag vil sende Danmark ud af turneringen, mens en sejr kan holde liv i danskernes drømme om at kvalificere sig til en af søndagens kvartfinaler.
Vinderen af EM får en billet til OL i 2020, hvor disciplinen for første gang er på programmet.
3x3 basketball er en afart af 'traditionel' basketball.
Den er populær i bymiljøer og har dens egne regler.
Sporten foregår på en halv basketballbane med en kurv.
Scoring uden for den store halvbue giver to point, mens en scoring inden for giver et point.
En kamp varer 10 minutter, men et hold kan også vinde ved at score 21 point, inden tiden er gået.
I kampen var Danmark første hold på pointtavlen, men derfra tog Ukraine over.
Med lidt over to minutter igen var Ukraine foran med 12-4, men i det efterfølgende minut reducerede danskerne forspringet til 13-9.
Det danske håb blev dog slukket, da Ukraine kom tilbage og lavede flere gode to-pointsscoringer til slutresultatet 19-9.
Du kan se Danmarks anden og sidste puljekamp mod Holland fra kl.
18.
50 på DR3.
EM varer til og med søndag.
FacebookTwitterKopier linkEmner:Ukraine|DR3|Holland|Basketball|Ungarn




https://www.dr.dk/nyheder/udland/seks-personer-omkommet-i-helikopterulykke-i-norge

UdlandSeks personer omkommet i helikopterulykke i NorgeSeks personer er omkommet, en er savnet og en modtager behandling.
Røg fra den forulykkede helikopter kan ses stige til vejrs.
31.
aug.
2019 kl.
18.
47 | opdateret 09.
sep.
2019 kl.
14.
14Bemærk: artiklen er mere end 30 dage gammelLæs opSeks mennesker er omkommet, efter at en helikopter er styrtet ned udenfor byen Alta i det nordlige Norge.
En redningshelikopter og en ambulancehelikopter er kort før klokken 18 nået frem til stedet, skriver Hovedredningssentralen Nord-Norge på Twitter.
- De oplysninger, vi har indtil videre, indikerer, at der er seks personer i den havarerede helikopter.
Sagen bliver opdateret, lød det i første omgang.
Pressevagten på centralen oplyste til VG, at der var en pilot og fem passagerer i den forulykkede helikopter.
Søndag morgen oplyser Finnmark politidistrikt, at alle seks personer er omkommet er i ulykken.
Et øjenvidne fortæller til VG, at han ikke så selve styrtet, men at han hørte et brag.
Derefter så han flammer og røg stige op fra fjeldet Skoddevarre.
Årsagen til styrtet er endnu ikke kendt.
I det område, hvor ulykken skete, finder musikfestivalen Høstsprell sted i denne weekend.
En af arrangørerne bekræfter over for norsk TV2, at ulykken er sket i forbindelse med festivalen.
- Ulykken er sket nogle kilometer fra festivalen.
Deltagere er blevet fløjet frem og tilbage i anledning af festivalen.
Men lige nu ved vi meget lidt om ulykken, siger Stig Anton Eliassen fra Alta Event, der står bag arrangementet.
Det er en Airbus-helikopter fra selskabet Helitrans, der er styrtet ned, siger en talsmand for redningscentralen til Dagbladet.
/ritzau/NTBRettelse: Det fremgik tidligere ved en fejl, at helikopteren var en Airbus 360.
Dette er nu fjernet.
FacebookTwitterKopier linkEmner:Ulykker|Norge|Airbus|Twitter|TV 2 (tv-kanal)




https://www.dr.dk/nyheder/udland/en-draebt-og-otte-saret-ved-knivstikkeri-i-frankrig

UdlandEn dræbt og otte såret ved knivstikkeri i FrankrigOverfald i det sydøstlige Frankrig nær Lyon har kostet en person livet, mens yderligere otte er blevet såret.
Redningsmandskab i byen Villeurbanne hvor et knivstikkeri har kostet en livet og såret ni.
31.
aug.
2019 kl.
19.
00 | opdateret 31.
aug.
2019 kl.
20.
59Bemærk: artiklen er mere end 30 dage gammelLæs opEn person er dræbt, og otte er såret i forbindelse med et overfald i byen Villeurbanne i det sydøstlige Frankrig lørdag eftermiddag.
Det oplyser redningsmandskab og en talsmand for de regionale myndigheder.
Tre af de overlevende ofre har fået alvorlige skader.
Yderligere 20 mennesker, der overværede episoden, er blevet behandlet for chok.
En 19-årig mand med en kniv og et grillspyd er anholdt for angrebet.
De første meldinger lød på, at der havde været to mænd om angrebet, men politiet oplyser tidligt lørdag aften, at den 19-årige menes at have handlet alene.
Det er uklart, hvad der lå bag angrebet.
- Der stod en mand ved 57 (et busstoppested, red.
), som begyndte at lange ud i alle retninger med en kniv, fortæller en ung kvinde, hvis tøj var plettet af blod.
- Han havde held med at ramme og skære maven op på en person, fortæller øjenvidnet.
- Han stak en mand i hovedet, han skar øret af en kvinde, og kvinden lå døende i busstoppestedet, og ingen kom hende til hjælp, græder den unge kvinde.
Intet motivØjenvidnet fortæller, at hun hjalp kvinden ind i en bus, der så lukkede dørene og kørte fra stedet.
Politiets afdeling for terrorbekæmpelse er informeret om hændelsen, men står på nuværende tidspunkt ikke for efterforskningenLyons borgmester, den tidligere indenrigsminister Gérard Collomb, har besøgt stedet, men afviste at spekulere i, hvad der fik gerningsmanden til at angribe de omkringstående.
Overfaldet fandt sted tæt ved en metrostation i Villeurbanne, der er en forstad til storbyen Lyon.
/ritzau/AFPRettelse: Antallet af sårede er efter nye oplysninger rettet fra ni til otte klokken 20.
59.
FacebookTwitterKopier linkEmner:Frankrig|Lyon|Vold|Kriminalitet




https://www.dr.dk/sporten/fodbold/superliga/fem-ud-af-fem-fcn-klipper-igen-hobro-paa-kunstgraesset

SuperligaFem ud af fem: FCN klipper igen Hobro på kunstgræssetFCN vandt 2-1 over Hobro i egen hule i 3F Superligaens ottende runde.
31.
aug.
2019 kl.
18.
23 | opdateret 31.
aug.
2019 kl.
19.
28Bemærk: artiklen er mere end 30 dage gammelLæs opFC Nordsjælland vandt lørdag eftermiddag sin femte sejr på hjemmebane ud af fem mulige mod Hobro, da de to klubber udspillede en chancerig duel på kunstgræsset i Farum.
Kampen endte 2-1 til værterne.
For begge hold var det ottende kamp i denne 3F Superliga-sæson, og som historien foreskrev det, så fik Hobro det umådelig svært i lørdagens kamp, hvor FCN-sejren kunne have været større.
FCN var gennem første halvleg meget afklaret både offensivt og defensivt, hvor særligt offensiven sprudlede med etablerede angreb og lynhurtige kontraer ved kanterne Isaac Atanga og Ibrahim Sadiq.
Hobro-keeper Jesper Rask begik straffespark på hjemmeholdets Isaac Atanga.
 Hobro-jubel efter Pål Alexander Kirkevold (nummer to fra højre) udligning til 1-1.
Nordmanden scorede på et landskud fra næsten helt oppe ved midterlinjen.
1 / 2Hobro-keeper Jesper Rask begik straffespark på hjemmeholdets Isaac Atanga.
1 / 2Hobro-jubel efter Pål Alexander Kirkevold (nummer to fra højre) udligning til 1-1.
Nordmanden scorede på et landskud fra næsten helt oppe ved midterlinjen.
2 / 2Sidstnævnte spillede en stor kamp og var kilde til megen uro hos Hobro.
Han kom frem til mange chancer, men skarpheden udeblev.
Skarp var til gengæld 18-årige Jacob Steen Christensen, som efter 28 minutter flot sparkede FCN på 1-0 på et langskud - scoringen var tilmed FCN-spillerens første i seniorkarrieren.
Kort efter diskede Hobro-topscoreren Pål Alexander Kirkevold op med et forrygende mål til 1-1, da han spottede, at FCN-keeper Nicolai Larsen var ude af sit mål.
Ti meter fra midten sparkede den store nordmand derfor på sin førsteberøring, og den afslutning ramte han så godt, at Larsen var uden chance for at stoppe udligningen i at ryge i mål.
FCN udnyttede fra plettenFCN fortsatte sit pres frem mod pausen, og velspillende Sadiq fremtvang et straffespark i første halvlegs overtid, som midtbanespilleren Mohammed Kudus køligt lagde i mål til 2-1.
I kampens anden halvleg var FCN igen spilstyrende, og værterne var flere gange få centimeter fra at komme yderligere foran i begyndelsen af halvlegen.
FC Nordsjælland har vundet alle fem gange, de har mødt Hobro på hjemmebane.
Som uret tikkede, kom Hobro længere frem på banen, og Kirkevold var klart farligste Hobro-mand.
Med både soloaktion og en afslutning i feltet viste nordmanden tænder, men han manglede begge omgange heldet til at udligne FCN's føring.
På trods af et større Hobro-pres til sidst, endte kampen 2-1 til FCN, som dermed er på 13 point efter otte runder.
Hobro noterer sig sit andet nederlag i sæsonen og er nu på otte point.
/ritzau/FacebookTwitterKopier linkEmner:Hobro|Mohammed Kudus (fodboldspiller)|Fodbold|FC Nordsjælland|3F




https://www.dr.dk/nyheder/regionale/syd/loekke-og-jensens-exit-deler-venstre-borgmestre-der-er-ingen-i-venstre-der-kan

Syd- og SønderjyllandLøkke og Jensens exit deler Venstre-borgmestre: 'Der er ingen i Venstre, der kan glæde sig over det forløb' Venstre-borgmestre både roser og ærgrer sig over beslutningen fra det afgående formandskab.
Venstre-borgmester Jesper Frost Rasmussen i Esbjerg Kommune mener, at det var det helt rigtige at gøre, at Lars Løkke Rasmussen og Kristian Jensen trak sig.
(© Esbjerg Kommune/Torben Meyer)Af Ulrik Bang-Mørch, Jesper Morten Bak og Lars Paaske31.
aug.
2019 kl.
16.
01Bemærk: artiklen er mere end 30 dage gammelLæs opDet er godt, at Lars Løkke Rasmussen og Kristian Jensen har trukket sig som henholdsvis formand og næstformand i Venstre.
Sådan lyder det fra Venstre- borgmester i Esbjerg Jesper Frost Rasmussen:- Det var den bedste udgang på hovedbestyrelsesmødet i Brejning i dag.
Med al den polemik, der har været om formandskabet og persongalleriet i toppen af Venstre, så ser jeg meget frem til, at vi kan komme til et landsmøde, hvor vi kan starte på en frisk og få valgt et nyt formandskab, siger Jesper Frost Rasmussen.
- Der var mange i baglandet, der havde udtrykt skepsis ved det nuværende formandskab.
Selvom det bare havde været en af dem, der havde trukket sig, så ville der ikke kunne lægges låg på konflikten.
Samme holdning har Koldings Venstre-borgmester, Jørn Pedersen.
- Sådan som situationen har udviklet sig, så træffer de den helt rigtige beslutning, så må der nye til på begge poster og helt nyt blod i toppen af partiet, mener Jørn Pedersen.
Jeg betragter Lars Løkke som den største politiske begavelse i nyere tid i dansk politik.
Henrik Frandsen, V-borgmester, Tønder KommuneStort tabAnderledes toner lyder fra borgmestrene i Tønder og Haderslev.
Borgmester i Haderslev H.
P.
Geil er rystet over, at Lars Løkke Rasmussen har trukket sig.
- Det her bliver et stort tab for Venstre.
Det er der ingen tvivl om.
Lars Løkke er en af de dygtigste politiske håndværkere, vi har på Christiansborg.
Så jeg beklager det her, for han har været rigtig dygtig, og han har givet Venstre nogle rigtig gode valg, siger H.
P.
Geil.
Venstre-borgmesteren i Tønder, Henrik Frandsen, er helt på linje med borgmester-kollegaen i Haderslev.
- Det er med et vist vemod at se det her, for jeg betragter Lars Løkke som den største politiske begavelse i nyere tid i dansk politik.
Han har gjort et fantastisk stykke arbejde som statsminister og formand for Venstre, siger Henrik Frandsen.
Se øjeblikket, hvor Lars Løkkes afgang bliver annonceret på live-tv her:Ærgerlig og ked af detVenstre-borgmester i Vejle Kommune Jens Ejner Christensen har bakket Lars Løkke Rasmussen op, og han er ikke begejstret for det, der er sket i dag på hovedbestyrelsesmødet.
Jens Ejner Christensen synes, det er ærgeligt og beklageligt, at de delegerede på Venstres landsmøde ikke har fået mulighed for at forholde sig til ledelsen i partiet.
- I sådanne situationer, som vi nu er i, har man et landsmøde med nogle delegerede, og det er dem, der skal træffe sådanne beslutninger efter min bedste overbevisning.
Lars Løkke Rasmussen ville jo gerne genopstille.
Så jeg er overrasket, ærgerlig og ked af den her situation, siger Jens Ejner Christensen.
Læs også:Lars Løkke Rasmussen trækker sig som formand for VenstreRespekt for beslutningenBorgmester i Varde Erik Buhl er mere neutral i sin holdning.
- Jeg har respekt for den beslutning, som Lars Løkke Rasmussen og Kristian Jensen har taget.
Jeg er ked af det forløb, der har været i partiet.
Der er ingen i Venstre, der kan glæde sig over det forløb, vi har været igennem, siger Varde-borgmesteren.
Der er ekstraordinært landsmøde i Venstre lørdag den 21.
september, hvor en ny formand og næstformand skal vælges.
Se hele interviewet med Kristian Jensen herunder, hvor han fortæller, hvorfor han trækker sig.
FacebookTwitterKopier linkEmner:Henrik Frandsen (politiker)|Jens Ejner Christensen (politiker)|Venstre|Lokalpolitik|Haderslev




https://www.dr.dk/sporten/cykling/astana-kaptajn-smider-foering-i-vueltaen

CyklingAstana-kaptajn smider føring i VueltaenNikias Arndt vandt etapen, mens Nicolas Edet overtog førertrøjen på 8.
etape.
Team Sunweb-rytteren Nikias Arndt vandt 8.
etape af Vueltaen.
31.
aug.
2019 kl.
17.
32 | opdateret 31.
aug.
2019 kl.
17.
40Bemærk: artiklen er mere end 30 dage gammelLæs opIndehaveren af den røde førertrøje i Vuelta a España hedder ikke længere Miguel Ángel López.
Astanas colombianske kaptajn sad i feltet, da en stor flok udbrydere kørte om sejren, og der gik mere end ni minutter, før han og feltet trillede i mål.
Det betød, at Cofidis-franskmanden Nicolas Edet, der før etapen lå på 16.
-pladsen, overtog føringen i det spanske etapeløb.
Klassement efter 8.
etapeNicolas Edet (Cofidis)Dylan Teuns (Bahrain-Merida) + 2'21Miguel Angel Lopez (Astana) + 3'01Primoz Roglic (Jumbo-Visma) + 3'07Alejandro Valverde (Movistar) + 3'17Nairo Quintana (Movistar) + 3'28Carl Fredrik Hagen (Lotto Soudal) + 3'45Rafal Majka (Bora-Hansgrohe) + 4'59Tadej Pogacar (UAE) + 5'37Jhoan Esteban Chaves (Michelton-Scott) + 5'53Sejren på 8.
etape gik til Sunweb-tyskeren Nikias Arndt, der var hurtigste mand i det store udbrud foran spanieren Alex Aranburu og belgiske Tosh Van der Sande.
31-årige Edet blev selv nummer 11 på etapen.
Kamp om at komme i udbrudMange af rytterne havde tilsyneladende sat et stort kryds ved lørdagens etape, for der var hård kamp om at ramme udbruddet fra start.
Det lykkedes for en stor gruppe på 21 ryttere at komme afsted, og blandt dem var prominente navne som Luis León Sánchez, Dylan Teuns og Zdenek Stybar.
Forspringet blev hurtigt banket op på fire minutter, og efterhånden som udbruddet nærmede sig målstregen i Igualada, slap udbryderne længere og længere væk fra feltet.
Det hang blandt andet sammen med, at der ikke blev taget chancer i feltet på de plaskvåde spanske landeveje.
Team Astanas colombianske kaptajn Miguel Angel Lopez mistede i dag sin røde førertrøje til franske Nicolas Edet.
Oppe foran blev der til gengæld kørt hårdt om sejren, og særligt stigningen Puerto de Montserrat gav mulighed for udskillelse blandt udbryderne.
Der blev angrebet på skift, og en trio slap afsted på vej ned ad stigningen.
De satte kursen mod mål i samlet flok, men på flad vej var den store forfølgergruppe for stor en mundfuld.
Svenske Tobias Ludvigsson tog chancen og stak af med tre kilometer igen, men heller ikke han fik det afgørende hul.
Så var der lagt op til en spurt blandt udbryderne, men Nikias Arndt havde så meget gods i benene, at han ikke engang behøvede at rejse sig i pedalerne for at tage sejren.
9 minutter og 24 sekunder senere kom feltet og López over målstregen.
/ritzau/FacebookTwitterKopier linkEmner:Astana Pro Team|Cykelsport|Spanien|Team Sunweb|Zdenek Stybar (cykelrytter)




https://www.dr.dk/nyheder/politik/loekkes-stoetter-urimeligt-og-uvaerdigt-han-skulle-gaa-saadan-her

Krise i VenstreSe temaPolitikLøkkes støtter: 'Urimeligt og uværdigt', at han skulle gå sådan her Claus Hjort Frederiksen (V) kalder processen for 'beskæmmende.
'Lars Løkke Rasmussen under et pressemøde i forbindelse med Venstres sommergruppemøde på Kragerup Gods ved Ruds Vedby, fredag den 9.
august 2019.
.
 Af Anna Sol Jørgensen31.
aug.
2019 kl.
16.
45Bemærk: artiklen er mere end 30 dage gammelLæs opEn proces, der kaster skam over Venstre.
Uværdigt og urimeligt.
Det er nogle af de ord, som Lars Løkke Rasmussens trofaste støtter i Venstre bruger til at beskrive den seneste tids udvikling i partiet.
Venstre siger farvel til en af de største politikere i Venstres historie.
Uværdigt.
Lars Christian Lilleholt (V)En udvikling, der i formiddag resulterede i, at Lars Løkke Rasmussen ved partiets hovedbestyrelsesmøde trak sig som formand for partiet med øjeblikkelig virkning efter ugers interne stridigheder om og offentlig kritik af formandskabet i partiet.
- Kære Lars.
Tak.
Jeg er så ked af, at du skal gå på denne måde, lyder det fra Jan E.
Jørgensen, EU-ordfører for Venstre, på Twitter.
- Det er helt igennem urimeligt og uværdigt.
De næste dage og uger bliver skæbnesvangre for vores parti, fortsætter han.
Lars Løkke Rasmussen havde selv foreslået at fremrykke landsmødet i Venstre for at få afklaret både partiets politiske linje samt formandsspørgsmålet - og at den politiske linje skulle afklares før formandskabet.
'Ikke i orden'Men sådan er det som bekendt ikke gået.
I stedet takkede Lars Løkke Rasmussen af for mange gode år i partiet, og næstformand Kristian Jensen trak sig kort tid efter også fra sin post.
Ifølge Lars Løkke Rasmussen-støtten Claus Hjort Frederiksen (V), der under Venstres sommergruppemøde rejste sig og krævede næstformand Kristian Jensens afgang, har det været en skamfuld proces:- Jeg er dybt beskæmmet over processen.
- Den skader Venstre.
Det er ikke i orden at kortslutte den demokratiske proces og ikke overholde vore vedtægter, hvor formanden må kunne få sit mandat prøvet på et landsmøde, skriver Claus Hjort Frederiksen på Facebook.
Den tidligere energi-, forsynings- og klimaminister Lars Christian Lilleholt (V) er heller ikke imponeret over processen, der har ledt op til, at Lars Løkke Rasmussen gik af som formand.
Han kalder det for 'en sort dag for Venstre og det borgerlige Danmark'.
- Venstre siger farvel til en af de største politikere i Venstres historie.
Uværdigt, skriver han.
Den melding erklærer Karen Ellemann (V), der blandt andet var minister for ligestilling og social- og indenrigsminister i den foregående regering, sig enig i.
Farvel fra både venner og fjenderDet er ikke kun Lars Løkke Rasmussens tro væbnere, der har ytret sig om hans farvel til formandsposten på de sociale medier.
Mette Frederiksen (S) skriver en hilsen til både Kristian Jensen og Lars Løkke Rasmussen på Facebook, hvor hun takker for deres arbejde og indsats og ønsker partiet held og lykke med den videre proces.
- Politik er sommetider en barsk affære.
Jeg kender Lars Løkke Rasmussen som en politiker og et menneske, der med engagement og indignation har været med til at forme og præge Danmark i de seneste årtier.
Hans erfaring er uden sidestykke.
Tak for diskussionerne, aftalerne, samtalerne.
Tak for indsatsen for Danmark, skriver statsministeren og tilføjer:- Det er vemodigt også at sige farvel til Kristian Jensen som en del af Venstres ledelse.
Det kræver mod at sætte sine egne ambitioner til side for et større formål, og det fortjener alles respekt.
Se en rørt Kristian Jensens møde med pressen i videoen her:Formand for Alternativet Uffe Elbæk sender både Lars Løkke Rasmussen og Kristian Jensen en "tak fra hjertet for den indsats, I hver især har spillet i dansk politik".
Ida Auken fra Radikale Venstre takker også Lars Løkke Rasmussen og kalder ham for "en ekstraordinært dygtig politisk håndværker".
SF's formand, Pia Olsen Dyhr, og Kristian Jensen var formænd i deres partiers ungdomsorganisationer samtidig og har fulgtes siden.
- Gode private venner, men også altid med et godt politisk skænderi.
Tænker på dig, Kristian Jensen - sikke en tid, skriver Pia Olsen Dyhr på Twitter, hvor hun også roser Lars Løkke Rasmussen.
Kristian Jensen får tre uger som formandHvor Lars Løkke Rasmussen valgte at trække sig fra sin post med øjeblikkelig virkning, har Kristian Jensen valgt først at trække sig efter det ekstraordinære landsmøde den 21.
september.
Det fortæller DR's politiske korrespondent, Christine Cordsen.
- Det betyder ifølge Venstres vedtægter, at indtil det ekstraordinære landsmøde, der er Kristian Jensen fungerende formand, siger hun.
Det ekstraordinære landsmøde den 21.
september vil udelukkende have valg af formand og næstformand på dagsordenen.
FacebookTwitterKopier linkEmner:Alternativet (parti)|Christine Cordsen (journalist)|Ida Auken (politiker)|Venstre|EU-forhold




https://www.dr.dk/nyheder/politik/til-hoejre-eller-over-midten-df-og-r-vil-foelge-formandsdebatten-i-venstre-taet

Krise i VenstreSe temaPolitikTil højre eller over midten: DF og R vil følge formandsdebatten i Venstre tætBegge partiers ledere roser den nu tidligere formand for Venstre, Lars Løkke Rasmussen.
Både Dansk Folkepartis formand, Kristian Thulesen Dahl, og politisk leder for Radikale Morten Østergaard afventer med stor interesse en ny formand for Venstre.
Af Thomas Klose Jensen31.
aug.
2019 kl.
17.
46Bemærk: artiklen er mere end 30 dage gammelLæs opVenstres formand hedder ikke længere Lars Løkke Rasmussen, men hvem der overtager posten, afgøres først om tre ugers tid på et ekstraordinært landsmøde.
Det er ikke kun i partiet selv, at formandsdebatten følges tæt.
Hos to af de partier i Folketinget, der ofte står over for hinanden - Dansk Folkeparti og De Radikale - bliver den kommende fremtid også særdeles interessant.
- Jakob Ellemann-Jensen bliver jo nævnt mest som kommende formand, og vælger de ham som formand, vil vi jo være meget opmærksomme på, hvilken politisk kurs han i så fald lægger, lyder det fra Dansk Folkepartis formand, Kristian Thulesen Dahl.
Han har ikke glemt, at Jakob Ellemann-Jensen i 2007 meldte sig ud af Venstre og ind i Ny Alliance i protest mod partiets daværende linje på udlændingepolitikken.
Men han meldte sig hurtigt ud igen og vendte tilbage til Venstre i 2009.
Jakob Ellemann-Jensen bliver jo nævnt mest som kommende formand, og vælger de ham som formand, vil vi jo være meget opmærksomme på, hvilken politisk kurs han i så fald lægger.
Kristian Thulesen Dahl, formand for Dansk FolkepartiMen det er ikke kun på udlændingepolitikken, at Dansk Folkeparti kommer til at nærstudere den kommende formands ageren.
Partiet vil generelt være opmærksom på, om Venstre vil fortsætte tilnærmelserne mod Socialdemokratiet og De Radikale, som Lars Løkke Rasmussen udstak i slutningen af valgkampen, eller om en ny formand vil holde fast i den linje, som Anders Fogh Rasmussen lagde i 2001 med et meget nært samarbejde med Dansk Folkeparti.
- Det er klart, at det er noget af det, som vi i Dansk Folkeparti vil lægge rigtig meget mærke til.
Om de vælger at gå den ene eller anden vej, siger Kristian Thulesen Dahl og forklarer, at samarbejdet med Lars Løkke Rasmussen dog generelt også har fungeret godt.
Håber, at ny formand vil følge Løkkes sporHos De Radikale har samarbejdet med den nu tidligere Venstre-formand også været noget af det, som politisk leder Morten Østergaard har været glad for.
Ifølge ham er Lars Løkke Rasmussen ofte lykkedes med at lave aftaler, der har fået stor og varig betydning for Danmark og nævner som eksempler efterlønsaftalen i 2011 og boligskatteaftalen i 2017.
Og i de tilfælde, hvor Lars Løkke Rasmussen ikke har formået at skabe samling - som for eksempel med sundhedsreformen fra i år - er det politiske projekt i stedet faldet sammen.
- Lars Løkke Rasmussen har været dygtig til i mange tilfælde at få også svære politiske gordiske knuder ordnet på en måde, så det faktisk blev varig og holdbar løsning.
Det synes jeg, at man skal respektere, og jeg håber også, at det er det spor, som en ny Venstre-formand vil forfølge, siger Morten Østergaard.
- Det er jo det, som politik til sidst bør handle om – er man i stand til at skabe grundlag for sådan nogle beslutninger.
Venstres politiske ordfører Jakob Ellemann-Jensen nævnes af flere som en oplagt kandidat som ny formand for partiet.
I dag afviste han dog at svare på de spekulationer.
SV-udmelding blev afgørendeBåde Kristian Thulesen Dahl og Morten Østergaard ser det netop overståede folketingsvalg som helt afgørende for den situation, som Venstre nu står i.
Men de har vidt forskellige vurderinger af, hvad man skal lægge i det.
For Kristian Thulesen Dahl er analysen, at udmeldingen om en SV-regering som en førsteprioritet i sidste ende kostede formandskabet livet.
- I valgkampen udfordrede Lars Løkke Rasmussen vel også ikke bare os andre politisk, men også dele af sit eget parti, og det er vel den diskussion, som kulminerer nu med, at han og Kristian Jensen vælger at trække sig, og at Venstre skal vælge en ny ledelse, siger han.
Morten Østergaards analyse er noget anderledes.
Nemlig, at Venstres gode valg - der resulterede i ni flere mandater - skyldtes Lars Løkke Rasmussens opgør med blokpolitikken.
- Og det er jo det, som er spændende.
Om det mandat, som Venstre fik hos vælgerne der, om det også er det, man vil forfølge fremadrettet.
Og vil man det, så finder man i hvert fald et Radikale Venstre med en udstrakt arm.
FacebookTwitterKopier linkEmner:Anders Fogh Rasmussen (politiker)|Dansk Folkeparti|Jakob Ellemann-Jensen (politiker)|Radikale Venstre|Udlændingepolitik




https://www.dr.dk/nyheder/udland/flere-tusinder-er-paa-gaden-i-storbritannien-skam-dig-boris-johnson

UdlandFlere tusinder er på gaden i Storbritannien: "Skam dig, Boris Johnson"Briterne demonstrerer i protest mod beslutningen om at suspendere parlamentet.
Demonstranter har lavet en dukke af premierminister Boris Johnson, som de bærer gennem det centrale London.
Af Malthe Sommerand31.
aug.
2019 kl.
16.
31Bemærk: artiklen er mere end 30 dage gammelLæs opTusinder af demonstranter er gået på gaderne i flere byer i Storbritannien - blandt andet i Manchester, Leeds, York og Belfast.
Også foran premierministerboligen på Downing Street 10 i det centrale London har flere tusinder demonstranter samlet sig:- Skam dig, Boris Johnson, lyder den kontante besked.
Anti-brexit demonstranter foran premierministerens bolig i Downing Street 10 i det centrale London.
 En demonstrant holder et skilt op med en subtil holdning til premierminister Boris Johnson.
 En demonstrant har været kreativ og brugt Edvard Munchs maleri "Skriget" som dystopisk billede på brexit.
 Der er også pro-brexit demonstranter på gaden i det centrale London.
De er klart i undertal ved dagens demonstrantioner.
1 / 4Anti-brexit demonstranter foran premierministerens bolig i Downing Street 10 i det centrale London.
1 / 4En demonstrant holder et skilt op med en subtil holdning til premierminister Boris Johnson.
2 / 4En demonstrant har været kreativ og brugt Edvard Munchs maleri "Skriget" som dystopisk billede på brexit.
3 / 4Der er også pro-brexit demonstranter på gaden i det centrale London.
De er klart i undertal ved dagens demonstrantioner.
4 / 4Det sker der nu:En suspendering af parlamentet godkendes af dronningen på opfordring af premierministeren.
Det er kutyme for dronningen at følge opfordringen.
3.
september: Parlamentsmedlemmerne vender tilbage fra sommerpause.
4.
september: Parlamentet er samlet.
5.
september: Parlamentet er samlet.
Fra den 9.
september: Parlamentet suspenderes.
14.
september – 2.
oktober: Partierne holder deres årlige kongresser.
14.
oktober: Den nye parlamentsperiode skydes i gang med en tale fra dronningen.
17 og 18.
oktober: EU-topmøde i Det Europæiske Råd.
31.
oktober: Storbritannien forlader EU.
Kilde: Skynews.
Demonstrationerne var varslet og kommer i kølvandet på Boris Johnsons beslutning om at suspendere parlamentet midt i 11.
time af brexit-forhandlingerne.
En lang række parlamentsmedlemmer fra både oppositionen og fra Johnsons eget konservative parti har protesteret over beslutningen.
De kalder den for en skandale og for udemokratisk.
Læs også:7 ting, du skal vide om suspenderingen af det britiske parlamentSuspenderingen af parlamentet er ikke videre kuriøs, men det er timingen og længden af den.
FacebookTwitterKopier linkEmner:Boris Johnson (politiker)|Storbritannien|England|London|Belfast




https://www.dr.dk/sporten/fodbold/england/vestergaard-pander-et-point-hjem-mod-manchester-united

EnglandVestergaard pander et point hjem mod Manchester UnitedFor tredje kamp på stribe tabte Manchester United point.
Jannik Vestergaard scorede sit første mål for Southampton.
31.
aug.
2019 kl.
15.
31Bemærk: artiklen er mere end 30 dage gammelLæs opEfter to pointtab på stribe i Premier League var Ole Gunnar Solskjærs Manchester United-hold rejst til den engelske sydkyst i jagten på oprejsning.
Men Jannik Vestergaards danske pandebrask sørgede for, at Southampton fik 1-1 og dermed føjede endnu to tabte point til Uniteds sæsonstartproblemer.
Der var ellers kun spillet ti minutter, før Uniteds sommerindkøbte hurtigløber Daniel James for tredje gang i fire ligakampe viste, at han kan andet end at løbe fra en modstander.
Efter et par træk ind i feltet fra venstre side klappede han smukt bolden op i modsatte målhjørne til 1-0.
Generelt var gæsterne bedst i første halvleg, hvor Southampton havde svært ved at komme frem til de store chancer.
Derfor var United-føringen efter 45 minutter fortjent.
Tøvende United efter pausenEfter pausen kom Southampton bedre ind i kampen og blev farligere i og omkring David de Geas straffesparksfelt.
Samtidig virkede det til, at Manchester United var noget tøvende i forhold til at jagte 2-0-målet, som måske kunne punktere kampen.
Og så endte det i stedet galt.
Inden uret rundede en times spil, kom udligningen.
Og den havde dansk signatur.
Jannik Vestergaard var med fremme ved et hjørnespark, og han var blevet i feltet, da bolden efter en clearing i første omgang blev sendt tilbage i feltet.
Her steg Vestergaard til vejrs og pandede bolden ind til 1-1.
Hans første mål for klubben siden skiftet sidste sommer.
Kampen var meget lige, og endnu et Manchester United-pointtab var under opsejling.
Solskjærs mandskab fik imidlertid bedre vilkår i 73.
minut, da Southamptons venstre back, Kevin Danso, med en tåbelig og alt for voldsom tackling tog sit andet gule kort og blev sendt i omklædningsrummet.
Det sikrede gæsterne et stort overtag i resten af kampen, hvor der var flere gode chancer for at snuppe sejren.
Men målet kom aldrig, og så endte det i pointdeling.
United har nu fem point efter fire kampe, mens Southampton har hentet fire point.
/ritzau/FacebookTwitterKopier linkEmner:David de Gea (fodboldspiller)|Jannik Vestergaard (fodboldspiller)|Manchester United FC|Fodbold|Storbritannien




https://www.dr.dk/nyheder/indland/knuthenborg-er-klar-med-150000-kvadratmeter-til-hjemlose-cirkuselefanter

IndlandKnuthenborg er klar med 150.
000 kvadratmeter til hjemløse cirkuselefanterParken har kontaktet en amerikansk ekspert, der kommer til Danmark i næste uge.
31.
aug.
2019 kl.
17.
20Bemærk: artiklen er mere end 30 dage gammelLæs opI Cirkus Arena og Cirkus Trapez har de fire cirkuselefanter, Rambolina, Lara, Djungla og Jenny, i månedsvis ventet på en afklaring om deres pension.
Efter en aftale mellem de to cirkusser og Miljø- og Fødevareministeriet vil staten købe de fire elefanter for i alt 11 millioner kroner.
Derfor skal der nu findes et hjem til elefanterne.
Tidligere har Knuthenborg Safaripark meldt sig klar, og ifølge Rasmus Nielsen, der er chefzoolog i Knuthenborg Safaripark, gælder interessen stadig.
- For mere end et år siden besluttede vi os for at tilbyde elefanterne et otium, så vi satte en sundhedsundersøgelse i værk, så vi kunne sikre os, at elefanterne er sunde og raske.
- Vi har et stort ønske om at overtage dem og har en masse uudnyttet plads.
På især elefanternes vegne er vi ekstremt glade for, at der endelig kommer en politisk afklaring, siger chefzoologen.
Amerikansk ekspert på vejHvis elefanterne får bopæl i Knuthenborg, vil man sikre sig, at de på bedst mulige måde kan vænne sig til de nye omgivelser.
Safariparken venter derfor en ledende ekspert, som skal hjælpe med vejledning og rådgivning, da Knuthenborg ikke i forvejen har elefanter i parken.
- I næste uge får jeg fløjet en mand fra USA til Danmark.
Han er en af verdens ledende eksperter i at flytte elefanter fra fri kontakt til beskyttet kontakt, så personalet ikke kommer til at dele samme miljø som elefanterne, som de ellers gjorde før.
Ud af 440 hektar safaripark kan de fire elefanter boltre sig på et areal på 150.
000 kvadratmeter, hvis parken får udbuddet.
Rasmus Nielsen håber på, at man inden for 12 måneder vil kunne færdiggøre anlægget for elefanterne.
Øverst i artiklen kan du se fødevareminister Mogens Jensen besøge elefanterne, der nu søger nyt hjem.
/ritzau/FacebookTwitterKopier linkEmner:Miljø- og Fødevareministeriet|Dyr|Knuthenborg Safaripark|USA|Mogens Jensen (politiker)




https://www.dr.dk/sporten/oevrig/ny-guldfirer-paa-vej-danmark-faar-foerste-medalje-ved-vm-i-roning

Øvrig sportNy guldfirer på vej?
Danmark får første medalje ved VM i roningDen danske damefirer uden styrmand sikrede Danmark en bronzemedalje ved VM.
Danmark satte sig sikkert på tredjepladsen.
Af Kasper Heide Lund og /ritzau/31.
aug.
2019 kl.
15.
04Bemærk: artiklen er mere end 30 dage gammelLæs opLærke Berg Rasmussen, Christina Juhl Johansen, Ida Gørtz Jacobsen og Frida Sanggaard Nielsen havde allerede sikret en dansk OL-billet med en finaleplads ved VM i Østrig, men lørdag var der mere at juble over for den danske damefirer uden styrmand.
I finalen roede kvartetten sig til bronze og tog dermed Danmarks første medalje ved verdensmesterskabet, der afholdes i Ottensheim.
Ida Jacobsen, Frida Sanggaard Nielsen, Hedvig Rasmussen and Christina Johansen fejrer bronzemedaljen ved VM i roning.
Damefireren kom i mål i tiden 6 minutter og 47,840 sekunder, og det var fire sekunder langsommere end australierne, der vandt.
Holland tog sølv.
- Vi er rigtig stolte.
Vi gik selvfølgelig ud for at vinde, men vi gjorde, hvad vi kunne.
Vi er rigtig glade for en bronzemedalje, selvom vi gerne ville have gjort det bedre.
Det er et hårdt felt, og vi har kæmpe respekt for vores modstandere, siger Ida Gørtz Jacobsen til DR Sporten.
- Vi har kun siddet sammen i to måneder, og det er mindre end mange af dem, vi er oppe imod.
Så vi er stolte.
Flot indledningDanskerne startede godt og kæmpede med om føringen på de første 500 meter, men derfra viste australierne sig alt for stærke.
Også Holland sluttede et stykke foran danskerne, der til gengæld havde masser af luft ned til Polen på fjerdepladsen.
Læs også:Billet til OL 2020 sikret: Kvindefirer roer sig til TokyoPå forhånd var der da også forhåbninger om en dansk medalje til kvartetten, der havde vist god form op til VM med flere flotte World Cup-præstationer.
I Poznan blev det til guld, mens kvartetten ved det seneste World Cup-stævne i Rotterdam sluttede på andenpladsen.
OL i venteAllerede i VM-semifinalen torsdag kvalificerede den danske kvindefirer sig til OL næste år i Tokyo.
Derfor kommer til det næste år også kun til at handle om én ting for de fire danskere.
- Vi skal ud og finde de ekstra sekunder, så vi kan komme øverst på præmieskamlen næste år.
OL bliver fedt, og jeg glæder mig utroligt meget, siger Ida Gørtz Jacobsen.
Læs også:Finale og OL-plads blev sikret og smidt på gulvet ved VM i roningSøndag er der på papiret endnu en god chance for en dansk medalje, når færøske Sverri Nielsen i singlesculleren ror sin finale klokken 14.
46.
FacebookTwitterKopier linkEmner:Holland|Polen|Roning|Østrig|De Olympiske Lege




https://www.dr.dk/musik/12-aarig-rapper-imponerer-verdensstjerner-men-kan-hun-leve-op-til-presset

Musik12-årig rapper imponerer verdensstjerner: Men kan hun leve op til presset?
Stjernerne er vilde med den unge rapper That Girl Lay Lay.
P3-vært er mere skeptisk.
Cardi B er vild med hende.
Og Rihanna gav hende en gave, da hun optrådte i talkshowet 'Ellen'.
Der er rift om 12-årige That Girl Lay Lay.
Af Kasper Madsbøll Christensen31.
aug.
2019 kl.
15.
03Bemærk: artiklen er mere end 30 dage gammelLæs opSom 11-årig blev hun den yngste kvindelige rapper nogensinde til at skrive kontrakt med et større, amerikansk pladeselskab, da hun kom i stald hos Empire.
Et par måneder senere udgav hun sit debutalbum, hvilket hun fejrede med en 'karrieredefinerende' optræden hos talkshowværten Ellen DeGeneres, og siden da har stjerner som T.
I.
, Quavo og Cardi B stået i kø for at hylde hende.
Amerikanske medier har lige siden kaldt That Girl Lay Lay en 'viral sensation', en 'stjerne in spe' og har spekuleret i, om hun bliver 'the next big thing'.
Lyt til 'Get To Lovin'', mens du læser videre:Tiffany Houghton & That Girl Lay Lay - Get To Lovin'Du er måske også selv stødt på videoer af den rappende pige på Youtube eller sociale medier, og der er altså kæmpe forventninger til den nu 12-årige Alaya High, som hun rigtigt hedder.
Men kan hun mon leve op til dem?
Selvom hypen omkring That Girl Lay Lay er massiv, så opfordrer musikekspert og radiovært Pelle Peter Jensen alligevel til, at man tager al virakken med et gran salt:- Hun har en sjov og sød historie, og hun er bestemt et charmerende bekendtskab, men lad os lige vente og se, hvorvidt hun kommer til at sætte et aftryk rent kulturelt, formaner radioværten, der blandt andet står bag hiphop-podcasten 'Den nye stil' på P3.
- Hun er en Instagram-personlighed, som er begyndt at lave musik.
Hun er lykkedes så godt, som et 12-årigt barn kan lykkes med noget, som de voksne egentlig bør gøre.
© ScanpixAndre barnestjernerThat Girl Lay Lay er ikke den eneste musiker, der har fået opmærksomhed i en ung alder.
Herunder guider P3-vært Pelle Peter Jensen til tre andre barnestjerner, du kan give et lyt.
Willow Smith (billedet):- Da hun kom frem med nummeret 'Whip My Hair', var det med en sang, der var så god, at selv Rihanna kunne have lavet den.
Det står og falder altid med musikken for mig.
Vi har dog ikke hørt meget til hende siden.
Lil Bow Wow:- Han hedder kun Bow Wow i dag, men blev opdaget af Snoop Dogg, da han var otte år gammel, hvorefter han kom med på tour.
Lil Wayne:- I dag er han én af de bedst sælgende rappere overhovedet, men han blev faktisk adopteret af en pladeselskabsboss, da han var blot 12-13 år.
En del år senere overtog han - for en tid - tronen fra Jay Z og Eminem.
Fra Beyoncés fødebyOg det er hun vel at mærke lykkedes med på ganske kort tid.
Historien om Alaya High fra Houston i Texas tog for alvor fart i foråret 2018, da hendes freestyle-rap over BlocBoy JB's 'Shoot' gik viralt.
Før man kunne nå at stave til succes, var hendes 'Freestyle Friday'-videoer blevet en ting på Instagram.
That Girl Lay Lay flyttede snart herefter fra Houston - Beyoncés fødeby - til Atlanta i Georgia for at fokusere på sin gryende musikkarriere.
- Jeg synes, det er alderen, der er sensationen i historien om That Girl Lay Lay.
Man er jo ikke fan af en 12-årig rapper, fordi man har en forventning om, at hun skal være et musikalsk geni.
Man er fan, fordi man selv er et barn, der synes, hun er sej og spændende, eller fordi man synes, hun er cute, mener Pelle Peter Jensen.
- Det var det samme med Danny Kool her i Danmark i slutningen af 90'erne.
Det var jo ikke banebrydende musik, men han blev succesfuld, fordi man enten gerne ville være ligesom ham, eller man syntes, han var mega sød.
En selvsikker That Girl Lay Lay ankommer til BET Hip Hop Awards sidste år.
Og der var da også skruet helt op for cuteness-faktoren, da That Girl Lay Lay gæstede Ellen DeGeneres' talkshow i efteråret sidste år.
Hendes optræden på det populære talkshow viste sig ifølge XXL at blive definerende for det unge talent, fordi hun her viste, hvordan hun kan kaste rim af sig med den største lethed.
Pelle Peter Jensen medgiver, at 'man ikke kan have noget imod hende'.
- Hun er skide cute.
Men vi skal huske på, at det er nemt for eksempelvis Cardi B at sige, hun er sød.
Det bliver noget helt andet den dag, Cardi B kommer og spørger hende, om de skal lave et nummer sammen.
Det er lidt dér, den står og falder for mig.
Lyt til 'Catchy Song', som That Girl Lay Lay medvirker på, mens du læser videre:Dillon Francis - Catchy Song (feat.
T-Pain & That Girl Lay Lay)'Hun skal lige have lov til at finde sig selv'Den seneste tid har That Girl Lay Lay brugt på optrædener og ny musik.
Den seneste single, 'Supersize XL', kom for en måned siden.
Og det er netop That Girl Lay Lays musik, vi bør fokusere på, mener Pelle Peter Jensen.
- De største navne er jo dem, der laver musik, fordi de simpelthen ikke kan lade være.
Det kan man ikke bedømme i forhold til en 12-årig pige.
Hun skal lige have lov til at blive teenager og finde sig selv, siger radioværten og slutter:- Hvis hun brænder for og vil dø for at rappe, kan hun godt gå en lys fremtid i møde.
Men hvis hun bare vil være kendt, er det en anden historie.
Udfaldet af hendes fremtidige karriere kommer helt an på, hvor seriøst hun og holdet omkring hende tager det momentum, der er i øjeblikket.
FacebookTwitterKopier linkEmner:Cardi B (musiker)|Ellen DeGeneres (skuespiller)|Instagram|Pop og rock|Houston




https://www.dr.dk/nyheder/viden/teknologi/millioner-af-boeger-er-fyldt-med-stereotyper-kvinder-er-sexede-og-maend-er

TeknologiMillioner af bøger er fyldt med stereotyper: Kvinder er sexede og mænd er modigeLitteraturen beskriver mænd og kvinder vidt forskelligt, viser computeranalyse.
Undersøgelsen har sine begrænsninger, men er tankevækkende, mener danske litteraturforskere.
(Foto: Nicklas Bredahl © Unsplash.
com)Af Allan Nisgaard31.
aug.
2019 kl.
15.
00Bemærk: artiklen er mere end 30 dage gammelLæs opKvinder er smukke og sexede, mens mænd er modige og pålidelige.
Det er eksempler på nogle af de mest brugte tillægsord om kvinder og mænd i den moderne verdenslitteratur.
Det konkluderer forskere fra Københavns Universitet og flere universiteter i USA og England efter at have fået en computer til at gennemtrawle 3,5 millioner bøger.
- Vi kan se på vores resultater, at kvinder i højere grad bliver beskrevet ud fra deres udseende, mens mænd oftere bliver beskrevet ud fra deres opførsel eller egenskaber, siger adjunkt Isabelle Augenstein fra Datalogisk Institut på Københavns Universitet.
Kvinder bliver beskrevet negativtDe mange undersøgte bøger er skrevet på engelsk, udgivet mellem 1900 og 2008 og er en blanding af skøn- og faglitteratur.
Nogle af de hyppigste ord om mænd og kvinderKvinder:Positive: Smuk, dejlig, sexet, stilfuld og kysk.
Negative: Arrig, nagende, undervægtig, ufrugtbar og sønderknustMændPositive: Pålidelig, modig, rationel, hæderlig og retfærdig.
Negativ: Brutal, lovløs, upålidelig, ubevæbnet og uretfærdig.
(Ordene er oversat fra engelsk til dansk og udvalgt fra forskernes liste over hyppigste tillægsord om mænd og kvinder.
)Computeren har fundet alle de tillægsord og udsagnsord, der knytter sig til kønsbestemte navneord som for eksempel kvinde, pige, datter og stewardesse.
Det kan for eksempel være kombinationerne ’sexet stewardesse’ eller ’pigerne sladrer’.
- Herefter har vi kigget på, om ordene er negative, positive eller neutrale.
Vi kan se, at der bliver brugt negative ord om udseendet fem gange så ofte i kvindelige beskrivelser end i mandlige beskrivelser.
Vi kan dog ikke aflæse konteksten ud fra analysen, siger Isabelle Augenstein.
Hun understreger, at undersøgelsen har sine begrænsninger.
Den skelner for eksempel ikke mellem forskellige genrer, og hvem der har skrevet bøgerne (for eksempel mand eller kvinde).
Desuden har forskerne ikke indsamlet data fra 2008 og til i dag.
- Og så har vi heller ikke opdelt bøgerne i årtier.
Så vi kan ikke se, hvordan udviklingen har været over tid i løbet af de hundrede år.
Men det er noget, vi må kigge på senere, siger Isabelle Augenstein.
Din smartphone bruger måske kønsstereotyperIfølge Isabelle Augenstein er det vigtigt at få budskabet fra undersøgelsen ud:- Det vil forhåbentlig inspirere flere til at tænke over beskrivelserne af køn i tekster, siger hun.
Isabelle Augenstein forklarer, at når for eksempel din tablet eller smartphone foreslår et ord i grammatikkontrollen, så er teknologien baseret på data fra tekstmateriale på nettet.
Algoritmerne søger efter mønstre i tekster, og hver gang de observerer et mønster, opfattes det som noget, der er sandt.
- Smartphones er baseret på tekster fra for eksempel nyhedsartikler.
Og hvis der er mange stereotype beskrivelser i nyhedsartiklerne, så kan det føre til, at smartphonen foreslår et ord i grammatikkontrollen, der er kønsstereotyp, siger hun.
Forskere: Resultaterne er tankevækkendeDag Heede, der er lektor i litteratur på Syddansk Universitet har kigget på undersøgelsen, og han er ikke overrasket over resultaterne.
- Men de er da absolut interessante og tankevækkende.
De kan bruges til at reflektere over kønsstereotyper og udfordre vanetænkning omkring køn, siger Dag Heede.
Jeg er lidt skeptisk over for, at man ikke skelner mellem faglitteratur og skønlitteratur.
Og jeg er usikker på, hvad der tæller med som skønlitteratur.
Anne-Marie Mai.
, litteraturprofessor på Syddansk Universitet.
Han fremhæver, at den enorme datamængde gør undersøgelsen solid og troværdig.
Men den har også sine begrænsninger.
Som forskerne bag selv fremhæver, er det for eksempel en ulempe, at de ikke har opdelt bøgerne i årtier.
- Det er klart, at der ikke blev tillagt kønnene samme værdier i 2008 som i 1900, og den udvikling kan undersøgelsen ikke reflektere, siger Dag Heede.
Han bakkes op af litteraturprofessor på Syddansk Universitet Anne-Marie Mai.
- Jeg er også lidt skeptisk overfor, at man ikke skelner mellem faglitteratur og skønlitteratur – og jeg er usikker på, hvad der tæller med som skønlitteratur.
Desuden tages selve konteksten for sprogbrugen ikke i betragtning, siger hun.
På trods af begrænsningerne finder Anne-Marie Mai generelt undersøgelsen troværdig og resultaterne tankevækkende.
- Undersøgelse giver anledning til en kritisk eftertanke og en nødvendig opmærksomhed overfor sprogbrug, siger hun og fortsætter:- Men de vigtigste forfatterskaber i den nyere litteratur bryder ganske oplagt med en række kønsklicheer – og undersøgelsen får ikke rigtig belyst dette forhold.
FacebookTwitterKopier linkEmner:Anne-Marie Mai (professor)|Københavns Universitet|Litteratur|Syddansk Universitet|England




https://www.dr.dk/nyheder/kultur/film/casper-christensen-overgaar-sig-selv-i-ny-serie-nu-kan-han-ikke-blive-mere

BingeSe temaFilm og serierCasper Christensen overgår sig selv i ny serie: Nu kan han ikke blive mere røvhulsagtigCasper Christensen spiller endnu en ny udgave af sig selv i serien 'Undskyld, Norge'.
Casper Christensen har aldrig været et større røvhul, end han er i 'Undskyld, Norge', mener Kasper Lundberg.
Af Kasper Lundberg31.
aug.
2019 kl.
18.
31Bemærk: artiklen er mere end 30 dage gammelLæs opJeg beklager, at ordet 'røvhul' kommer til at optræde så mange gange i denne her tekst.
Men jeg har ikke kunne finde et mere rammende udtryk for det, som Casper Christensen har forvandlet sig selv til igen og igen gennem sin karriere.
Og nu har røvhullet måske fundet sit endelige udtryk i den nye mockumentary-serie 'Undskyld, Norge', som han selv har skrevet og instrueret.
Allerede tilbage til landeplagen 'Tæskeholdet', der var noget af det første radio, jeg kan huske, som alle unge gad at høre i 90'erne, selvom vi var vokset op med tv, var der en snert af det.
Røvhulsudtrykket fandt først meget senere sin sublime form i 'Klovn', hvor han lykkedes med at være totalt forfærdelig og alligevel have de fleste seere på sin side.
Hvis man nu skal vælge mellem det rige, dameglade røvhul, der har det sjovt, eller Frank.
Come on, hvem gider at være en Frank?
Røvhul er ikke et pænt ord, beklager, men det er perfekt til at beskrive det, Casper Christensen gør med sig selv, for det er heller ikke pænt.
Men det er sjovt.
Og det er sjovt at tage til sig og gentage for sig selv og sine venner i hjørnet, selvom man burde skamme sig over det.
Her er en række nedslag i Casper Christensens udvikling som Danmarks største og bedste røvhul.
1'Tæskeholdet'Tæskeholdets værter var Casper Christensen, Jan Gintberg, Mads Vangsø og Søren Søndergaard.
(© dr)På en måde startede hans røvhulskarakter i 'Tæskeholdet', uden at der var særlig mange af os, der rigtig opdagede det.
Men set i bakspejlet var det ultrapopulære radioprogram jo den ultimative pølsefest og fejring af en verden, hvor unge mænd kunne tillade sig hvad som helst, så længe de sørgede for have folk i nærheden, de kunne dominere og latterliggøre.
Jade-Laila, Kira Eggers eller Klokkelærlingen for eksempel.
Casper Christensen var cirkusdirektøren, der regerede i et kaos af drengerøvene Mads Vangsø, Søren Søndergaard og Jan Gintberg, der talte til nationen eller ringede kendte op og råbte 'POOOLKA'.
Jeg tror ikke, at den var gået i dag.
Jeg håber det i hvert fald ikke.
2'Langt fra Las Vegas''Langt fra Las Vegas' består af 53 afsnit, der blev sendt på TV2 Zulu i årene 2001-2003.
(© Dan Husted/TV2)I 'Casper og Mandrilaftalen' hed han også Casper.
Men der var vi helt ude på surrealismens overdrev.
Lidt nærmere kom vi i 'Langt fra Las Vegas', hvor han også hedder Casper og er komiker.
Her er han vært på det ikke-eksisterende morgenshow 'Jump Start' mellem originaler, der langt fra spiller sig selv.
Klaus Bondam, Sofie Stougaard, Frank Hvam og Lars Hjortshøj spiller totalt gakkede personer på kanalen.
Så godt nok er 'Casper' dameglad og høj i hatten, men han er alligevel lidt for sødmælks-agtig mellem alle de skøre kuler til at gøre rigtigt indtryk.
Så det helt store, blivende gennembrud kom sjovt nok først, da han forvandlede sig til et totalt røvhul to år senere.
3'Klovn''Klovn'-universet består af syv sæsoner af en tv-serie og foreløbig to film.
Den tredje og sidste 'Klovn'-film, 'Klovn the Final', får premiere til januar.
(© Per Arnesen/TV 2)Fra starten af ramte han endelig totalt plet med røvhullet 'Casper Christensen' i TV2's 'Klovn'.
Her hæver røvhullet sig til det ikonisk geniale.
Personlighedsmæssigt lige midt i mellem kedelige Frank og giga-weirdo-voldtægtsforbryder Lars Hjortshøj.
Her er 'Casper' dybt, dybt usympatisk, men succesfuld og vigtigst af alt, energisk og entusiastisk.
På en ubehageligt medrivende måde.
Han siger, at Michael Carøes barn er 'røvulækkert', hævder, at 95 procent af hans beslutninger er rigtige (i afsnittet 'White House Potential').
Han lokker staklen Pivert til at prøve heroin ved at love, at han selv gør det.
Og så gør han det selvfølgelig ikke.
Mit personlige yndlingsøjeblik er et lillebitte sekund i den første Klovn-film.
'Casper' mødes med Frank, inden de skal på kanotur, som han har udråbt til 'Tour de Fiss'.
I bar begejstring hopper han over rengøringsdamen, der ligger stille og vasker gulvet på hans gigantiske kontor.
Sublim røvhulsstil.
4'Undskyld, Norge'I 'Undskyld, Norge' har Casper - selvfølgelig - stadig gang i damerne.
En af dem, han han forsøger at score, er 'Skam'-stjernen Ulrikke Falch.
(© Håvald Næsby/Viaplay)I Casper Christensens helt nye serie bliver 'Casper' fyret for seksuelt krænkende adfærd og nærmest jaget ud af Danmark.
Det gør denne inkarnation af Casper Christensen-røvhullet til det største nogensinde, men på en måde føles det som den totale ydmygelse.
Her er han ikke det seje modstykke til Frank, han er nærmest voldtægtsforbryder.
Ikke dygtig til noget, har ikke rigtig nogen venner og ingen der kan lide ham.
Ikke engang seeren.
Selv overgrebsberetningerne er implicit hånlige.
Vi hører skuespiller Stephania Potalivo fortælle om en casting på 'Live fra Bremen', hvor Casper Christensen 'har nogle… meget tynde hørbukser på.
Og så sætter han Usher på og begynder at tage sine hørbukser af.
'Radiovært Iben Maria Zeuthen fortæller om, hvordan han krævede at være afklædt under optagelsen af et portræt på Radio24syv.
'Nu bliver det meget objektiviserende,' siger Iben Maria Zeuthen og fortsætter: 'Men det ser jo ikke fedt ud.
Manden er 50.
Det er jo noget helt andet end en mand på min alder.
En helt anden fysik.
Og en helt anden… øh… testikler'.
Røvhullet står i zenit, Casper Christensens vej frem kan kun være mindre røvhulsagtig.
Første sæson af 'Undskyld, Norge' kan ses på Viaplay.
Læs også:Bliver den Danmarks nye seerhit?
5 serier du skal glæde dig til i efteråretFacebookTwitterKopier linkEmner:Frank Hvam (komiker)|Iben Maria Zeuthen (studievært)|TV 2 (tv-kanal)|Norge|Voldtægt




https://www.dr.dk/sporten/formel1/magnussen-starter-i-den-sjove-ende-i-belgien

Formel1Magnussen starter i den sjove ende i BelgienStraf til konkurrenter sender Kevin Magnussen op som otter til søndagens grandprix i Belgien.
Kevin Magnussen sluttede på tiendepladsen i kvalifikationen til søndagens grandprix i Belgien.
31.
aug.
2019 kl.
16.
46Bemærk: artiklen er mere end 30 dage gammelLæs opKevin Magnussen får gode forudsætninger for at hente point i søndagens grandprix i Belgien.
Lørdag sluttede den danske Haas-kører på tiendepladsen i kvalifikationen, men på grund af straffe til Daniel Ricciardo og Nico Hülkenberg rykker han op til en startposition som nummer otte.
Magnussen nåede med i den sidste af de tre kvalifikationsrunder og leverede sin bedste omgang i tiden 1 minut og 45,086 sekunder.
Teamchefen hos Haas, Günther Steiner, har allerede reserveret et sæde til Magnussen i næste sæson.
Det var 2,567 sekunder langsommere end Ferraris Charles Leclerc, der var kvalifikationens hurtigste mand foran teamkollega Sebastian Vettel og Mercedes-køreren Lewis Hamilton.
Præstationen betyder samtidig, at Magnussen nu har været bedre end Haas-kollega Romain Grosjean i otte af 13 kvalifikationer hidtil i 2019.
Franskmanden røg ud i anden kvalifikationsrunde.
Slog sin holdkammeratFørste del af lørdagens kvalifikation, Q1, blev afbrudt flere gange af uheld.
Det gav en bøvlet start for kørerne, men en enkelt tid var nok for Magnussen for at avancere til næste runde.
Her stod kampen om den sidste billet til Q3 mellem Magnussen og Grosjean, og for ottende gang i sæsonen sluttede danskeren altså bedst.
I Q3 måtte Magnussen til gengæld konstatere, at de ni andre kørere havde mere at skyde med.
For ottende gang i sæsonen sluttede Kevin Magnussen kvalifikationen bedre end holdkammeraten Romain Grosjean (billedet).
Magnussen har blandede erfaringer med grandprixet i Belgien.
I sit første år hos McLaren blev han nummer syv, men siden dengang i 2014 er hans bedste resultat den niendeplads, han skaffede Haas i 2018.
Lewis Hamilton fører suverænt i den samlede VM-stilling, hvor han har optjent 250 point.
Magnussen er på 13.
-pladsen med 18 point.
Romain Grosjean er nummer 17 i stillingen, efter at han blot har skaffet otte point i sæsonen.
Teamchefen hos Haas, Günther Steiner, har allerede reserveret et sæde til Magnussen i næste sæson.
Til gengæld er kontrakten endnu ikke forlænget med Grosjean.
/ritzau/FacebookTwitterKopier linkEmner:Daniel Ricciardo (racerkører)|Kevin Magnussen (racerkører)|Belgien|Formel 1|Ferrari




https://www.dr.dk/nyheder/politik/god-vind-tak-og-tragisk-venner-og-fjender-tager-afsked-med-lars-loekke

PolitikGod vind, tak og tragisk: Venner og fjender tager afsked med Lars LøkkeDer er rosende ord til både Lars Løkke Rasmussen og Kristian Jensen på de sociale medier.
Lars Løkke Rasmussen meldte sin afgang på Twitter, siden har de sociale medier sydet og boblet med reaktioner.
Af Sandra Meersohn Meinecke31.
aug.
2019 kl.
14.
31Bemærk: artiklen er mere end 30 dage gammelLæs opEfter flere ugers intern strid i Venstre er det hele kulmineret her til formiddag, da Lars Løkke Rasmussen meldte sin afgang som partiformand på Twitter.
- Vigtigt at holde fast i sin selvrespekt.
Kan ikke være formand for et parti, hvor jeg som formand afskæres fra min mulighed for at få diskuteret og afprøvet den politiske linje, jeg har lagt, i det landsmøde-forum, hvor jeg er valgt.
Tak for mange gode år, skrev han.
Tak for dit virke.
Du er uden sidestykke den dygtigste homo politicus, jeg nogensinde har mødt.
Aldrig færdig.
Altid på vej.
Søren PindSiden har det sydet og boblet på de sociale medier, hvor både kolleger fra partiet og fra Christiansborg har travlt med at takke Lars Løkke Rasmussen for hans indsats som både partiformand og tidligere statsminister.
Den tidligere justitsminister for Venstre Søren Pind skriver blandt andet:- Tak for dit virke.
Du er uden sidestykke den dygtigste homo politicus, jeg nogensinde har mødt.
Aldrig færdig.
Altid på vej.
Og han er altså langt fra alene med rosende ord til Lars Løkke Rasmussen, som tidligere i dag forlod Venstres hovedbestyrelsesmøde i Brejning.
Læs også:Lars Løkke Rasmussen trækker sig som formand for Venstre"En sort dag for Venstre"Folketingsmedlem og tidligere minister for Venstre Lars Christian Lilleholt skriver på Twitter:- En sort dag for Venstre og det borgerlige Danmark.
Stor tak til Lars Løkke Rasmussen for en kæmpe indsats som sundhedsminister, finansminister og statsminister i to omgange.
Men det er som nævnt ikke kun fra egne rækker, at der er pæne ord til den tidligere statsminister.
Formand for de konservative Søren Pape Poulsen takker for et godt regeringssamarbejde.
- Tak til Lars Løkke for et rigtigt godt samarbejde.
Med dig som leder af den tidligere regering, fik vi sammen skabt vigtige og afgørende resultater for Danmark.
Resultater, du vil blive husket for.
En af Lars Løkke Rasmussens trofaste støtter Claus Hjort Frederiksen skriver på Facebook, at den demokratiske process er kortsluttet, og at det kan være skadeligt for Venstre.
Han kalder dagens beslutning for "tragisk".
- Venstres hovedbestyrelse har i dag truffet en tragisk beslutning om at fratage Lars Løkke muligheden for på et landsmøde at vise hans politiske projekt for Venstres delegerede, skriver han blandt andet og tilføjer:- Jeg er dybt beskæmmet over processen.
Den skader Venstre.
Statsministeren: Tak for indsatsen for Danmark.
Mette Frederiksen (S) skriver en hilsen til både Kristian Jensen og Lars Løkke Rasmussen på Facebook, her takker hun for deres arbejde og indsats og ønsker partiet held og lykke med den videre proces.
- Politik er sommetider en barsk affære.
Jeg kender Lars Løkke Rasmussen som en politiker og et menneske, der med engagement og indignation har været med til at forme og præge Danmark i de seneste årtier.
Hans erfaring er uden sidestykke.
Tak for diskussionerne, aftalerne, samtalerne.
Tak for indsatsen for Danmark, skriver statsministeren og tilføjer:- Det er vemodigt også at sige farvel til Kristian Jensen som en del af Venstres ledelse.
Det kræver mod at sætte sine egne ambitioner til side for et større formål, og det fortjener alles respekt.
Tak fra politiske modstandereFormand for Alternativet Uffe Elbæk sender både Lars Løkke Rasmussen og Kristian Jensen en "tak fra hjertet for den indsats I hver især har spillet i dansk politik".
Ida Auken fra Radikale Venstre takker også Lars Løkke Rasmussen og kalder ham for en "en ekstraordinært dygtig politisk håndværker".
- Respekt for din beslutning Lars Løkke.
Vi er langt fra altid politisk enige, men du er en ekstraordinært dygtig politisk håndværker, og så kan du altid få Folketinget til at grine.
Tak for det.
Også SF's formand, Pia Olsen Dyhr, har ros til Lars Løkke Rasmussen.
- God vind, Lars Løkke Rasmussen.
Tak for gode debatter og diskussioner gennem mange år!
Langtfra altid enige, men med stor respekt for dit politiske virke.
Rørt Kristian Jensen trækker sig som næstformand i Venstre efter Venstres hovedbestyrelses møde på Hotel Comwell i Brejning nær Vejle.
Interviewet får ros på de sociale medier.
Ros til Kristian Jensen: "Ærligt og med stor værdighed"I modsætning til Lars Løkke Rasmussen stillede Kristian Jensen op til interview med den ventende presse foran Hotel Comwell i Brejning nær Vejle, da han valgte at melde sin afgang.
Næstformanden foreslog allerede i sidste weekend, at både han og formanden skulle trække sig, men det var alligevel en rørt Kristian Jensen, der mødte pressen.
Og næstformandens reaktion møder masser af ros på de sociale medier:- Det er det bedste interview, Kristian Jensen nogensinde har givet.
Menneskeligt, ærligt og med stor værdighed.
Tak, skriver Ida Auken fra Radikale Venstre.
Den tidligere Venstre-mand Jens Rohde, som nu er medlem af Folketinget for Radikale Venstre, er ærgerlig over, at Kristian Jensen med sin afgang ikke ser ud til at blive formand for Venstre.
Han skriver:- Den bedste og mest ordentlige formand, Venstre aldrig fik.
Håber du bliver i politik - og fedt, at (du, red.
) havde modet til at udfordre.
Din måde at optræde på fortjener SÅ stor respekt og sympati.
Søren Pind har også et ord med på vejen til Kristian Jensen efter interviewet:- Kristian Jensen viser sig som et rigtigt mandfolk.
Respekt.
Kristian Jensens partifælle Jan E.
Jørgensen skriver også på Twitter, at interviewet har gjort indtryk.
- Kære Kristian Jensen.
Det er hårdt at se på.
Tak for din indsats for Venstre.
FacebookTwitterKopier linkEmner:Alternativet (parti)|Ida Auken (politiker)|Jens Rohde (politiker)|Twitter|Brejning




https://www.dr.dk/nyheder/politik/korrespondent-kristian-jensen-er-fungerende-formand-venstre

Krise i VenstreSe temaPolitikKorrespondent: Kristian Jensen er fungerende formand for VenstreFørst efter det ekstraordinære landsmøde overtages posten af et nyt ansigt.
Kristian Jensen trækker sig som næstformand i Venstre efter Venstres hovedbestyrelses møde på Hotel Comwell i Brejning nær Vejle.
Af Thomas Klose Jensen31.
aug.
2019 kl.
14.
13Bemærk: artiklen er mere end 30 dage gammelLæs opVenstres formandskab har valgt at trække sig efter den seneste tids interne uro.
Men det betyder ikke, at partiet er uden lederskab.
For hvor Lars Løkke Rasmussen har trukket sig med øjeblikkelig virkning, har Kristian Jensen valgt først at trække sig efter det ekstraordinære landsmøde 21.
september.
Det fortæller DR's politiske korrespondent Christine Cordsen.
- Det betyder ifølge Venstres vedtægter, at indtil det ekstraordinære landsmøde, der er Kristian Jensen fungerende formand, siger hun.
Det ekstraordinære landsmøde den 21.
september vil udelukkende have valg af formand og næstformand på dagsordenen.
Og først når det er sket, vinker Kristian Jensen farvel til sin nuværende post.
- Jeg tror ikke, at det vil komme til at betyde ret meget i det daglige, det vil ikke være en post, som han bruger til noget som helst, men sådan er formalia i Venstres vedtægter.
Se en rørt Kristian Jensens møde med pressen.
Klik på play.
Uklart om Jensen fortsætter som gruppeformandReelt vil Venstre nærmere blive ledet som et samarbejde mellem dem, der sidder tilbage på nogle af de ledende poster, vurderer Christine Cordsen.
Hun peger dog også på, at der ikke er grund til at forvente, at de store beslutninger bliver truffet om hverken partiet eller dets politik.
- Det bliver der nok heller ikke brug for, og så har man jo Jakob Ellemann-Jensen som politisk ordfører, forklarer hun.
Derudover er der ledelsen på Christiansborg, men her er det fortsat uklart, om Kristian Jensen fortsætter som gruppeformand.
FacebookTwitterKopier linkEmner:Christine Cordsen (journalist)|Jakob Ellemann-Jensen (politiker)|Lars Løkke Rasmussen (politiker)|Venstre|Kristian Jensen (politiker)




https://www.dr.dk/sporten/haandbold/kvindeligaen/esbjergs-mestre-slaar-storsatsende-odense-i-saesonaabner

KvindeligaenEsbjergs mestre slår storsatsende Odense i sæsonåbnerDM-guldvinderne fra Team Esbjerg vandt ude over bronzevinderne fra Odense Håndbold i HTH Ligaen.
Team Esbjerg vandt tidligere på ugen Super Cup-trofæet, og i dag indledte Jesper Jensens tropper så ligasæsonen med en sejr over Odense Håndbold.
31.
aug.
2019 kl.
19.
43Bemærk: artiklen er mere end 30 dage gammelLæs opTeam Esbjergs håndboldkvinder kom godt i gang med den nye sæson, da DM-guldvinderne ude slog bronzevinderne fra sidste sæson.
Team Esbjerg endte med at hive en sejr på 28-25 i land ude mod Odense Håndbold, der ellers havde spillet sig tilbage i opgøret i anden halvleg.
Gæsterne var bedst i første halvleg med føringer på både 10-7, 14-10 og 16-11, inden Mie Højlund fik reduceret efter et kontraløb for Odense til pausestillingen 16-12 til mestrene.
Marit Malm Frafjord og Team Esbjerg fik den perfekte start på ligasæsonen.
 Team Esbjergs træner Jesper Jensen skal forsøge at forsvare det danske mesterskab, klubben vandt i sidste sæson 1 / 2Marit Malm Frafjord og Team Esbjerg fik den perfekte start på ligasæsonen.
1 / 2Team Esbjergs træner Jesper Jensen skal forsøge at forsvare det danske mesterskab, klubben vandt i sidste sæson 2 / 2Esbjerg kom foran med fem mål kort inde i anden halvleg, og det blev også 18-13 og 19-14, men så måtte Estavana Polman holdes ude hos Esbjerg efter et slag på knæet.
Det så ud til at få betydning, og fire Odense-scoringer i træk betød, at Nycke Groot på et straffekast reducerede til 18-19 for hjemmeholdet.
Tæt afslutningSå blev det tæt, og ved 23-23 havde gæsterne holdt en scoringspause på syv minutter, da Sanna Charlotte Solberg bragte Esbjerg foran 24-23 i den tætte dyst.
Kort efter øgede Marit Røsberg Jacobsen til en tomålsføring.
Den blev holdt i slutfasen, inden Esbjerg øgede til 27-24 med få minutter tilbage og holdt fast og sikrede sejren.
Tidligere i dag var der klasseforskel, da sølvinderne fra foråret hjemme gav Ajax København en lektion.
Herning-Ikast vandt hele 30-16, mens Aarhus United hjemme vandt et tæt opgør mod Horsens med 24-23.
/ritzau/FacebookTwitterKopier linkEmner:Mie Højlund (håndboldspiller)|Esbjerg|Odense|Team Esbjerg|Håndbold




https://www.dr.dk/sporten/fodbold/superliga/minut-minut-fcn-henter-2-1-sejr-mod-hobro






https://www.dr.dk/nyheder/indland/loekke-nyrup-eller-stauning-se-hvilken-partileder-der-sad-laengst-paa-magten

Krise i VenstreSe temaIndlandLøkke, Nyrup eller Stauning: Se, hvilken partileder der sad længst på magtenTjek hvor længe partiledere er i spidsen for deres parti, og hvem der har rekorden.
Af Kåre Kildall Rysgaard og Lærke Kromann (grafik)31.
aug.
2019 kl.
12.
49Bemærk: artiklen er mere end 30 dage gammelLæs opMagtkampen i Venstre viste sig på dramatiske møder i weekenden, hvor formand Lars Løkke Rasmussen og næstformand Kristian Jensen har trukket sig.
Læs også:Lars Løkke Rasmussen trækker sig som formand for VenstreMen hvor mange år har en partileder normalt på posten?
Og hvem af de nuværende politiske ledere på Christiansborg har længst været i spidsen for deres parti?
(I grafikken vises Lars Løkke Rasmussen som nuværende partileder, selvom han lørdag opgav posten)Selvom Lars Løkke Rasmussen (V) var den mest erfarne partileder i Folketinget, før han trak sig, er 10 år på posten som partileder ikke usædvanligt.
Faktisk har syv ud af 29 politiske ledere haft magten i deres parti længere end Løkke siden 1984, hvor DR har fundet præcise datoer for, hvornår partilederne trådte til og fra.
De politiske ledere har i gennemsnit siddet i spidsen for deres parti seks år og otte måneder siden 1984, når du tæller de nuværende partiledere med.
Men hvad skal der til for at komme på all time listen over længst siddende partiformænd?
Rekorden har socialdemokraten Thorvald Stauning med 29 år.
Lars Løkke Rasmusen er derfor med 10 år på posten langt fra Staunings rekord.
Skulle han have slået den, krævede det, at han ikke gik af, men fortsatte som formand frem til 19.
maj 2038.
Mette Frederiksen ville først kunne kapre førstepladsen som længst siddende formand 29.
juni i 2044.
Sådan gjorde vi:•DR har fundet præcise datoer på, hvornår partiledere er trådt til og fra siden 1984.
Oplysningerne stammer fra enkelte partier, danmarkshistorien.
dk, denstoredanske.
dk, dagblade og DR´s mediearkiv.
Før 1984 er formandsskift for det meste kun registreret med år og ikke måneder eller dag, da datoerne ikke er angivet i leksikon og danmarkshistorien.
•DR bruger begrebet partileder, men de forskellige partier har forskellige betegnelser for deres frontfigur og bruger for eksempel formand, stifter eller partiformand.
Enhedslisten har kollektiv ledelse og ingen formand.
FacebookTwitterKopier linkEmner:Lars Løkke Rasmussen (politiker)|Thorvald Stauning (politiker)|Venstre|Enhedslisten|Historie




https://www.dr.dk/nyheder/udland/cannabisparti-paa-stemmesedlen-paa-faeroeerne

UdlandCannabisparti på stemmesedlen på FærøerneInitiativet for Retten til at Vælge Cannabis håber på at få et mandat ved dagens valg på Færøerne.
Af Sean Coogan, Nicolai Styrishave og Kasper Duncan Gram (video)31.
aug.
2019 kl.
12.
02Bemærk: artiklen er mere end 30 dage gammelLæs opNår færingene i dag skal sætte kryds på stemmesedlen, er der to helt nye partier på listen.
Udover de sædvanlige syv partier, der i dag udgør det såkaldte Lagting, har nye partier nemlig meldt sig ind i kampen om, hvem der skal have magten de næste fire år.
Et af dem står Arnfinn á Birtuni for.
Partiet hedder Initiativet for Retten til at Vælge Cannabis og har som mærkesag, at medicinsk cannabis på Færøerne skal legaliseres.
Gruppen ser sig selv som en aktivistisk bevægelse og har forsøgt sig som interesseorganisation, men nu prøver de altså lykken som politisk parti.
Læs også:Medicinsk cannabis blev sidste år udskrevet til næsten 1400 borgereIfølge en Gallup-måling, der blev foretaget for Færøernes Radio og TV i midten af august, står partiet ikke til at komme over spærregrænsen.
Det får dog ikke partilederen til at opgive håbet.
- Vi har valgt at tro på, at vi får et mandat.
Hvis vi ikke gør, er vi stadig super tilfredse med, hvad vi har opnået indtil videre, siger Arnfinn á Birtuni.
Den færøske regering, det såkaldte landsstyre, består i øjeblikket af en koalition af socialdemokratiske Javnaðarflokkurin, uafhængighedspartiet Tjódveldi og det lille borgerlige parti Framsøkn.
De risikerer at miste magten, idet oppositionen har medvind i meningsmålingerne.
FacebookTwitterKopier linkEmner:Færøerne|Javnaðarflokkurin|Socialdemokraterne|TNS Gallup|Valg og folkeafstemninger




https://www.dr.dk/nyheder/politik/ellemann-jensen-om-venstres-fremtid-vi-har-brug-tid-til-taenke-os-om

Krise i VenstreSe temaPolitikEllemann-Jensen om Venstres fremtid: Vi har brug for tid til at tænke os omVenstres politiske ordfører vil ikke svare på, om han selv er i spil til formandsposten.
Af Thomas Klose Jensen31.
aug.
2019 kl.
13.
25 | opdateret 31.
aug.
2019 kl.
13.
42Bemærk: artiklen er mere end 30 dage gammelLæs opVenstre står i en alvorlig situation, lyder det nu fra partiets politiske ordfører, Jakob Ellemann-Jensen, efter at både formand Lars Løkke Rasmussen og næstformand Kristian Jensen har besluttet at trække sig.
- Lars Løkke Rasmussen, som har været Venstres formand i ti år, som har stået i spidsen for en forbedring af det her land, og som i min optik har været den absolut dygtigste politiker i nyere tid, har trukket sig som formand for vores parti.
Det betyder, at vi står i en svær situation, siger han.
- I dag har vi behov for at få lov til at være det.
Vi har brug for plads til lige at sætte os ned og se ud over fjorden, eller til at gå en tur i skoven.
Det kalder på reflektion og omtanke, for vi skal videre, og vi skal videre sammen, men i dag skal vi have lov til at tænke os lidt om og ære dem, der har gjort en fantastisk indsats for vores parti og vores land.
Vil ikke spekulere i formandspostenJakob Ellemann-Jensen nævnes af mange som en oplagt kandidat til formandsposten i partiet.
Derfor er det helt store spørgsmål også, om han nu vil gå efter den post, som Lars Løkke Rasmussen har efterladt.
- Det vil jeg ikke give noget svar på i dag af de grunde, som jeg lige har redegjort for.
Der skal være plads til omtanke og refleksion her i dag, siger han.
Jeg vil gerne bede om en eller anden respekt for, at vi faktisk synes, at det her er svært.
Det er helt ægte, når jeg siger, at det her har rystet os alle sammen.
Jakob Ellemann-Jensen, politisk ordfører i VenstreJeg hører dig ikke afvise, at du på et tidspunkt melder dig som formandskandidat?
- Du hører mig ikke mene noget om det overhovedet.
Vil ikke kommentere processenLars Løkke Rasmussen har selv forklaret sin beslutning om at trække sig med en slet skjult kritik af, at han ikke kunne få lov til at fremlægge sit politiske projekt, før der skulle tales formandspost.
I stedet har den nu afgående formands kritikere ønsket et ekstraordinært landsmøde, hvor formandsspørgsmålet skulle afklares først.
Hvorvidt den beslutning var fair eller ej, ønsker Jakob Ellemann-Jensen ikke at forholde sig til.
- Hele den her proces kommer jeg ikke til at kommentere på.
Jeg vil gerne bede om en eller anden respekt for, at vi faktisk synes, at det her er svært.
Det er helt ægte, når jeg siger, at det her har rystet os alle sammen, forklarer han.
Både partinestor Claus Hjort Frederiksen og forhenværende minister Lars Christian Lilleholt har dog hurtigt været ude med kritik af forløbet og kaldt det for henholdsvis "tragisk" og en "sort dag for Venstre".
- Jeg tror, at der vil komme med mange reaktioner i dag, og at der er mange, som har brug for at komme ud med deres følelser.
Det har jeg egentlig også, og det er derfor jeg står her i dag foran jer, siger Jakob Ellemann-Jensen.
- Det kommer vi alle sammen til at sige på hver vores måde, og det synes jeg, at der skal være plads til.
Forslag om to næstformændMens dele af Venstre har været optaget af at vende dagens beslutning fra Lars Løkke Rasmussen og Kristian Jensen, så er der også kræfter, der kigger frem.
Heriblandt Herning-borgmester Lars Krarup, der ønsker en vedtægtsændring, så Venstre fremover har to næstformænd.
Det vil både forhindre en kronprinsdebat samt give plads til en repræsentant for baglandet i topledelsen.
- Der er mange af de her ting, som vi kommer til at diskutere, når vi kommer længere frem.
Om tre uger har vi et ekstraordinært landsmøde, og det har vi god tid til at diskutere inden da.
Men det bliver ikke i dag, siger Jakob Ellemann-Jensen.
FacebookTwitterKopier linkEmner:Jakob Ellemann-Jensen (politiker)|Lars Christian Lilleholt (politiker)|Venstre|Twitter|Herning




https://www.dr.dk/nyheder/politik/tydeligt-roert-kristian-jensen-traekker-sig-som-naestformand-i-venstre

Krise i VenstreSe temaPolitikTydeligt rørt Kristian Jensen trækker sig som næstformand i VenstreKristian Jensen foreslog allerede i sidste weekend, at både formanden og næstformanden skulle trække sig.
Af Thomas Klose Jensen31.
aug.
2019 kl.
11.
42 | opdateret 31.
aug.
2019 kl.
12.
13Bemærk: artiklen er mere end 30 dage gammelLæs opKristian Jensen trækker sig som næstformand i Venstre.
Det fortæller han på et pressemøde i forbindelse med hovedbestyrelsesmødet i Venstre her til middag.
En beslutning, der har været et stykke tid undervejs.
- Jeg har igennem længere tid og med stadig mere alvor lyttet til Venstres baglands ønske om at få en ny start i form af et nyt formandskab.
At der var ros til de politiske resultater, der var blevet opnået, men at der var utilfredshed med, at der internt i Venstre blev ved med at være uro og tvivl om, hvorvidt samarbejdet kunne komme på plads, forklarer han.
Derfor foreslog Kristian Jensen allerede i sidste weekend sin formand Lars Løkke Rasmussen, at de begge skulle trække sig fra deres poster, så partiet kunne få en frisk start.
- Det blev afslået.
I går på forretningsudvalgsmødet gentog jeg mit tilbud, efter forretningsudvalget havde haft en lang drøftelse og ønsket om et nyt formandskab blev gentaget af rigtig, rigtig mange - at jeg syntes, vi skulle lytte til det ønske, der var kommet, siger han.
Her valgte Lars Løkke Rasmussen atter at afslå opfordringen til, at de begge trak sig.
Derfor endte Kristian Jensen med at slå fast, at han i så fald ville stille op som modkandidat til Lars Løkke Rasmussen som landsformand for Venstre på et ekstraordinært landsmøde i september.
- Det har i løbet af aftenen og natten fået Lars Løkke til at træffe den beslutning, at han vælger at træde af.
Det gør, at jeg gentager det, som jeg har sagt fra starten af, at Venstre har mulighed for at kunne få en ren start, siger han.
Og dermed skal Venstre altså nu finde et nyt makkerpar, der kan indtage formandsposten og næstformandsposten i partiet.
Det var en tydeligt rørt Kristian Jensen, der svarede på, om han følte sig berørt af situationen:Kristian Jensen har altid været åben omkring sin ambitioner om en dag at sætte sig i formandsstolen for Venstre.
De ambitioner ser nu altså ud til at være kuldsejlede.
Og til spørgsmålet om, hvordan han har det med at se de drømme briste, lyder svaret:- Det tror jeg slet ikke, at der er ord til at beskrive.
Men det er jo sådan, at man skal træffe de valg, der er, når situationen er der.
Jeg har truffet et valg, fordi jeg tror, at det er med til at gøre Venstre stærkt.
En del af forklaringen på, hvorfor det ikke lykkedes at opnå den ultimative post i Venstre, skal også findes hos ham selv.
- Jeg skulle da have gjort masser af ting anderledes.
Hvad?
- Det kan jeg overhovedet ikke overskue nu her, men selvfølgelig, når jeg står her i dag og trækker mig, så er der nok et eller andet, jeg skulle have gjort anderledes, forklarede en tydeligt rørt Kristian Jensen.
- Det ville jo være mærkeligt ikke at være berørt.
Og de tanker, tror jeg bare, at jeg holder inde i hovedet.
Kan I have det godt, sagde han og forlod pressemødet.
Se hele Kristian Jensens interview her:Møde i ledelsenVenstres forretningsudvalg mødtes fredag aften klokken 18 for at diskutere den uro, der har præget partiet den seneste tid.
Mødet fortsatte frem til kort før midnat, hvor det blev suspenderet til morgenen efter klokken ni.
Senere i formiddag begyndte så hovedbestyrelsesmødet, der var skemasat til at begynde klokken 10.
Også her skulle den aktuelle politiske situation vendes.
Godt fem kvarter senere efter - klokken 10 - kom det frem, at Lars Løkke Rasmussen havde forladt hovedbestyrelsesmødet.
Og siden tweetede han, at han ikke længere kan være formand for partiet.
Lars Løkke Rasmussen har endnu ikke selv udtalt sig til nogen medier omkring sin beslutning om at trække sig som formand for Venstre.
FacebookTwitterKopier linkEmner:Lars Løkke Rasmussen (politiker)|Venstre|Twitter|Kristian Jensen (politiker)




https://www.dr.dk/nyheder/politik/loekke-faerdig-som-formand-venstre-se-tilbage-paa-en-unik-karriere






https://www.dr.dk/nyheder/politik/lars-loekke-rasmussen-traekker-sig-som-formand-venstre

Krise i VenstreSe temaPolitikLars Løkke Rasmussen trækker sig som formand for VenstreMeldingen kommer i forbindelse med at partiets hovedbestyrelse mødes nær Vejle.
Lars Løkke Rasmussen har trukket sig som formand for partiet Venstre.
 Af Thomas Klose Jensen31.
aug.
2019 kl.
11.
25Bemærk: artiklen er mere end 30 dage gammelLæs opLars Løkke Rasmussen (V) har besluttet at trække sig som formand for Venstre.
- Vigtigt at holde fast i sin selvrespekt.
Kan ikke være formand for et parti, hvor jeg som formand afskæres fra min mulighed for at få diskuteret og afprøvet den politiske linje, jeg har lagt, i det landsmøde-forum, hvor jeg er valgt.
Tak for mange gode år, skriver Lars Løkke Rasmussen på Twitter.
Blå bog: Lars Løkke RasmussenLars Løkke Rasmussen.
55 år, født 15.
maj 1964 i Vejle.
Uddannelse:Folkeskolens afgangsprøve fra Græsted Skole 1980.
Samfundsfaglig-matematisk student fra Helsinge Gymnasium 1983.
Cand.
jur.
fra Københavns Universitet 1992.
Erhvervskarriere:Selvstændig konsulentvirksomhed 1990-1995.
Politisk karriere:Formand for Venstres Ungdom (VU) 1986-1989.
Medlem af byrådet i Græsted-Gilleleje Kommune 1986-1997.
Medlem af Folketinget siden 1994.
Amtsborgmester i Frederiksborg Amt 1998-2001.
Næstformand for Venstre 1998-2009.
Indenrigs- og sundhedsminister 2001-2007.
Finansminister 2007-2009.
Formand for Venstre siden 2009.
Statsminister 5.
april 2009 til 3.
oktober 2011.
Statsminister 28.
juni 2015 - 2019.
Bestyrelsesposter:Bestyrelsesformand for Global Green Growth Institute, GGGI, maj 2012 - efteråret 2014.
Bestyrelsesformand for Løkkefonden.
Privat:Gift med Sólrun Løkke Jákupsdóttir.
Far til tre børn.
/ritzau/Meldingen kommer efter, at organisationsledelsen har brugt weekenden på at holde møde i forretningsudvalget fredag og hovedbestyrelsen lørdag.
Lars Løkke Rasmussen havde selv foreslået at fremrykke landsmødet i Venstre for at få afklaret både partiets politiske linje samt formandsspørgsmålet.
Flere af hans kritikere har dog ønsket et ekstraordinært landsmøde, hvor der kun skulle diskuteres to ting.
Nemlig formands- og næstformandsposten.
Møde i ledelsenVenstres forretningsudvalg mødtes fredag aften klokken 18 for at diskutere den uro, der har præget partiet den seneste tid.
Mødet fortsatte frem til kort før midnat, hvor det blev suspenderet til morgenen efter klokken ni.
Senere i formiddag begyndte så hovedbestyrelsesmødet, der var skemasat til at begynde klokken 10.
Også her skulle den aktuelle politiske situation vendes.
Godt fem kvarter senere efter klokken 10 kom det frem, at Lars Løkke Rasmussen havde forladt hovedbestyrelsesmødet.
Og siden tweetede han altså, at han ikke længere kan være formand for partiet.
FacebookTwitterKopier linkEmner:Lars Løkke Rasmussen (politiker)|Venstre|Twitter|Vejle|Kristian Jensen (politiker)




https://www.dr.dk/nyheder/politik/jens-ringberg-venstre-og-loekke-var-som-et-langvarigt-aegteskab

Krise i VenstreSe temaPolitikJens Ringberg: Venstre og Løkke var som et langvarigt ægteskabLars Løkke Rasmussen tabte slaget om magten i Venstre i aftes, vurderer politisk analytiker.
Af Thomas Klose Jensen31.
aug.
2019 kl.
13.
24Bemærk: artiklen er mere end 30 dage gammelLæs opDet er et langt forløb, der i dag har ført til, at Lars Løkke Rasmussen har besluttet at trække sig som formand for Venstre.
Sådan lyder det fra DR's politiske analytiker Jens Ringberg.
- Lars Løkke Rasmussen og Venstre er et ægteskab, der har holdt i rigtig mange år, har haft mange gode tider, men også har slidt rigtig meget på hinanden, forklarer han.
- Han har som formand gjort meget godt og opnået mange resultater for Venstre, men han har også har slidt rigtig meget på partiet i årenes løb med de sager, der har været omkring ham som person, men også med nogle af de skridt han har taget som formand, og her til sidst, med det meget dårlige forhold, som han har haft til sin næstformand Kristian Jensen.
Venstre Landsmøde Odense, den 17.
maj 2009.
Anders Fogh Rasmussen siger farvel og ny formand for partiet Venstre Lars Løkke Rasmussen tager over.
Løkke var med hele vejenBlå bog: Lars Løkke RasmussenLars Løkke Rasmussen.
55 år, født 15.
maj 1964 i Vejle.
Uddannelse:Folkeskolens afgangsprøve fra Græsted Skole 1980.
Samfundsfaglig-matematisk student fra Helsinge Gymnasium 1983.
Cand.
jur.
fra Københavns Universitet 1992.
Erhvervskarriere:Selvstændig konsulentvirksomhed 1990-1995.
Politisk karriere:Formand for Venstres Ungdom (VU) 1986-1989.
Medlem af byrådet i Græsted-Gilleleje Kommune 1986-1997.
Medlem af Folketinget siden 1994.
Amtsborgmester i Frederiksborg Amt 1998-2001.
Næstformand for Venstre 1998-2009.
Indenrigs- og sundhedsminister 2001-2007.
Finansminister 2007-2009.
Formand for Venstre siden 2009.
Statsminister 5.
april 2009 til 3.
oktober 2011.
Statsminister 28.
juni 2015 - 2019.
Bestyrelsesposter:Bestyrelsesformand for Global Green Growth Institute, GGGI, maj 2012 - efteråret 2014.
Bestyrelsesformand for Løkkefonden.
Privat:Gift med Sólrun Løkke Jákupsdóttir.
Far til tre børn.
/ritzau/Med Lars Løkke Rasmussens beslutning vinker Venstre altså farvel til sin leder.
En leder, der har været en af sit partis mest markante personer igennem lang tid, vurderer Jens Ringberg.
- Det er en mand, der har været statsminister i to perioder, formand for Venstre i ti år, som har været aktiv i Venstre siden 1986, da han blev formand for VU og har været med hele vejen, siger han.
Tabte internt slagsmålLars Løkke Rasmussen har selv forklaret på Twitter, at han ønskede at bevare sin selvrespekt.
Og det kunne han ikke, hvis Venstre-ledelsen besluttede sig for at indkalde til et ekstraordinært landsmøde med ét punkt: nemlig at diskutere formandskabet.
Ifølge Jens Ringberg dækker det over, at Lars Løkke Rasmussen ønskede at fremrykke landsmødet, mens hans kritikere ville have indkaldt til et ekstraordinært et af slagsen.
Et organisatorisk slagsmål, som Lars Løkke Rasmussen tabte til sine kritikere i aftes på et møde i Venstres forretningsudvalg.
- Han ønskede, at der skulle være en politisk diskussion, og så skulle der vedtages en politisk erklæring eller linje, og så kunne man bagefter se på, hvem der skulle stå i spidsen.
Der har baglandet insisteret på, at det ikke var sådan, det skulle foregå; det skulle være et ekstraordinært møde, hvor der kun var tale om valg af formanden og næstformanden.
- Han bruger altså en diskussion om landsmødets karakter som afsæt, men det dækker selvfølgelig over, at Lars Løkke Rasmussen har kunnet mærke et voldsomt pres på sig fra baglandet og fra dele af folketingsgruppen, og derfor altså nu er færdig som formand.
Se øjeblikket, hvor Lars Løkkes afgang bliver annonceret på live-tv her:FacebookTwitterKopier linkEmner:Lars Løkke Rasmussen (politiker)|Venstre|Venstres Ungdom|Parforhold|Kristian Jensen (politiker)




https://www.dr.dk/nyheder/indland/staten-koeber-cirkuselefanter-11-millioner-kroner

IndlandStaten køber cirkuselefanter for 11 millioner kronerFødevareministeren er blevet enig med Cirkus Arena og Cirkus Trapez om at købe fire  cirkuselefanter.
Cirkus Arenas elefanter bliver vasket af Falck i Gilleleje.
Fire cirkuselefanter skal på pension, men opgaven med at finde nyt hjem til de store dyr har taget tid.
Nu køber staten dem for 11 millioner kroner.
Af Sandra Meersohn Meinecke, Kasper Duncan Gram (video) og Reportage: Charlotte Neumann Freisleben og Finn Vest Christensen (foto)31.
aug.
2019 kl.
10.
14 | opdateret 01.
sep.
2019 kl.
07.
15Bemærk: artiklen er mere end 30 dage gammelLæs opFødevareminister Mogens Jensen (S) er blevet enig med Cirkus Arena og Cirkus Trapez om at købe fire pensionerede cirkuselefanter for 11 millioner kroner.
Det oplyser Miljø- og Fødevareministeriet i en pressemeddelelse.
- Vi er kommet frem til en rigtig fornuftig løsning, så elefanterne kan få det bedre.
Vilde dyr hører ikke til i hverken en stald eller en manége, og når Folketinget åbner, vil jeg fremsætte forslag om en ny dyrevelfærdslov, så vi endelig får forbudt vilde dyr i cirkus, siger Mogens Jensen i pressemeddelelsen.
Alle Folketingets partier står bag aftalen.
Elefanterne forbliver foreløbigt, hvor de er, mens Miljø- og Fødevareministeriet finder en god aftager, skriver de.
I halvandet år har de sidste danske cirkuselefanters fremtid været uvis, siden den daværende regering indgik en aftale med Socialdemokratiet og Dansk Folkeparti om at forbyde eksotiske dyr i cirkus.
Ventetiden er blevet kritiseret og tidligere på sommeren slog elefanternes dyrlæge alarm.
Fødevareminister Mogens Jensen vil efter Folketingets åbning i oktober fremsætte et lovforslag om forbud mod vilde dyr i cirkus.
Sidste år indgik regeringen, Dansk Folkeparti og Socialdemokratiet en aftale om at sætte en stopper for vilde dyr i cirkusmanegen.
Cirkus Arena har tre afrikanske elefanter, Lara og Djungla på 31 år og Jenny på 29 år.
Elefantdomptør Rudi Althoff har i fem år passet elefanterne.
Dyreparker og zoologiske haver kan søge om elefanterneMiljø- og Fødevareministeriet vil nu igangsætte en ansøgningsproces, hvor alle interesserede kan ansøge om at overtage elefanter vederlagsfrit fra staten.
Det er dog kun zoologiske haver og andre slags dyreparker, der kan søge, da man skal have lov til at holde elefanter.
Ansøgningerne vil blive evalueret, og elefanterne vil blive overdraget til den aftager, der kan tilbyde det højeste niveau af dyrevelfærd for elefanterne.
Som en del af løsningen vil Dyrenes Beskyttelse hjælpe med at sikre dyrenes velfærd i denne periode, samt etablere et nyt udeområde hos Cirkus Arena, så elefanterne har adgang til det fri i overgangsperioden.
Læs også:Cirkuselefanter får det værre dag for dag: Har været i karantæne i otte månederUd over håndsrækningen fra Dyrenes Beskyttelse har den nye fødevareminister, Mogens Jensen, hævet beløbet for elefanterne fra det tidligere tilbud på syv millioner kroner til 11 millioner kroner.
Pengene skal dække både købet og udgifter i forbindelse med den tid, elefanterne har stået opstaldet hos de to cirkus.
Det har blandt andet trukket ud med en aftale om elefanterne, fordi man ikke har kunnet blive enige om størrelsen på kompensationen til cirkusserne for elefanterne.
Cirkus Arenas direktør, Benny Berdino, har tidligere fortalt, at han mener, at de burde få 20 millioner kroner i kompensation for elefanterne.
Opdateret med video.
FacebookTwitterKopier linkEmner:Benny Berdino (erhvervsleder)|Miljø- og Fødevareministeriet|Mogens Jensen (politiker)|Dyr|Slagelse




https://www.dr.dk/nyheder/kultur/film/sofie-udraabes-som-et-scoop-i-sin-foerste-filmrolle-jeg-frygtede-jeg-ikke-var

Film og serierSofie udråbes som et scoop i sin første filmrolle: 'Jeg frygtede, jeg ikke var den rigtige'Hun troede egentlig ikke, hun skulle lave film.
Men nu debuterer Sofie Torp alligevel på det store lærred - med succes.
© (c) DRAf Sebastian Stokkebo Sørensen31.
aug.
2019 kl.
11.
01Læs op- Fuck.
Hvornår finder de ud af, de har valgt den forkerte til rollen?
Nerverne sad helt uden på tøjet, da skuespilleren Sofie Torp mødte op til optagelserne på sin første spillefilm nogensinde, den biografaktuelle 'Ser du månen, Daniel'.
For ikke alene skulle den 29-årige skuespiller, der primært har gjort sig i teater, indgå i en stor filmproduktion for første gang - hun skulle også portrættere et menneskes virkelige historie.
'Ser du månen, Daniel', der bygger på Puk Damsgårds prisvindende roman af samme navn, er nemlig den sande fortælling om den danske fotograf Daniel Rye, der i 398 dage blev holdt som gidsel af Islamisk Stat i Syrien.
Og det er fortællingen om, hvordan hans familie hjemme i Danmark mod alle odds lykkedes med at indsamle gidseltagernes krav om en løsesum på 15 millioner kroner.
Sofie Torp (øverst til højre) spiller rollen som Daniel Ryes storesøster, Anita.
Jens Jørn Spottag, Christiane Gjellerup Koch og Andrea Heick Gadeberg spiller resten af familien, mens Sara Hjort Ditlevsen spiller kæresten Signe.
Hovedrollen som Daniel Rye spilles af Esben Smed.
Sofie Torp spiller rollen som Daniel Ryes storesøster, Anita Rye, der påtager sig rollen som primus motor i at få indsamlet pengene og få sin bror hjem til Danmark.
- Det er en helterolle, og Anita er jo for fed.
Hendes udvikling er, at hun er en irriterende storesøster.
Men så er det alligevel hende, der redder hele lortet.
Jeg er så glad for, at jeg har fået sådan en rolle – med store følelser og slagkraft, siger Sofie Torp.
Om Sofie Torp29 år.
Født og opvokset i Aarhus, men bor i dag på Frederiksberg.
Uddannet skuespiller fra Den Danske Scenekunstskole i 2016.
Kan lige nu opleves i filmen 'Ser du månen, Daniel' og har tidligere haft mindre roller i tv-serierne 'Greyzone', 'Yes No Maybe', 'Sygeplejeskolen' og 'Lillemand'.
Har tidligere været vært på DR Ramasjang.
Er netop blevet mor til datteren Olga.
Stor respekt for Daniel Rye og hans familieSofie Torp har tidligere haft mindre roller i serier som 'Greyzone', 'Yes No Maybe' og 'Sygeplejeskolen', men hun var alligevel særligt nervøs, da hun troppede op til sin første filmoptagelse en råkold novemberdag sidste år.
- Det er nogle scener, hvor Anita virkelig banker af sted fra begyndelsen.
Og jeg kendte ikke instruktørerne Niels Arden Oplev og Anders W.
Berthelsen, så det var noget af en første dag på kontoret.
Jeg havde alt at bevise, så jeg tænkte bare: 'Kom nu; spil godt, spil godt, spil godt!
'.
Og spille godt gjorde hun åbenbart, for hun modtog ikke megen instruktion den dag.
I stedet gav instruktørerne tommel op og bad om mere af samme skuffe.
- Jeg fik selvfølgelig selvtillid af, at de syntes, jeg spillede godt fra dag ét.
Anders og Niels var sindssygt gode til at skabe et trygt rum omkring optagelserne, siger hun.
Sofie Torp kommer fra Aarhus, men flyttede til København for at studere på Den Danske Scenekunstskole.
Nu bor hun på Frederiksberg og 'kommer nok aldrig fra byen igen', som hun siger.
 DR)Men det var ikke lutter lagkage at indspille filmen.
De virkelige hændelser, som ligger til grund for filmen, og som udspillede sig for kun omkring seks år siden, kastede også en skygge af alvor over produktionen.
- En dag sad vi i frokostpausen og kom til at tale om, at der jo rent faktisk er nogen, der har været igennem det her.
Det gav os en stor respekt for stoffet.
Det er ikke fiktion - Anita er en person, som findes, og jeg er venner med hende på Facebook.
Det var helt vildt mærkeligt at forholde sig til, siger Sofie Torp.
En nøgle at møde den rigtige AnitaInden optagelserne til 'Ser du månen, Daniel' gik i gang, var det vigtigt for Sofie Torp at møde Anita Rye.
Hun ville gerne høre hendes historie ansigt til ansigt for at få en rigtig forståelse af hændelsesforløbet - og for at få en idé om, hvem Anita er som person.
Hvis ikke det var for Anita, tror jeg ikke, han var kommet hjem.
Sofie Torp, skuespillerI begyndelsen var Anita Rye ikke interesseret i at mødes.
Men det lykkedes alligevel at få en aftale i hus, og så tog Sofie Torp til Odense og besøgte Anita Rye på hendes hjemmeadresse.
- Jeg gik med svedige håndflader op og bankede på hendes hoveddør.
Det må være underligt, at en skuespiller skal ind at portrættere noget så sindssygt, man har været igennem.
Hvad nu hvis hun ikke syntes, det var mig, der skulle spille hende?
Men heldigvis gik mødet godt, og undervejs fornemmede Sofie Torp, at Anita Rye sænkede skuldrene.
Mødet skulle da også vise sig at blive en god investering.
- Det var en nøgle for mig at møde Anita.
For eksempel er der en scene, hvor hele familien ser et billede af Daniel, udmarvet og ved siden af et henrettet gidsel.
De andre karakterer begynder at græde, men det tror jeg ikke, Anita gjorde.
Jeg tror, Anita blev chokeret – og så gik hun i gang med at finde de penge.
Så sådan spillede jeg karakteren.
Sagen om Daniel RyeI 2013 rejste Daniel Rye til Syrien for at fotodokumentere, hvordan civilbefolkningen levede under krigen.
Her blev han dog hurtigt taget som gidsel af Islamisk Stat, som forlangte 15 millioner kroner i løsesum.
Det lykkedes Daniel Ryes familie at indsamle pengene igennem særligt gymnastikmiljøet.
Efter at have siddet som gidsel i 398 dage blev Daniel Rye i juni 2014 løsladt og genforenet med sin familie.
I dag bor han i Odense.
Han lever af at holde foredrag om sine oplevelser i Syrien og betaler stadig af på en milliongæld fra løsesummen.
I filmen ser man, hvordan Anita tager teten til den pengeindsamling, som skal betale gidslernes løsesum og dermed frigive Daniel.
Det er hende, der får ideen til at samle penge ind via gymnastikmiljøet, som Daniel har en tilknytning til.
Og det er hende, der bliver ved, også når det ser sort ud.
Så var Daniel egentlig kommet hjem, hvis ikke det var for Anita?
Det spørgsmål stillede Sofie Torp hende under deres møde.
- Den rigtige Anita er enormt ydmyg og sagde, at man ikke kan gøre det op på den måde.
Så hun vil nok ikke selv sige, at det er hendes fortjeneste, at Daniel er kommet hjem.
Og jeg tror ikke, hun har fået ret meget credit for det.
- Men personligt tror jeg ikke, han var kommet hjem, hvis ikke det var for hende.
Selvfølgelig har familien også arbejdet hårdt for det, og der er blevet løftet i flok.
Men hvis ikke det var for Anita, tror jeg ikke, han var kommet hjem.
Sofie Torp var ikke den eneste debutant på settet.
Selvom Anders W.
Berthelsen (i midten) efterhånden er en garvet skuespiller, debuterer han som co-instruktør på 'Ser du månen, Daniel'.
Han har instrueret filmen sammen med Niels Arden Oplev (th.
) Troede slet ikke, hun skulle lave filmMed rollen som Anita står Sofie Torp lige nu midt i sit store, folkelige gennembrud.
Flere anmeldere fremhæver Sofie Torps præstation i 'Ser du månen, Daniel' og mener, at hun er 'et scoop', og at hun 'virkelig brænder igennem', og samtidig kan Sofie se sit ansigt på store plakater og bannere overalt i gadebilledet og på nettet.
Men egentlig troede Sofie Torp slet ikke, hun kunne finde ud af at lave film.
I løbet af sin uddannelse på Den Danske Scenekunstskole fortalte hun igen og igen sig selv, at hun ikke kunne blive filmskuespiller.
At hendes mimik var for ekspressiv og hendes armbevægelser for store.
Hun blev bekræftet af en af sine undervisere, som sagde 'du er sådan en rigtig teaterpige'.
Men efter at at have færdiggjort uddannelsen som skuespiller medvirkede hun i et par små filmproduktioner, hvor hun straks fik smag for at være foran kameraet.
- Det er ret teknisk og nørdet at lave film, og jeg kan vildt godt lide det.
Min indre nørd blev vækket, da jeg trådte ind på et filmset.
Sofie Torp fik afslag på sine ansøgninger til skuespilleruddannelser- ne i både Aarhus, Odense og København to år i træk.
Først tredje år strøg hun ind på Den Danske Scenekunstskole.
 DR)Allerede næste år kan hun igen opleves på det store lærred, når hun spiller over for blandt andre Sidse Babett Knudsen og Joachim Fjelstrup i filmen 'Kød & Blod', og Sofie Torp håber da også på, at hun kommer til at lave endnu flere film fremover.
Men før hun kaster sig over nye filmroller, skal hun mestre en endnu vigtigere rolle på hjemmefronten – rollen som mor.
For kun en måneds tid siden fødte hun nemlig datteren Olga.
Ifølge Sofie Torp hersker der i filmkredse en fortælling om, at det som kvindelig skuespiller er ødelæggende for karrieren at få børn.
Men det bekymrer hun sig ikke om.
- Det kan ikke passe, at man ikke kan være skuespiller og mor.
Det er klart, det er udfordrende.
Men selvfølgelig kan man få det til at fungere.
Sofie Torp har ikke bevidst tilrettelagt det, men Olga er kommet til verden på et perfekt tidspunkt rent strategisk.
'Ser du månen, Daniel' har fået premiere, og 'Kød & Blod' er allerede i kassen:- Så jeg har ligesom noget, som arbejder for mig, siger Sofie Torp og tilføjer med et grin:- Nu kan jeg sidde og amme i lejligheden uden at blive glemt.
Læs også:Et grumt og følelsesladet mareridt: Anmelder rørt over ny film om dansk gidseldramaSofie Torp håber, hun kan få flere filmroller i fremtiden.
 DR)FacebookTwitterKopier linkEmner:Islamisk Stat|Niels Arden Oplev (filminstruktør)|Sidse Babett Knudsen (skuespiller)|Teater|Odense




https://www.dr.dk/nyheder/udland/se-billederne-politi-og-demonstranter-stoeder-sammen-i-hongkong-med-vandkanoner

Protester i HongkongSe temaUdlandSe billederne: Politi og demonstranter støder sammen i Hongkong med vandkanoner, tåregas, brosten og paraplyerFor 13.
weekend i træk er der store demonstrationer i Hongkong.
Af Malthe Sommerand31.
aug.
2019 kl.
13.
20Bemærk: artiklen er mere end 30 dage gammelLæs opTusinder af demonstranter marcherer gennem det centrale Hongkong og trodser et politiforbud, der havde forbudt dagens demonstrationer.
Politiet bruger tåregas og vandkanoner til at sprede folkemasserne, der har tændt ild flere steder og kaster med brosten.
DR Nyheders Asienkorrespondent Phillip Khokhar er for tiden i Hongkong.
Efter flere anholdelser af demonstranter i går kaldte han myndighederne i Hongkong for desperate:- (De, red.
) forsøger at skræmme demonstranter for at gå på gaden.
Urolighederne i bystaten begyndte med en omstridt udleveringslov.
Den kan du blive klogere på her.
Demonstranter har omformet det kinesiske flag, så det ligner et hagekors.
Det bliver kaldt et "Chinazi"-flag.
1 / 13En demonstrant tilses af læger efter sammenstød med politiet.
2 / 13En betjent affyrer tåregas mod demonstranterne.
3 / 13Politiet affyrer tåregas mod demonstranterne i det centrale Hongkong.
4 / 13Nogle demonstranter tager en pause fra dagens demonstrantion.
Ved siden af dem står med graffiti: "Hvem tager du fat i, når politiet myrder?
" 5 / 13Et objekt, der ligner en brosten, bliver kastet af en demonstrant.
6 / 13En vandkanon bliver affyret mod demonstranterne.
7 / 13Dette billede er fra tidligere på dagen, hvor demonstrationen - selvom den var blevet gjort ulovlig - forløb mere roligt.
8 / 13"Det er nu eller aldrig.
" 9 / 13Demonstranter har forskanset sig midt på en større gade i det centrale Hongkong.
10 / 13Med vandkanoner forsøger politiet at holde demonstranter tilbage.
11 / 13Dette billede af en gammel mand, der knæler foran kampklædte betjente, blev offentliggjort allerede tidligt om morgenen.
Betjente har dagen igennem ventet i sidegaderne omkring dagens, ulovlige demonstration.
12 / 13I dag er det femårsdagen for Paraplybevægelsen.
En bevægelse, der kæmpede for, at Hongkong selv kunne vælge regeringsleder.
Så det er ikke kun pga.
vejret, at demonstranter har paraplyer med.
13 / 13FacebookTwitterKopier linkEmner:Hong Kong|Demonstrationer




https://www.dr.dk/nyheder/udland/en-iransk-raket-er-eksploderet-har-trump-delt-muligt-spionfoto

UdlandEn iransk raket er eksploderet: Har Trump delt muligt spionfoto?
Et billede af en brændende raketaffyringsrampe i Iran går verden rundt.
Dette billede er blevet gjort tilgængelig for pressen af Satellite image ©2019 Maxar Technologies den 30.
august.
Billedet viser, at det brænder på en raket-affyringsbase i Iran.
Af Malthe Sommerand31.
aug.
2019 kl.
10.
53Bemærk: artiklen er mere end 30 dage gammelLæs opEt foto, som den amerikanske præsident Donald Trump har delt på Twitter, viser angiveligt et raketaffyringscenter i det nordlige Iran, hvorfra en opsendelse af en satellit torsdag gik helt galt.
På billedet ses kommentarer skrevet i små talebobler, der peger på beskadigede køretøjer og affyringsrampen.
Trump skriver i tweetet, at USA ikke var indblandet i den "katastrofale ulykke under de afsluttende forberedelser til opsendelse" af en satellit.
Trump nævner også navnet på det sted i Iran, hvor hændelsen fandt sted.
- Jeg ønsker Iran alt det bedste og held og lykke med at finde ud af, hvad der skete, skriver Trump videre.
En amerikansk spionsatellit?
Andre satellitbilleder af stedet viser rigtigt nok, at der er brand, men slet ikke med de samme detaljer, som præsidentens billede.
Patrick Eddington, der tidligere har analyseret satellitbilleder for efterretningstjenesten CIA, vurderer overfor Reuters, at der er tale om et foto fra en amerikansk spionsatellit.
Og den slags billeder er ikke tiltænkt hverken offentligheden i USA eller andre steder, understreger han.
- Hvis præsidenten har tweetet et billede, der er stemplet som fortroligt, så er det uden tvivl en nyhed, som vil glæde vores modstandere, siger Patrick Eddington, som nu har en forskerstilling hos tænketanken Cato Institute.
Læs også:Trump storroser Macron for Iran-diplomati under G7-topmødeBilledet, som præsidenten har delt, skulle ifølge det amerikanske forsvarsministerium have været vedlagt en efterretningsbriefing, som Trump fik fredag.
Det fortæller tv-stationen CNBC.
'Temmeligt vanvittigt'DR Nyheder har bedt forsvarsekspert og lektor ved Institut for Strategi på Forsvarsakademiet, Peter Viggo Jakobsen, vurdere, hvad der er op og ned i sagen:- Det er ikke mærkeligt, hvis Iran tester raketter og affyringsramper.
Og det er i grunden heller ikke mærkeligt, at USA har billeder af det.
Amerikanerne har droner (og satellitter, red.
), der overvåger dele af landet.
Men det lyder vildt, at Trump skulle have delt de efterretninger, men så igen er det ikke første gang, han har gjort noget vildt, siger han.
Læs også:USA: 'De her billeder viser, at Iran står bag olietanker-angreb'Peter Viggo Jakobsen understreger, at USA og dets allierede har store udfordringer med iranerne for eksempel omkring situationen i Hormuz-strædet, hvor en amerikansk drone blev skudt ned, og to olietankere blev angrebet.
Den manglende atomaftaleUSA har tidligere advaret Iran mod affyring af raketter.
Amerikanerne er nervøse for, at teknologien, som kan bringe satellitter i kredsløb, også kan gøre Iran i stand til at udvikle ballistiske missiler, som kan bære atomsprænghoveder.
Donald Trump har også været arg modstander af atomaftalen mellem iranerne og en række vestlige stormagter.
En aftale, som USA udtrådte af, umiddelbart efter Trump var blevet taget i ed som præsident.
Så på den baggrund er det ikke så underligt, at Trump får efterretninger om iranske missilaffyringer.
Men det er om ikke andet usædvanligt, at han deler disse efterretninger på Twitter.
Selv siger præsidenten om fotoet, som alverdens medier nu taler om:- Vi havde et foto.
Jeg sendte det ud, og det er jeg fuldstændig i min ret til at gøre, siger han foran Det Hvide Hus ifølge Reuters.
Styret i Teheran har afvist en amerikansk påstand om, at satellitprogrammet er et dække for udvikling af ballistiske missiler.
Atomaftalen med Iran•Atomaftalen med Iran blev indgået i sommeren 2015 med USA, Rusland, Kina, Storbritannien og Frankrig, samt EU og Tyskland.
•Formålet med aftalen var at forlænge den tid, det ville tage Iran at udvikle en atombombe.
På daværende tidspunkt var landet blot to til tre måneder fra at have et fuldt udviklet atomvåben.
•Følger Iran atom-aftalen i 10 år, vil det ifølge forskere tage dem 12 måneder at bygge en atombombe.
•Aftalen betød, at Iran skulle afvikle sit atomprogram i bytte for, at omverdenen løftede de omfattende sanktioner, der var mod landet.
•Som følge af aftalen skulle Iran blandt andet reducere antallet af aktive centrifuger, der kan berige uran, fra 19.
000 til 6.
104.
•Iran skulle også reducere sine lagre af beriget uran fra 10.
000 kilo til 300 kilo.
•Iran forpligtede sig samtidig til at lade FN foretage inspektioner af de iranske atomanlæg, herunder også militære atomanlæg, med 24 dages varsel.
•Et anlæg blev som følge af aftalen omlagt til et forskningscenter.
•Aftalen lagde også restriktioner på salg af atomteknologi med fredelige formål til Iran frem mod 2025, ligesom også våbenembargoen mod Iran skulle opretholdes i fem år frem.
FacebookTwitterKopier linkEmner:Donald Trump (politiker)|Iran|USA|Twitter|Militærudstyr




https://www.dr.dk/nyheder/regionale/trekanten/i-vejle-har-de-sorteret-i-30-aar-nu-skal-resten-af-landet-med

TrekantområdetI Vejle har de sorteret i 30 år - nu skal resten af landet medMadaffald i grøn pose - resten i den sorte.
Nu skal hele landet til at sortere ved køkkenvaskenDer er jubilæum med affaldssortering i Vejle.
Det er 30 år siden, kommunen begyndte med grønne og sorte poser - og tilhørende klistermærker til køkkenlågen.
(© dr)Af Tanja Pinderup Hessner, Søren Rahbek og Peter Frandsen Siggaard31.
aug.
2019 kl.
08.
50Bemærk: artiklen er mere end 30 dage gammelLæs opDet er 30 år siden, at vejlenserne som de første herhjemme begyndte at sortere affaldet ved køkkenvasken.
Fra næste år vil der være endnu flere kommuner, der beder borgerne om mere plads i køkkenskabet.
Der bliver den nye nationale affaldsplan vedtaget, og det betyder nye mål for, hvor meget af vores affald der skal genanvendes.
I Vejle var det pladsmangel, der for 30 år siden fik kommunen til at udstyre borgerne med et nyt affaldsstativ, grønne og sorte poser samt en kasse til 'problemaffald'.
- Det var en revolution, siger Vejles tidligere SF-borgmester Flemming Christensen, der også sad i byrådet, da ordningen blev indført.
Svend Auken kunne ikke se idéen- Der var også politisk modstand imod det.
Blandet andet Svend Auken, som danskerne ellers kender mest for at være miljøforkæmper.
Han syntes, at det var åndsvagt, husker Flemming Christensen.
I 1989 var der mere fokus på at brænde affaldet, så der kunne komme strøm og varme ud af det, mens genbrug ikke stod så højt på dagsordenen.
Men i Vejle holdt politikerne fast på, at sortering var vejen frem.
I mange tilfælde lærte børnene deres forældre at sortereFlemming Christensen (SF), tidl.
byrådsmedlem og borgmester, Vejle- Det viste sig at være en rigtig profeti, og det at genbruge ting er, for langt de fleste mennesker i dag, en selvfølge, siger Flemming Christensen.
Børn var nøglen til succesHan mener, at det i høj grad var kommunens børn, der gjorde, at affaldssorteringen blev en succes.
- I mange tilfælde lærte børnene deres forældre at sortere.
Børnene blev optaget af det, og syntes, at det var lidt spændende.
Så de ydede en pædagogisk indsats over for de forældre, der syntes, at det var noget pjat, fortæller Flemming Christensen.
Tv-Avisen var på besøg i Vejle, en måneds tid efter at systemet var blevet indført, og her fortalte en unavngiven husmor, at det havde været lidt vanskeligt i begyndelsen, men at det egentlig ikke var så svært at skille grønt fra sort affald.
I de første mange år blev de grønne og sorte poser puttet i den samme skraldespand og derefter sorteret.
I 2016 skrottede Vejle Kommune det nedslidte sorteringsanlæg og gav borgerne todelte skraldespande, så de grønne og de sorte poser nu kommer i hver deres rum.
Nye spande gav kæmpe-boostUdskiftningen af spandene og det øgede fokus på sortering betød, at mængden af grønt organisk affald med et slag blev mere end fordoblet fra 3.
000 til mere end 6.
000 ton årligt, og i 2018 blev der samlet næsten 8.
700 ton organisk affald sammen.
- Det gik helt fantastisk.
Allerede efter en måned steg samtlige mængder - undtaget restaffald til forbrænding, siger Yvonne Thagaard Andersen, der er leder af AffaldGenbrug i Vejle Kommune.
Vi lukker kæden og kører på borgernes skrald, så det erstatter 950.
000 liter diesel.
Yvonne Thagaard Andersen, leder AffaldGenbrug Vejle KommuneI de første år blev det grønne affald komposteret, men nu bliver det omdannet til biogas, som skraldebilerne kører på.
- Vi lukker kæden og kører på borgernes skrald, så det erstatter 950.
000 liter diesel, siger hun.
Droppet i AarhusSystemet med de grønne og sorte poser vakte opsigt i andre kommuner, og Aarhus Kommune kopierede det, men her blev det aldrig en succes, og kommunen måtte droppe det igen.
Det forklarede den daværende rådmand, Peter Thyssen, i 19Direkte i marts 2004.
Vejles nabokommune Hedensted er en af de kommuner, der ikke rigtigt er kommet i gang med sortering i hjemmene.
For et par uger siden tog politikerne så handsken op og begyndte at snakke affaldsplan, så den kan være klar, når der kommer en ny national plan for affald til næste år.
Flere kommuner skal med- Vi har ventet på nogle udmeldinger fra staten, siger formanden for Teknisk Udvalg i Hedensted, Lene Tingleff (V).
Men nu skal det være.
Målet er, at halvdelen af husholdningsaffaldet i Hedensted Kommune skal genanvendes.
Derfor er det planen, at der skal indføres en ordning, så borgerne får afhentet deres organiske affald.
Men selv om Hedensted er 30 år efter Vejle, så ser det altså ikke så skidt ud, mener udvalgsformanden, der peger på, at 43 procent af husholdningernes affald i dag bliver genanvendt.
- Fordi vi ikke har to, tre eller endnu flere spande ved døren, så betyder det ikke, at vi ikke gør noget.
Og jeg synes, at det en rimelig høj genanvendelsesprocent, når vi kun har en spand ved døren, siger hun.
Kommunen har i mange år kørt med en vægtbaseret ordning, og det mener hun har haft en opdragende effekt, så borgerne tænker over, hvad der ender i skraldespanden.
FacebookTwitterKopier linkEmner:Flemming Christensen (politiker)|Svend Auken (politiker)|Vejle|Affald|Vejle Kommune




https://www.dr.dk/nyheder/udland/turismen-paa-faeroeerne-boomer-faar-med-kamera-har-sat-oeerne-paa-verdenskortet

UdlandTurismen på Færøerne boomer: Får med kamera har sat øerne på verdenskortetMange flere besøger Færøerne, men der er langt igen i forhold eksempelvis Bornholm.
Af Sean Coogan, Nicolai Styrishave og Kasper Duncan Gram (video)31.
aug.
2019 kl.
13.
58Bemærk: artiklen er mere end 30 dage gammelLæs opNår færingerne i dag går til valg, er det i et land med vokseværk.
Befolkningstallet er rekordhøjt, og flere år med et økonomisk opsving har betydet, at BNP'en pr.
indbygger på Færøerne i 2017 var højere end i Danmark.
Også turismen oplever i disse år et boom, hvor man har haft stigende succes med at lokke turister til de mørkegrønne, vindblæste øer i Atlanterhavet.
Siden 2011 er omsætningen fra turisme steget med 90 procent på Færøerne, lyder det fra øernes turistråd, Visit Færøerne.
Nationalbanken kunne ligeledes sidste år konstatere, at det stigende antal turister har været med til at øge beskæftigelsen inden for hotel- og restaurationsbranchen med hele 35 procent siden begyndelsen af 2017.
Der er dog stadig et langt stykke op i forhold til de andre nordiske øer.
Sheep View tog keglerDe seneste års boom i turismen til Færøerne er ikke kommet af sig selv.
Mens mange lande automatisk står på manges ønskeliste, har mange nok lidt større problemer med at placere øerne på verdenskortetDen første udfordring har derfor været at gøre verden opmærksom på, at Færøerne eksisterer.
Det kan man argumentere for, at Færøernes turistråd har haft succes med.
Her kan direktøren, Guðrið Højgaard, i flæng nævne magasinet Vogue, New York Times, BBC og spanske El Pais som nogle af medierne, der har besøgt Færøerne i de seneste år.
I 2012 vendte hun tilbage til Færøerne efter 20 år i udlandet og stod for at relancere turismeindsatsen med en ny strategi.
Med en dobbelt så stor bevilling i hånden handlede det nu om at fordoble turismen inden udgangen af 2020, og med en vækst på omkring 10 procent om året er de godt på vej mod det mål.
I mellemtiden er omkring 80 internationale priser regnet ned over turistrådet.
Det skyldes en række kampagner, der har skabt stor omtale af de vindblæste øer - herunder "Sheep View".
Tilbage i 2016 havde Google endnu ikke lanceret Street View på Færøerne.
Det fik en gruppe færinger og Visit Færøerne til at indføre "Sheep View", der gik ud på at sende får med solceller og kameraer ud på øerne for at filme 360 graders videoer og sende GPS-data med billeder til Google.
- Vi spillede på det her med, at Færøerne er så ukendte, at man ikke engang er med på Google, som er synonym med verdenskortet i dag, siger hun.
Sheep View fik omtale i pressen verden over.
- Det var vores første udspil i forhold til at komme på verdenskortet, fortæller Guðrið Højgaard.
Efterfølgende sendte Google et af deres kameraer til Færøerne, men det færøske sprog fortsatte med ikke at være en del af Googles oversættelsesprogram, Translate.
I stedet lancerede Højgaards team "Faroe Islands Translate", hvor lokale frivillige leverede oversættelser til brugerne - nærmest i realtid - ved at sende videooversættelser tilbage til brugerne.
Årets kampagne "Closed for maintainance", hvor 100 frivillige turister skulle bruge en weekend på at vedligeholde nogle af Færøernes mest besøgte naturområder - har også skaffet international medieomtale.
100 frivillige fra 27 lande brugte i april en weekend på at vedligeholde og forbedre de mange populære naturområder.
 Færøerne er kendt for sin smukke natur, men hvis de mange populære områder skal kunne holde til alle turisterne, kræver det en del vedligeholdelse.
 Danske Lasse Mortensen (til venstre) var blandt de frivillige.
Her hjælper han med at lave en grussti på bjerget Klakkur, som mange turister besøger.
1 / 3100 frivillige fra 27 lande brugte i april en weekend på at vedligeholde og forbedre de mange populære naturområder.
1 / 3Færøerne er kendt for sin smukke natur, men hvis de mange populære områder skal kunne holde til alle turisterne, kræver det en del vedligeholdelse.
2 / 3Danske Lasse Mortensen (til venstre) var blandt de frivillige.
Her hjælper han med at lave en grussti på bjerget Klakkur, som mange turister besøger.
3 / 3- Det ramte virkelig en trend i tiden, siger direktøren, der peger på, at man efter to døgn fik 3.
500 ansøgninger til de 100 pladser.
Stadig lang vej opMen trods de seneste års turistboom på Færøerne er der altså et godt stykke op til andre nordiske øer.
Sidste år besøgte 110.
000 turister Færøerne.
Det tilsvarende tal for Bornholm er over 600.
000, mens Island har over to millioner besøgende.
Men det er ikke noget, man stræber efter, lyder meldingen fra Guðrið Højgaard.
- Vores mål er ikke at få så mange gæster som muligt.
Det handler i stedet om at få så mange af de 'rigtige' gæster som muligt, siger hun og peger på, at man langt hellere vil have overnattende turister end cruisegæster på besøg.
Samson Højgaard (bagerst) kan glæde sig over den stigende turisme.
Han står nemlig for bådture på øen.
 Da DR Nyheder møder ham, har han Thomas Ordahl og Naila Ruechel med på fisketur.
De bor til daglig i New York.
 De har blandt andet valgt destinationen på grund af den fotogene natur.
1 / 3Samson Højgaard (bagerst) kan glæde sig over den stigende turisme.
Han står nemlig for bådture på øen.
1 / 3Da DR Nyheder møder ham, har han Thomas Ordahl og Naila Ruechel med på fisketur.
De bor til daglig i New York.
2 / 3De har blandt andet valgt destinationen på grund af den fotogene natur.
3 / 3Sidste år var lidt over halvdelen af turisterne på Færøerne overnattende gæster, og modsat cruisegæsterne bruger de penge på hotel, forplejning og billeje, hvilket kan komme de lokale til gode.
Læs også:Lasse blev udvalgt til et særligt ophold: 'En god måde at møde folk fra hele verden'Det er dog allerede en vis utilfredshed med dele af turismen, fortæller direktøren.
Eksempelvis vil nogle bønder have betaling for, at folk vandrer rundt eller slår telt op på deres fjelde, mens andre ønsker mindre turisme i de små bygder.
Det har ført til en diskussion på Færøerne, som også har været en del af valgkampen omkring adgang til den færøske natur, siger Guðrið Højgaard.
For direktøren er det næste mål, at turistomsætningen rammer 1,5 milliarder kroner i 2025.
Sidste år var den på 731 millioner.
I mellemtiden er det vigtigt at holde sig et skridt foran de udfordringer, som turisme kan give, siger direktøren.
- Vi vil gerne være med til at styre turismen, så det ikke bliver som så mange andre steder, hvor det er blevet turismen, der styrer lokalområdet.
FacebookTwitterKopier linkEmner:Færøerne|Turisme|Google|Bornholm|Danmarks Nationalbank




https://www.dr.dk/sporten/oevrig/jernmand-traenede-25-timer-om-ugen-i-halvandet-aar-men-maatte-give-fortabt-ved-vm-i

Øvrig sportJernmand trænede 25 timer om ugen i halvandet år, men måtte give fortabt ved VM i dobbelt ironmanMichael Plahn valgte at stoppe, da han fredag og lørdag deltog i Double Ultra Triatlon.
Michael Plahn har tidligere gennemført Double Ultra Triatlon.
31.
aug.
2019 kl.
08.
34Bemærk: artiklen er mere end 30 dage gammelLæs opDet blev ikke til VM-guld for danske Michael Plahn, der fredag stillede til start i Double Ultra Triatlon, som er verdensmesterskabet i dobbelt ironman.
Erkendelsen er svær at sluge og alligevel nem.
Michael Plahn, triatletDen danske jernmand udgik, da han selv valgte at stoppe undervejs på den 360 kilometer lange cykelrute.
- Med en drøm og et mål om at blive verdensmester kunne jeg efter få timer se, at det løb for længst var kørt.
Læs også:Spiste kage og var deprimeret: Nu jagter dansker VM-guld i dobbelt-Ironman- Erkendelsen er svær at sluge og alligevel nem.
At gennemføre gjorde jeg sidst, men min ambition var hele tiden at gøre mere end det, skriver Plahn på sin facebookprofil.
Ny verdensrekordPolske Robert Karas vandt i overbevisende stil i tiden 18 timer, 44 minutter og 38 sekunder, hvilket er ny verdensrekord.
Michael Plahn har i det seneste cirka halvandet år op til Double Ultra Triatlon trænet 25 til 30 timer ugentlig ved siden af et fuldtidsjob.
VM i dobbelt ironman blev skudt i gang fredag klokken 10 i Panevezys i Litauen.
Undervejs skal deltagerne tilbagelægge 7,6 kilometers svømning, 360 kilometers cykling og 84,4 kilometer løb.
Ud over Michael Plahn deltager danske Jesper Madsen og Kim Mouritsen også.
De er lørdag morgen endnu ikke kommet i mål.
/ritzau/FacebookTwitterKopier linkEmner:Triathlon|Facebook|Litauen




https://www.dr.dk/nyheder/indland/studenterhuen-maa-kapitulere-faar-nu-hjaelp-af-nyt-praktikforloeb

IndlandStudenterhuen må kapitulere: Får nu hjælp af nyt praktikforløb    I Randers er studerende frivilligt i gang med praktik til studiet som automationsteknolog.
Studiet til automationsteknolog varer to år, hvor de kan forvente at ramme en løn et stykke over de 30.
000 kroner om måneden i gennemsnit, når de kommer ud på den anden side.
Af Mickey Kruse31.
aug.
2019 kl.
08.
00 | opdateret 03.
sep.
2019 kl.
09.
50Bemærk: artiklen er mere end 30 dage gammelLæs opDe har studenterhuen på hovedet, men de har ikke nødvendigvis hænderne skruet rigtigt på.
Endnu.
Landets erhvervsakademiuddannelser har oplevet et stort frafald på teknologiuddannelserne, særligt af unge med en studentereksamen.
Derfor tilbyder blandt andet Erhvervsakademiet i Randers kommende studerende på uddannelsen som automationsteknolog, der for eksempel laver styresystemer til robotter og maskiner, en måneds studieforberedende praktik.
Praktikken skal gøre de boglige hoveder klar til studiestart.
- Uanset hvor kloge og dygtige de studerende med gymnasial baggrund er, så vil det være sværere for dem at forstå hardwaren, hvis de ikke også har praktisk erfaring, siger underviser og koordinator på studiet, Lars Dam.
Her tilbydes sommerpraktik inden studiestart for teknologuddannelserneErhvervsakademi Dania i Randers og Hedensted (Hedensted tilbyder kun automationsteknolog)UC Nordjylland i AalborgErhvervsakademi i Aarhus i samarbejde med Aarhus Maskinmesterskole (tilbyder kun automationsteknolog)UCL Erhvervsakademi og Professionshøjskole i Odense og i Fredericia (Fredericia tilbyder kun automationsteknolog)Københavns ErhvervsakademiDriftsteknolog-offshore tilbydes hosErhvervsakademi Sydvest i Esbjerg "Vi lærer en forfærdelig masse"Det treårige forsøg med praktik er tænkt primært som en hjælp til studerende med en studenterhue på CV’et.
Hos denne gruppe har frafaldet været markant større end hos elever med en praktisk baggrund som for eksempel elektriker.
Når man ser det både på papir og i praksis, giver det en helt anden forståelse.
Det er altså den her komponent, som vi sidder og tegner.
Anders Bonde Mikkelsen, studerende.
Anders Bonde Mikkelsen er student og bruger frivilligt sommerferien på skolebænken, hvor han blandt andet lærer det tekniske omkring kodning af en port i en vaskehal.
- Når man ser det både på papir og i praksis, giver det en helt anden forståelse.
Det er altså den her komponent, som vi sidder og tegner, siger den kommende automationsteknologstuderende Anders Bonde Mikkelsen.
Anders Bonde Mikkelsen har valgt det ekstra praktikforløb, fordi han er sikker på, at praktikken med den praktiske erfaring giver et forspring.
Også medstuderende Max Høegh-Pedersen, der lige har fået ros for sin kodning af porten, er begejstret for tiltaget.
- Det er gået over al forventning, jeg synes godt nok, at vi lærer en forfærdelig masse ting.
Rektor med ambitioner   Skolens rektor, Anders Graae Rasmussen, har været ærgerlig over det store frafald på uddannelsen og har store håb til det nye praktikforløb.
Det er nemlig de studerende, der er faldt fra tidligere, der har inspireret til sommerpraktikken.
- Når vi holder exitsamtaler, så siger særligt den gruppe med studentereksamen, at de så at sige mangler grebet om skruetrækkeren, som elektrikeren jo har, når de kommer ind til den her uddannelse, siger Anders Graae Rasmussen.
Målet for fremtiden på teknologuddannelserne er klar på Erhvervsakademiet i Randers, for efterspørgslen er rigtig stor efter automationsteknologer.
- Vores ambition er at uddanne flere på de tekniske uddannelser, fordi der er brug for dem.
Forsøget, det blev iværksat af tidligere uddannelses- og forskningsminister Tommy Ahlers (V), omfatter de tre tekniske erhvervsakademiuddannelser - automationsteknologi, driftsteknologi og energiteknologi.
FacebookTwitterKopier linkEmner:Tommy Ahlers (politiker)|Uddannelse|Venstre|Randers|Gymnasiale uddannelser




https://www.dr.dk/nyheder/udland/dorian-er-vokset-til-en-ekstremt-farlig-kategori-4-orkan

UdlandDorian er vokset til en ekstremt farlig kategori 4-orkanOrkanen Dorian betegnes af myndighederne som ekstremt farlig og ventes at ramme Florida mandag eller tirsdag.
Orkanen Dorian er på vej mod Floridas kyst.
Den har de seneste timer har taget til i styrke, og er nu en kategori 4-orkan, som er det næsthøjeste niveau for orkaner.
Sandra Meersohn Meinecke, Kasper Duncan Gram (video) og /ritzau/31.
aug.
2019 kl.
06.
56Bemærk: artiklen er mere end 30 dage gammelLæs opOrkanen Dorian har taget til i styrke de seneste timer og er nu blevet til en "ekstremt farlig" kategori 4-orkan.
Det oplyser USA's Nationale Orkancenter (NHC), der ligger i Miami, Florida, fredag aften amerikansk tid.
Kategori 4 er det næsthøjeste niveau for orkaner.
Ifølge NHC vil orkanen Dorian komme buldrende med vindstød med en styrke på 215 kilometer i timen.
Orkanen ventes at ramme Florida sent mandag eller tidligt tirsdag lokal tid.
Inden da kan den vokse yderligere i styrke og blive den kraftigste orkan, delstaten har oplevet i næsten 30 år.
Læs også:Derfor er det sæson for tropiske orkaner lige nuDet er på forhånd ventet, at den vil skabe store ødelæggelser.
Floridas guvernør, Ron DeSantis, har erklæret en undtagelsestilstand i hele staten.
Også nabostaten i nord Georgia har erklæret undtagelsestilstand.
Borgerne i Florida forbereder sigDet har fået beboerne til at forberede sig på orkanen, blandt andet ved at købe vand, mad og medicin ind i store mængder, det skriver BBC.
Det sker på opfordring fra delstatens guvernør, Ron DeSantis, som i en pressemeddelelse onsdag skrev, at man kan stille 1,8 millioner måltider og mere end tre millioner liter vand til rådighed til nødlidende.
- Det er vigtigt, at alle borgere i Florida holder nøje øje med stormen.
Alle i Florida bør have forsyninger til syv dage inklusive mad, vand og medicin.
De bør have en plan i tilfælde af en katastrofe, skrev guvernøren videre.
Rammer Bahamas søndagDorian ventes at ramme den caribiske østat Bahamas søndag.
Fredag beordrer premierminister Hubert Minnis indbyggere i den "meget voldsomme og potentielt livstruende orkans" bane til at evakuere.
Det skriver nyhedsbureauet AFP.
Ifølge NHC skal det nordlige Bahamas forberede sig på, at vandstanden i nogle områder kan stige op til 4,5 meter over det normale tidevandsniveau.
- Stigningen vil være ledsaget af store og ødelæggende bølger, oplyser NHC.
På et pressemøde siger premierminister Hubert Minnis, at de, der nægter at lade sig evakuere, udsætter sig selv for "stor fare".
- Sæt ikke dit liv eller dine kæres liv på spil unødigt, siger han.
Floridas guvernør er afventende med at beordre en evakuering af delstatens indbyggere.
- Hvis man evakuerer for tidligt, risikerer man at evakuere folk til områder, som kan blive ramt, fordi orkanen ændrer kurs, siger guvernør Ron DeSantis.
Fredag siger præsident Donald Trump, at der højst sandsynligt vil blive truffet beslutning om en eventuel evakuering i Florida søndag.
FacebookTwitterKopier linkEmner:Donald Trump (politiker)|Florida|Orkaner|Bahamas|BBC




https://www.dr.dk/sporten/basketball/basketkvinder-kaemper-om-em-guld-i-ny-disciplin-paa-skrabet-budget

BasketballBasketkvinder kæmper om EM-guld i ny disciplin på skrabet budgetVed EM i Ungarn spiller de danske 3x3 basketkvinder spiller også om OL-billetter.
Du kan følge EM i 3x3-basketball på DRTV og DR3 i weekenden.
Af Jade Madsen Wittenkamp31.
aug.
2019 kl.
11.
34Bemærk: artiklen er mere end 30 dage gammelLæs op3x3 basketball bliver en af de nye i klassen ved OL i Tokyo i 2020, og i Ungarn indleder de danske basketkvinder lørdag kampen for EM-guld og dermed en OL-billet i disciplinen.
Læs også:Fra gaden til arenaen: Forstå 3x3 basketballMaria Steen Jespersen, som både er på 3x3-landsholdet og "det traditionelle" landshold, er optimistisk forud for EM, hvor danskerne møder Ukraine og Holland:- Det kræver ”kun” en vunden kamp at gå i kvartfinalen.
Vi tabte til Ukraine i kvalifikationen, men vi kan godt give dem kamp til stregen, og Holland er gode, men ikke umulige at slå.
- Holdet vi tager med til EM, synes jeg er bedre end kvalifikationsholdet, så vi har gode chancer for at gå videre fra puljen, siger hun.
Maria Jespersen spiller til dagligt i spansk basketball.
 Og Emilie Hesseldal spiller i Portugal.
 Her ses de to førstnævnte sammen med Ida Tryggedsson, der også er blandt de fire spillere, som er udtaget for Danmark.
1 / 3Maria Jespersen spiller til dagligt i spansk basketball.
1 / 3Og Emilie Hesseldal spiller i Portugal.
2 / 3Her ses de to førstnævnte sammen med Ida Tryggedsson, der også er blandt de fire spillere, som er udtaget for Danmark.
3 / 3Også træner Marius Hansen ser chancer for de danske kvinder.
- Det er ikke umuligt at gå videre, og en kvartfinale vil være imponerende.
Ukraine bliver nok svære at slå, så det bliver en nøglekamp mod Holland.
3x3-kvindelandsholdet i basketballIda Tryggedsson, guard, EOS Lund, SverigeMaria Steen Jespersen, guard, Snatt’s Femení Sant Adrià, SpanienEmilie Hesseldal, forward, Guimaraes, PortugalSara Forsman Pedersen, guard, Hørsholm 79’ersIngen penge at henteRejsen mod EM har ikke været nem for basketkvinderne.
Allerede i april fik det "traditionelle" kvindelandshold opmærksomhed, da de selv forsøgte at skrabe penge sammen gennem crowdfunding til EM-kvalifikationen i november.
Den samme historie har 3x3-holdet.
Uden støttekroner var holdet til kvalifikationsturneringen i Ukraine, hvor de, ifølge Maria Steen Jespersen overraskende gik videre efter en afgørende kamp mod Sverige- Til kvalifikationen var vi helt grønne, fordi landsholdet opstod ud af ingenting.
Før vores første kamp havde vi ikke prøvet at spille sammen, men vi klarede det over alle forventninger og kvalificerede os til EM.
Maria Steen Jespersen lavede den afgørende scoring mod Sverige i kvalifikationen.
Basketglæden driver værket, så kvinderne var egentlig klar til selv at hoste op med pengene for at komme til EM.
En sponsor er dog kommet kvinderne til undsætning, så de ikke længere selv skal sponsorere EM-billetten.
- Andre sportsgrene ryster på hovedet ad os, for det er vildt uprofessionelt, at man selv skal betale for at komme til EM, men sådan er vores lod bare.
Hvis vi kan få smidt en sum penge efter holdene og komme til turneringer, så vil der være gode muligheder for OL nu og i fremtiden.
Maria Steen JespersenDrømme om OLOL-deltagelse er det ultimative mål for de fleste sportsudøvere, og for Maria Jespersen er det ligesådan.
Hvis EM-guldet kommer til at hænge om de danske kvinders hals, giver det en OL-billet, ellers kræver det en god ranglisteplacering eller gode præstationer i andre kvalifikationsturneringer.
- Tanken om OL er helt sindssyg, og jeg har aldrig drømt om det før, for vi har ikke niveauet på 5 mod 5-landsholdet, så det vil være helt fantastisk, hvis det lykkes med 3x3.
Og jeg håber, at projektet her åbner Danmarks Basketball Forbunds øjne, så vi kan få noget støtte.
Maria Steen Jespersens tanker rækker også længere end kun her-og-nu for dansk basketballs fremtid.
- Hvis vi kan få smidt en sum penge efter holdene og komme til turneringer, så vil der være gode muligheder for OL nu og i fremtiden.
De samme håb for OL og dansk basketball deler træner Marius Hansen.
- Hvis man arbejder koncentreret i de næste år, så har Danmark en reel chance i disciplinen og til OL.
Følg Maria Steen Jespersen og de tre andre basketkvinders jagt på EM-guld på lørdag klokken 17.
15 på DR3.
FacebookTwitterKopier linkEmner:Ukraine|Basketball|DR3|Holland|De Olympiske Lege




https://www.dr.dk/musik/dansk-sangerinde-broed-sammen-i-taarer-er-jeg-egentlig-god-nok

UpcomingSe temaMusikDansk sangerinde brød sammen i tårer: 'Er jeg egentlig god nok?
' Hun har altid været selvsikker, men pludselig blev sangerinden Ericka Jane ramt af usikkerhed.
Af Christian Ellegaard og Allan Hansen (video)31.
aug.
2019 kl.
07.
05Bemærk: artiklen er mere end 30 dage gammelLæs opHun blev opdaget på Youtube som 16-årig, da hun udgav et cover af en Drake-sang, der hurtigt fik tusindevis af afspilninger.
I kølvandet på den virale succes fik danske Ericka Jane en pladekontrakt og udgav i årene efter en række hitsingler.
Nu er den 24-årige sangerinde så klar med den nye single 'Everytime' - en sang, der har en helt særlig betydning for hende.
På papiret er nummeret måske en klassisk popsang om et kærlighedsbrud eller et dysfunktionelt kæresteforhold, men Ericka Jane har indset, at sangen i virkeligheden handler om noget helt andet; nemlig hende selv.
Læs også:Bette på 26 blev frarådet at følge sin drøm: 'Jeg var virkelig bange for det'- Tidligere har jeg altid haft rigtig meget selvtillid omkring min musik, og hvad jeg synes, jeg er dygtig til, men det var som om, jeg var nået til et punkt, hvor jeg tænkte: 'Er jeg egentlig god nok?
', siger Ericka Jane og fortsætter:- Da jeg skulle indspille vokalerne til 'Everytime', endte det faktisk med, at jeg brød sammen bag mikrofonen.
Det var som om, der var en strøm af følelser, som væltede ind over mig.
Det var dér, hvor boblen sprang, og det gik op for mig, at sangen lidt var skrevet til mig selv,Se Ericka Jane fortælle om 'Everytime' og sin tidligere tvivl på egne evner i videoen øverst.
Hør 'Everytime' her:Ericka Jane - EverytimeFacebookTwitterKopier linkEmner:Youtube




https://www.dr.dk/nyheder/udland/hackere-sendte-racistiske-tweets-fra-twitter-chefs-konto

UdlandHackere sendte racistiske tweets fra Twitter-chefs kontoTwitter-direktørens konto blev fredag hacket.
I et tweet stod blandt andet, at Nazityskland intet gjorde galt.
Twitter-direktør Jack Dorsey har udsendt en række racistiske tweets.
Hans konto har dog været hacket.
31.
aug.
2019 kl.
07.
00Bemærk: artiklen er mere end 30 dage gammelLæs opAdministrerende direktør og medstifter af det sociale medie Twitter Jack Dorsey fik fredag sin konto hacket.
Derefter blev der udsendt en række racistiske og stødende tweets fra kontoen.
Det meddeler Twitter.
Hackingen skyldtes et brud på "sikkerhedsovervågningen hos en mobiludbyder", oplyser Twitters kommunikationsafdeling.
- Dette gjorde det muligt for en uautoriseret person at skrive og sende tweets via sms'er fra telefonnummeret, lyder det.
Kommunikationsafdelingen oplyser videre, at problemet er blevet løst.
Det skriver nyhedsbureauet dpa.
Blandt de tweets, der blev sendt fra Jack Dorseys konto, der har 4,2 millioner følgere, var en påstand om en bombetrussel mod Twitters hovedkontor.
Der var også et retweet med beskeden "Nazityskland gjorde ikke noget galt".
Flere af tweetene indeholdt hashtagget #ChucklingSquad, som menes at være en indikation på hackergruppens identitet.
Læs også:Trumps tweets kan fremover blive gemt bag advarslerSamme hashtag blev ifølge nyhedsbureauet Reuters brugt i sidste uge, da flere Youtube-stjerner fik deres konti hacket.
Sårbart medieHackingen viser potentielle sårbarheder på det sociale medie, der i vid udstrækning bruges som kommunikationsværktøj for alverdens ledere og politikere, herunder den amerikanske præsident, Donald Trump.
Sikkerhedsforsker Brian Krebs siger til Reuters, at det tyder på, at Jack Dorsey var offer for et sim-bytteangreb, hvor en mobiludbyder bliver narret eller på anden måde overbevist om at overføre et offers telefonnummer til et simkort kontrolleret af en anden.
Det er ikke første gang, at Twitter-chefens konto bliver hacket.
I 2016 blev hans konto således også hacket.
Bag angrebet stod en gruppe, der også hackede Google-chef Sundar Pichai og Facebook-chef Mark Zuckerbergs konti.
Efter fredagens hackerangreb faldt Twitters aktier med lidt under en procent.
/ritzau/FacebookTwitterKopier linkEmner:Donald Trump (politiker)|Sundar Pichai (erhvervsleder)|Twitter|IT-kriminalitet|Tyskland




https://www.dr.dk/nyheder/politik/christine-cordsen-krisen-i-venstre-eskalerer-hver-dag

Krise i VenstreSe temaPolitikChristine Cordsen: 'Krisen i Venstre eskalerer hver dag'Venstres møde i forretningsudvalget genoptages lørdag morgen klokken ni.
Venstre-medlemmer af forretningsudvalget er begyndt at ankomme til mødelokalet på Hotel Comwell i Brejning nær Vejle.
Af Sandra Meersohn Meinecke31.
aug.
2019 kl.
08.
59Bemærk: artiklen er mere end 30 dage gammelLæs opEfter et seks timer møde i Venstres forretningsudvalg fredag aften, blev mødet kort før midnat suspenderet.
Her til morgen samles de igen.
Det sker klokken ni på Hotel Comwell i Brejning nær Vejle.
DR's politiske korrespondent, Christine Cordsen, som er til stede i Brejning, fortæller, at der endnu ikke er kommet noget ud om, hvorfor mødet fredag i første omgang trak ud og siden blev suspenderet.
- Men noget af det, vi venter spændt på i dag, er, at næstformand Kristian Jensen har bebudet, at han i dag vil udtale sig om, hvor han står, siger hun.
Udsættelsen af mødet understreger krisenSelv om ingen af medlemmerne af forretningsudvalget i aftes havde nogen kommentarer, så understreger udsættelsen af mødet krisen i partiet.
- Det siger mig, at der er enorm krise i Venstre.
Krisen eskalerer hver dag, siger Christine Cordsen og tilføjer, at partiet er i "voldsom splid med sig selv".
- Lars Løkke Rasmussen kæmper mod store dele af sit eget parti, siger hun.
Læs også:Venstre suspenderer seks timer langt skæbnemødePlanen har hidtil været, at hovedbestyrelsen på mere end 130 mand skulle mødes lørdag formiddag klokken ti.
Men da det igangværende møde i forretningsudvalget er udsat til lørdag, kan det blive udskudt.
Det var meningen, at forretningsudvalget blandt andet skulle nå til enighed om, hvorvidt der skal afholdes et ekstraordinært møde i september, hvor det eneste punkt på dagsordenen skulle være formandsskabet i Venstre.
Ønsket om et ekstraordinært møde kommer fra baglandet, som ønsker en ny ledelse i partiet.
Lars Løkke Rasmussen har foreslået at fremrykke det ordinære landsmøde.
- På det almindelige landsmøde vil Lars Løkke få en masse taletid, og det ønsker baglandet ikke, siger Christine Cordsen.
Bertel Haarder: 'Ny formand er den eneste vej ud af krisen'Den tidligere Venstre-minister Bertel Haarder meldte fredag ud, at han mener, at et skifte på formandsposten er den eneste vej ud af krisen.
- Selv hører jeg til de mange tavse gruppemedlemmer, der mener, at den langvarige strid er helt uholdbar i længden, og at et formandsskifte forhåbentlig kan bringe afklaring og fred, skriver han på Facebook.
Læs også:Bertel Haarder håber på ny formand i Venstre: Bægeret er flydt overDen udmelding lægger et større pres på Lars Løkke Rasmussen og Kristian Jensen, mener Christine Cordsen.
- Han er en af de helt store navne.
Han har ikke tidligere dyrket fløjkrige, så det bliver taget alvorligt, at han nu melder sig, siger hun og understreger:- Jo flere, der kræver en ny ledelse, desto større er presset.
Kaotisk måned i Venstre•Mandag den 5.
august: Det udløser kampvalg, da Venstres folketingsgruppe skal finde en ny næstformand.
Sophie Løhde ender med at vinde over Inger Støjberg.
Støjberg var ellers Lars Løkke Rasmussens foretrukne til posten.
•Torsdag den 8.
august: I et interview i Berlingske lægger Kristian Jensen afstand til Lars Løkke Rasmussens tanker om en SV-regering.
•Fredag den 9.
august: Claus Hjort Frederiksen opfordrer Kristian Jensen til at trække sig.
Han mener, at næstformanden undsiger formand Lars Løkke Rasmussen med interviewet i Berlingske.
Kristian Jensen afviser at trække sig.
•Søndag den 11.
august: Claus Hjort Frederiksen skriver på Facebook, at det delte formandskab i Venstre er slut.
Siden 2014 har Venstre ellers givet udtryk for, at partiet har et delt formandskab mellem Løkke og Jensen.
•Mandag den 12.
august: Kristian Jensen siger, at der ikke er nogen ændringer i Venstres formandskab.
•Onsdag den 14.
august: Forretningsudvalget i Venstre holder møde.
•Torsdag den 15.
august: Claus Hjort Frederiksen trækker sit krav om Jensens afgang tilbage.
Jensen siger, at der nu er luftet ud og skabt klarhed og opbakning til formanden og næstformanden.
•Søndag den 18.
august: Lars Løkke Rasmussen erkender i et interview, at han selv kunne have gjort mere for at undgå den krise, der har præget Venstre.
•Mandag 19.
august: Tiden er inde for Lars Løkke Rasmussen og Kristian Jensen til at sætte Venstre og det liberale Danmark højere end deres egne personlige ambitioner, skriver to kronikører i Jyllands-Posten, der er lokalpolitisk aktive og en del af Venstres bagland.
•Søndag den 25.
august: Lars Løkke Rasmussen slår fast, at han vil blive som formand, og at han ønsker, at partiets landsmøde rykkes frem til afholdelse inden Folketingets åbning i starten af oktober.
•Mandag den 26.
august: Venstres kommuneforeningsformænd i Region Midtjylland mødes for at diskutere deres holdning til partiets fremtidige ledelse.
Mødet slutter med, at der bliver sendt en mail på vegne af 23 midtjyske medlemmer af Venstres hovedbestyrelse med en opfordring tli Lars Løkke og Kristian Jensen om at trække sig.
•Tirsdag den 27.
august: Lars Løkke Rasmussen afviser opfordringen fra det midtjyske bagland.
Han siger, at han vil søge genvalg som formand på Venstres landsmøde.
FacebookTwitterKopier linkEmner:Bertel Haarder (politiker)|Christine Cordsen (journalist)|Venstre|Jylland|Ledelse




https://www.dr.dk/nyheder/indland/forstaa-fejlene-i-teleskandalen-telefon-var-i-koebenhavn-og-frederikshavn-paa-samme

TeledatasagenSe temaIndlandForstå fejlene i teleskandalen: Telefon var i København og Frederikshavn på samme tidDR Nyheder har lavet en liste over de fejl i teleoplysninger, som politiet har arbejdet med.
En ekstern undersøgelse  skal nu kulegrave de mange fejl, der har vist sig at være i de teleoplysninger, politiet bruger, når de efterforsker alvorlig kriminalitet som drab, grov vold og narkosalg.
Grafik: DRAf Louise Dalsgaard og Emma Toft31.
aug.
2019 kl.
08.
45Bemærk: artiklen er mere end 30 dage gammelLæs opIgen i går voksede skandalesagen om fejlagtige teledata, som politi og anklagemyndighed bruger i efterforskningen og behandlingen af landets alvorlige straffesager.
© ScanpixDerfor er teledatasagen vigtigTeleselskaberne registrerer hele tiden, hvor vi bruger vores telefoner, og hvem vi kommunikerer med.
Den data er et af politiets vigtigste redskaber, når de efterforsker en forbrydelse.
Det er også blandt de mest brugte bevistyper, når sigtede skal dømmes eller frifindes i retssager.
Fejl i de data kan derfor betyde, at uskyldige bliver dømt eller at forbrydere går fri.
Nu skal en ekstern undersøgelse finde hoved og hale i mængden af fejl i politiets it-system, og samtidig bliver politiet bedt om at være ekstra påpasselige, når de fremover bruger teleoplysninger i efterforskningen.
Det må de nemlig gerne stadig, selvom de ikke for tiden må bruge teleoplysninger ved domstolene.
Samtidig har Rigspolitiet løftet sløret for en række konkrete fejl, der har været i de teledata, de har modtaget direkte fra landets teleselskaber, og som har indgået i både efterforskning og straffesager.
Vi har her samlet en liste med de fejl, som politiet har opdaget.
Læs også:Nu skal teledata-skandale undersøges af eksterne1Telefoner på to master på samme tidPolitiet har oplevet, at udenlandske telefoner, der befinder sig i Danmark, har været registreret samtidig på to master med meget stor indbyrdes afstand.
Noget lignende har man set i en sag, hvor der faldt dom i Østre Landsret den 3.
juni i år.
Her var en tiltaltes telefon ifølge DR Nyheders oplysninger på få sekunder hoppet på master i både København og Frederikshavn.
Altså et spring på 230 kilometer inden for et så kort tidsinterval, at det ikke var fysisk muligt at flytte sig så hurtigt.
Om telefonnummeret i denne sag var udenlandsk, har DR ikke kunnet få at vide.
Teleoplysningerne blev ikke lagt til grund i dommen mod den tiltalte og havde derfor ingen afgørende betydning.
Politiet har desuden oplevet, at udenlandske numre fremgik som danske telefonnumre, når de fik oplysninger fra teleselskaberne.
Det har Rigspolitiet oplyst i går.
2Data om nye samtaletjenester mangledeI juli kom det frem, at politiet i en periode ikke havde kunnet få fat i oplysninger fra enkelte teleselskaber, når der var tale om telefonopkald over trådløst netværk eller opkald over 4G-netværket (LTE).
Det er en ny teknologi, som gør det muligt at foretage almindelige telefonopkald over det trådløse netværk eller 4G-netværket i stedet for at bruge det normale mobilsignal til at foretage og modtage opkald.
Fejlen betød, at politiet ikke fik udleveret rådata om samtalerne fra teleselskaberne, når de bad om det.
Samtidig er indgående opkald i andre tilfælde ifølge politiet fremgået som udgående opkald, har Rigspolitiet berettet i går.
Det er uvist, i hvilket perioder fejlene har været gældende.
3Ukorrekte masteoplysningerAllerede i 2015 forklarer Rigspolitiet i en besvarelse til Folketingets Retsudvalg, at politiet har opdaget fejl vedrørende data om telefonmasters placering, som de har modtaget fra teleselskaberne.
I besvarelsen fremgår det, at politiet i flere tilfælde har konstateret, at teleudbydernes mastelister ikke har været korrekte og løbende ajourført, og at der derfor har været fejl i teleudbydernes historiske fortegnelser over telemasternes placeringer.
Det kan for eksempel være, fordi et teleselskab har sat midlertidige master op på grund af reparationer af eksisterende master, eller fordi der er festival i et område, som derfor behøver ekstra master, da der er flere folk samlet på et sted.
4Hvor blev en sms sendt fra?
Ifølge Rigspolitiet har der i nogle tilfælde også været problemer med sms'er.
- Det er kommet frem, at sms'er i nogle tilfælde kan fremstå som værende afsendt af en bestemt telefon, selvom de reelt er afsendt via internettet eller en app, har Rigspolitiet i går skrevet til Justitsministeriet.
Det betyder, at det for politiet har kunnet se ud som om, at en telefon befandt sig i København, da en sms blev sendt, selvom sms'en måske var sendt fra Sønderborg via en app.
DR Nyheder har også hørt eksempler på, at politiet har oplevet lignende problemer med viderestillede telefoner - altså når "telefon A" viderestilles til "telefon B", som måske befinder sig et andet sted i landet.
5Og så er der faktisk endnu flere fejl.
.
.
Udover de fejl, vi har nævnt ovenfor, så er der også internt hos politiet sket flere fejl i behandlingen af teleoplysninger.
Hele teleskandalen begyndte nemlig at rulle, fordi politiet opdagede, at deres it-system fejlagtigt havde glemt en række oplysninger i en konverteringsproces, som gør data letlæseligt for betjentene.
Politiet har derfor i en række sager arbejdet med mangelfuldt efterforskningsmateriale.
Det er endnu uvist, i hvor mange sager der har manglet data.
Samtidig har it-systemet også i flere korte perioder haft en fejl, som har betydet, at it-systemet har forskubbet telefonmasters placering med op til 220 meter fra mastens egentlige placering.
Derfor er der lige nu sat en stopper for at kunne bruge teledata fra politiet som beviser i straffesager eller ved varetægtsfængslinger.
Om sagen er slut med det, vides ikke.
Nu skal der laves en ekstern undersøgelse af de mange fejl, og samtidig venter justitsminister Nick Hækkerup (S) på en redegørelse over hele forløbet fra rigspolitichefen og rigsadvokaten.
Den skal ligge klar i slutningen af september.
FacebookTwitterKopier linkEmner:Rigspolitiet|Socialdemokraterne|Telebranchen|København|Domstole




https://www.dr.dk/sporten/basketball/fra-gaden-til-arenaen-forstaa-3x3-basketball

BasketballFra gaden til arenaen: Forstå 3x3 basketball DR3 viser i weekenden EM i 3x3 basketball med dansk deltagelse.
Her kan du blive klogere på sportsgrenen.
Danmark deltager for første gang ved EM i 3x3 basketball, der bliver afholdt i Debrechen i Ungarn.
Af Rasmus Askman31.
aug.
2019 kl.
08.
30Bemærk: artiklen er mere end 30 dage gammelLæs opI weekenden spiller Danmarks kvindelandshold for første gang EM i 3x3 basketball, der er en afart af normal basketball.
Sporten blev født på gader verden over, hvor modersporten basketball blev tilpasset omgivelsernes mere beskedne faciliteter end den, man finder i store arenaer.
Basketballens rebelske lillebror har siden haft vokseværk og er for første gang på OL-programmet i 2020 i Tokyo.
Ved EM i Ungarn får vinderholdet en plads til de Olympiske Lege.
I takt med sportens øgede popularitet er 3x3 basketball i højere grad blevet en standardiseret disciplin med et fast regelsæt.
Herunder er de grundlæggende regler.
1Hold og banenI 3x3 basketball skiftes to hold til at forsvare og score i den samme kurv.
Holdene består af tre spillere på banen og en udskiftningsspiller på bænken.
Hvert hold har én timeout.
Banen er 15 meter bred og 11 meter lang, hvilket svarer til cirka en halv basketballbane.
Holdene spiller med en bold, der er mindre, men lige så tung som en normal basketball.
På billedet kan du se en typisk 3x3-bane - i dette tilfælde fra pausen i en kamp ved European Games 2019.
2ScoringHvert hold har 12 sekunder til at afgive skud.
En scoring uden for den store bue giver to point, mens en scoring inden for giver et point.
Scoring på straffekast giver også et point.
Efter en bolderobring eller scoring skal en fra det ikke-scorende hold aflevere eller drible bolden uden for den store bue, før de kan forsøge at score.
I videoen herunder kan du se, hvordan det tyske hold i hvidt får underkendt deres scoring, fordi de ikke skød inden 12 sekunder.
Læg desuden mærke til, hvordan det franske hold får nulstillet de 12 sekunder, når de rammer kurvens kant og efterfølgende fanger rebounden.
3Kampens forløbMens kampen i normal basketball starter med et dommerkast, skal vinderen af et møntkast afgøre, hvem der starter med bolden i 3x3 basketball.
Herefter spilles kun en periode af ti minutter.
Kampens vinder er det hold, der har scoret flest point efter de ti minutter.
Kampen kan dog også vindes, hvis et hold formår at score 21 point, inden tiden er gået.
Ender kampen uafgjort, skal de spille overtid, hvor det første hold til at score to point vinder.
Holdet, der ikke startede med bolden i regulær tid, får fornøjelsen af at starte med den i overtid.
Her kan du se et eksempel på, hvor hurtigt overtiden kan gå.
Du kan læse mere om reglerne i det officielle regelsæt her.
Danmark spiller puljekampe ved EM mod Ukraine og Holland på lørdag.
Du kan se kampene fra kl.
17.
15 på DR3.
FacebookTwitterKopier linkEmner:DR3|Basketball|De Olympiske Lege|Holland|Tokyo




https://www.dr.dk/nyheder/udland/pompeo-iransk-olietanker-er-pa-vej-til-syrien

UdlandPompeo: Iransk olietanker er på vej til SyrienTrods forsikring fra Iran om, at skibet ikke vil sejle til Syrien, ser det ifølge USA ud til at være kursen.
Ifølge USA's udenrigsminister, Mike Pompeo, ser det ud til, at det iranske olieskib "Adrian Darya" har kurs mod Tartus i Syrien.
(Arkivfoto) 31.
aug.
2019 kl.
03.
44Bemærk: artiklen er mere end 30 dage gammelLæs opUSA har information om, at den iranske olietanker "Adrian Darya" er på vej til Syrien.
Det oplyser den amerikanske udenrigsminister, Mike Pompeo, fredag.
- Vi har pålidelige oplysninger om, at tankeren er på vej mod Tartus i Syrien.
Jeg håber, den ændrer kurs, skriver han på Twitter.
- Det var en stor fejltagelse at stole på Zarif, skriver Pompeo videre.
Det sker med henvisning til Irans udenrigsminister, Mohammad Javad Zarif, der tidligere har forsikret Storbritannien om, at olietankeren ikke ville sejle til Syrien.
Tidligere fredag sortlistede USA's finansministerium det omstridte olieskib, der for godt to uger siden blev frigivet af Gibraltar efter seks ugers tilbageholdelse.
Samtidig sanktionerede finansministeriet skibets kaptajn.
Det skriver nyhedsbureauet Reuters.
"Adrian Darya", der tidligere hed "Grace 1", blev den 4.
juli opbragt af britiske styrker ved Gibraltar.
Det skete, på mistanke om at skibet var på vej med råolie til Syrien i strid med EU's sanktioner.
Iran har afvist beskyldningerne.
Trods advarslerGibraltar frigav skibet 15.
august.
Frigivelsen af skibet skete trods advarsler fra USA.
De amerikanske myndigheder har sat skibet i forbindelse med Irans Revolutionsgarde, som i USA er opfattet som en terrororganisation.
Derfor har USA krævet skibet tilbageholdt og lasten beslaglagt.
Læs også:Gibraltar frigiver iransk olietankerPå et pressemøde mandag fortalte en talsmand fra Irans regering, at Iran har solgt olien om bord på skibet til en unavngiven køber.
Samtidig forlød det, at ejeren af olien nu bestemmer, hvor skibet skal sejle hen.
Der er omkring 2,1 million tønder råolie om bord på skibet.
Olien vurderes at have en værdi på 130 millioner dollar, skriver nyhedsbureauet AP.
Det svarer til cirka 878 millioner kroner.
Spændingerne mellem USA og Iran er taget til, siden den amerikanske præsident, Donald Trump, sidste år trak USA ud af atomaftalen med Iran.
USA besluttede i den forbindelse at genindføre en række sanktioner mod Iran.
Det har i høj grad svækket landets olieeksport.
/ritzau/FacebookTwitterKopier linkEmner:Donald Trump (politiker)|Iran|Mike Pompeo (politiker)|EU|Råolie (energikilde)




https://www.dr.dk/nyheder/politik/venstre-suspenderer-seks-timer-langt-skaebnemode

Krise i VenstreSe temaPolitikVenstre suspenderer seks timer langt skæbnemødeFredag aften har Venstres forretningsudvalg været samlet, men kort før midnat er mødet blevet suspenderet.
Venstres forretningsudvalg blev ikke færdig med deres møde fredag aften.
Derfor mødes de igen lørdag morgen.
31.
aug.
2019 kl.
00.
56Bemærk: artiklen er mere end 30 dage gammelLæs opKort før midnat fredag aften suspenderede Venstres forretningsudvalg et møde, hvor uroen i partiet er til debat.
Det genoptages lørdag morgen klokken ni ifølge Ritzaus oplysninger.
DR Nyheder har også fået oplysningerne bekræftet.
Det vides ikke, hvad der er blevet diskuteret på mødet, eller hvorfor der har været behov for at suspendere det.
Forud for mødet, som afholdes på hotellet Comwell Kellers Park i Brejning lidt uden for Vejle, havde ingen af medlemmerne af forretningsudvalget nogen kommentarer.
Udvalget består af 24 medlemmer, er nedsat af hovedbestyrelsen og står for den daglige drift af partiet.
Mødet skulle være afsluttet fredag aften klokken ti, men det trak ud til omkring midnat, hvorefter enkelte gik i seng, mens andre blev oppe for at snakke videre med andre partimedlemmer.
Kaotisk måned i VenstreMandag den 5.
august: Det udløser kampvalg, da Venstres folketingsgruppe skal finde en ny næstformand.
Sophie Løhde ender med at vinde over Inger Støjberg.
Støjberg var ellers Lars Løkke Rasmussens foretrukne til posten.
Torsdag den 8.
august: I et interview i Berlingske lægger Kristian Jensen afstand til Lars Løkke Rasmussens tanker om en SV-regering.
Fredag den 9.
august: Claus Hjort Frederiksen opfordrer Kristian Jensen til at trække sig.
Han mener, at næstformanden undsiger formand Lars Løkke Rasmussen med interviewet i Berlingske.
Kristian Jensen afviser at trække sig.
Søndag den 11.
august: Claus Hjort Frederiksen skriver på Facebook, at det delte formandskab i Venstre er slut.
Siden 2014 har Venstre ellers givet udtryk for, at partiet har et delt formandskab mellem Løkke og Jensen.
Mandag den 12.
august: Kristian Jensen siger, at der ikke er nogen ændringer i Venstres formandskab.
Onsdag den 14.
august: Forretningsudvalget i Venstre holder møde.
Torsdag den 15.
august: Claus Hjort Frederiksen trækker sit krav om Jensens afgang tilbage.
Jensen siger, at der nu er luftet ud og skabt klarhed og opbakning til formanden og næstformanden.
Søndag den 18.
august: Lars Løkke Rasmussen erkender i et interview, at han selv kunne have gjort mere for at undgå den krise, der har præget Venstre.
Mandag 19.
august: Tiden er inde for Lars Løkke Rasmussen og Kristian Jensen til at sætte Venstre og det liberale Danmark højere end deres egne personlige ambitioner, skriver to kronikører i Jyllands-Posten, der er lokalpolitisk aktive og en del af Venstres bagland.
Søndag den 25.
august: Lars Løkke Rasmussen slår fast, at han vil blive som formand, og at han ønsker, at partiets landsmøde rykkes frem til afholdelse inden Folketingets åbning i starten af oktober.
Mandag den 26.
august: Venstres kommuneforeningsformænd i Region Midtjylland mødes for at diskutere deres holdning til partiets fremtidige ledelse.
Mødet slutter med, at der bliver sendt en mail på vegne af 23 midtjyske medlemmer af Venstres hovedbestyrelse med en opfordring tli Lars Løkke og Kristian Jensen om at trække sig.
Tirsdag den 27.
august: Lars Løkke Rasmussen afviser opfordringen fra det midtjyske bagland.
Han siger, at han vil søge genvalg som formand på Venstres landsmøde.
Tavs Kristian JensenNæstformand Kristian Jensen (V) havde bebudet, at han ville udtale sig fredag, når mødet var færdigt, men han oplyser til Ritzau, at han først vil udtale sig efter mødet lørdag.
Planen har hidtil været, at hovedbestyrelsen på mere end 130 mand skulle mødes lørdag formiddag klokken ti.
Men da mødet i forretningsudvalget er udsat til lørdag, kan det blive udskudt.
Det var, da Kristian Jensen undsagde idéen om en SV-regering tidligere i august, at uroen i Venstre brød ud.
Partistrateg Claus Hjort Frederiksen (V) krævede hans afgang, men da Jensen trak i land, gjorde Hjort også.
Den regeringskonstellation gjorde formand Lars Løkke Rasmussen (V) til sin førsteprioritet dagen før folketingsvalget 5.
juni for at undgå samarbejde med yderfløjene i dansk politik.
Region Midtjylland samt dele af baglandet og enkelte folketingsmedlemmer udtrykte senere i august åbent mistillid til formandskabet.
Den gennemgående forklaring blandt kritikerne er uroen i partitoppen.
At formandsopgøret i 2014, hvor Jensen udfordrede Løkke, men trak sig, har skabt fløje i partiet, og at de to har et disharmonisk samarbejde.
Flere beskriver, at de er utilfredse med, at de ikke er blevet inddraget nok, og at Løkke pludselig midt i valgkampen udgav en bog, hvor han ønskede et regeringssamarbejde med Socialdemokratiet.
Vel at mærke uden at inddrage partiet eller næstformand Kristian Jensen.
Løkkes mange møgsager gennem årene er en anden ting, som folk nævner, når de giver udtryk for deres mistillid.
/ritzau/FacebookTwitterKopier linkEmner:Kristian Jensen (politiker)|Lars Løkke Rasmussen (politiker)|Venstre|Brejning|Folketinget




https://www.dr.dk/nyheder/indland/michael-var-laege-midt-i-tyverne-og-dybt-afhaengig-af-sygehusets-morfin






https://www.dr.dk/nyheder/viden/kroppen/hvis-du-har-lyst-saa-spis-den-eksperter-stempler-ikke-frysepizza-som-usund

Kroppen'Hvis du har lyst, så spis den': Eksperter stempler ikke frysepizza som ’usund’I jagten på sundhed kan færdigmad let blive syndebukke.
Men så enkelt er det nok slet ikke.
Er du 'faldet i', hvis dagen ender med en frysepizza?
Af Emilie Aagaard og Ingeborg Munk Toft31.
aug.
2019 kl.
07.
54Bemærk: artiklen er mere end 30 dage gammelLæs opDet er så let.
Ud af pakken og ind i ovnen – og 15 minutter senere er der mad.
Men hver eneste bid smager også af dårlig samvittighed, for hvad er det egentlig, du fylder i din krop?
Snart fisker du pakken op af skraldespanden, for at se hvad sådan en frysepizza egentlig er lavet af.
Godt ti gram fedt per 100 gram pizza.
Og tre gram sukker per 100 gram.
Er det egentlig slemt?
Hvis du omregner til energiprocenter – altså, hvor meget af pizzaens energi, der kommer fra henholdsvis kulhydrat, fedt og protein, så ligger frysepizzaer faktisk ofte indenfor det, som Fødevarestyrelsen anbefaler:Næringsindholdet i frysepizza sammenlignet med anbefalingerne.
Beregnet på gennemsnit af flere danske frysepizzaer uden nøglehulsmærke.
Tallene på de pizzaer, du finder i frysedisken, kan godt variere fra disse, afhængig af blandt andet mærke og fyld.
Betyder det, at færdigretten ligefrem er sund og at du ikke bliver overvægtig af den?
- Ja, hvis du er normalvægtig og ellers spiser varieret, så virker en frysepizza til at have en fin energisammensætning, siger Lars Christensen, der forsker ved Institut for Idræt og Ernæring på Københavns Universitet.
Hvad er sundhed?
I denne artikel fokuserer vi især på den sundhed, der handler om at undgå overvægt.
Men sundhed er meget andet, selv hvis vi nøjes med at se på den del, der kan blive påvirket af kosten.
For eksempel har kostens indhold af vitaminer og mineraler betydning, ligesom nogle fødevarer kan være forbundet med øget risiko for blandt andet visse typer kræft.
Den velvære, vi får af at spise noget, vi nyder, er uden tvivl også vigtig for vores sundhed.
Men alt det gemmer vi til en anden god gang.
Han understreger dog, at han alligevel hverken vil sige, at frysepizza er sundt eller usundt.
For faktisk vil han helst slet ikke snakke om enkelte fødevares sundhed.
- Jeg tror, det i virkeligheden er svært at kategorisere madvarer som værende enten helt sunde eller usunde.
Det er en kunstig opdeling, forklarer han.
Hvis du har lyst til en frysepizza, så spis en.
Men prøv ikke at gøre det for tit – og stop med at spise, når du er mæt.
Trine Grønlund, FødevarestyrelsenHvorfor han ikke vil give frysepizzaen stemplet ’sund’ eller ’usund’, kommer vi tilbage til.
Lad os først se lidt nærmere på indholdet af en typisk frysepizza.
En frysepizza er et hovedmåltidDet er ikke kun viden om fordelingen af kulhydrat, protein og fedt, som du kan læse om på frysepizzaens emballage.
Der er også oplysninger om, hvor mange kalorier en pizza indeholder.
Det varierer naturligvis lidt fra mærke til mærke og alt efter fyld og størrelse på pizzaen.
Men de fleste frysepizzaer, som vi har undersøgt, indeholder omkring 750 kcal (kilo kalorier), per pizza.
For meget saltDe frysepizzaer, vi har set på, indeholdt alle godt fire gram salt.
Det er ret meget, og hvis du får så meget salt i alle dagens måltider, får du langt mere salt end det maximale, som Fødevarestyrelsen anbefaler.
For meget salt kan øge blodtrykket, og er især skidt for folk, der i forvejen har lidt for højt blodtryk.
Du kan dog kompensere for frysepizzaens saltindhold i dagens øvrige måltider.
Hvis de ikke er alt for saltholdige, er salten i pizzaen nemlig ikke nødvendigvis et problem.
Kilde: Sisse Fagt, DTU, altomkost.
dkDet er sådan set ikke helt skævt, for 750 kcal svarer til cirka en-tredjedel af de kalorier, en voksen typisk har brug for på en dag.
Og i øvrigt er det en del mindre, end hvad en pizza fra et pizzaria typisk indeholder.
- Det er måske nok i den høje ende, i forhold til kalorier i ét hovedmåltid.
Men problemet er faktisk ikke kalorierne, men kalorietætheden.
Den er høj i pizza, fastslår Sisse Fagt, som er seniorrådgiver ved DTU Fødevareinstituttet.
Kalorietætheden fortæller noget om, hvor mange kalorier, der er per gram mad.
Og der er langt flere kalorier i frysepizza end i mange andre retter.
Det kan være et problem.
For kalorietæt mad kan betyde, at vi lettere kommer til at overspise.
Og i længden kan det føre til overvægt.
Mangler fuldkorn og grøntsagerIfølge Fødevarestyrelsen skal du helst have hele 75 gram fuldkorn om dagen.
Og du skal have mindst 600 gram grøntsager og frugt om dagen.
Og selv om frysepizzaen er et helt måltid, bidrager den ikke meget til at du får det fuldkorn og grønt, du har brug for.
Der er nemlig sjældent fuldkorn i frysepizza.
Der kan være lidt grøntsager på, men oftest langt fra nok.
Men hvis du ellers får fuldkorn og grøntsager, er en enkelt frysepizza ikke problematisk.
Spiser du frysepizza hver dag, kan det dog svært at få fuldkorn og grøntsager nok i længden.
Kilde: Sisse Fagt, DTU, altomkost.
dk- Derfor er det at spise meget kalorietæt mad ofte forbundet med en øget risiko for overvægt, siger Sisse Fagt.
Har du lyst til frysepizza, så spis enAlt i alt er frysepizza tilsyneladende ikke noget helsemåltid.
Men der er på den anden side heller ikke noget i frysepizza, der gør den til den helt store sundheds-synder.
Og dermed tilbage til det, Lars Christensen fra Københavns Universitet sagde i starten: At det er kunstigt at opdele fødevarer i sunde og usunde.
For det giver ikke mening, forklarer han.
- Vi har det meget med at føle, at hvis vi har spist bestemte ting, så har vi opført os rigtig dårligt.
Men det hele kommer an på mængde, og hvem vi er.
Det er han ikke alene om at mene.
Trine Grønlund er specialkonsulent i Fødevarestyrelsen.
Hun giver ham ret.
- Jeg er heller ikke meget for at kalde en bestemt fødevare usund.
For det handler om mængder, og hvad du ellers spiser.
Hvis du har lyst til en frysepizza, så spis en.
Men prøv ikke at gøre det for tit – og stop med at spise, når du er mæt, siger hun.
Hvis vi ser en pizza som værende usund og forkert, vil vi se den som noget forbudt, når vi spiser den.
Konsekvensen kan være, at vi spiser en hel pizza, selv om vi måske var mætte efter en halv – og måske vi endda drikker cola til, og får slik bagefter – for nu er vi ’faldet i’.
Morten Elsøe, sundhedsdebattørHun fortæller, at hvis man er bekymret over at spise en frysepizza, kan man overveje kun at spise en halv, og spise en salat eller nogle grøntsagsstave til.
På den måde får du et helt andet måltid.
- Men helt ærlig, så er det jo sådan, at vi ofte spiser frysepizza, når overskuddet til at stå og skære grøntsager ikke rigtig er der.
Så hvis det handler om, at det skal være let, kan du jo nogle gange overveje, om nogle nøglehulsmærkede færdigretter kunne være et alternativ, siger Trine Grønlund.
NøglehulsmærketNøglehulsmærket er et officielt ernæringsmærke, der skal gøre det nemmere for forbrugerne at vælge sundere fødevarer.
I fødevarer med Nøglehullet er der sparet på fedt, sukker og salt og der er flere kostfibre og fuldkorn.
Kilde: altomkost.
dkPizza skal ikke være usundt og forkertUd over nøglehullet mener Trine Grønlund, at noget af det bedste du kan gøre, faktisk er at nyde din frysepizza.
- Først at spise noget og så derefter at have dårlig samvittighed, det kommer man ikke langt med, forklarer hun.
Især ikke, fordi den dårlige samvittighed kan få os til at tage en masse dårlige beslutninger efterfølgende.
Det fortæller Morten Elsøe.
Han er uddannet ernæringsekspert og en kendt sundhedsdebattør.
Og han mener, at vi skal væk fra at tænke på fødevarer som enten sunde eller usunde.
- Hvis vi ser en pizza som værende usund og forkert, vil vi se den som noget forbudt, når vi spiser den.
Konsekvensen kan være, at vi spiser en hel pizza, selv om vi måske var mætte efter en halv – og måske vi endda drikker cola til, og får slik bagefter – for nu er vi ’faldet i’.
Og så går man virkelig fra asken til ilden.
Nu er der pludselig mange kalorier involveret.
Igen er det ikke et problem, hvis det kun sker en gang.
Men falder man i alt for ofte, kan det føre til en usund livsstil.
- Men mellemvejen – for eksempel at spise en halv pizza og få en salat til, ser mange ikke, for når først pizzaen er på bordet, føler de, at skaden er sket, fortæller han.
Så hvorvidt frysepizzaen er lidt kalorietung, og desuden er fattig på fuldkorn og grøntsager, er måske ikke det afgørende.
Derimod er det afgørende for din sundhed, hvordan du ser den frysepizza, du stiller foran dig på bordet: Som syndig og forbudt, eller som noget, du af og til nyder med samvittigheden i behold.
FacebookTwitterKopier linkEmner:Fødevarer|Ernæring|Københavns Universitet|Sundhed og velvære|Fødevarestyrelsen




