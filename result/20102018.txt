https://www.dr.dk/sporten/oevrig/masser-af-medaljer-til-danmark-ved-em-i-teamgym

Øvrig sportMasser af medaljer til Danmark ved EM i TeamGymDanmark tog en sølvmedalje i mix, en bronzemedalje til damerne, og så generobrede herrerne  titlen som europamester.
Det danske herrelandshold i TeamGym levede op til favoritværdigheden ved EM.
Af Michael Sten Jensen i Lyon20.
okt.
2018 kl.
22.
39Bemærk: artiklen er mere end 30 dage gammelLæs opDer var god grund til at slå en ekstra saltomortale for det danske landshold i TeamGym, der lørdag konkurrerede ved EM i Lissabon.
De danske herrer levede på fornem vis op til deres favoritværdighed som tidobbelte forsvarende mestre, da de trådte ind på gulvet.
Finalen blev indledt på trampetten, hvor enkelte skønhedsfejl sneg sig ind, men i rytmedelen blev danskerne belønnet med dagens højeste karakter på 21.
150.
Herrerne havde på forhånd sagt, at målet var at sætte nye standarder, og det var netop det, der blev gjort, fortæller seniorherregymnast Lui Slot-Thygesen.
Læs også:Drømmen blev smadret to gange: Nu skal Marie endelig til EM i Teamgym- Vi gik ind til den her konkurrence, hvor vi havde tænkt at skrue sindssygt meget op for vores ting og sætte nye rekorder.
Og det lykkedes at køre igennem med alt det, vi havde sat os for.
Så for os var det en pissegod konkurrence.
Godt nok med nogle fald hen ad vejen, men når man satser lidt kan, man ikke lande på benene hver gang, siger Lui Slot- Thygesen til GymDanmark.
Dramatisk bronzemedaljeI kvindernes konkurrence var der drama for alle penge, da tingene skulle afgøres mellem Sverige, Island og Danmark.
Danskerne landede 36 ud af 36 spring på trampetten, og så var det tid til rytmeserien, hvor de danske kvinder fulgte godt op med en stilsikker serie, dog med en enkelt skønhedsfejl.
Med en snæver margin gik bronzen til Danmark, og det lover godt for EM i 2020, der kommer til at foregå på hjemmebane, fortæller Signe Friis Pedersen.
Læs også:Teamgym-landsholdet hæver barren før EM: 'Vi vil sætte nye standarder'- Vi er meget tilfredse med vores præstation.
Det har været målet at præstere helt i top.
Det betyder ikke noget, at vi laver en lille fejl i rytmeserien, og vi får stadig en flot karakter.
Nu skal vi bare hjem og træne videre, og der er lyse udsigter for et EM på hjemmebane i 2020, siger Signe Friis Pedersen.
I mixserien kæmpede Danmark tæt med Sverige om guldet, og danskerne gav da også svenskerne kamp til stregen, men i sidste ende var gymnasterne fra nabolandet lige den tand bedre.
Her var det blandt andet en stærk rytmeserie fra Sverige, der gjorde udslaget, og det ærgrede seniormixgymnasterne Isabella Van Gennip og Mads Hohwü Thomsen.
Læs også:Danmark bliver vært for Europamesterskaberne i TeamGym- Da vi så pointene fra kvallen, at der kun var en strakt fod eller lidt mere til, så var det selvfølgelig lige ved og næsten.
Det er sgu lidt ærgerligt, at vi står med næstbedste, lød det fra de to seniormixgymnaster.
FacebookTwitterKopier linkEmner:Sverige|Gymnastik|Island|Lissabon




https://www.dr.dk/nyheder/udland/trump-truer-med-traekke-usa-ud-af-nedrustningsaftale

UdlandTrump truer med at trække USA ud af nedrustningsaftaleRusland bryder vilkårene i aftalen, som blev indgået i 1987, mener den amerikanske præsident.
Donald Trump holder i dag valgmøde i Nevada.
Af Emil Søndergård Ingvorsen20.
okt.
2018 kl.
22.
39 | opdateret 20.
okt.
2018 kl.
22.
44Bemærk: artiklen er mere end 30 dage gammelLæs opUSA's præsident, Donald Trump, vil trække landet ud af den nedrustningsaftale, som Ronald Reagan indgik med sin russiske kollega Mikhail Gorbatjov i 1987.
Det siger præsidenten i forbindelse med, at han i dag holder valgmøde i Nevada.
- Vi vil afbryde aftalen, og så vil vi gå i gang med at udvikle våbnene med mindre, at Rusland og Kina er med på at lave en ny aftale, siger Donald Trump, der mener, at Rusland har forbrudt sig mod aftalen ved at have udviklet nye krydsermissiler.
Aftalen blev indgået under den kolde krig og forbød Rusland og USA at eje, producere og teste flere forskellige mellemdistanceraketter.
Samtidig skulle begge nationer have indblik i hinandens atomvåbenprogrammer.
Læs også:Putin efter topmøde: Trump-kritikere vil sabotere USA's forhold til RuslandBlandt andet skulle USA destruere missilerne Pershing Ib, Pershing II, mens Sovjetunionen skulle destruere flere af deres SS-missiler.
Aftalen indebar skrotning af 572 euromissiler og de sovjetiske mellemdistancemissiler.
Det var den første aftale, der fjernede en hel våbenklasse fra supermagternes arsenaler.
Den blev set som et stort skridt i retning af normalisering mellem øst og vest hen mod afslutningen af den kolde krig.
Det var ventet i spænding, hvordan Donald Trump ville forholde sig til spørgsmålet.
Så sent som i går kom det nemlig frem i britiske The Guardian, at præsidentens nationale sikkerhedsrådgiver, John Bolton, havde anbefalet sin chef at trække USA ud af aftalen.
FacebookTwitterKopier linkEmner:Donald Trump (politiker)|Rusland|USA|Militærudstyr|The Guardian




https://www.dr.dk/nyheder/udland/hundredtusinder-demonstrerer-mod-brexit-et-spoergsmaal-der-river-familier-over

BrexitSe temaUdlandHundredtusinder demonstrerer mod brexit: 'Et spørgsmål, der river familier over'Folk er bekymrede for landets fremtid, fortæller Kim Bildsøe fra London.
Arrangørerne mener, at 670.
000 har deltaget i marchen.
Af Anton Lind20.
okt.
2018 kl.
22.
14Bemærk: artiklen er mere end 30 dage gammelLæs opBritere i hundredetusindvis har lørdag vist deres frustrationer i en stor march i London.
Frustrationer over usikkerheden, frustrationer over, at en aftale ikke er på plads og frustrationer over at være stillet falske udsigter.
Helt overordnet frustrationer over brexit.
- Det er næsten et desperat forsøg på at få noget igennem, som de mener, er afgørende for Storbritanniens udvikling, fortæller DR's korrespondent i London, Kim Bildsøe.
Læs også:100.
000 på gaden i London: Kræver ny brexit-afstemningIfølge arrangøren People's Vote UK har 670.
000 været på gaden for at kræve en ny brexit-afstemning, efter detaljerne om den kommende skilsmisseaftale mellem EU og Storbritannien er blevet fremlagt.
Tallet er ikke bekræftet af politiet og derfor svært at vurdere, men der er ingen tvivl om, at rigtig mange har været på gaden, fortæller Kim Bildsøe.
- Det er den største demonstration, jeg har set i London, fortæller han og peger på, at markant mange unge mennesker har deltaget.
- Det er meget slående, at det især er mange unge mennesker, der føler, at det her er vanvittigt.
Et behov for at blive hørtSelvom der utvivlsomt bliver lagt mærke til de mange mennesker, som viser deres utilfredshed, er der også mange, som ikke giver meget for demonstrationen.
Regeringen har kategorisk afvist, at der kommer en ny brexit-afstemning, mens mange bare betragter det som en afsluttet sag, fortæller Kim Bildsøe.
Læs også:Middag uden May: EU forbereder sig på mislykket brexit-aftaleDerfor er det også meget tvivlsomt, om dagens begivenheder overhovedet kommer til at ændre noget.
Det spinkle håb er, at den politiske situation bliver så fastlåst, at der ingen anden udvej er end at gå ud og spørge befolkningen en gang til.
- Det vil kræve en helt exceptionel politisk situation, før det lykkes dem at opnå det, de vil, men de føler et behov for at gøre deres stemme hørt og gøre opmærksom på, hvor utilfredse de er med situationen, siger Kim Bildsøe.
Demonstrators pose for a photograph with their placards at the start of a march calling for a People's Vote on the final Brexit deal, in central London on October 20, 2018.
- Britons dreading life outside Europe gathered from all corners of the UK to London on Saturday to try to stop their country's looming breakup with the EU.
(Photo by NIKLAS HALLE'N / AFP)  Demonstrators listen to speeches in Parliament Square after taking part in a march calling for a People's Vote on the final Brexit deal, in central London on October 20, 2018.
- Britons dreading life outside Europe gathered from all corners of the UK to London on Saturday to try to stop their country's looming breakup with the EU.
(Photo by NIKLAS HALLE'N / AFP)  Mayor of London Sadiq Khan (C) joins demonstrators as they take part in a march calling for a People's Vote on the final Brexit deal, in central London on October 20, 2018.
- Britons dreading life outside Europe gathered from all corners of the UK to London on Saturday to try to stop their country's looming breakup with the EU.
(Photo by NIKLAS HALLE'N / AFP)  epa07107220 Demonstrators march past Trafalgar Square during the People's Vote March for the Future in London, Britain, 20 October 2018.
Reports state that the 'March for the Future' is to be led by a column of young people and call for a People's Vote on the Brexit deal.
After marching through central London, there will be a rally on stage in Parliament Square, including speeches from Mayor of London Sadiq Khan.
EPA/VICKIE FLORES  epa07107215 Demonstrators march past Trafalgar Square during the People's Vote March for the Future in London, Britain, 20 October 2018.
Reports state that the 'March for the Future' is to be led by a column of young people and call for a People's Vote on the Brexit deal.
After marching through central London, there will be a rally on stage in Parliament Square, including speeches from Mayor of London Sadiq Khan.
EPA/VICKIE FLORES 1 / 5Demonstrators pose for a photograph with their placards at the start of a march calling for a People's Vote on the final Brexit deal, in central London on October 20, 2018.
- Britons dreading life outside Europe gathered from all corners of the UK to London on Saturday to try to stop their country's looming breakup with the EU.
(Photo by NIKLAS HALLE'N / AFP) 1 / 5Demonstrators listen to speeches in Parliament Square after taking part in a march calling for a People's Vote on the final Brexit deal, in central London on October 20, 2018.
- Britons dreading life outside Europe gathered from all corners of the UK to London on Saturday to try to stop their country's looming breakup with the EU.
(Photo by NIKLAS HALLE'N / AFP) 2 / 5Mayor of London Sadiq Khan (C) joins demonstrators as they take part in a march calling for a People's Vote on the final Brexit deal, in central London on October 20, 2018.
- Britons dreading life outside Europe gathered from all corners of the UK to London on Saturday to try to stop their country's looming breakup with the EU.
(Photo by NIKLAS HALLE'N / AFP) 3 / 5epa07107220 Demonstrators march past Trafalgar Square during the People's Vote March for the Future in London, Britain, 20 October 2018.
Reports state that the 'March for the Future' is to be led by a column of young people and call for a People's Vote on the Brexit deal.
After marching through central London, there will be a rally on stage in Parliament Square, including speeches from Mayor of London Sadiq Khan.
EPA/VICKIE FLORES 4 / 5epa07107215 Demonstrators march past Trafalgar Square during the People's Vote March for the Future in London, Britain, 20 October 2018.
Reports state that the 'March for the Future' is to be led by a column of young people and call for a People's Vote on the Brexit deal.
After marching through central London, there will be a rally on stage in Parliament Square, including speeches from Mayor of London Sadiq Khan.
EPA/VICKIE FLORES 5 / 5Handler om Storbritannien mange år fremDagens demonstration er også et udtryk for, hvor stort et tema, brexit er for helt almindelige britere.
Folk opfatter det nemlig som et spørgsmål om, hvilket slags land de skal bo i.
- Derfor er det et spørgsmål, der deler alle, river familier over, og som folk bliver uvenner og kommer op at slås over, siger Kim Bildsøe.
Læs også:OVERBLIK De vigtigste datoer og største knaster frem mod brexit i martsDet handler nemlig ikke kun om, hvordan tingene skal se ud på den korte bane.
- Det er et spørgsmål om Storbritanniens udvikling i mange årtier, måske definitivt.
Så derfor er der mange følelser involveret i det her, og det kan man jo også mærke på en dag som i dag, siger Kim Bildsøe.
FacebookTwitterKopier linkEmner:Storbritannien|London|EU-forhold|Demonstrationer|EU




https://www.dr.dk/nyheder/udland/mexico-lader-kvinder-og-born-komme-ind-fra-guatemala

Migrantkaravane Se temaUdlandMexico lader kvinder og børn komme ind fra GuatemalaNogle migranter fra Guatemala har fået lov at opholde sig i Mexico i 45 dage.
20.
okt.
2018 kl.
21.
38Bemærk: artiklen er mere end 30 dage gammelLæs opSnesevis af kvinder og børn, der lørdag ventede ved grænsehegnet mellem Guatemala og Mexico, har fået lov til at komme ind i Mexico.
Det oplyser landets ambassadør i Guatemala til nyhedsbureauet AFP.
Ifølge et andet nyhedsbureau - AP - drejer det sig om en mindre gruppe på omkring et halvt hundrede mennesker.
I Mexico vil myndighederne have en indledende samtale med dem, hvorpå de vil blive bragt til et herberg.
Nogle migranter har fået et visum, der giver dem lov til at opholde sig i Mexico i 45 dage.
Andre har søgt om asyl i landet.
Læs også:Politi stopper desperate migranter på grænsen til MexicoFredag strandede omkring 3.
000 migranter på en bro på grænsen mellem de to lande.
Lørdag aften dansk tid forlyder det, at der er omkring tusind tilbage.
Mange af dem har overnattet på broen.
Hundredvis af andre er kommet ind i Mexico - nogle på lovlig vis og andre ikke på lovlig vis, skriver AP.
Den store gruppe af migranter nedlagde fredag det grænsehegn, der adskiller Guatemala fra Mexico, og styrtede hen ad broen over floden Suchiate med kurs mod mexicansk jord.
Her blev de mødt af en mur af grænsepoliti med skjolde og peberspray.
Kun omkring 50 migranter formåede at presse sig igennem.
Resten trak sig tilbage og blev siddende i ingenmandslandet på grænsen.
/ritzau/FacebookTwitterKopier linkEmner:Mexico|Guatemala|Flygtninge og asylansøgere




https://www.dr.dk/sporten/tennis/video-pliskova-deler-roser-ud-til-wozniacki-inden-saesonfinalen

TennisVIDEO Plísková deler roser ud til Wozniacki inden sæsonfinalenCaroline Wozniackis tjekkiske modstander, Karolína Plísková, forventer en hård kamp mod danskeren søndag.
Af Michael Sten Jensen i Lyon og Interview: Per Colstrup20.
okt.
2018 kl.
21.
10Bemærk: artiklen er mere end 30 dage gammelLæs opKarolína Plísková har noget at revanchere, når hun søndag går på banen for at møde Caroline Wozniacki ved WTA Finals i Singapore.
Ved sidste års turnering nåede Plísková til semfinalen, men her var det netop Wozniacki, der satte en stopper for tjekkens mulighed for at få fingre i trofæet.
Læs også:Forstå WTA-sæsonfinalen inden Wozniacki åbner titelforsvaretNu står de så over for hinanden igen, og det bliver ikke umiddelbart en overkommelig opgave, vurderer Plísková.
- Caroline er altid solid, især fra baglinjen.
Og så har hun forbedret sin serv meget i de seneste år, hvor hun er blevet i stand til at lave flere serveesser og putte sin modstander under pres.
Hun har været fantastisk i år med en Grand Slam-sejr og med sejren i Beijing, og hun kommer med stor selvtillid, så det bliver en svær start for mig.
Hun er favorit, men jeg spiller min chance.
- Sidste år tabte jeg til Caroline, og hun vandt turneringen, så det har givet mig noget erfaring, som jeg forhåbentlig kan bruge i år, siger Karolína Plísková.
Den 26-årige tjekke har dog flere gange givet danskeren problemer.
Læs også:Wozniacki åbner mod Plísková i kvindernes sæsonfinaleGanske vist fører Wozniacki 6-3 i de indbyrdes opgør, men i de seneste seks kampe har spillerne vundet på skift.
I 2017 mødtes Wozniacki og Plísková hele seks gange.
Plísková vandt i Doha, Eastbourne og Cincinnati, mens Wozniacki sejrede i Miami, Toronto og Singapore.
I de to finaler, hvor Plísková og Wozniacki tørnede sammen, trak Plísková sig sejrrigt ud.
Ved WTA Finals i Singapore er Wozniacki seedet som nummer to, mens Plísková er seedet som nummer syv.
FacebookTwitterKopier linkEmner:Caroline Wozniacki (tennisspiller)|Singapore|Tennis|Beijing|Doha




https://www.dr.dk/nyheder/kultur/boeger/eksminister-er-vild-med-bog-om-menneskeaedende-kvinde-hold-kaeft-en-gave

BøgerEksminister er vild med bog om menneskeædende kvinde: Hold kæft, en gave!
Magnus Heunicke fik for nogle år siden ideen til Herlufsholm Fantasy Bogmesse, som vi har besøgt.
Magnus Heunicke er stor fan af fantasygenren.
Hans seneste store læseoplevelse er Anne-Marie Vedsø Olesens 'Lucie'.
Af Michelle From Hoxer20.
okt.
2018 kl.
20.
15Bemærk: artiklen er mere end 30 dage gammelLæs opOktobervejret viser sig fra sin allerflotteste side med klar himmel og høj solskin, der reflekteres smukt fra de orangefarvede blade på de mange træer, som omgiver Herlufsholm Kostskole.
Jeg elsker fantasy, film og bøger.
Man bliver opslugt af det.
Magnus Heunicke, folketingsmedlem (S)Det tidligere kloster, som i mere end 500 år har fungeret som skole, og i dag er Danmarks største kostskole, ligner noget fra et eventyr – eller måske Harry Potters magiske kostskole, Hogwarts.
Netop den sammenligning er oplagt, når man besøger Herlufsholm Fantasy Bogmesse, som vi gjorde denne fredag for at møde nogle inkarnerede fans - blandt andre en tidligere minister, som i sin tid fik ideen til festivalen.
De fortæller her om deres passion for den 'fantastiske genre':På Herlufsholm Fantasy Bogmesse kan fans opleve forfattere I interview og til bogsigneringer.
Sofie Christensen fik blandt andet signeret bøger af den danske fantasyforfatter Christina Bonde, som hun kalder ’meget original’.
Okay at være anderledes17-årige Sofie Christensen læser mange slags bøger og er endda så stor bogelsker, at hun har en YouTube kanal, 'Sofies bogverden', hvor hun kun taler om bøger.
Hvad er fantasy?
Overnaturlige verdener, magiske væsner og mystiske skabninger.
Fantasy er en bred genrebetegnelse, der blandt andet dækker over bøger, film og spil.
I følge Gyldendals 'Den store danske' behandler fantasy 'ofte forholdet mellem hverdagslivet og det fantastiske univers.
Personerne foretager en rejse ind i det eventyrlige og vender hjem, styrket i deres åndelige udvikling.
Disse fortællinger kan være dybdepsykologiske fabler om personlighedens tilbliven.
'Der findes mange undergenrer til fantasy, som for eksempel 'high fantasy' og 'low fantasy', der refererer til forholdet til den virkelige verden.
- Jeg er åben for meget, men fantasy er hovedgenren, som jeg bare knuselsker.
Jeg har altid interesseret mig meget for fantasy, for det er der, jeg føler, at jeg hører hjemme, fortæller Sofie, som kastede sig over genren for cirka fire år siden.
Som mange andre fantasyfans var hendes indgang til universet 'Harry Potter'-serien – og senere de berømte 'Twilight'-bøger.
- Jeg har altid følt mig lidt anderledes – og man har bare lov til at være anderledes i fantasygenren.
Jeg føler ikke, at der er nogen, der kigger skævt til mig.
Jeg føler mig meget hjemme, når jeg læser fantasy - for alle er mærkelige, alle er lidt anderledes.
Udover de mange gode læseoplevelser og spændende universer, som fantasygenren tilbyder, så har Sofie også fået noget andet ud af sin interesse:- Siden jeg startede med at dele mine læseoplevelser på YouTube, har jeg fået enormt mange venner, der kommenterer mine videoer.
Jeg møder rigtig mange her, som jeg ellers kun har skrevet med, fordi de kommer fra rundtomkring i Danmark.
- Og det er så super fedt, at man kan mødes omkring sådan noget her og snakke som om, man har kendt hinanden i 100 år.
Magnus Heunicke, som oprindeligt er uddannet journalist, var Transportminister fra 2014-15.
Han var de to første år med til at arrangere messen, men nu deltager han som interviewer - og for at finde ny læseinspiration.
 DR)Det gode og det ondeHerlufsholm Fantasy Bogmesse startede som en idé i hovedet på Magnus Heunicke, folketingsmedlem for Socialdemokratiet og tidligere transportminister.
Han var inspireret af Krimimessen i det gamle Horsens Statsfængsel - og da han selv stammer fra Næstved, så han straks en mulighed i de historiske omgivelser på Herlufsholm.
Det der når du lukker en bog op og hører den knitre - og du så samtidig dykker ned i en verden og bliver suget væk fra det almindelige hverdagsræs.
Ulla Christensen, pædagog og studerende- Jeg elsker fantasy, film og bøger.
Man bliver opslugt af det, siger Magnus Heunicke, som især holder af den tydelige opdeling af godt og ondt, som fantasygenren ofte opererer med.
- Mange af os har job, hvor man kan være i tvivl om, hvad er det gode og det onde - og hvad er det rigtige i sådan en kompliceret verden.
Og så har du pludselig en verden, du kan gå ind i, hvor det gode virkelig kæmper med det onde, og ting kan ske, som man ikke kunnet have forestille sig.
Vi fanger ham på loftet i den gamle bygning sammen med den ene af sine døtre, som han i år besøger bogmessen med.
Han var selv med til at arrangere messen de to første år, men så ’blev han minister og fik for travlt’, som han forklarer.
- Fantasy har også et rigtig dårligt ry.
Historisk har det jo været sådan noget med, at de skriver tusindvis af sider, og at det er ikke så god litteratur.
Det føler jeg virkelig er ved at ændre sig, siger Magnus Heunicke, der selv startede som barn med at læse ’Narnia’ og senere som ung ’Harry Potter’-bøgerne.
Flere danske og internationale fantasyforfattere gæster hvert år messen, hvor de giver interview og signerer bøger.
 DR)Hans seneste store fantasy-læseopleve er ’Lucie’ af danske Anne-Marie Vedsø Olesen, som udkom i år og handler om en kvinde, der æder mennesker.
Hun er et tusinde år gammelt væsen fra et sted i Norge, hvor kristne og asatroende kæmpede for tusinde år siden.
- Det vil sige, at det har dybe rødder til det mytologiske og til fortiden.
Hold kæft en gave det er at få den historie fortalt som eventyr, forklarer han.
- Fantasy stimulerer min fantasi og fortælleglæde.
Og det tror jeg, det ville gøre for mange mennesker.
Så hermed en kæmpe opfordring om at prøve at kaste sig ud i noget fantasy!
35-årige Caroline-Marie Kjær Frydendahl og hendes mand prøvede også andre aktiviteter på bogmessen, blandt andet uhyggelig ansigtsmaling.
 DR)Drømme sig væk i en travl hverdagMange tror måske, at fantasy mest er for børn og unge, men Herlufsholm Fantasy Bogmesse er et bevis på, at genren også tiltrækker mange voksne læsere.
Her på messens første dag er der besøgende i alle aldre - og det er ikke kun børn, der slæber de voksne med.
Cecilie-Marie Kjær Frydendahl og hendes mand elsker fantasy, og de har taget deres tre sønner på otte, seks og tre år med.
- I mange år har jeg nok søgt og tænkt, at jeg skulle læse flere voksenbøger, men jeg er nok kommet frem til, at fantasy er det, jeg bedst kan lide at læse, fortæller hun.
Det er især muligheden for at komme et helt andet sted hen, der tiltrækker Cecilie-Marie Kjær Frydendahl:- Det er noget, man kan drømme sig væk til i en travl hverdag.
Jeg tænker, det er meget ligesom at se en film, det her med, at man bare kan koble af.
Det gør jeg bare meget med en bog i stedet for.
Familien Kjær Frydendahl brugte blandt andet bogmessen til at finde gode højtlæsningsbøger for familiens tre drenge.
Og så blev der også afprøvet uhyggelig ansigtsmaling og sværdkamp på gårdspladsen.
 DR)  DR)  DR)1 / 3Familien Kjær Frydendahl brugte blandt andet bogmessen til at finde gode højtlæsningsbøger for familiens tre drenge.
Og så blev der også afprøvet uhyggelig ansigtsmaling og sværdkamp på gårdspladsen.
 DR)1 / 3 DR)2 / 3 DR)3 / 3Den seneste forfatter, som Cecilie-Marie Kjær Frydendahl er faldet over, er danske Malene Sølvsten og hendes ’Ravnenes hvisken’-trilogi.
- Jeg kan godt lide hendes univers.
Ligesom i Harry Potter er der både vores verden og den overnaturlige - og så kan jeg godt lide at hun blander den nordiske mytologi indover.
Det er noget, man kender lidt til, og alligevel er der en hel masse, der er anderledes.
Ulla Rasmussen, der læser til pædagogvejleder, har købt flere fantasybøger i å, blandt andet 'Mørkets søn'.
Den handler om hungersnød og krig, og indeholder også elementer af kristendom.
'Det var noget, hvor jeg tænkte, at den lyder fedt, den skal jeg prøve', siger hun.
 DR)Knækkede læsekodenFor Ulla Rasmussen, som har taget turen hele vejen fra Nordsjælland til Næstved, har fantasygenren haft en helt særlig betydning:- Jeg begyndte at læse fantasy, da jeg var 12.
Dér knækkede jeg først læsekoden, og det var fedt.
Det gjorde jeg på en fantasyroman, som er oldtussegammel, men en fantastisk historie.
Og så tog det fart, fortæller Ulla Rasmussen, som i dag sagtens kan tygge sig igennem et par fantasybøger om ugen.
Selvom hun efterhånden har fået læst nogle hyldemeter fantasybøger, så er det stadig den første serie, hun læste i sin tid, som Ulla Rasmussen vender tilbage til:- Den serie står derhjemme og er efterhånden pakket fint ind i gaffatape, fordi den er fuldstændigt smadret.
Det er ’Ildøglernes sang’, ’Skjaldenes hal’ og ’Dragetrommer’ af Anne MacCaffrey– og det er helt klart den fedeste serie.
At hun gennem så mange år har holdt ved fantasygenren, hænger sammen med det parallelunivers, bøgerne byder på:- Det der når du lukker en bog op og hører den knitre - og du så samtidig dykker ned i en verden og bliver suget væk fra det almindelige hverdagsræs.
- Du får noget eventyr, en anden måde at kapere verden på, en anden måde at sætte spørgsmålstegn ved politik og ved krige.
Og jeg tager af hatten af for dem, der skriver det – jeg synes, det er det fedeste i hele verden.
Herlufsholm, oktober 2018  DR)Om bogmessen•Herlufsholm Fantasy Bogmesse blev startet i 2011.
•Siden 2014 har Næstved Bibliotek og Borgerservice været hovedarrangør af bogmessen, mens Herlufsholm Kostskole lægger rammer til.
•Udover forfatterinterview og bogsalg foregår der også forskellige aktiviteter og workshops for børn og voksne.
•Herlufsholm Fantasy Bogmesse blev afholdt fredag den 19.
og lørdag den 20.
oktober i år.
FacebookTwitterKopier linkEmner:Herlufsholm Skole|Magnus Heunicke (politiker)|Socialdemokraterne|Litteratur|Næstved




https://www.dr.dk/sporten/oevrig/disneyland-lukkede-foer-tid-jonathan-groth

Øvrig sportDisneyland lukkede før tid for Jonathan GrothDen danske bordtennisspiller tabte lørdag ottendedelsfinalen ved World Cuppen i Disneyland, Paris.
Japanske Koki Niwa var for stor en mundfuld for Jonathan Groth.
.
Af Michael Sten Jensen i Lyon20.
okt.
2018 kl.
20.
05Bemærk: artiklen er mere end 30 dage gammelLæs opDanmarks bedste bordtennisspiller, Jonathan Groth, har i de seneste par dage været i fint selskab.
I Paris, nærmere betegnet Disneyland, har verdens bedste spillere været samlet for at spille World Cup, og for første gang i karrieren var Jonathan Groth med.
Læs også:Peter Rosenmeier er ny verdensmester: 'Det er vildt lækkert'Fredag klarede han sig videre fra sine indledende kampe, og derfor ventede der en ottendedelsfinale mod japanske Koki Niwa, nummer ti på verdensranglisten, lørdag.
Lørdagens møde var Groths tredje møde med Koki Niwa, og desværre for danskeren løb japaneren med en sejr på 4-1.
Det var Groths tredje nederlag ud af tre mulige til Koki Niwa, og derfor er danskeren færdig ved dette års World Cup.
Læs også:VM-sølv til Sophie WalløeNår skuffelsen over de manglende marginaler har lagt sig, så er der dog positive takter at tage med hjem for Jonathan Groth.
- Det var lidt en kamp, hvor jeg haltede efter, og da jeg havde muligheden for at udligne til 2-2 i sæt, så misser jeg.
Det var ikke lige i dag, at jeg ramte kuglen, som jeg gerne ville, og Jeg savner måske noget rutine ved at spille de her store turneringer og kampe, men det er der jo kun én måde at ændre på, og det er at spille flere.
- Man er altid skuffet, når man har tabt, men der er en masse gode ting, som jeg kan tage med hjem.
Jeg vandt min gruppe, og gik i ottendedelsfinalen.
Det har samlet set givet mig et selvtillidsboost, for jeg ramte faktisk noget af mit bedste niveau i går, lyder det fra Jonathan Groth.
FacebookTwitterKopier link




https://www.dr.dk/nyheder/udland/verden-reagerer-efter-drabet-paa-khashoggi-en-forfaerdelig-handling-og-modigt

Khashoggi-sagenSe temaUdlandVerden reagerer efter drabet på Khashoggi: "En forfærdelig handling" og "modigt"Verdens ledere har delte meninger om Saudi-Arabiens indrømmelser om drab på kritisk journalist.
Den 60-årige Jamal Khashoggi forsvandt, efter han 2.
oktober gik ind på Saudi-Arabiens konsulat i Istanbul.
Saudi-Arabien afviste længe at kende noget til journalistens forsvinden.
Af Emil Søndergård Ingvorsen20.
okt.
2018 kl.
19.
24Bemærk: artiklen er mere end 30 dage gammelLæs opDer er gået storpolitik i sagen om den saudiske journalist Jamal Khashoggi, som blev dræbt på landets konsulat i Istanbul i begyndelsen af oktober.
Derfor er det heller ikke gået mange statslederes næse forbi, at Saudi-Arabien sent i aftes indrømmede, at journalisten, som er kendt som en kritiker af landets nuværende styre, blev dræbt på konsulatet.
Det skete, efter at landet i 18 dage havde hævdet, at de intet kendte til Khashoggis forsvinden.
Ifølge en offentlig anklager i Saudi-Arabien var det en slåskamp mellem Khashoggi og folk på konsulatet, der førte til journalistens død.
Der er dog delte meninger, om Saudi-Arabiens forklaring er troværdig.
Generalsekretæren understreger behovet for en hurtig, grundig og åben efterforskning af omstændighederne bag Jamal Khashoggis død, og at gerningsmændene bliver stillet til ansvarTalsmand for FN's generalsekretær António GuterresUSA's præsident, Donald Trump, er en af dem, som har reageret på den nye forklaring, hvor han kalder det "et godt første skridt, og et stort skridt".
Det blev senere uddybet af Donald Trumps talskvinde, Sarah Sanders.
- Vi er kede af at høre nyheden om Jamal Khashoggis død.
Hans familie, forlovede og venner har vores dybeste medfølelse, sagde hun.
Læs også:Saudi-Arabien: Journalist blev dræbt på konsulat- Vi vil fortsat følge den internationale efterforskning af denne tragiske hændelse.
USA's officielle udmelding får dog langt fra opbakning fra amerikanere.
Den republikanske senator Lindsey Graham gik tidligere i dag til tasterne på Twitter.
- Først fik vi at vide, at hr.
Khashoggi angiveligt forlod konsulatet, og enhver saudisk indblanding blev blankt afvist.
Nu lyder det, at der udbrød et slagsmål, og at han blev dræbt i konsulatet, alt sammen uden kronprinsens kendskab.
- Det er svært, at finde denne seneste ”forklaring” troværdig, skriver Graham.
Khashoggis redaktør på The Washington Post, Karen Attiah, var endnu mere klar i mælet.
- Komplet bullshit, lød hendes kortfattede reaktion på den saudiske forklaring.
Storbritannien: En forfærdelig handlingI Europa er der generelt mere skepsis over for saudiernes forklaring om drabet på Khashoggi.
- Som udenrigsministeren har udtalt, er dette en forfærdelig handling, og de ansvarlige må holdes ansvarlige, lyder det i en udtalelse fra Storbritanniens udenrigsministerium.
Det største oppositionsparti, Labour, er endnu skarpere i retorikken og har krævet, at der sættes en stopper for våbenhandel med Saudi-Arabien som konsekvens af drabet på Jamal Khashoggi.
At saudiaraberne har bekræftet, at han er død, efter først at have forklaret, at han forlod konsulatet i levende live, viser, at vi ikke har fået den fulde sandhed, og det er vi nødt til at insistere på.
Lars Løkke RasmussenHos vores naboer mod syd, Tyskland, har kansler Angela Merkel også udtalt sig om sagen på et pressemøde.
Læs også:Løkke om Saudi-Arabien: Vi har ikke fået den fulde sandhedHun kræver, at der kommer endnu mere klarhed over, hvad der førte til journalistens død.
- Der er stadig ikke noget, som er klart endnu.
Selvfølgelig vil vi forlange, at det bliver efterforsket yderligere, sagde kansler Merkel.
Sagen er også nået helt op på chefgangene i FN.
En talsmand for António Guterres siger, at FN's generalsekretær er "dybt bekymret" over meldingen om Jamal Khashoggis død på konsulatet.
- Generalsekretæren understreger behovet for en hurtig, grundig og åben efterforskning af omstændighederne bag Jamal Khashoggis død, og at gerningsmændene bliver stillet til ansvar, siger hanOpbakning i den arabiske verdenI den arabiske verden er der til gengæld ros til det saudiske styre for håndteringen af situationen.
Ifølge Egypten har kongen i Saudi-Arabien handlet "modigt" og "beslutsomt" i sin håndtering af drabet.
- Egypten mener, at den saudiske konge har handlet modigt og beslutsomt, og at hans majestæt hermed har respekteret loven, lyder det i en erklæring fra landets udenrigsministerium.
Også Bahrain, De Forenede Arabiske Emirater og Yemen har udtrykt respekt for håndteringen.
Lars Løkke: Vi har ikke fået den fulde sandhedPå de hjemlige breddegrader har både statsminister Lars Løkke Rasmussen (V) og udenrigsminister Anders Samuelsen (LA) udtalt sig om sagen.
Lars Løkke Rasmussen mener ikke, at Saudi-Arabien har leveret den fulde sandhed om, hvordan den system-kritiske saudiarabiske journalist døde.
- At saudiaraberne har bekræftet, at han er død, efter først at have forklaret, at han forlod konsulatet i levende live, viser, at vi ikke har fået den fulde sandhed, og det er vi nødt til at insistere på, siger han.
I alt 18 personer er indtil videre blevet anholdt i forbindelse med Jamal Khashoggis død.
Blandt de anholdte er efterretningsofficer Ahmad al-Assiri og Saud al-Qahtani, der er personlig assistent for Saudi-Arabiens kronprins Mohammed Bin Salman.
FacebookTwitterKopier linkEmner:Donald Trump (politiker)|Lars Løkke Rasmussen (politiker)|Saudi-Arabien|Udenrigspolitik|Journalisten




https://www.dr.dk/sporten/fodbold/superliga/video-tre-onuachu-maal-sikrer-fcm-traener-foerste-sejr

SuperligaVIDEO Tre Onuachu-mål sikrer FCM-træner første sejrFC Midtjylland slog FC Nordsjælland 4-1 i den første kamp efter Jess Thorups exit.
Paul Onuachu scorede tre.
20.
okt.
2018 kl.
19.
13Bemærk: artiklen er mere end 30 dage gammelLæs opMed ny cheftræner lykkedes det lørdag FC Midtjylland at holde fast i førstepladsen i Superligaen i fodbold med en 4-1-sejr i Farum over FC Nordsjælland.
Det var det forsvarende mesterholds første kamp, siden cheftræner Jess Thorup skiftede til belgiske KAA Gent, og U19-træner Kenneth Andersen overtog tøjlerne på førsteholdet.
I sin debut kunne han se en livlig kamp, som især åbnede sig op efter pausen, hvor FCN udlignede, før FCM-angriber Paul Onuachu nettede for anden og tredje gang i opgøret og fuldendte et hattrick.
Læs også:VIDEO Kauko og Kristensen sender Esbjerg op på tredjepladsenDen store frontmands første mål faldt før pausen, da Gustav Wikheim viste god fart på sin venstrekant og driblede fra banens midte og ned til feltet, inden han afsluttede godt.
FCN-målmand Nicolai Larsen reddede, men Onuachu var hurtigt over returen og prikkede bolden i mål.
Efter en lidt chancefattig første halvleg kunne kampen så småt have været afgjort straks inde i anden halvleg efter et stolpeskud og en stor hovedstødschance - ved Onuachu - til FCM.
Men i det 50.
minut udlignede FCN på et mål lige efter fodboldens ABC.
Læs også:FC Midtjylland præsenterer stort millionoverskudMidtbanekreatøren Mikkel Rygaard splittede forsvaret med en vinklet stikning indenom, venstrewingen Jonathan Amon spillede på tværs, og angriber Godsway Donyoh skulle blot støde bolden i mål.
Jublen Right to Dream Park nåede dog dårligt at klinge af, før FCM gentog mesterstykket i den anden ende.
Højrekanten Awer Mabil skar ned langs siden og klaskede bolden ind midt i feltet, hvorfra Onuachu flugtede den i nettet til 2-1 efter 53 minutter.
Derefter havde gæsterne en god mulighed for at komme på 3-1, før Mikkel Rygaard sendte et direkte frispark tæt forbi mål.
Men derudover kom hjemmeholdet generelt til for få afslutninger.
Læs også:Officielt: Jess Thorup skifter til Gent - U19-træner overtager roret i FCM12 minutter før tid satte Paul Onuachu så punktum, da han et par meter fra kanten af feltet flot drejede bolden uden for Nicolai Larsens rækkevidde.
I det 85.
minut gjorde Evander ham kunststykket efter.
I næste runde skal topholdet hjemme i Herning møde Brøndby, mens rækkens nummer otte, FCN, skal holde liv i bestræbelserne på at nå op i top-6 i en svær udekamp hos Horsens.
/ritzau/FacebookTwitterKopier linkEmner:FC Midtjylland|Godsway Donyoh (fodboldspiller)|Gustav Wikheim (fodboldspiller)|Fodbold|Farum




https://www.dr.dk/mitliv/nej-til-snapchat-filter-og-vilde-dyr-se-listen-med-laesernes-turn-paa-datingprofiler

Dating uden øjenkontaktSe temaMit LivNej til Snapchat-filter og vilde dyr!
Se listen med læsernes turn-off på datingprofilerVærsgo.
Her er lidt gode råd fra dr.
dk’s læsere, hvis du har brug for inputs til din datingprofil.
Af Mette Mohr Martensen og Trine Hørlyck Bech20.
okt.
2018 kl.
19.
05Bemærk: artiklen er mere end 30 dage gammelLæs opEr du indehaver af en datingprofil, og har du duckface eller bar overkrop på nogle af dine billeder?
Så skynd dig at fjerne dem!
For det er nemlig i billederne, at både kvindelige og mandlige læsere på dr.
dk finder de største no-gos på datingprofiler.
Vi bad jer indsende jeres dealbreaker her, og det har over 350 læsere gjort.
Her kan I, på baggrund af vores lille, uvidenskabelig undersøgelse, se listen - og møde to af dem, der skrev til os.
Tobias Rieck bor i København.
Han har været på Tinder i en måned.
Det er anden gang.
Første gang fandt han en kæreste derinde, som nu er en ekskæreste.
Hun havde helt sikkert ikke et dyrefilter på et af sine billeder, for det er Tobias' største no-go.
- Der ser så fjollet ud.
Jeg ved ikke, om det er en særlig type, som sætter Snapchat-filtret på, men jeg har en idé om, at jeg har svært ved at forstå den type kvinder.
Det ser barnligt ud.
Skal det være nuttet?
Det falder jeg ikke for.
Tobias RieckAlder: 30 årBy: KøbenhavnBeskæftigelse: ØlbryggerSøger: KærlighedenKan du genkende andre af mændenes no-gos?
- Ja!
Duckface er alt for opstillet.
Det kan jeg slet ikke arbejde med.
Og bikinibilleder.
Det går heller ikke.
Hvis det er for se-mig-agtigt, er det slet ikke mig.
Kvinderne har det blandt andet stramt med selfies i et spejl, billeder med vilde dyr og med andre folks børn.
Skal du hjem og slette et par af dine billeder nu?
- Nej, heldigvis ikke.
Mit første billede er en selfie fra et badeværelse på en restaurant.
Men det er ikke taget ind i et spejl.
Og så har jeg et billede af en stor fisk.
Men gælder det som et vildt dyr?
Jeg har faktisk overvejet, om jeg skulle have billeder af børn med.
Men det er mine egne børn på tre og fem år.
Jeg forestiller mig, at nogen meget hurtigt bare vil swipe nej tak, hvis de ser et barn, uden at tage stilling til mig.
Men det er klart, at når jeg får et match, fortæller jeg det som noget af det første.
Selma Lysel har onlinedatet on-off i tre-fire år, og hun er stadig på Tinder for at finde kærligheden.
Selmas største no-go er - meget specifikt - posering med en bedøvet tiger.
- Sådan nogle billeder er jeg stødt på overraskende mange gange, og jeg har virkelig undret mig over det.
Typen, der får taget sådan et billede.
.
.
det er bare no-go.
Vilde, bedøvede dyr skal du ikke få taget et billede med, og du skal slet ikke lægge det op på din datingprofil for at imponere.
Det virker ikke.
Selma LyselAlder: 33 årBy: KariseBeskæftigelse: PædagogSøger: KærlighedenEr du enig i kvindernes liste over top fem?
- Ja, klart.
Det er lidt øv at posere i bar overkrop, nede i fitnesscentret og foran en svedig bil.
Og så tænker jeg lidt: Har du ikke andet at vise frem?
Men egentlig er det jo lidt plat, at vi kvinder har det sådan.
For hvad nu hvis han virkelig er glad for sin bil?
Har du selv nogle af de billeder, som er på mændenes top fem?
- Mit første billede er en selfie med en høne.
Gælder det?
Og helt ærligt.
Jeg har faktisk også haft et bikinibillede.
Jeg synes, jeg så meget godt ud på det billede - men det var altså det bagerste billede i rækken, og jeg har slettet det igen.
Mænd skulle ikke opfatte det som om, at jeg bare var en mulig knaldedate.
For det er jeg ikke.
FacebookTwitterKopier link




https://www.dr.dk/sporten/badminton/antonsen-ramte-endestationen-det-har-vaeret-en-sindssyg-uge

BadmintonAntonsen ramte endestationen: 'Det har været en sindssyg uge'Anders Antonsen tabte semifinalen i Denmark Open til taiwaneren Chou Tien Chen.
Anders Antonsen blev den sidste dansker til at forlade Denmark Open.
Af Michael Sten Jensen i Lyon og /ritzau/20.
okt.
2018 kl.
19.
03Bemærk: artiklen er mere end 30 dage gammelLæs opDen danske badmintonkomet Anders Antonsen har taget publikum med storm ved Denmark Open efter flere fremragende præstationer.
Lørdag gik den så ikke længere, da taiwaneren Chou Tien Chen ekspederede den 21-årige dansker ud i semifinalen.
Læs også:Antonsen før semifinale: ´Jeg er bestemt ikke favorit´Antonsen har tabt alle sine opgør mod taiwaneren, så selv om han er skuffet, er han samtidig afklaret med, at han mødte en bedre spiller.
- Jeg tabte desværre til en bedre spiller over en hel kamp.
Det er pisse ærgerligt.
Jeg ville sindssygt gerne have været i finalen.
- Det har været en sindssyg og rigtig sjov uge med nogle gode sejre og en masse godt spil.
Om et par timer er jeg forhåbentlig lidt mere glad for det, end jeg er lige nu, siger Antonsen.
Han har gennem turneringen imponeret med sit aggressive spil, som dog tærede på kræfterne.
Derfor var der heller ikke mere at hente i kroppen i semifinalens tredje sæt.
Læs også:Skuffet Axelsen efter exit: 'Leverer ikke godt nok'- Jeg var rigtig træt i benene og i hovedet.
Så traf jeg nogle lidt dumme valg og gik efter nogle hurtige løsninger.
Det bunder i træthed, siger han.
I fredagens kamp mod kinesiske Huang Yuxiang leverede Antonsen et stort comeback i tredje sæt, hvor han nede 17-20 alligevel hev sættet hjem.
Han forklarede efterfølgende, at han havde sparet på energien i andet sæt.
Han forsøgte noget lignende i lørdagens semifinale.
Læs også:Antonsen sender hjemmebanehelten Axelsen ud efter gyser- Det er klart, at det var oppe at vende på et tidspunkt.
Jeg kom lige op ved 7-9, hvor jeg tænkte, det stadig var værd at kæmpe for.
Bagud 10-17 tænkte jeg så, at jeg bare skulle fokusere på tredje sæt, siger danskeren.
Finalen i herresingle står søndag mellem verdens nummer et, Kento Momota, og Antonsens bøddel, Chou Tien Chen.
/ritzau/FacebookTwitterKopier linkEmner:Odense




https://www.dr.dk/sporten/fodbold/england/eriksen-tilbage-paa-banen-i-tottenham-sejr

EnglandEriksen tilbage på banen i Tottenham-sejrEfter en skadesperiode på næsten en måned kom Christian Eriksen lørdag igen på banen for Tottenham.
Christian Eriksen blev skiftet ind med få minutter tilbage af opgøret mod West Ham.
20.
okt.
2018 kl.
18.
12Bemærk: artiklen er mere end 30 dage gammelLæs opChristian Eriksen var igen at finde på en fodboldbane, da Tottenham lørdag mødte West Ham på udebane i Premier League.
Den danske midtbanekreatør gjorde comeback efter at have været ude i næsten en måned med en skade i mavemusklerne og fik fem minutter på banen i Tottenhams 1-0-sejr over London-rivalerne.
Med sejren holder Tottenham fast i toppen af den engelske liga, hvor der kun er to point op til Manchester City på førstepladsen.
Læs også:Dansk landsholdsback forlænger med UdineseDet var i store dele af første halvleg svært at få øje på, at de to London-hold befinder sig i hver sin ende af Premier League-tabellen.
West Ham, der før kampen lå på 15.
-pladsen, lod sig ikke tryne af Tottenham, der indtog femtepladsen inden lørdagens opgør.
Begge hold formåede at spille sig til muligheder foran mål, men den sidste skarphed manglede, når det gjaldt.
Få minutter før pausen lykkedes det dog Tottenham at bringe sig foran.
Moussa Sissoko sendte et indlæg ind i feltet, som Erik Lamela tæt på mål vinklede i kassen med et hovedstød.
Læs også:Michael Laudrup afviser spanske mediers Real-historieWest Ham begyndte fra anden halvlegs start at nærme sig modstandernes mål.
Tottenhams franske målmand, Hugo Lloris, måtte flere gange ud i fuld længde for at holde hjemmeholdets skud fra at ende i målnettet.
Med cirka en halv time tilbage af kampen begyndte hjemmeholdet dog at miste pusten.
Opgøret blev meget jævnbyrdig med et Tottenham-hold, der ikke ønskede at satse for meget på at score til 2-0, og West Ham, der ikke formåede at spille sig til store chancer.
Efter 88 minutter blev Christian Eriksen så skiftet ind efter at have været ukampdygtig i næsten en måned.
Danskeren nåede dog ikke at gøre meget væsen af sig.
Læs også:Thomas Frank drømmer om Premier League med BrentfordI kampens ekstratid havde West Hams Marko Arnautovic mulighed for at udligne, da østrigeren pludselig fik en friløber mod Tottenham-målet.
Igen var Hugo Lloris dog på plads med en flot redning.
Det blev kampens sidste store chance, og Tottenham kunne dermed for fjerde kamp i træk sætte tre point på kontoen.
/ritzau/FacebookTwitterKopier link




https://www.dr.dk/nyheder/indland/dr-nyheder-i-sydafrika-lokale-mener-have-set-svindelmistaenkt

Millionsvindel i SocialstyrelsenSe temaIndlandDR Nyheder i Sydafrika: Lokale mener at have set svindelmistænktI et beboelsesområde ved Sydafrikas østkyst mener lokale, at de har set den svindelmistænkte.
Parkeringsvagten Richardo Mayongo mener, at han har set Anna Britta Troelsgaard Nielsen i Durban for cirka to uger siden.
Af Lisbeth Quass og Kirstine Biltoft-Knudsen20.
okt.
2018 kl.
18.
00Bemærk: artiklen er mere end 30 dage gammelLæs opHvor er Anna Britta Troelsgaard Nielsen?
Det er et af de helt centrale spørgsmål i sagen om millionsvindel med tilskudsmidler.
Måske skal svaret findes i Sydafrika.
I et pænt beboelsesområde i den nordlige del af kystbyen Durban mener et antal af de lokale i hvert fald at have set den 64-årige kvinde for nyligt.
DR Nyheder og TV 2 har de seneste dage været i området, og især i én bestemt gade er der folk, som mener at være stødt på den danske kvinde.
Nogle af dem mener at have set hende så sent som for to uger siden, mens andre mener at have set hende for omkring en måneds tid siden.
Ingen af dem er helt sikre på det eksakte tidspunkt.
Gaden har en parkeringsvagt, som føler sig ganske sikker, da han ser et fotografi af Anna Britta Troelsgaard Nielsen.
- Jeg så hende for omkring to uger siden.
Jeg er helt sikker på, at det var hende, siger parkeringsvagten Richardo Mayongo.
Det er i dette område, en række personer mener at have set Anna Britta Troelsgaard Nielsen.
Besøgte kinesisk restaurantRichardo Mayongo fortæller, at han mener at have set Anna Britta Troelsgaard Nielsen komme i området flere gange for at handle og for at købe mad på en kinesisk restaurant.
- Hun kom, parkerede sin bil, gik ind og bestilte, fik sin mad og kørte igen, siger han og peger i retning af den kinesiske restaurant, hvor han siger, at Anna Britta Troelsgaard Nielsen købte mad.
Det er ikke muligt med sikkerhed at sige, om manden har ret.
Men en tur rundt i området giver en fornemmelse af, at der kan være noget om snakken.
Inde på den kinesiske restaurant oplyser to kvindelige ansatte, at de også mener at have set Anna Britta Troelsgaard Nielsen.
Det samme siger to vagter foran banker på selve gaden og på en sidegade samt to ekspedienter i et mindre shoppingcenter.
Det er denne restaurant, den 64-årige kvinde menes at være set på.
Butiksbestyrer: Hun var venligI shoppingcenteret mener butiksbestyreren i et Spar-supermarked også at have set Anna Britta Troelsgaard Nielsen.
- Jeg har set hende et par gange.
Jeg kan ikke huske, hvornår jeg så hende sidst, men det er et stykke tid siden.
Hun var venlig mod alle.
Jeg vidste ikke, at hun var efterlyst af politiet, siger butiksbestyreren Abdallah Fazili.
DR Nyheder viser ham billedet igen.
Er du sikker på, at det var hende?
- Jeg kender ansigtet.
Jeg har set hende flere gange, svarer Abdallah Fazili.
Abdallah Fazili, butiksbestyrer i Spar.
- En fast kundeEn af medarbejderne i Spar-supermarkedet, en kvinde ved navn Shoba Singh, giver nogenlunde samme svar.
- Hun har været en fast kunde, der kom her fra tid til anden, men jeg har ikke set hende noget tid.
Det er chokerende.
At tænke sig, en kvinde som hende.
Hun var venlig.
Ser uskyldig ud.
Det er skidt, siger Shoba Singh.
Inde i supermarkedet står en pensionist ved navn Phil Meyer, der fortæller, at han er der hver anden lørdag for at samle ind til velgørende formål.
DR Nyheder viser også ham fotografiet.
Og selvom han med sine egne ord "ikke vil sværge på biblen", når han frem til samme konklusion som de andre:- Jeg har set hende her før.
Med mindre hun har en dobbeltgænger, siger han.
Derudover oplyser to andre kilder uafhængigt af hinanden til TV 2, at de mener at have set hende til et hesteshow i nærheden af Durban for noget tid siden - før hun blev efterlyst.
Igen er det dog muligt, at der er tale om en person, som ligner den 64-årige dansker.
Et sted ikke langt derfra mener viceværten Dion Durant, som DR og TV2 har talt med, at han har set kvinden i det lejlighedskompleks med luksusboliger, som han arbejder i.
- Jeg har set hende for måske omkring seks måneder siden.
Jeg er næsten sikker på, det må have været hende, siger viceværten.
Anna Britta Troelsgaard Nielsen vil ikke umiddelbart stikke ud i området, men ifølge de lokale, DR Nyheder har talt med, er hun kommet der ofte.
Kurator ser på spor til SydafrikaMistanken mod Anna Britta Troelsgaard Nielsen opstod mange tusinde kilometer fra den sydafrikanske kystby.
Det skete hos Socialstyrelsen i Odense, hvor der i august måned blev opdaget uregelmæssigheder i udbetalingen af tilskudsmidler til en kommune.
Den efterfølgende optrævling af overførslerne viste, at pengene var havnet på konti tilhørende Anna Britta Troelsgaard Nielsen.
Kvinden blev senere politianmeldt og bortvist fra sit arbejde i tilskudsforvaltningen - dog i sit fravær - for her var hun allerede væk.
Der blev sendt en efterlysning af sted til det internationale politisamarbejde Interpol, og kvinden blev begæret konkurs.
Siden er det kommet frem, at hun flere gange i årenes løb er rejst til Sydafrika, og kuratoren i konkursboet har bekræftet, at der bliver kigget på Sydafrika i undersøgelsen af kvindens økonomiske forhold og forbindelser.
Læs også:Kurator i svindelsag bekræfter: Vi kigger på SydafrikaBagmandspoliti har ingen kommentarerTilbage i Durban er der en anden person, som også er sat i forbindelse med sagen som hælerimistænkt.
Vedkommende var i hvert fald i byen for ganske nyligt, hvor DR Nyheder uden held forsøgte at komme i kontakt med personen.
Vedkommende er ligesom to andre personer sigtet for groft hæleri, hvilket vil sige, at de er mistænkt for at have fået del i udbyttet af den formodede svindel.
DR Nyheder kan ikke oplyse, hvilken forbindelse Anna Britta Troelsgaard Nielsen har til den hælerisigtede, da vedkommende er beskyttet af navneforbud.
Det er Statsadvokaten For Særlig Økonomisk og International Kriminalitet, også kaldet bagmandspolitiet, der efterforsker sagen.
Fra dem lød meldingen for nyligt, at de har en god idé om, hvor Anna Britta Troelsgaard Nielsen befinder sig.
Bagmandspolitiet ønskede i går ikke at give en kommentar, da DR Nyheder henvendte sig med oplysningerne om, at lokale i Durban mener at have set kvinden.
FacebookTwitterKopier linkEmner:Sydafrika|Bagmandspolitiet|Færdselsforseelser|Durban|Kriminalitet




https://www.dr.dk/sporten/fodbold/superliga/minut-minut-onuachu-hjaelper-fcm-traener-til-debutsejr-i-farum






https://www.dr.dk/sporten/haandbold/championsleague/rostov-don-pillede-pynten-af-koebenhavn-haandbold

ChampionsleagueRostov-Don pillede pynten af København HåndboldDe forsvarende danske mestre tabte 21-27 til russiske Rostov-Don i kvindernes Champions League.
Hanna Blomstrand og København Håndbold tabte hjemme til Rostov-Don i Champions League.
20.
okt.
2018 kl.
17.
33Bemærk: artiklen er mere end 30 dage gammelLæs opEfter en god start på Champions League-gruppespillet skulle København Håndbold lørdag forsøge at tage holdets tredje sejr i træk i den europæiske turnering.
Russiske Rostov-Don ville det dog anderledes og slog sidste sæsons danske mestre 27-21 i Brøndby Hallen.
Russerne startede bedst.
Københavnerne var uskarpe i angrebet og famlende i forsvaret.
Det udnyttede Rostov-Don til at bringe sig foran 7-2 efter små ti minutters spil.
Læs også:VIDEO Odense Håndbold henter overlegen CL-sejr uden landsholdsanførerEfter en dansk timeout begyndte tingene dog langsomt at flaske sig for hjemmeholdet.
Målmand Johanna Bundsen diskede op med flere flotte redninger, og angrebet fandt ud af, hvordan man fik bolden ind bag brasilianske Mayssa Pessoa i Rostov-målet.
Med ti minutter tilbage af første halvleg var russernes forspring nede på kun et enkelt mål.
Kort efter udlignede Linn Blohm til 9-9, og Rostov-Don måtte tage en timeout.
Efter spilstoppet faldt begge hold en smule i niveau.
Et drøn af et mål fra Københavns Hanna Blomstrand gjorde det til pausestillingen 13-13.
Læs også:Landstræner om skadet anfører: 'Hun kan ikke erstattes'Et minut inde i anden halvleg kom det danske hold for første gang foran i kampen, da Debbie Bont gjorde det til 14-13.
Føringen holdt ikke længe.
Københavnernes angreb spillede pludselig uden idéer og tempo.
Johanna Bundsen i målet holdt dog med adskillige redninger russerne fra for alvor at trække fra.
Efter syv minutter uden mål måtte København Håndbolds cheftræner, Claus Mogensen, tage en timeout.
Kort tid fik det danske hold endelig målnettet til at blafre igen, da Kelly Dulfer med en kontrascoring reducerede til 15-16.
Læs også:Stor odenseansk glæde over første CL-sejr: ’Betyder meget for vores selvtillid'Det overordnede spil blev dog ikke meget bedre for københavnerne, der havde vanskeligt ved at passere Pessoa i Rostov-Dons mål.
Som kampens afslutning nærmede sig, begyndte frustrationerne langsomt at vise sig hos København Håndbold, der var utilfredse med flere af det serbiske dommerpars beslutninger.
Med lidt over fem minutter igen var danskerne bagud 19-24.
Claus Mogensen tog derfor endnu en timeout i håb om at vende kampens udvikling.
Det lykkedes dog ikke, og det danske hold måtte indkassere sæsonens første nederlag i Champions League.
Med sejren hopper Rostov-Don op på førstepladsen i gruppe B med fem point efter tre kampe.
Københavnerne har fire point på andenpladsen.
/ritzau/FacebookTwitterKopier link




https://www.dr.dk/nyheder/udland/udsigt-til-vanvidsgevinst-i-amerikansk-lotteri

UdlandUdsigt til vanvidsgevinst i amerikansk lotteriSpillefeberen raser i USA, fordi jackpotten i Mega Millions går videre til tirsdagens trækning.
Både i tirsdagens trækning i Mega Millions og i onsdagens Powerball er der udsigt til vanvittigt store gevinster.
Af Flemming Brandt20.
okt.
2018 kl.
17.
22Bemærk: artiklen er mere end 30 dage gammelLæs opPå tirsdag kan en enkelt person i USA med et slag blive usandsynligt rig.
Der var nemlig ingen, der ramte tallene i fredagens trækning i Mega Millions-lotteriet, og det betyder, at jackpotten vokser til svimlende 1,6 milliarder dollars, svarende til 10,4 milliarder danske kroner med den aktuelle kurs.
Og næste trækning finder altså sted på tirsdag.
Mega MillionsDer bliver udtrukket fem ud af 70 tal samt et såkaldt mega-tal, et ud af 25 tal.
Jackpotten bliver udbetalt i 30 årlige rater, medmindre vinderen vil have det hele udbetalt kontant.
Så bliver beløbet justeret til nutidsværdien.
60 procent af pengene, der bliver spillet for, går tilbage i præmiepuljen, 15 procent går til forhandlerne, mens de sidste 25 procent går til myndigheder i de stater, der deltager.
Hovedparten af dem investerer midlerne i uddannelse, mens andre bruger dem på miljø eller ældrepleje.
Udsigten til vanvidsgevinsten vil formentlig føre til, at endnu flere amerikanere vil deltage i tirsdagens trækning, og det betyder, at der kan blive tale om den største præmiepulje i USA's historie.
Læs også:Amerikaner vinder 3,5 milliarder: Her er historiens største lottogevinsterJackpotten i Mega Millions er vokset siden juli, hvor en gruppe kontor-kolleger fra Californien delte en gevinst på 543 millioner (3,5 milliarder kroner).
Lotterier kaldes "ekstra skat for de fattige"Hvert lod koster to dollar, men til gengæld er chancen for at vinde minimal.
Sandsynligheden hedder således én til 302,5 millioner.
Mega Millions bliver spillet i 44 stater samt i Washington D.
C.
og på Jomfruøerne (tidligere Dansk Vestindien).
Læs også:Kritik af mega-lotteri i USA: Staterne malker de fattigeKritikere af de store amerikanske lotterier, Mega Millions og Powerball, har tidligere kaldt dem ’en ekstra skat for de fattige’.
Undersøgelser viser nemlig, at det primært er den fattigste og dårligt uddannede del af befolkningen i USA, som køber lodder og spiller med i de to store lotterier, selvom chancen for at vinde den store gevinst er mikropisk lille.
Ifølge en undersøgelse foretaget af CBS News i 2012 har ni ud af ti lotto-vindere brugt hele deres gevinst i løbet af fem år.
•Top-10 over lottogevinster i USA•Listen omfatter beløb, dato, navn på lotteriet samt hvor mange lodder, der vandt, og i hvilke stater, de blev solgt.
•1.
1,6 milliarder dollars, 13.
januar 2016, Powerball, tre lodder fra henholdsvis Californien, Florida og Tennessee•2.
758 millioner dollars, 23.
august 2017, et enkelt lod fra Massachusetts•3.
656 millioner dollars, 30.
marts 2012, Mega Millions, tre lodder henholdsvis fra Kansas, Illinois og Maryland•4.
648 millioner dollars, 17.
december 2013, Mega Millions, to lodder fra henholdsvis Californien og Georgia•5.
590,5 millioner dollars, 18.
maj 2013, Powerball, et enkelt lod fra Florida•6.
587,5 millioner dollars, 28.
november 2012, Powerball, to lodder fra henholdsvis Arizona og Missouri•7.
564,1 millioner dollars, 11.
februar 2015, Powerball, tre lodder fra henholdsvis North Carolina, Puerto Rico og Texas•8.
559,7 millioner dollars, 6.
januar 2018, Powerball, et enkelt lod fra New Hampshire•9.
543 millioner dollars, 24.
juli 2018, Mega Millions, et enkelt lod fra Californien•10.
536 millioner dollars, 8.
juli 2016, Mega Millions, et enkelt lod fra Indiana•Kilde: APFacebookTwitterKopier linkEmner:USA|Californien|Florida|CBS Corporation|Kwintet Kansas




https://www.dr.dk/sporten/oevrig/peter-rosenmeier-er-ny-verdensmester-det-er-vildt-laekkert

Øvrig sportPeter Rosenmeier er ny verdensmester: 'Det er vildt lækkert'Peter Rosenmeier vandt VM-finalen i para-bordtennis med 3-0 over spanske Alvaro Valera.
Peter Rosenmeier kan igen kalde sig verdensmester.
Af Michael Sten Jensen i Lyon20.
okt.
2018 kl.
17.
07Bemærk: artiklen er mere end 30 dage gammelLæs opPeter Rosenmeier kan igen kalde sig verdensmester i para-bordtennis.
Lørdag eftermiddag vandt han nemlig 3-0 over sin spanske rival Alvaro Valera, der for fire år siden slog Rosenmeier i VM-finalen.
I en tæt kamp, hvor Rosenmeier i både andet og tredje sæt kæmpede sig tilbage, var der nerver på, da tingene skulle afgøres.
VM-titlen kom dog allerede i hus i tredje sæt, hvor danskeren, som i sættet forinden, var skarpest.
Læs også:Peter Rosenmeier skaffer endnu en finaleplads til DanmarkSejrscifrene lød 11-8, 13-11 og 12-10 i Rosenmeiers favør, og det var noget, der kunne bruges.
- Det er fantastisk, og det har været en sindssyg dag, så det var vildt lækkert.
Det taktisk oplæg fungerede, men det var ikke nogen seværdig kamp som tidligere i turneringen.
3-0 har jeg ikke lavet siden jeg slog ham ved EM i 2013.
Læs også:Dansk para-atlet til VM i bordtennis: ’Målet er en medalje’- Titlen betyder meget, for målet er, at jeg skal have PL, VM og EM samtidig, så nu har jeg muligheden for at fuldføre hattricket, måske på hjemmebane, til næste år, siger Peter Rosenmeier.
VM-finalen var Rosenmeiers fjerde i karrieren.
Medaljesamlingen lyder nu på to guld- samt to sølvmedaljer.
Peter Rosenmeier stiller op i klasse 6, som er klassen for spillere med arm- og bendefekter.
FacebookTwitterKopier link




https://www.dr.dk/nyheder/kultur/film/ufattelig-sjov-serie-tager-pis-paa-vores-akavede-teenage-fortid

BingeSe temaFilm og serierUfattelig sjov serie tager pis på vores akavede teenage-fortidOnani-retssager og skammonstre?
!
Netflix-serien 'Big Mouth' konfronterer os med alt det, vi forsøger at glemme fra puberteten.
Af Kasper Lundberg20.
okt.
2018 kl.
17.
00Bemærk: artiklen er mere end 30 dage gammelLæs opNej, nej, jeg ved godt, at det ikke lyder som noget for dig.
Hvis du er voksen, virker det som en tegnefilm for teenagere.
Hvis du er teenager, virker det som en serie, som dine velmenende forældre har lavet for at undgå at tale med dig om sex.
Men uanset hvilken aldersgruppe du tilhører, så tager du fejl, hvis du tror, at den animerede Netflix-serie 'Big Mouth' ikke er for dig.
For der har ikke været en mere oprigtig og charmerende sexkomedie siden Jason Biggs i 1999 knaldede en kage, og bandnørden Michelle chokerede hele verden med linjen:- And this one time at band camp, I stuck a flute in my pussy.
I forhold til ungdomsfilmen 'American Pie' har animationsserien 'Big Mouth' skruet op for ambitionerne i forhold til hvor svære følelser, man kan tackle i en komedie, til hvilke seksuelle situationer, man kan vise teenagere i uden at få politiet på nakken.
Og så er der hormonmonstre.
Hvem kan sige nej til hormonmonstre?
Vi giver dig grundene til at lade 'Big Mouth' suge dig ind i sin ufatteligt akavede og ufatteligt sjove teenageverden.
1Hormonmonstrene(© Netflix)Elsker du også serier og film?
Binge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Serierådet, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
Når film og serier kan føles terapeutiske er det ofte fordi, de kan tage et problem, der er relevant for seeren og tale om det på en forskudt måde - en måde, der ikke føles lige så ubehagelig som at tale om problemet direkte i sit eget liv.
Den helt centrale mesterlige opfindelse i 'Big Mouth'-universet er iscenesættelsen af den ustyrlige indre kamp i teenageren som en kamp mellem personen selv og hormonmonstret.
Hormonmonstret, der driver hovedpersonen Andrew til vanvid, er helt sin egen figur, endda med eget navn, Maurice.
Han ligner noget fra 'Villy Vilddyr' (se eksempel), bare med en slatten penis som næse.
Som en kommentar til det almindeligvis større fokus på drenges hormoner, introduceres den kvindelige version af hormonmonstret først i andet afsnit, der handler om menstruation.
Men hun er mindst lige så vild og sjov som Maurice.
Hun braser ind i Jessis liv og råber:- Der skal laves nogle forandringer her, du skal stjæle læbestift, lytte til Lana Del Rey og klippe i dine T-shirts.
Du skal råbe af din mor og grine ad hendes tårer!
Det er de sjove følelsesmetaforer fra Pixars 'Inderst inde', der møder kaoset og chokeffekten fra Larry Clarks teenagefilm 'Kids' fra 90’erne.
2Frygtløst portræt af uskøn kropslighed(© Netflix)Måden hvorpå 'Big Mouth' behandler teenagernes forhold til deres egne og andres kroppe er et vidunderligt eksempel på, hvordan tegnefilteret kan bruges til at vise noget, der ikke bare ville være svært at lave med rigtige skuespillere, men også ting, der ville være ekstremt upassende.
Teenagepiger med en bamse mellem benene, og Andrew, der bliver opdaget i at fantasere aggressivt om sin vens storesøster.
Man glemmer faktisk hvor sjældent det er, at man har set det håndteret så bramfrit, fordi det er gjort så elegant med en fornem balance mellem det oprigtigt pinlige, det sjove og det kærlige.
I øvrigt gælder det ikke kun teenagernes egne kroppe.
Der er et smukt afsnit i anden sæson, hvor pigerne kommer med de voksne mødre i en spa.
Her ser man kvindekroppe med bryster og kønsbehåring i alle former og farver, der ville have virket demonstrativt med rigtige skuespillere.
Her kan de afvikle det som et humoristisk musicalnummer, hvor man igen bare undres over, at det ikke er mere normalt at vise livet, som det faktisk ser ud.
Og ikke mindst over, at der skal en tegnefilm til at gøre det.
3Skamtroldmanden(© Netflix)Hormonmonstrenes personificering af den ustyrlige lyst og aggressive drift, der presser den voldsomme, pludselige forandring frem i de små børnevoksne, får i anden sæson selskab af en ny figur: Skamtroldmanden.
Andrew møder ham efter at være blevet opdaget i at onanere og bliver herefter hevet med i en fantasiretssag, hvor der bliver ført skamfuldt detaljeret bevis for, at han er en 'modbydelig lille stodder'.
Staten vil bevise, 'at han ikke bare gjorde noget ondt, han ER noget ondt!
'.
Det foregår kun i hans eget hoved, så man ser alle kvinder, han har onaneret til, lige fra farens kolleger til en kvindelig tand fra en tandpastareklame, stå i kø for at vidne mod ham.
Til sidst i retssagen bliver han dømt skyldig, og alle i retssalen viser sig at være Andrew, der udskammer sig selv.
Der er ingen serier, der har italesat svære følelser så præcist, nænsomt og opfindsomt som 'Big Mouth'.
Se den før dine forældre, før dine teenagebørn, sammen med dine teenagebørn - whatever, bare se den!
To sæsoner (20 afsnit) af 'Big Mouth' kan ses på Netflix.
FacebookTwitterKopier link




https://www.dr.dk/nyheder/udland/flere-hundredtusinder-paa-gaden-i-london-kraever-ny-brexit-afstemning

BrexitSe temaUdlandFlere hundredtusinder på gaden i London: Kræver ny brexit-afstemningStorbritanniens premierminister, Theresa May, har på forhånd afvist en ny afstemning.
Af Simon Vincensen og Emil Søndergård Ingvorsen20.
okt.
2018 kl.
16.
24 | opdateret 20.
okt.
2018 kl.
17.
38Bemærk: artiklen er mere end 30 dage gammelLæs opFlere hundredtusinder marcherer i dag på gaderne i London for en ny brexit-afstemning i Storbritannien, efter detaljerne om den kommende skilsmisseaftale mellem EU og Storbritannien er blevet fremlagt.
Ifølge arrangøren People's Vote UK deltager der 670.
000 personer til demonstrationen.
Det tal er dog ikke bekræftet af politiet, som endnu ikke har overblik over hvor mange, der har deltaget.
Politiet fortæller til The Guardian, at alt er forløbet fredeligt, og at der ikke foretaget nogle anholdelser.
Ifølge BBC er det særligt unge mennesker, der udgør demonstrationen.
Storbritanniens premierminister, Theresa May, har flere gange afvist en ny afstemning om Storbritanniens EU-skæbne.
'Leave'-demonstrationer andre stederDet er ikke kun proeuropæiske overbevisninger, der demonstrerer i Storbritannien i dag.
Den tidligere leder af det nationalkonservative parti, Ukip, Nigel Farage, leder i dag en samling organiseret af gruppen 'Leave Means Leave'.
Læs også:OVERBLIK De vigtigste datoer og største knaster frem mod brexit i martsEt flertal af den britiske befolkning stemte i 2016 for at forlade EU.
Udtrædelsen er skemalagt til 29.
marts næste år.
FacebookTwitterKopier link




https://www.dr.dk/sporten/fodbold/superliga/live-onuachu-glider-bolden-i-kassen-til-1-0-gaesterne






https://www.dr.dk/nyheder/viden/teknologi/se-drone-smadre-flyvinge-saa-farlige-er-de-vildfarne-robotter-lufttrafikken

TeknologiSe drone smadre flyvinge: Så farlige er de vildfarne robotter for lufttrafikkenI forhold til fugle gør droner langt større skade på fly.
Det skyldes, at dronens motor og batteri bliver som projektiler, siger dansk ekspert.
Et amerikansk universitet har testet, hvad der sker, når en drone støder sammen et et fly med en hastighed på over 300 km/t i timen.
Af Anders Worup20.
okt.
2018 kl.
16.
00Bemærk: artiklen er mere end 30 dage gammelLæs opTidligere i år viste tal fra Center for Luftfart, at danske lufthavne oplever, at flere droner flyver for tæt på lufthavnens luftrum.
Det er stadig et forholdsvis lille problem.
I 2015 var droner fire gange kommet for tæt på lufthavnen, mens tallet var steget til ti droner i 2017.
Men der er en stor vækst i antallet af danskere, der anskaffer sig en drone.
Derfor er der ikke noget, der tyder på, at problemet bliver mindre - nærmere modsat.
Læs også:Fange-arm griber flyvende drone i fuld fartPå trods af det er der faktisk ikke meget viden om, hvad der sker, når et fly og en drone støder sammen, ifølge amerikanske Kevin Poormon fra University of Dayton Research Institute.
Derfor har han stået i ledelse for at lave en test, der skulle simulere et sammenstød mellem en hobby-drone og vingen på et mindre propelfly.
Resultatet af testen er bekymrende.
Se forsøget hvor dronen bliver skudt ind i flyets højre vinge nedenfor.
Kæmpe kanon skyder drone afstedKevin Poormon er leder for en gruppe på Dayton Universitet, der tester, hvad der sker, når fly støder sammen med fugle.
Det har de over 40 års erfaring med.
I forsøget tog gruppen en hobby-drone af modellen DJI Phantom 2, der vejer lidt mindre end et kilogram, og affyrede den ind i vingen på et fly af modellen Mooney M20.
Dronen blev sendt afsted med 383 km/t fra den største luftkanon, gruppen havde til rådighed i deres laboratorium, der har et 12 meter langt rør, vejer 1270 kg og har åbning med en indvendig diameter på 30 centimeter.
- Selvom dronen gik i stykker, lavede dens energi og masse tilsammen betydelig skade på flyets vinge, siger Kevin Poormon i en pressemeddelse.
Faktisk lavede dronen skade på vingens hovedbjælke, der er det bærende element i flyets vinge.
Og det er meget alvorligt ifølge Paul Harrison, der er talsmand for Ingeniørforeningens flyvetekniske selskab.
- Hvis hovedbjælken er ødelagt, så kan den ikke tage imod de kræfter, som luften påvirker vingen med, og hvis det resulterer i at vingen bøjer, så kan det ende fatalt, siger Paul Harrison.
Dronen blev skudt ind i højre vinge på et propelfly af modellen Mooney M20, som er vist på billedet.
(Foto: Cory W.
Watts © creative commons)Passagerfly vil også kunne blive skadetSelvom testen er udført på vingen til på et Mooney M20-propelfly, der ikke skal leve op til de samme sikkerhedskrav som passagerfly, så siger Kevin Poormon til mediet Wired, at strukturen og tykkelsen af vingen er at sammenligne et passagerfly.
Ud fra testen vurderer Paul Harris altså, at en drone også vil kunne gøre stor skade på et passagerfly.
- På et passagerflys vinge er der teknologi i form af ledninger, rør og bevægelige dele, der bl.
a.
styrer vingens flaps, slats og slots, som hjælper flyet med at lande og lette, og det kan jo blive beskadiget, siger han.
- Det gælder jo for alle fly, at de er bygget så spinkelt og let som muligt for at bruge mindre brændstof.
Der er ikke noget panser nogen steder.
Selvfølgelig skal de kunne modstå en gås, men de er ikke bygget til at kunne modstå droner.
Det næste naturlige skridt ville, ifølge Paul Harris, være at lave lignende test på passagerfly, for at blive klogere på, hvilket skader der vil komme der.
Droner er værre end fugleGruppen lavede også testen med en klump gelatine, der skulle efterligne en rigtig fugl, med omtrent det samme vægt som dronen.
- Fuglen lavede mere synlig skade på kanten af vingen, men dronen trængte længere ind i vingen og skadede hovedbjælken, hvilket 'fuglen' ikke gjorde, siger Kevin Poormon.
Læs også:Droner flyver med fastfood i ReykjavikPaul Harris havde ikke regnet med at se så voldsomme skader, og han vurderer, at de skader, som dronen laver, er meget værre end dem, som fugle laver.
DJI Phantom 2, som vist på billedet, er den drone, der blev skudt ind i flyets vinge i testen.
(Foto: B.
Ystebo © (CC) Flickr creative commons)- Fugle er af kød og blod, og de er meget blødere, når de rammer og laver for det meste bare trykskader.
Det er sjældent, at de går hele vejen igennem en vinge, siger han.
Dronen derimod består af små kompakte og tunge dele som motorerne og batteriet, der kommer til at virke som projektiler fra en pistol ved et sammenstød med et fly, forklarer Paul Harris.
Kend regler for at flyve med dronerHvis du er en af de mange danskere, som har anskaffet sig en drone, så opfordrer Paul Harris til, at du sætter sig godt ind i reglerne for at flyve med droner.
- Det ville være synd, hvis nogle få folk, der flyver vildt uden respekt for reglerne, ødelægger det for alle andre, siger han.
Læs også:Nu kan droner snart selv undgå flyDu kan sætte dig ind i de gældende regler på droneregler.
dk, og du kan se, hvor du må flyve på app'en 'Droneluftrum' eller på droneluftrum.
dk.
FacebookTwitterKopier link




https://www.dr.dk/sporten/oevrig/vm-soelv-til-sophie-walloee

Øvrig sportVM-sølv til Sophie WalløeDen danske para-bordtennisspiller kæmpede bravt, men måtte se sig slået af polske Natalia Partyka.
Sophie Walløe har vundet VM-sølv i para-bordtennis.
Af Nikolaj Tangaa Thorngaard20.
okt.
2018 kl.
15.
58Bemærk: artiklen er mere end 30 dage gammelLæs opDet så på forhånd svært ud, da Sophie Walløe gik ind til sin første VM-finale nogensinde mod polske Natalia Partyka i Celje i Slovenien.
Den polske para-bordtennis legende er forsvarende europa-, verdens- og paralympisk mester, og derfor var det lidt af en modstander, som den bare 18-årige dansker skulle forsøge at besejre.
Læs også:Sophie Walløe er klar til VM-finalenOg den 29-årige polak skulle også vise sig at være for stærk.
Således vandt hun over danskeren med 3-1 i sæt, og hun kan dermed kalde for verdensmester nok engang.
Skidt dansk startNatalia Partyka fik den bedste start på kampen, da hun hurtigt vandt de to første sæt.
Derefter var det som om, at den unge danske bordtennisspiller fik rystet nerverne af sig.
I hvert fald formåede Sophie Walløe at vinde tredje sæt og give sig selv en chance for at komme tilbage i kampen.
I et tæt fjerde sæt viste Partyka sig dog at være for stærk.
Polakken vandt det afgørende sæt 15-13 og henviste dermed danskeren til sølvet.
Læs også:Dansk para-atlet til VM i bordtennis: ’Målet er en medalje’VM-sølvmedaljen er det største resultat hidtil i den unge Sophie Walløes karriere.
Inden VM var målsætningen for danskeren en medalje, og den formåede hun altså at leve op til.
Danskeren har dog stadig et stykke vej endnu for at matche Natalia Partykas præstationer.
Således var VM-guldet i dag, hendes femte VM-guld i karrieren.
FacebookTwitterKopier linkEmner:Bordtennis|Slovenien




https://www.dr.dk/nyheder/regionale/syd/mindst-350000-lider-af-knogleskoerhed-mange-har-sygdommen-uden-vide-det

Syd- og SønderjyllandMindst 350.
000 lider af knogleskørhed: Mange har sygdommen uden at vide detSundhedsministeren erkender, at indsatsen på området nu skal styrkes.
Mange mennesker går rundt med knogleskørhed, uden at vide det.
Nu vil sundhedsministeren give området et serviceeftersyn.
Af Lars Paaske og Ulrik Bang-Mørch20.
okt.
2018 kl.
15.
15Bemærk: artiklen er mere end 30 dage gammelLæs opAlt for mange mennesker med osteoporose - også kaldet knogleskørhed - går rundt med sygdommen enten uden at få behandling eller uden at vide, at de har sygdommen.
Sundhedsstyrelsen oplyser, at borgere med kendt knogleskørhed svarer til 167.
000 personer, men derudover er der et mørketal af udiagnosticerede personer, som skønsmæssigt ligger på minimum samme antal.
Det betyder, at der altså i alt er mindst 350.
000 borgere med knogleskørhed i Danmark ifølge Sundhedsstyrelsen.
Verdenssundhedsorganisationen WHO og Osteoporoseforeningen skønner, at det er omkring 550.
000 danskere, der lider af knogleskørhed.
Fakta om KnogleskørhedKnogleskørhed giver i sig selv ingen gener, det er knoglebruddene, som fører til gener.
Derfor bliver knogleskørhed typisk først opdaget efter et knoglebrud.
WHO definerer knogleskørhed som: ”En sygdom karakteriseret ved lav knoglemasse og forringet mikroarkitektur af knoglevævet, som medfører øget skørhed og som følge heraf øget risiko for knoglebrud”.
Sygdommen behandles med medicin, der kan forsinke udviklingen.
Patienter bliver også anbefalet dagligt tilskud af kalk og d-vitamin og motion.
Forekomsten af knogleskørhed er højere blandt kvinder (5,5 %) end mænd (1,1 %)Hos kvinder er forekomsten betydelig fra 55 års alderen og især høj blandt de 65+ årige.
Blandt mænd ses en væsentlig stigning i osteoporose fra 65+ års alderen.
Kilde: Sundhedsstyrelsen og sundhed.
dkLæs også:Knogleskøre nordjyder opdages tidligt og sparer skattekronerKrav om national handlingsplanHos Osteoporoseforeningen mener man, at der er alt for få, der kommer i behandling.
- Det er kun omkring 130.
000, der er i medicinsk behandling.
Det vil sige, at cirka 400.
000 danskere enten ikke ved, at de har sygdommen, eller at de har ikke fået gjort noget ved det, siger landsformanden for osteoporoseforeningen, Ulla Knappe.
Der sættes ekstra fokus på knogleskørhed verden over i dag, hvor det er international osteoporosedag, men foreningen i Danmark efterlyser langt større politisk opbakning.
Ifølge Ulla Knappe afsatte Sundhedsministeriet i 2018 en halv million kroner til osteoporose, og i 2019 er der afsat halvanden million kroner, men der skal sættes endnu flere penge af, så man kan sætte ind langt tidligere og forhindre mange i at få knogleskørhed, mener hun.
- Vi mangler en national handlingsplan, sådan at man fra Sundhedsministeriets side samler op på det her, og hvor man gør noget for at opspore alle dem, der har sygdommen, mener Ulla Knappe.
Men sundhedsminister Ellen Thrane Nørby (V) mener, det er forfejlet at efterlyse en handlingsplan.
- Så tror jeg, man går fejl i byen, hvis man tror, at noget skal hedde en handlingsplan for, at man får en god behandling i det danske sundhedsvæsen, siger hun.
Læs også:Mistanke: Patienter med knogleskørhed fejlbehandletSundhedsminister: Indsatsen skal styrkesTil gengæld erkender Ellen Thrane Nørby, at der er behov for at undersøge, om behandlingen af osteoporosepatienter kan blive bedre.
- Der er behov for at styrke indsatsen på knogleskørheds-området.
Vi har også afsat penge til et eftersyn af området.
- For der er behov for at lave et eftersyn af hele knogleskørheds-området.
Ligesom vi har gjort med sclerose-området og epilepsi-området.
Så vi sikrer, at de borgere, der har osteoporose, og som har behov for behandling, også får den behandling, som de har krav på, siger sundhedsministeren.
Læs også:Osteoporoseforening: Mange læger er ikke opmærksomme på knogleskørhedKonstante smerterAmalie Sørensen er lokalformand for Osteoporoseforeningen i Sønderjylland og har gennem 16 år arbejdet med osteoporosepatienter.
Hun beretter om, hvor vigtigt det er, at der bliver sat ind med behandling i tide.
- Når man har osteoporose, så kan man få voldsomme smerter.
Og når man har voldsomme smerter, så kan man har svært ved at klare sin hverdag, siger hun.
Store smerter kan 48-årige Steven Tang Dahl fra Bolderslev ved Aabenraa også godt skrive under på.
Han har levet med knogleskørhed i nu 13 år.
Han fik det konstateret som 35-årig.
Og det at leve med knogleskørhed er en daglig kamp, siger han.
- Jeg har konstant kroniske smerter i mit bevægeapparat.
Det er værst ved mine ribben.
Der skal ingenting til, så enten trykker eller brækker jeg et ribben, siger han.
- Der er mange begrænsninger i hverdagen.
Og tunge løft kan jeg slet ikke og må heller ikke, siger han.
48-årige Steven Tang Dahl fik konstateret knogleskørhed i en alder af blot 35-årig.
Han mener, at der skal mere fokus på sygdommen.
Steven Tang Dahl er tidligere sømand og røgdykker, så hverdagen er i dag noget anderledes end dengang, han arbejdede.
Han er helt på linje med Osteoporoseforeningen, der ønsker en national handlingsplan.
- Det vil være meget positivt, hvis der kom sådan en.
Det vil hjælpe med at opspore og tidligt kunne sætte ind overfor sygdommen, og det vil også udbrede kendskabet til sygdommen.
- Da jeg fik sygdommen konstateret, manglede jeg nogle på min egen alder at dele erfaringen med.
Jeg har jo gjort mig mine egne erfaringer, men jeg har virkelig savnet et fællesskab og tale med nogle jævnalderende mænd, som var i samme båd, siger Steven Tang Dahl.
FacebookTwitterKopier link




https://www.dr.dk/nyheder/udland/mindst-15-doede-eksplosioner-hoert-ved-flere-valgsteder-i-kabul

UdlandMindst 15 døde: Eksplosioner hørt ved flere valgsteder i KabulMindst 15 er lørdag dræbt i et angreb af en selvmordsbomber i Afghanistans hovedstad.
Det oplyser en sikkerhedskilde til nyhedsbureauet Reuters.
Der er hørt eksplosioner ved flere valgsteder i Kabul i dag.
20.
okt.
2018 kl.
15.
13 | opdateret 20.
okt.
2018 kl.
17.
07Bemærk: artiklen er mere end 30 dage gammelLæs opMindst 15 er lørdag blevet dræbt i et angreb af en selvmordsbomber i Afghanistans hovedstad, Kabul.
Det oplyser en sikkerhedskilde til nyhedsbureauet Reuters.
Der er parlamentsvalg i Afghanistan i dag, og der er hørt flere eksplosioner fra forskellige valgsteder i Kabul.
Ifølge en italiensk ngo er 37 sårede blevet bragt på hospitalet.
Valget udskudtSamtidig har andre problemer med valghandlingerne fået landets valgkommission til at forlænge muligheden for at stemme til søndag.
Fakta: Afghansk valgAfghanerne skal efter tre års forsinkelse endelig stemme om et nyt parlament blandt mere en 2.
500 kandidater.
Omkring 70.
000 soldater og politifolk er udstationeret for at beskytte valget, som Taleban flere gange har truet.
10 kandidater har mistet livet op til valget, og i Kandahar-provinsen er valget blevet udskudt en uge efter anbefaling fra valgkommissionen.
Næsten hvert tredje valgsted har ikke kunnet åbne af sikkerhedsmæssige årsager.
Det oplyser Abdul Baid Sayad, der er formand for Valgkommissionen, til nyhedsbureauet Reuters.
Valget er tidligere blevet udskudt.
Næste år skal Afghanistan efter planen afholde et præsidentvalg.
Derfor er alles øjne rettet mod sikkerheden ved lørdagens parlamentsvalg.
En korrespondent for nyhedsbureauet AFP i Kabul beretter, at vælgere ses flygte fra en skole efter en eksplosion i den nordlige del af Kabul.
Vidner har oplyst, at også andre valgsteder er blevet ramt af eksplosioner.
Fire betjente dræbt i bagholdEt øjenvidne fortæller AFP, at han prøvede at stemme, men blev nødt til at løbe for livet efter eksplosionen ved skolen.
Øjenvidnet har set flere ofre blive evakueret.
En talsmand for indenrigsministeriet Nasrat Rahimi har bekræftet to eksplosioner nær valgsteder i Kabul.
En leder af en politikreds i Kabul fortæller nyhedsbureauet AP, at to betjente er blevet såret, da de ville afmontere en sprængladning nær et valgsted.
Det lykkedes ikke, og to vælgere blev ifølge politichefen også såret af eksplosionen.
Eksplosionerne er langt fra de eneste voldelige episoder på valgdagen.
I provinsen Ghor har Taliban-krigere dræbt fire betjente i et bagholdsangreb, oplyser en talsmand for provinsens guvernør til AP.
Ifølge talsmanden var de fire betjente på vej til et valgsted i byens hovedby, Firozkoh.
Valgkommissionen i landet forklarer, at forlængelsen af valget til søndag skyldes tekniske problemer.
Der angives manglende valgmateriale, forvirring over biometrisk udstyr og valgsteder, som er åbnet for sent.
/ritzau/FacebookTwitterKopier linkEmner:Afghanistan|Valg og folkeafstemninger|Kabul|Taliban|Økonomi- og indenrigsministeriet




https://www.dr.dk/sporten/golf/dansk-golfkvinde-paa-sejrskurs-i-indien

GolfDansk golfkvinde på sejrskurs i IndienDen danske golfspiller Nicole Broch Larsen gik lørdagens runde i tre slag under par og er på en delt førsteplads i Indien.
Nicole Broch Larsen har kurs mod et topresultat i Ladies European Tour-turneringen Hero Women's Indian Open.
Af Nikolaj Tangaa Thorngaard20.
okt.
2018 kl.
14.
32Bemærk: artiklen er mere end 30 dage gammelLæs opGolfspilleren Nicole Broch Larsen har kurs mod et topresultat i Ladies European Tour-turneringen Hero Women's Indian Open.
Lørdag brugte danskeren 69 slag på at nå rundt på banens 18 huller.
Det svarer til tre slag under banens par.
Samlet er Nicole Broch Larsen fire slag under par, og det rækker til en delt førsteplads før sidste runde, som spilles søndag.
Hun deler føringen med Becky Morgan fra Wales og Ellie Givens fra England.
Kæmpet med feberDanskeren har vundet fire professionelle golfturneringer, heriblandt Ladies European Tour-turneringen Helsingborg Open i 2015.
Topplaceringen i Indien er imponerende, når man tager i betragtning, at hun har kæmpet med feber og næseblod i begyndelsen af turneringen.
- Jeg var tæt på at få næseblod igen i dag (lørdag, red.
).
Det føltes, som om jeg var virkelig varm.
- Jeg sørgede for at blive ved med at drikke og spise saltede nødder.
Til slut følte jeg mig lidt bedre tilpas, så forhåbentlig bliver det min dag i morgen (søndag, red.
), siger hun til Ladies European Tours hjemmeside.
/ritzau/Læs også:Danmarks bedste golfkvinde har brug for vennerne til at undgå de sorte hullerFacebookTwitterKopier linkEmner:Golf|Indien|England|Helsingborg|Wales




https://www.dr.dk/sporten/oevrig/live-faar-vi-dansk-guld-ved-vm-i-para-bordtennis






https://www.dr.dk/mitliv/hellere-stilheden-som-oeboer-end-larmen-i-koebenhavn-amine-foeler-sig-hjemme-paa-aeroe

Hvor kan jeg bo?
Se temaMit LivHellere stilheden som øboer end larmen i København: Amine føler sig hjemme på ÆrøHan har prøvet det meste med opvækst i Marokko og København.
Som 16-årig flyttede han alene til et lille øsamfund.
Her er historien om, hvordan han har klaret sig.
Af Palle Herløv og Tim Kildeborg Jensen (foto)20.
okt.
2018 kl.
14.
05Læs op- Jeg har den holdning, at man nogle gange skal kaste sig spontant ud i ting.
For meget tid giver tankerne frit spil, og så når man måske at fortryde noget, der kunne være endt lykkeligt.
Hvor kan jeg bo?
Drømmer du om at ruske op i tilværelsen og prøve noget nyt på boligfronten?
DR Mit Liv har mødt en række gæstfrie mennesker og fået et kig ind i deres unikke hjem.
Du kommer blandt andet med inden for i en bil, i en gammel kirke, i en container, i et økologisk minisamfund og med ombord på et sejlskib.
Læs alle artiklerne i temaet her.
Ordene kommer fra 25-årige Amine Kassim, som på tiende år bor alene på Ærø.
Hans nærmeste familie er en søster i Sverige og én i Norge.
Det var Amines eget valg at flytte til en ø med det fællesskab og nærheden til alt og alle, man finder i så lille et samfund omringet af vand.
Det er netop dét, han godt kan lide ved at bo her: At folk snakker sammen og interesserer sig oprigtigt for hinanden.
- I København hilser man ikke på folk på gaden, hvis man ikke kender dem.
Det gør man her.
Hvis jeg kommer ned på havnen, og en tysk familie har brug for hjælp med deres båd, tager jeg gerne en trosse og hiver dem ind.
Det giver bare mening for mig at være sådan over for andre mennesker, siger Amine Kassim.
Han sætter også pris på stilheden og muligheden for at trække sig tilbage og være alene på sit værelse eller på stranden med udkig over det sydfynske øhav og indsejlingen til Lillebælt.
- Når man som mig er sømand og på havet i 10-12 uger ad gangen, har man brug for at være alene, når man kommer hjem.
Så går jeg en tur ud til Voderup Klint og kigger ud over vandet eller nud i naturen og renser hovedet for tanker.
Det havde jeg ikke kunnet gøre på samme måde, hvis jeg boede inde i byen.
Amine Kassim håbede, der ville være en fodboldbane på Ærø, og han blev ikke skuffet.
Han har skabt sig et stort netværk og masser af venner omkring Marstal IF.
Amine Kassim har fået job hos rederiet Unitankers i Middelfart, så han er ofte væk fra Ærø i nogle måneder ad gangen.
Han boede i en periode på en båd her i havnen i Marstal, mens han læste til eksamen.
Senere fik han et værelse hos en kvinde, der arbejdede som sekretær på navigationsskolen.
Der er omkring 800 meter fra det hus, Amine Kassim lejer sammen med en kammerat på Bymøllevej, til Marstal Navigationsskole på Ellenet.
Amine Kassim er færdiguddannet skibsfører til sommer.
Han forlader navigationsskolen i Marstal med sin årgangs højeste snit.
1 / 5Amine Kassim håbede, der ville være en fodboldbane på Ærø, og han blev ikke skuffet.
Han har skabt sig et stort netværk og masser af venner omkring Marstal IF.
1 / 5Amine Kassim har fået job hos rederiet Unitankers i Middelfart, så han er ofte væk fra Ærø i nogle måneder ad gangen.
2 / 5Han boede i en periode på en båd her i havnen i Marstal, mens han læste til eksamen.
Senere fik han et værelse hos en kvinde, der arbejdede som sekretær på navigationsskolen.
3 / 5Der er omkring 800 meter fra det hus, Amine Kassim lejer sammen med en kammerat på Bymøllevej, til Marstal Navigationsskole på Ellenet.
4 / 5Amine Kassim er færdiguddannet skibsfører til sommer.
Han forlader navigationsskolen i Marstal med sin årgangs højeste snit.
5 / 5En "tough" fyr har også brug for at snakkeHan oplevede en helt særlig imødekommenhed og åbenhed, kort efter han kom til Ærø.
Gennem en vejleder på søfartsskolen kom han i kontakt med en familie i landsbyen Ommel, som åbnede deres dør og bød ham inden for som en ekstra søn.
- De sagde til mig, at jeg bare skulle komme til dem, hvis jeg havde brug for hjælp eller for at snakke.
De er blevet som en ekstra familie for mig.
Min danske familie, siger Amine Kassim.
Han mener, de har været med til at gøre ham til den, han er i dag.
- Det er ikke nemt at flytte hjemmefra som 16-årig i et stadig fremmed land.
Uanset hvor tough man er, har man brug for nogen at snakke med sådan helt tæt på.
Om hverdagen og livets udfordringer.
Det er ikke nok med telefonsamtaler med min mor.
Jeg skylder den familie alt, siger Amine Kassim.
Helle Bak Poulsen har fungeret som "plejemor" for Amine Kassim, siden han kom til Ærø for ti år siden.
Bad til Gud om en fodboldbaneAmine Kassim er vokset op knap 2700 kilometer fra Ærø i Marokkos folkerige hovedstad Rabat og i Københavns-området, som han flyttede til med sin mor som 14-årig.
Jeg fornemmer, at folk kan lide mig, for den jeg er.
Amine KassimDet var derfor en stor omvæltning for ham, da han to år senere sejlede med færgen fra Svendborg til havnen i Ærøskøbing.
Med alle sine ting pakket i en bil kom han uden at vide ret meget om stedet.
Velkommen til dit nye liv, unge mand.
Find dig til rette og skab dig en tilværelse.
- Jeg kan huske, at jeg bad til Gud om, at her ville være en fodboldbane.
Han må have lyttet, for her var flere af dem.
Det gjorde mig helt vildt glad, siger Amine Kassim.
Amine Kassim kom til Danmark fra Marokko som 14-årig.
Han rykkede hurtigt med sin mor fra Amager til en lejlighed i Tingbjerg, inden han kom på efterskole i Fuglebjerg.
Det var lidt en kamp for ham at få sin mor og stedfar til at slippe ham til efterskolen, men en studievejleder fik overtalt dem til at skrive under, og det var her, han fik ideen om at flytte til Ærø og uddanne sig til skibsfører.
Han har fået mange venner gennem fodboldklubben.
- Jeg fornemmer, at folk kan lide mig, for den jeg er, og når jeg bliver spurgt, hvor jeg kommer fra, svarer jeg med stolthed: Ærø, siger Amine Kassim, der har været dansk statsborger siden 2016.
I dag har han svært ved at forestille sig at bo andre steder.
Han har gjort meget for at falde til og finde sin plads i det lille ø-samfund.
Læst hf i søfart og fortsat på uddannelsen til skibsfører, som han afslutter med topkarakterer til sommer.
Arbejdet på en restaurant, på en friskole og i et asylcenter, hvor han lærte unge om at holde sig ude af kriminalitet eller hvad de nu "var havnet i af problemer", som han udtrykker det.
Amine Kassim lejer et hus i Marstal sammen med en kammerat.
- Det er stort nok til, at man kan lukke døren og være alene, når man har lyst til det.
Det accepterer vi begge to.
Men det er fællesskabet, der tiltrækker mig, og det er fedt at kunne invitere vennerne til Champions League eller spisning.
Huset ligger godt placeret midt i Marstal.
Tæt på busstoppestedet, supermarkedet og navigationsskolen, som Amine Kassim forlader til sommer med årgangens højeste karaktergennemsnit og titel som skibsfører.
Amine Kassim har boet flere steder på Ærø.
Det seneste år har han lejet sig ind i et hus, som han deler med en kammerat.
Her er omkring 120 kvadratmeter, og de betaler hver 2500 kroner i husleje.
500 kroner mindre end han betalte for et kollegieværelse, han boede på før.
Amine Kassim kan godt lide at invitere venner til spisning.
Det er hyggeligt - og så har han pladsen til det.
Der er kun ét skridt fra græs og have til hjemmet på Ærø.
Det er et plus.
1 / 5Amine Kassim lejer et hus i Marstal sammen med en kammerat.
- Det er stort nok til, at man kan lukke døren og være alene, når man har lyst til det.
Det accepterer vi begge to.
Men det er fællesskabet, der tiltrækker mig, og det er fedt at kunne invitere vennerne til Champions League eller spisning.
1 / 5Huset ligger godt placeret midt i Marstal.
Tæt på busstoppestedet, supermarkedet og navigationsskolen, som Amine Kassim forlader til sommer med årgangens højeste karaktergennemsnit og titel som skibsfører.
2 / 5Amine Kassim har boet flere steder på Ærø.
Det seneste år har han lejet sig ind i et hus, som han deler med en kammerat.
Her er omkring 120 kvadratmeter, og de betaler hver 2500 kroner i husleje.
500 kroner mindre end han betalte for et kollegieværelse, han boede på før.
3 / 5Amine Kassim kan godt lide at invitere venner til spisning.
Det er hyggeligt - og så har han pladsen til det.
4 / 5Der er kun ét skridt fra græs og have til hjemmet på Ærø.
Det er et plus.
5 / 5- Det handler for mig om at give dem et håb om, at de kan blive til noget.
Om at vejlede og om at være et forbillede og et levende bevis på, hvor langt man kan komme med vilje og lysten til at lære.
Også selvom man bor på en ø med færre muligheder end inde på fastlandet.
Tryk dig rundt på kortet herunder for at læse om flere boformer:FacebookTwitterKopier linkEmner:København|Ærø|Fyn|Marokko|Fodbold




https://www.dr.dk/nyheder/vejret/vejret-veksler-mellem-blaat-og-graat

VejretVejret veksler mellem blåt og gråtSolskin i dag afløses af skyer i morgen, måske let frost den kommende nat.
'Der er højt til loftet i dag', skriver Lisbeth Holck Jørgensen.
Billedet er taget i dag ved Frølunde Fed nær Storebælt.
Af Anja Karin Møller Fonseca20.
okt.
2018 kl.
13.
22Bemærk: artiklen er mere end 30 dage gammelLæs opHimlen og vejret er i dag rundet af en blød højtryksryg, som giver plads til solskin hos de fleste.
Der hænger dog stadig skyer i Østersøområdet, men det skulle gerne klare op i løbet af eftermiddagen.
I resten af landet bygger der efterhånden skygader op af cumulusskyer, som tager retningen efter den lette til friske nordvestenvind.
Dagens højeste temperaturer presser sig op på 12 til 15 grader.
Koldest mod østI løbet af nattetimerne ’dykker’ en varmfront ned over os fra nordvest.
Skydækket vil derfor tiltage fra nordvest, men i den østlige del af landet holder det klart.
Vinden aftager en smule og derfor kan temperaturen lokalt falde til ned omkring frysepunktet.
Under skyerne mod vest vil temperaturen typisk ligge i underkanten af de 10 grader.
Skyer fra nordvestSøndag er der først på dagen mulighed for solskin over det østlige Danmark, men stille og roligt bevæger skyerne sig videre ned mod sydøst.
Lige nu ser det dog ud til at bornholmerne kan få solskin det meste af dagen.
Sammen med skyerne kan der efterhånden falde lidt småtteriregn hist og pist.
Dagens højeste temperaturer kommer op på 12 til 15 grader i en opfriskende vind fra sydvest.
Der venter i øvrigt mere blæst i den nye uge, især omkring tirsdag.
FacebookTwitterKopier link




https://www.dr.dk/nyheder/regionale/nordjylland/travlhed-forringer-psykiateres-uddannelse

NordjyllandTravlhed forringer psykiateres uddannelseUnge læger under uddannelse mener, de lærer for lidt på grund af alt for meget at se til på de psykiatriske afdelinger.
(ARKIV)  Af Magnus Munk Kristiansen20.
okt.
2018 kl.
13.
16Bemærk: artiklen er mere end 30 dage gammelLæs opLærerige opgaver såsom udredning og diagnostik fylder ofte meget lidt i uddannelsen til psykiater.
Det oplever mange af de unge læger, der lige nu er ved at uddanne sig.
Foreningen Yngre Læger har foretaget en medlemsundersøgelse blandt de fremtidige psykiatere.
Her har 420 fra hele landet svaret.
60 procent af dem giver udtryk for, at drifts- og rutineopgaver prioriteres frem for fagligt udviklende opgaver.
Yngre Lægers næstformand, den nordjyske læge Søren Lunde, forklarer, at der i Nordjylland er mangel på psykiatere, mens antallet af patienter i flere år er steget.
- Det giver stor travlhed på de psykiatriske afdelinger, og det er en af årsagerne til, at uddannelsen bliver svækket, fortæller han.
Hvis du gennem hele din speciallægeuddannelse føler, din uddannelse bliver nedprioriteret, fordi der er så frygteligt mange patienter, kan man godt være bekymret for, om de speciallæger, der kommer ud i den anden ende, rent faktisk har de kvalifikationer, der skal til.
Yngre Lægers næstformand, Søren Lunde.
Svært at finde tid til læringDet kan i sidste ende betyde, at de psykiatere, der uddannes, kommer ud med ringere kvalifikationer, end de burde.
- Hvis du gennem hele din speciallægeuddannelse føler, din uddannelse bliver nedprioriteret, fordi der er så frygteligt mange patienter, kan man godt være bekymret for, om de speciallæger, der kommer ud i den anden ende, rent faktisk har de kvalifikationer, der skal til, siger Søren Lunde.
Carina Gammelmark er ved at uddanne sig til psykiater og er samtidig fællestillidsrepræsentant for Yngre Læger i psykiatrien i Nordjylland.
Hun arbejder lige nu på Ambulatorium for Børne- og Ungdomspsykiatri.
Hun kan ofte mærke, at der ikke er meget tid til læring.
- Der kommer flere og flere opgaver og det gør det svært i hverdagen at finde tid til uddannelse.
Det er noget, der i en travl hverdag kan blive prioriteret væk.
FacebookTwitterKopier linkEmner:Yngre Læger|Uddannelse|Læger|Jylland|Videregående uddannelser




https://www.dr.dk/nyheder/udland/loekke-om-saudi-arabien-vi-har-ikke-faaet-den-fulde-sandhed

Khashoggi-sagenSe temaUdlandLøkke om Saudi-Arabien: Vi har ikke fået den fulde sandhedStatsministeren mener, at der er brug for yderligere undersøgelser i forbindelse med den dræbte journalist, Jamal Khashoggi.
Ifølge Lars Løkke Rasmussen har Saudi-Arabien fortsat ikke forklaret sig til fulde.
Af Simon Vincensen20.
okt.
2018 kl.
13.
13Bemærk: artiklen er mere end 30 dage gammelLæs opStatsminister Lars Løkke Rasmussen (V) mener ikke, at Saudi-Arabien har leveret den fulde sandhed om, hvordan den system-kritiske saudiarabiske journalist Jamal Khashoggi døde.
Det siger han til DR Nyheder.
- Det er jo helt oplagt, at vi har ikke fået den fulde forklaring endnu.
Den 60-årige Jamal Khashoggi forsvandt, efter han 2.
oktober gik ind på Saudi-Arabiens konsulat i Istanbul.
Saudi-Arabien afviste længe at kende noget til journalistens forsvinden, men i aftes - 18 dage senere - kom en ny forklaring fra saudiaraberne: Jamal Khashoggi døde på konsulatet efter et slagsmål.
Læs også:Saudi-Arabien: Journalist blev dræbt på konsulatLøkke: Vi har ikke fået den fulde sandhedIfølge Lars Løkke Rasmussen er det en foruroligende ting, som vi har været vidne til i sagen om den saudiarabiske journalist, der var bosat i USA og kendt som en kritiker af styret i Saudi-Arabien.
- Retten til at tale og udtrykke sig frit er en kernedansk værdi, og det ved alle i hele verden, siger statsministeren.
Læs også:Mellemøstkorrespondent om dræbt journalist: Saudiarabernes forklaring er utroværdigIfølge Lars Løkke Rasmussen er der nu delvist kastet lys over sagen.
- Forklaringen fra Saudi-Arabien er det første skridt i at forstå, hvad det går ud på.
Men der er brug for yderligere undersøgelser.
- At saudiaraberne har bekræftet, at han er død, efter først at have forklaret, at han forlod konsulatet i levende live, viser, at vi ikke har fået den fulde sandhed, og det er vi nødt til at insistere på, siger Lars Løkke Rasmussen.
USA anerkender forklaringStatsministerens kommentar til den nye saudiarabiske forklaring står i kontrast til meldingen fra USA.
Her anerkendte præsident Donald Trump tidligere i dag forklaringen fra Saudi-Arabien.
Læs også:Det Hvide Hus kalder drab på journalist for tragisk hændelseIfølge Det Hvide Hus vil USA fortsat følge den internationale efterforskning af sagen, siger pressetalskvinde, Sarah Sanders.
- Vi er kede af at høre nyheden om Jamal Khashoggis død.
Hans familie, forlovede og venner har vores dybeste medfølelse, siger hun.
FacebookTwitterKopier linkEmner:Donald Trump (politiker)|Lars Løkke Rasmussen (politiker)|Saudi-Arabien|Venstre|Udenrigspolitik




https://www.dr.dk/musik/grand-prix-favorit-i-overraskende-comeback-googlede-sig-frem-til-sangtitlen

MusikGrand Prix-favorit i overraskende comeback: Googlede sig frem til sangtitlenAnna Ritsmar, der blev nummer to i Dansk Melodi Grand Prix tidligere i år, er ude med en spritny single i eget navn.
Ved Dansk Melodi Grand Prix tidligere i år fremførte Anna Ritsmar sangen 'Starlight', som var skrevet af Lise Cabble.
Nu er den 18-årige sangerinde ude med sin første single i eget navn, som hun selv har skrevet.
Af Jens Grønbech20.
okt.
2018 kl.
13.
02Bemærk: artiklen er mere end 30 dage gammelLæs opHun storcharmerede de danske tv-seere, da hun i februar sang sig til en flot andenplads i Dansk Melodi Grand Prix med den finurlige indiepop-sang 'Starlight'.
Siden da har hun haft travlt med den dansksprogede musik i gruppen Aufori, som i foråret udgav albummet 'Runddans' og siden hen deltog i årets udgave af KarriereKanonen.
Men nu er den 18-årige sangerinde og sangskriver Anna Ritsmar så klar med sin første selvskrevne single i eget navn.
Læs også:Popstjerne-drømmen blev et mareridt: I dag tør verdenskendt sangskriver igen at stå i frontSangen, der bærer titlen 'Synesthesia', er hendes første nummer på engelsk og samtidig hendes mest personlige til dato, fortæller hun.
- 'Synesthesia' handler om, hvordan kærlighed på en god måde kan gøre ens hjerne lidt fucked up, så hele verden pludselig virker smukkere og mere farverig.
Og følelsen af, at man er de eneste to i hele verden, og alt andet bare står stille, siger Anna Ritsmar og afslører, at sangen er skrevet ud fra en oplevelse, hun selv har haft.
Lyt til 'Synesthesia', mens du læser videre:Anna Ritsmar - SynesthesiaSpændende udfordring at skrive på engelskSangen bevæger sig i en helt anden retning end både 'Starlight' og hendes sange med Aufori og har med Anna Ritsmars egne ord en mere 'svævende' og lidt 'doven' lyd.
Titlen på nummeret, som på dansk oversættes til 'synæstesi', var faktisk et ord, Anna Ritsmar fandt frem til via en søgning på Google.
Her søgte hun på engelske ord, som hun ikke normalt bruger i sit hverdagssprog, og faldt altså over 'synesthesia', som er et psykologisk begreb.
Begrebet dækker over, at nogle mennesker evner at blande deres sanser sammen, således at de eksempelvis kan høre en farve eller se en lyd.
Læs også:Rasende eller glad i låget?
Sådan manipulerer lysshowet dig til koncerter- Processen omkring nummeret har været meget legende og søgende, og det har været en spændende udfordring for mig at skrive på engelsk, hvor jeg ikke helt kan formulere mig på samme måde, som når jeg skriver sange på dansk i Aufori, forklarer Anna Ritsmar.
Plads til både band og solokarriereSangen er blevet til i et samarbejde med hendes onkel, Peter Helms, som for mange år siden skrev første udkast til nummeret.
Men det er altså først nu, at det med Anna Ritsmars tekst og stemme er blevet til et færdigt produkt.
Anna Ritsmar har udgivet 'Synesthesia' helt på egen hånd uden et pladeselskab i ryggen og er også i gang med at arbejde på et helt album i eget navn.
Hendes solomateriale er dog udelukkende et projekt, som hun kører ved siden af Aufori, understreger hun.
- De to projekter giver mig mulighed for at lege med forskellige stemninger, og jeg håber at kunne blive ved med at udforske nye sider af mig selv og musikken.
Lyt til Aufori med nummeret 'Åbne Favne' her.
Aufori - Åbne FavneFacebookTwitterKopier link




https://www.dr.dk/nyheder/indland/flygtningeboern-klarer-sig-markant-bedre-utroligt-opmuntrende

IndlandFlygtningebørn klarer sig markant bedre: 'Utroligt opmuntrende'Andelen af flygtningebørn, der ender med at stå uden job og uddannelse, er faldet, viser ny undersøgelse.
Timoteo Waco kom til Danmark fra den angolanske eksklave Cabinda, da han var ti år gammel.
Det har altid været vigtigt for ham og hans forældre at tage en uddannelse.
Af Christina Nordvang Jensen og Kirsten Rosing20.
okt.
2018 kl.
12.
30Bemærk: artiklen er mere end 30 dage gammelLæs opDa Timoteo Waco for 19 år siden kom til Danmark fra den angolanske eksklave Cabinda på flugt fra borgerkrigen, var det vigtigt for hans forældre, at familien klarede sig godt.
Han var ikke i tvivl om, at han skulle have en god uddannelse, når han blev voksen, og i dag har han lige færdiggjort en kandidat i internationale forhandlinger fra Syddansk Universitet i Odense.
- Når vi bor i et så priviligeret samfund som det danske, hvor uddannelse i bund og grund er gratis, er det en skam ikke at gøre brug af muligheden.
Det har været virkelig vigtigt at klare sig godt og være rollemodeller.
Både for at at vise os selv, at vi kan, men også for at kæmpe mod de negative billeder, der er af nydanskere, siger Timoteo Waco på 29 år, der er en del af Dansk Flygtningehjælps Ungdom.
Han er langt fra den eneste flygtning, der er flygtet som barn og har fået sig en uddannelse i Danmark.
En ny undersøgelse fra forskere på Københavns Universitet, som Information har skrevet om, viser, at andelen af flygtningebørn, der ender med at stå uden job og uddannelse, er faldet i Danmark de seneste tyve år.
Læs også:Kommuner dropper modtagerklasser: Hiba startede i folkeskolen uden at tale danskI 1997 stod omkring hver fjerde flygtningebarn uden uddannelse og arbejde, når de blev mellem 20 og 22 år gamle.
Og det er faldet til under hver tiende i 2014, hvilket er tæt på samme niveau som danskfødte børn.
Flere flygtningebørn klarer sig godtDen nye undersøgelse er gennemført af forskere på Københavns Universitet.
De har set på samtlige flygtningebørn mellem seks og 15 år, der fik opholdstilladelse i Danmark i perioden 1986 til 2005, og sammenlignet dem med jævnaldrende indvandrere, efterkommere og danskfødte i samme periode.
I alt er over én million personer blevet fulgt via tal fra Danmarks Statistik.
Det er især flygtningepigerne, der klarer sig bedre.
I 1997 var hele 33 procent af unge flygtningekvinder, der var vokset op i Danmark, uden job og uddannelse.
I 2014 var tallet faldet til knap fem procent.
Den udvikling har Dansk Flygtningehjælp ligeledes oplevet.
- De her flygtningebørn er super seje.
Ikke alene har mange af dem kæmpet på en farlig rejse, og når de kommer til Danmark, så kæmper de videre og klarer sig rigtig godt.
Det er utroligt opmuntrende at se, siger Christian Friis Bach, generalsekretær i Dansk Flygtningehjælp.
Piger klarer sig især godtTimoteo Waco's søskende er ligeledes en del af den positive udvikling.
Hans to søstre er i gang med at læse management i Roskilde og til arkitekt på Københavns Universitet.
- Men de er faktisk begge to i henholdsvis Canada og Paris og læse lige nu, fortæller han.
Dermed indgår de i statistikken fra undersøgelsen, der viser, at det især er unge flygtningekvinder, der klarer sig bedre.
I 1997 var 33 procent af dem uden job og uddannelse.
I 2014 var tallet faldet til omkring fem procent.
Læs også:Fra syrisk flygtning til dansk superstudent på fire år: Nu er Sedra optaget på medicinstudietIfølge Christian Friis Bach kan en af årsagerne til den udvikling være, at indstillingen hos forældrene har ændret sig, og at det er mere accepteret at tage en uddannelse og arbejde som kvinde.
- Og så er der skoler, frivillige og andre, der kæmper for at hjælpe dem.
Der bliver kæmpet hele vejen rundt for at støtte de her børn, og de kæmper og knokler, og det er derfor, det går godt, siger han.
Fordomme og skepsisTimoteo Wacos forældre har altid støttet ham og hans søskende i at få en uddannelse.
Udfordringen har tit ligget i at blive accepteret i dele af befolkningen.
Han er vokset op i Hjørring i Nordjylland, og som han selv beskriver det, skilte familien sig ud, fordi der dengang ikke var så mange afrikanske nydanskere.
- Når folk ikke ved, hvem jeg er, kan jeg godt blive mødt med skeptiske øjne.
Indtil jeg begynder at fortælle om min familie, og hvad jeg og min søster laver.
Jeg får tit af vide "Tim - af en afrikaner at være, er du egentlig meget god", siger han.
Læs også:Første flygtning færdiguddannet: Nu venter forskerstillingHvordan har du det med det?
- Jeg har egentlig altid haft det rigtig hårdt med det.
Min familie og jeg har altid følt os som en del af det danske samfund, men når man så støder ind i en kommentar som den, så gør det ondt, siger han og fortsætter:- Det beviser lidt, at uanset hvor hårdt vi kæmper for at tage det danske ind, er det ikke helt Danmark, der altid er klar til at tage imod os og se os som danskere.
Jeg håber, at der er flere, der åbner øjnene op for, at der er rigtig mange nydanskere, der klarer sig godt.
FacebookTwitterKopier linkEmner:Christian Friis Bach (politiker)|Dansk Flygtningehjælp|Flygtninge og asylansøgere|Uddannelse|Canada




https://www.dr.dk/sporten/oevrig/peter-rosenmeier-skaffer-endnu-en-finaleplads-til-danmark

Øvrig sportPeter Rosenmeier skaffer endnu en finaleplads til DanmarkPeter Rosenmeier overvandt sygdom og sørgede for endnu en dansk finaleplads ved VM i para-bordtennis.
Peter Rosenmeier er klar til sin fjerde VM-finale.
Af Nikolaj Thorngaard20.
okt.
2018 kl.
12.
20 | opdateret 20.
okt.
2018 kl.
12.
40Bemærk: artiklen er mere end 30 dage gammelLæs opTo kampe og to finalepladser.
Det er status for dansk para-bordtennis efter Peter Rosenmeier også spillede sig videre til VM-finalen.
I sin semifinale lørdag middag mod thailandske Runggroi Thainiyom vandt Rosenmeier 3-1 i sæt.
Det på trods af, at danskeren op til kampen har kæmpet med sygdom.
- Det er fantastisk at være i finalen, men jeg kæmper derinde.
Jeg har haft en sindssygt dårlig nat og morgen på grund af noget kvalme og nogle maveproblemer.
Men jeg besluttede mig for, at gå ind og give den alt hvad jeg havde.
Så må man jo kaste op ude i banden.
Det gik heldigvis godt, så det er fantastisk, siger en lettet Rosenmeier efter sejren.
Læs også:Sophie Walløe er klar til VM-finalenEn overbevisende sejrMed sejren gjorde Peter Rosenmeier kollegaen Sophie Walløe kunsten efter, da hun et par timer forinden spillede sig i VM-finalen for kvinder ved ligeledes at vinde 3-1.
Det var ellers thailænderen, der kom bedst i gang ved at vinde et langt og tæt første sæt 18-16.
Rosenmeier fik dog bedre styr på begivenhederne efter det og vandt de næste tre sæt relativt komfortabelt.
- Jeg har mødt ham nogle gange, og jeg har en meget fast taktik.
Det er meget tydeligt, at han bliver mere og mere stresset som kampen skrider frem, mens jeg bliver ved med at køre i det samme system.
Så til trods for at jeg laver en to-tre fejl i hvert sæt, så er det alligevel nok.
Det er måske en af mine mest overbevisende sejre mod ham, så det er jeg tilfreds med.
Tid til revancheSejren betyder at Rosenmeier er klar til sin fjerde VM-finale i karrieren.
Indtil nu er det blevet til to sølvmedaljer og en enkelt af guld tilbage i 2010.
Læs også:Den dobbelte PL-guldvinder Rosenmeier: ’Motivationen var væk før jeg fik min datter’I finalen skal danskeren op imod spanske Alvaro Valera.
De to mødtes også i VM-finalen for fire år siden, og her var det spanieren, der trak sig sejrrigt ud af opgøret.
Dermed er der lagt op til revanche for den danske bordtennisspiller- Det er dejligt.
Jeg lod ham jo vinde VM for fire år siden, men denne gang er det min tur.
Finalen spilles kl.
16.
30, og den kan følges direkte på dr.
dkFacebookTwitterKopier linkEmner:Bordtennis




https://www.dr.dk/nyheder/udland/politi-stopper-desperate-migranter-paa-graensen-til-mexico

Migrantkaravane Se temaUdlandPoliti stopper desperate migranter på grænsen til MexicoTusindvis af migranter er på vej til USA fra Honduras, El Salvador og Guatemala.
Af Simon Vincensen20.
okt.
2018 kl.
12.
00Bemærk: artiklen er mere end 30 dage gammelLæs opMigranter i tusindvis er blevet stoppet i forsøget på at trænge over grænseovergangen fra Guatemala til Mexico.
I aftes væltede de et hegn og forsøgte at passere, men blev stoppet af politiet inden de nåede over grænsen.
USA's præsident, Donald Trump, har takket Mexico for indsatsen, efter han de seneste dage har truet med at indsætte militæret over for migranterne og tage bistanden fra de centralamerikanske lande, der lader migranter fortsætte uhindret.
- Det her er - jeg siger ikke i alle, men i de fleste tilfælde - hårde kriminelle, og jeg vil ikke have dem ind i vores land, siger præsidenten.
Læs også:Stor migrantkaravane er standset ved Mexicos sydlige grænseMigranter forsøger at svømme til MexicoSituationen for migranterne, der ifølge dem selv flygter fra vold og fattigdom, er desperat.
I øjeblikket opholder de fleste sig på en bro i igenmandsland mellem Guatemala og Mexico, efter de i aftes blev presset tilbage af mexicansk politi.
USA's udenrigsminister, Mike Pompeo, er i Mexico og har kaldt situationen "en krise".
Billeder fra stedet viser, hvordan mange migranter har valgt at springe fra broen og ned i en flod for at komme ind i Mexico og formentlig derfra videre til USA.
Nyhedsbureauet AFP beretter om forældre, der ikke kan finde deres børn i kaosset.
Migranter optager Donald TrumpIfølge mexicanske myndigheder vil alle med et pas og visa blive lukket ind med det samme, men ifølge BBC gælder det blot en meget lille skare af migranterne.
Personer uden pas eller visa skal søge asyl eller vende om, og alle, der har passeret grænsen ulovligt, vil blive sendt tilbage.
Donald Trump har flere gange udtalt sig om migrantkaravanen.
Illegal immigration har siden præsidentens egen valgkampagne været højt prioriteret.
Læs også:6 spørgsmål og svar: Derfor skiller USA familier ad ved grænsenTidligere på året blev 2.
000 børn skilt fra deres forældre ved grænsen mellem Mexico og USA fra midten af april til slutningen af maj.
FacebookTwitterKopier link




https://www.dr.dk/sporten/oevrig/live-foerste-danske-medalje-i-hus-ved-em-i-teamgym






https://www.dr.dk/nyheder/viden/teknologi/se-listen-her-er-de-satellitter-der-faar-din-hverdag-til-haenge-sammen

TeknologiSE LISTEN: Her er de satellitter, der får din hverdag til at hænge sammenDe kan veje flere tons eller få kilo.
Du tænker ikke på dem, men satellitter er blevet en uvurderlig del af vores hverdag.
Af Kim Rathcke Jensen og Lasse From20.
okt.
2018 kl.
11.
03Bemærk: artiklen er mere end 30 dage gammelLæs opLørdag morgen steg en raket til vejrs med den europæiske satellit BepiColombo ombord.
Retning: Merkur.
Missionen skal blandt andet undersøge Merkurs oprindelse og udvikling - samt studere geologien og måle planetens magnetfelt.
Læs også:Nu begynder syv år lang mission til Merkur: Dansk teknologi rejser medMen BepiColombo er ikke alene i rummet.
Langt fra.
Tusindvis af små og store digitale vidundere er i kredsløb om Jorden i skrivende stund.
Der er ikke mange af os, der lægger mærke til satellitterne, men du ville – med det samme - lægge mærke til dem, hvis de forsvandt.
Siden mennesket sendte den første satellit op i 1950'erne, er de blevet en del vores moderne hverdag.
De er med til at give os underholdning, hjælper os med at navigere på vejene og holder øje med vejret.
- Det interessante er jo, at du i virkeligheden ikke tænker over dem i din hverdag, siger Dan Ulrich, der er Chief Technology Officer på satellitvirksomheden GomSpace.
- Der er meget kompliceret teknik bag det, men det er jo ikke det, vi som brugere ser til daglig.
Det er blot slutresultatet, vi får.
Hvis de virker, så lægger vi overhovedet ikke mærke til dem, siger Dan Ulrich.
Læs også:Affyret: Rumsonde skal snitte solen og sende unik viden hjemProblemet er, hvis de pludselig stoppede med at virke.
Det kunne være, fordi de blev ramt af en solstorm.
Det ville give enorme problemer på Jorden, hvor vi blandt andet bruger satellitterne til at synkronisere tiden – det ville ramme mobiltelefonmaster, computere, elværker og så videre.
- Hvis GPS-satellitterne kom ud af drift, så var der mange ting, der lige så stille ville holde op med at fungere, siger Jens Dalsgaard Nielsen, der er lektor på Aalborg Universitet og Institut for Elektroniske Systemer.
Der er mange forskellige slags satellitter.
Og der er mange deroppe.
Da Sputnik blev sendt afsted, var den helt alene i rummet.
Union of Concerned Scientists anslår, at der i dag flyver 1.
886 satellitter rundt på himmelen over vores hoveder.
Hvad er det så for nogle?
Her følger otte eksempler på vidt forskellige satellitter.
1Det første bipSputnik blev sendt op 4.
oktober 1957 af Sovjetunionen.
Vesten troede ikke, at Sovjet havde teknologien til det, så opsendelsen kom som en overraskelse.
Læs også:Jorden kalder: Er der liv derude?
Det var første gang, at mennesket sendte en satellit ud i rummet, og Sputnik blev begyndelsen på det, vi i dag kalder for rum-alderen.
Sputnik er ikke meget større end en badebold.
Men dens symbolværdi var langt større end de bip, som dens radio kunne sende tilbage til Jorden.
2VejrsatellitterDe er metereologernes øjne.
De fleste af satellitterne har kameraer, så de kan sende billeder tilbage til Jorden.
Et eksempel på det er GOES-16.
Det er en forkortelse for Geostationary Operational Environmental Satellite, og de er placeret i et såkaldt geostationært kredsløb knap 36.
000 kilometer over Jorden.
3KommunikationssatellitterDe bruges til en lang række ting som blandt andet til transmission af TV, internetforbindelser og bankforretninger.
Læs også:GRAFIK: Vores transportmidler er mere automatiserede i dag, end man skulle troDet er blandt andet Hot Bird, der er en gruppe af satellitter, som ejes af Eutelsat.
De sender digital radio og tv som for eksempel Eurosport og Viacom ned over Europa.
Det er et netværk af ti satellitter, hvor den seneste, Hot Bird 10, blev sendt op i 2009.
4Jord-observationssatellitterNogle bruger for eksempel infrarøde kameraer eller kameraer med større eller mindre opløsning.
De bruges til at overvåge vejret, naturkatastrofer, klimaforandringer, skove, ørkener, landbrug og meget andet.
En af dem er Jason-3, der måler højden på oceanerne.
5Rum-observationssatellitterDer er teleskoper, som for eksempel James Web Space Telescope, der efter planen skal sendes op i 2019.
Til den tid vil det være verdens kraftigste teleskop.
Det skal kigge ud i rummet mod de første galakser og helt ind i universets oprindelse og finde svaret på - hvor kommer vi fra?
6Interplanetariske satellitterNogle af dens slags satellitter flyver til velkendte steder som Mars og Månen, der efter rummets målestok er meget tæt på.
Andre er noget længere væk.
Som for eksempel Voyager 1, der blev sendt op i 1977, og som siden da har rejst længere væk fra Jorden, og nu er det objekt, som mennesket har sendt længst væk.
7MilitærsatellitterDe overvåger atomvåben, troppebevægelser og kan fungere som udkigsposter for missilaffyringer.
De bruges til aflytning og til at tage fotos i høj opløsning.
Og så bruges de ikke mindst til krypteret kommunikation, som for eksempel det britiske Skynet.
8Nano-satelitterDe er små.
Virkeligt små.
De vejer typisk under 500 kilo.
Et eksempel er Ørsted Satellitten, som blev sendt op i 1999, og var Danmarks første satellit.
Dens opgave var at måle Jordens magnetfelt.
I dag er det muligt at lave langt mindre satellitter.
Et eksempel er Cubesats, der måler 10×10×10 cm, og ikke vejer mere end 1,33 kilo.
Denne artikel er en redigeret version af artiklen 'Der er 1.
738 satellitter over hovedet på dig, og du kan ikke undvære dem', der udkom første gang 21.
januar 2018.
FacebookTwitterKopier link




https://www.dr.dk/sporten/oevrig/sophie-walloee-er-klar-til-vm-finalen

Øvrig sportSophie Walløe er klar til VM-finalenDen danske para-bordtennisspiller spillede sig lørdag formiddag i VM-finalen.
Sophie Walløe er klar til VM-finalen i para-bordtennis.
Af Nikolaj Thorngaard20.
okt.
2018 kl.
10.
40 | opdateret 20.
okt.
2018 kl.
11.
39Bemærk: artiklen er mere end 30 dage gammelLæs opDen bare 18-årige para-bordtenniskvinde Sophie Walløe er klar til sin første VM-finale nogensinde.
Det står klart efter hun lørdag formiddag besejrede Shiau Wen Tian fra Taiwan med 3-1 i sæt.
- Det er en ubeskrivelig følelse, jeg står med lige nu.
Jeg er mega glad.
Det havde jeg ikke regnet med, da jeg gik hjemmefra, siger Sophie Walløe efter sejren.
Læs også:VM-semifinale venter: Walløe gjorde kort proces mod kroatDanskeren fik ellers en skidt start på kampen, da hun tabte første sæt med 7-11.
De efterfølgende tre sæt var danskeren dog særdeles overlegen, og dermed kunne hun sikkert spille sig i finalen.
- Det var en meget taktisk kamp, men mit spil fungerede godt.
Det var en svær spiller at møde, fordi hun spillede meget anderledes, i forhold til de spillere jeg plejer at spille mod.
Tror på egne chancerI finalen venter den polske storfavorit Natalia Partyka, der ligeledes spillede sig videre fra semifinalerne lørdag formiddag.
Der ventes danskeren et ekstremt svært opgør mod den mangedobbelte europa, verdens- og paralympiske mester.
Alligevel er Sophie Walløe fortrøstningsfuld i forhold til finalen.
- Jeg glæder mig rigtig meget til at stå i finalen mod Partyka.
Hun er verdens nummer et og en spiller, som jeg tidligere ikke har haft de store chancer mod.
Lige nu står jeg dog med en rigtig god følelse.
Jeg har udviklet mig, og hun har en favoritrolle på sig, så jeg tror helt sikkert, at i dag bliver min dag.
Læs også:Dansk para-atlet til VM i bordtennis: ’Målet er en medalje’Sophie Walløe kan derudover gå ind til kampen velvidende, at hun allerede har opfyldt sin egen målsætning.
Således var danskerens mål før VM at få en medalje, og det er altså klaret nu med finalepladsen.
Sophie Walløe spiller VM-finale kl.
14.
15, og kampen kan følges direkte på dr.
dkFacebookTwitterKopier link




https://www.dr.dk/nyheder/kultur/film/lina-rafn-klar-til-spritnyt-program-paa-dr1-her-skal-man-ikke-vaere-sur-og-pege

Film og serierLina Rafn klar til spritnyt program på DR1: Her skal man ikke være sur og pege fingreDe store følelser er på spil i DR's nye musikprogram 'En sang fra hjertet'.
Men det bliver helt uden drama, lover producer Lina Rafn.
I 'En sang fra hjertet' hjælper fire af Danmarks mest kompetente producere danskere med at indspille personlige sange.
Her er det Lina Rafn sammen med Camilla, der er en af de medvirkende.
(© dr)Af Christian Mejdahl Buhl20.
okt.
2018 kl.
10.
32Bemærk: artiklen er mere end 30 dage gammelLæs opDe sidste par måneder har hun kunnet opleves i bedste sendetid på DR1 som coach i musikprogrammet LIVE.
Men selvom LIVE nu er overstået, er det ikke slut for Lina Rafn med at lave tv.
Læs også:Afvist igen og igen på grund af sin alder.
Nu har hun lige vundet en kvart million på DR1Allerede nu på onsdag, den 24.
oktober, dukker Infernal-frontkvinden nemlig op i et helt nyt program DR1 - 'En sang fra hjertet'.
I programmet skal fire af Danmarks mest kompetente producere i hvert program hjælpe forskellige danskere med at indspille en personlig sang til nogen, de har kær.
Én af de producere er altså Lina Rafn.
Det handler ikke om dem, der er med, men om dem de synger til.
Lina RafnHun har sagt ja til jobbet som forløsende producer, fordi det er et fundamentalt anderledes program end musikkonkurrencer som eksempelvis LIVE og X Factor.
- Mit ego er fjernet fra det.
Jeg er kun fødselshjælper.
Det hårdeste ved at lave X Factor er den indbyggede krig, der er mellem dommerne.
Som dommer er man tvunget ud i den fejde, og det kan nogle gange påvirke ens dømmekraft meget mere, end hvad godt er, siger hun og fortsætter:- I 'En sang fra hjertet' er der ingen grund til at være sur eller pege fingre.
Deltagerne kommer af et rent hjerte og skal ikke bedømmes af seerne.
Det produkt, de leverer, kan kun være noget folk, som modtager sangen, bliver glade for.
Og den mission ville jeg gerne støtte op om.
Ud over Lina Rafn hjælper også Chief 1, Ankerstjerne og Cutfather danskere med at indspille sange.
Se traileren til programmet her.
Ingen superstjernedrømmeLina Rafn sagde også ja til at være med i 'En sang fra hjertet', fordi hun synes, programmet tjener et andet formål end gængse musikprogrammer.
- Jeg sagde også ja på baggrund af hele idéen om, at nogle fik adgang til nogle ressourcer, som de ellers ikke ville komme i nærheden af, for at vise deres hengivenhed eller taknemmelighed.
- Det, synes jeg, er et fint og smukt koncept, og det ville jeg gerne være med til, siger Lina Rafn og udpeger den store forskel på at stille op i 'En sang fra hjertet' og et talentshow.
- Det her handler ikke om folk, der håber på at blive superstjerner.
Det handler ikke om dem, der er med, men om dem de synger til.
De står med et håb om at vise modtageren, at de har været vigtige.
De kommer ikke fra et sted, hvor de bedømmer sig selv eller iscenesætter sig selv.
Hele deres energi er udadrettet og ikke indadrettet, siger hun.
Du kan se første afsnit af 'En sang fra hjertet' onsdag den 24.
oktober klokken 20.
45 på DR1 og DR TV.
Læs også:Er de Danmarks vildeste live-band?
Se Infernal straf-prygle publikumFacebookTwitterKopier link




https://www.dr.dk/sporten/badminton/antonsen-foer-semifinale-jeg-er-bestemt-ikke-favorit

BadmintonAntonsen før semifinale: ´Jeg er bestemt ikke favorit´Anders Antonsen forventer en svær kamp, når han lørdag møder Chou Tien-Chen i semifinalen i Denmark Open.
Anders Antonsen betegner ikke sig selv som favorit i lørdagens semifinale mod Chou Tien-Chen fra Taiwan.
Af Nikolaj Thorngaard20.
okt.
2018 kl.
10.
29Bemærk: artiklen er mere end 30 dage gammelLæs opBadmintonspilleren Anders Antonsen har været stærkt spillende ved dette års Denmark Open, hvor han har spillet sig hele vejen til semifinalen.
Læs også:Dansk badmintonkomet efter vild sejr: 'Det skulle være løgn'Her venter Chou Tien-Chen fra Taiwan.
En spiller, som Antonsen ikke har besejret i deres seneste tre indbyrdes opgør.
Den unge dansker forventer da også, at han kommer på en svær opgave, når han skal forsøge at spille sig i finalen.
- Det bliver svært.
Han er rigtig formstærk og har spillet godt det sidste lange stykke tid.
Jeg er nede 0-3 til ham i kampe, så jeg går bestemt ikke ind som favorit, men på hjemmebane så kan alt ske.
Den får fuld pedal, og så ser vi, hvad der sker, siger Antonsen.
Læs også:Antonsen sender hjemmebanehelten Axelsen ud efter gyserAnders Antonsen har overrasket flere gange i løbet af dette års Denmark Open.
Først sendte han hjemmebanefavoritten Viktor Axelsen ud allerede i anden runde, og i gårsdagens kvartfinale leverede han så et spektakulært comeback mod kinesiske Huang Yuxiang, da han vandt, på trods af at han var bagud 17-20 i afgørende sæt.
Lørdagens semifinale spilles kl 16.
45.
FacebookTwitterKopier linkEmner:Anders Antonsen (badmintonspiller)|Viktor Axelsen (badmintonspiller)|Badminton|Taiwan




https://www.dr.dk/nyheder/regionale/midtvest/nicoline-og-hendes-mor-er-talblinde-nogle-taenker-saa-dum-kan-du-ikke

Midt- og VestjyllandNicoline og hendes mor er talblinde: Nogle tænker ’så dum kan du ikke være’Indkøb, bilkørsel og bagning er svært som talblind.
Nicoline og Lene oplever, at der er meget lidt fokus på talblindhed.
Af Elise Rasmussen og Maiken Friis Lange20.
okt.
2018 kl.
10.
00Bemærk: artiklen er mere end 30 dage gammelLæs opHvor langt er der hen til den forankørende bil, og hvor mange gram mel skal der i dejen?
Det er måske nemme spørgsmål, men ikke for Nicoline og hendes mor Lene Gaardsted Gammelgaard fra Ikast.
De er nemlig talblinde.
TalblindhedFolk med talblindhed - eller dyskalkuli - mangler en grundlæggende evne til at forstå tal og mængder.
Det kan eksempelvis være svært at læse en togplan, en kvittering fra supermarkedet eller udregne simple regnestykker.
Talblindhed kan være arveligt, og det anslås, at mellem 1 og 6 procent af befolkningen er talblinde.
Kilde: Det Nationale forskningscenter for velfærd- Den største udfordring har været at kunne fungere i en almindelig klasse og altid tro, at jeg ikke er lige så god som alle andre, siger Nicoline Gaardsted Gammelgaard, der er 19 år.
- De kører med 180 kilometer i timen, mens jeg bare sidder for mig selv og ikke rigtig forstår, hvad der bliver sagt.
Overhovedet.
Mellem én og seks procent af befolkningen lider af talblindhed, anslår Det Nationale Forsknings- og Analysecenter for Velfærd, VIVE.
Hjemme hos familien i Ikast har det været svært for Lene Gaardsted Gammelgaard at opleve sin egen skolegang gentage sig.
- Det har været et stort flashback at følge Nicolines skolegang.
Jeg troede, at der var sket noget mere i folkeskolen, når de siger, at de er blevet bedre til at støtte de fagligt svage elever.
Så jeg var lidt forundret over, hvor dårlige de var til at støtte op om talblindhed.
Talblindhed giver udfordringer hver dagDet er ikke kun matematikafleveringer, der driller, når man er talblind.
Dagligdagsting som at handle ind og følge en opskrift kan også være en udfordring.
Lene Gaardsted Gammelgaard mærker det især, når hun kører i bil.
- Det er svært at bedømme afstande.
Hvis jeg eksempelvis skal bedømme, hvilken fart en modkørende kommer med, så tager jeg ikke nogen chancer.
Der venter jeg pænt.
Nok også lidt mere end min mand synes, jeg burde.
Lene Gaardsted Gammelgaard holder sig til de bageopskrifter hun kender, fordi det er svært at følge en opskrift.
Afstandsbedømmelse er også en udfordring for Nicoline Gammelgaard Gaardsted, der arbejder i butik.
- Når jeg skal pakke gaver ind, bruger jeg alt for meget gavepapir og bånd, fordi det er svært at afstandsbedømme, hvor meget jeg skal bruge, siger hun.
Læs også:Rystende lidt fokus på talblindhed: 'De får bare at vide, at de skal tage sig sammen''Så dum kan du da ikke være'Lene Gaardsted Gammelgaard oplever stadig, at andre kan opfatte hende som dum.
- Jeg kan nogle gange få at vide af min mand og søn, at ’så dum kan du ikke være’.
Og jo, det kan jeg, siger hun.
De talblinde lider ofte under, at de ikke bliver mødt med ret meget forståelse fra omverdenen, når tallene laver knuder.
Den typiske opfattelse er nemlig, at hvis man ikke kan matematik, så er man nok netop lidt dum, fortæller Henrik Skovhus, der er konsulent ved Nordjysk Læse- og Matematik Center.
- Næsten alle dem, jeg møder i forbindelse med udredning, slæber rundt på et voldsomt mindreværd, fordi de hele tiden har fået at vide, at de bare skal tage sig sammen, siger Henrik Skovhus.
Nicoline og Lene Gaardsted Gammelgaard har accepteret, at de er knap så gode til tal.
Til gengæld er de gode til andre ting.
- Nicoline kan nemt hjælpe de andre i dansk, og hun er god til at holde tidsplanen, siger Lene Gaardsted Gammelgaard.
FacebookTwitterKopier link




https://www.dr.dk/nyheder/penge/bagmandspolitiet-roser-dr-dokumentar-giver-indblik-i-professionelle-avancerede-metoder

Afsløring af skatteskandaleSe temaPengeBagmandspolitiet roser DR-dokumentar: Giver indblik i professionelle, avancerede metoder Talsmand beskylder dansk politi for at mobbe Sanjay Shah, hovedmistænkt i sag om udbyttesvindel.
Bagmandspolitiet har til opgave at jagte banditter i habitter.
En sådan sag er udbytteskattesagen, hvor 12,7 milliarder kroner fejlagtigt blev udbetalt til udenlandske rigmænd.
Af Mathias Sommer20.
okt.
2018 kl.
10.
00Bemærk: artiklen er mere end 30 dage gammelLæs opI over tre år har én opgave overskygget alle andre i Bagmandspolitiets hovedkvarter på Vesterport i København: Udbytteskattesagen.
Efterforskningen af de 12,7 milliarder kroner, der fra 2012 til sommeren 2015 fossede ud af statskassen og direkte i lommerne på udenlandske rigmænd, har været i gang i over 1.
000 dage.
Læs også:Hemmelig liste afslører: Storbanker involveret i sag om svindel med dansk udbytteskatAlligevel er det meget lidt, som offentligheden har fået at vide om det største kup i danmarkshistorien.
Men det er der en god grund til, siger Morten Niels Jakobsen, der er chef for Søik, i daglig tale Bagmandspolitiet.
- Det er den allermest lukkede sag i Søik.
Og det er sjældent en sag er så lukket, men det skyldes sagens art og karakter, og de her forhold, at vi indgår i et internationalt samarbejde, som gør, at vi holder kortene enormt tæt til kroppen.
Det er nødvendigt for at få det gennembrud, vi gerne vil have i den her sag, siger Morten Niels Jakobsen.
Flot stykke arbejdeHan bekræfter dog, at det europæiske researchfællesskab bag #CumExFiles har fat i den lange ende.
Gennem 10 måneder har journalister fra 19 medier i 12 lande undersøgt tusindvis af dokumenter, der især stammer fra politiefterforskning i Tyskland.
#CumExFilesDR og Politiken har sammen med 17 andre europæiske medier afsløret formodet bedrageri og spekulation med udbytteskat på tværs af hele Europa.
Journalister fra 12 lande har arbejdet sammen om projekt #CumExFiles i mere end et år koordineret af den uafhængige tyske researchorganisation Correctiv.
Historien breakede den 18.
oktober sidste år.
Læs mere om projektet her: The CumEx-Files.
Se den danske dokumentar Mændene der plyndrede Europa på DR TV.
Se videoexplainer om skattesvindlen "Sådan plyndrede mændene Europa"Det er blandt andet blevet til DR-dokumentaren ’Mændene, der plyndrede Europa’, som Morten Niels Jakobsen har set.
- Det er et stort og flot journalistisk stykke arbejde, som giver indtryk af, at der er tale om meget professionelt og meget avancerede forretningsmetoder.
Dokumentaren viser også, hvor international en karakter, den her sag har, siger Morten Niels Jakobsen.
Læs også:Skatteeksperter: Tømning af statskasser var en forretningsmodel for TDC's hovedejerUd af de 12,7 milliarder kroner, som fejlagtigt blev refunderet af Skat, har Søik beslaglagt 2,7 milliarder kroner i udlandet.
Særligt i en tysk bank, som den hovedmistænkte i sagen, Sanjay Shah, ejer.
Sanjay Shah ønsker ikke at udtale sig til danske medier.
Men hans talsmand Jack Irvine siger om den danske efterforskning af Sanjay Shah:- Selv om Sanjay Shah ikke er blevet tiltalt for nogen forbrydelse, fortsætter Danmark med at indefryse hans værdier og dermed hæmme hans evne til at betale for sine advokater og støtte sin familie.
Er Danmark blevet den nordiske ’bullyboy’?
Du kan se dokumentaren 'Mændene der plyndrede Europa' på DR TV.
Eller på mandag klokken 20.
30 på DR 1.
FacebookTwitterKopier linkEmner:Bagmandspolitiet|Sanjay Shah (erhvervsleder)|Skat|Kriminalitet|København




https://www.dr.dk/sporten/tennis/forstaa-wta-saesonfinalen-inden-wozniacki-aabner-titelforsvaret

TennisForstå WTA-sæsonfinalen inden Wozniacki åbner titelforsvaretDanskeren er forsvarende mester i Singapore og er igen i år bejler til at tage titlen i turneringen i Singapore.
Af Per Colstrup Vinkel og Grafik: Jens Albæk Aarup20.
okt.
2018 kl.
10.
00 | opdateret 20.
okt.
2018 kl.
13.
45Bemærk: artiklen er mere end 30 dage gammelLæs opNormalt er det vind eller forsvind.
Tennis på topniveau levner sjældent mere end én chance for at stå som samlet vinder af turneringen.
Kvindernes sæsonfinale, WTA-Finals, i Singapore er årets eneste undtagelse.
Som den sidste turnering i årets WTA-kalender spilles der puljespil.
Kalenderårets otte bedste spillere deles i to puljer, to fra hver går videre til semifinalen.
I grafikken øverst i artiklen kan du blive klogere på, hvordan strukturen i årets sidste store turnering er.
Sidste års turnering blev den helt store triumf for Caroline Wozniacki.
Efter to indledende sejre tabte Wozniacki i tredje puljekamp til Caroline Garcia, men gik alligevel videre og vandt finalen mod Venus Williams.
Læs også:Wozniacki kan ikke nå tronen: Rumæner slutter som nummer 1En triumf der på det tidspunkt var den største i danskerens karriere.
En triumf der ifølge danskeren tidligere træner Michael Mortensen banede vejen for sejren et par måneder senere ved Grand Slam-turneringen Australian Open.
- Det var I Singapore, Caroline lagde grundstenen til den sejr, hun fik i januar måned ved Australian Open.
De gode takter, hun viste i Singapore, formåede hun at bygge videre på i optakten til 2018 og hele vejen til årets første Grand Slam, siger Michael Mortensen.
Storfavorit i årSæsonfinalen rangerer i kategori lige under de fire Grand Slam-turneringer.
Turneringens udfordring er, at den er placeret i slutningen af en lang og slidsom sæson.
En, der møder op til turneringen mindre slidt og mindre skadet end rivalerne, er Caroline Wozniacki.
Danskeren fik ødelagt det meste af sommeren og dermed US Open grundet en skade.
Siden er hun vendt tilbage, senest med sejren i China Open.
En sejr, der gør danskeren til favorit ved sæsonfinalen.
Læs også:Caroline Wozniacki er nomineret til prisen som årets spiller- Jeg har været sammen med Caroline i Danmark i sidste uge, set hende træne og jeg må bare sige, hun spiller på et vanvittigt niveau.
Hun er glad, er ovenpå og i det hele taget inspirereret.
Titlen i Kina var så vigtig for hende, den gav hende glæden og autoriteten tilbage.
Hun er lige nu i samme form, som da hun vandt Australian Open.
Måske lidt træt mentalt, men titlen i Kina har givet hende ekstra energi.
En energi, der gør, at jeg ser hende som favorit til at vinde og forsvare titlen i Singapore, lyder det fra Michael Mortensen.
Turneringen sættes i gang i Singapore søndag med finale den efterfølgende søndag.
FacebookTwitterKopier link




https://www.dr.dk/nyheder/udland/mellemoestkorrespondent-om-draebt-journalist-saudiarabernes-forklaring-er-utrovaerdig

Khashoggi-sagenSe temaUdlandMellemøstkorrespondent om dræbt journalist: Saudiarabernes forklaring er utroværdigSaudi-Arabien mangler fortsat at besvare centrale spørgsmål i sagen om den dræbte journalist,  lyder det fra Michael S.
Lund.
Det er 18 dage siden, at den saudiarabiske journalist, Jamal Khashoggi forsvandt på det saudiarabiske konsulat i Istanbul.
Af Simon Vincensen20.
okt.
2018 kl.
09.
36Bemærk: artiklen er mere end 30 dage gammelLæs opDet virker utroværdigt, at Saudi-Arabien først efter 18 dage er i stand til at fortælle, at Jamal Khashoggi døde på deres konsultat i Istanbul.
Sådan lyder det fra DR's mellemøstkorrespondent, Michael S.
Lund, efter at Saudi-Arabien i aftes bekræftede, at den forsvundne saudiarabiske journalist og kritiker af styret i Saudi-Arabien, er død i et slagsmål.
- At han skulle være omkommet ved et uheld i et slagsmål på konsulatet, og at de saudiarabiske myndigheder så ikke skulle have vidst noget om det, virker utroværdigt, siger han.
Den 60-årige saudiarabiske journalist og kritiker af styret i Saudi-Arabien forsvandt, efter han 2.
oktober gik ind på Saudi-Arabiens konsulat i Istanbul.
At han skulle være omkommet ved et uheld i et slagsmål på konsulatet, og at de saudiarabiske myndigheder så ikke skulle have vidst noget om det, virker utroværdigt.
DR's mellemøstkorrespondent, Michael S.
Lund- Husk på, at der er gået 18 dage, før de har opklaret, at han døde på deres eget konsulat.
Det virker som en temmelig søgt forklaring, siger Michael S.
Lund.
Saudi-Arabien skylder fortsat svarIfølge Michael S.
Lund er det sandsynligt, at styret i Saudi-Arabien med kronprins Mohammed bin Salman i spidsen, har troet at sagen om den 60-årige journalist, der var bosat i USA, ville gå væk af sig selv.
Læs også:TIDSLINJE Få overblik over Jamal Khashoggis mystiske forsvinden- Men der har bare været et så stort internationalt pres på Saudi-Arabien, så til sidst har man ikke længere kunne holde fast i den hidtidige forklaring, siger Michael S.
Lund.
Selvom Jamal Khashoggis død nu er bekræftet, mangler vi forsat svar, siger han.
- For eksempel i forhold til de 15 saudiarabere, som var ved konsulatet, da Jamal Khashoggi døde.
En af dem er identificeret som retsmediciner - altså en ekspert i at håndtere lig.
Hvad skulle han på konsulatet, hvis formålet var at få Khashoggi til Saudi-Arabien i live?
, siger Michael S.
Lund.
Læs også:OVERBLIK Olie, våben og Snapchat: Fire grunde til at Saudi-Arabien er svære at straffe- De andre personer, som vi har set billeder af i Tyrkiet, er folk tæt på den saudiarabiske kronprins.
Det er meget svært at tro på, at nogle af hans sikkerhedsfolk skulle være involveret i det her uden hans viden.
Intet ligSaudiaraberne fortæller ikke i forklaringen, som USA's præsident, Donald Trump, indtil videre har anerkendt, hvor liget af journalisten befinder sig.
Læs også:Det Hvide Hus kalder drab på journalist for tragisk hændelseDet er selvfølgelig vigtigt for at finde ud af, hvad der skete med ham, siger Michael S.
Lund.
Ifølge saudiaraberne er 18 personer blevet arresteret i sagen, mens en række personer i den saudiarabiske efterretningstjeneste, blandt andet to af kronprinsens øverste toprådgivere, er blevet fyret.
Ifølge Michael S.
Lund håber Saudi-Arabien nu, at det er nok, siger han.
- De håber, at de har givet en forklaring, der er fyldestgørende nok til, at amerikanerne godtager det og siger: "Det var så det.
"FacebookTwitterKopier linkEmner:Donald Trump (politiker)|Saudi-Arabien|Udenrigspolitik|Istanbul|USA




https://www.dr.dk/nyheder/kultur/82000-foelger-sofus-kamp-mod-kiloene-jeg-faar-hak-hvis-jeg-spiser-en-burger

Kultur82.
000 følger Sofus' kamp mod kiloene: Jeg får hak, hvis jeg spiser en burgerBåde hatere og fans følger den 20-årige youtuber.
Men platformen har ændret hans liv, fortæller han i videoen.
Af Nicolai Sebastian Holle og (Video) Jonas Bøgedal Holzknecht20.
okt.
2018 kl.
09.
30Bemærk: artiklen er mere end 30 dage gammelLæs opFå deler deres liv så åbenhjertigt som 20-årige Sofus 'Futte' Granlund gør på YouTube.
Den hudløshed omkring sit liv og kamp mod vægten har resulteret i 82.
000 følgere og en pris ved awardshowet Guldtuben i år.
- Det har gjort rigtig meget for mig.
Tidligere var jeg rigtig asocial og meget for mig selv, men YouTube har gjort, at jeg er kommet mere ud.
INTERNETTETS KOMETERDe har tusindvis af fans og sætter ild i YouTube, Twitch, Soundcloud og Instagram.
Men hvad har de egentlig på hjerte?
Og hvad er opskriften på deres succes?
Oplev 'Futte' fortælle om op- og nedturene ved at være ærlig på YouTube - i videoen.
FacebookTwitterKopier linkEmner:Youtube




https://www.dr.dk/nyheder/regionale/fyn/foraeldre-skal-blive-bedre-til-tale-med-deres-boern-om-digital-adfaerd

FynForældre skal blive bedre til at tale med deres børn om digital adfærdMed en ugentlig sms vil Odense Kommune få forældre til at tale med deres børn om, hvordan man håndterer eksempelvis nøgenbilleder på nettet.
Mike Gornitzka er en af de forældre, der benytter sig af Dilemmarejsen, så han sammen med sin kone kan få en bedre dialog om digital adfærd med deres 12-årige datter.
Af Jonatan Grau Møller20.
okt.
2018 kl.
09.
10Bemærk: artiklen er mere end 30 dage gammelLæs opHvad gør man, hvis man modtager et nøgenbillede på sin telefon?
Det er der mange - særligt unge mennesker - der ikke er helt klar over.
Dilemmarejsen"Dilemmarejsen" er et projekt, der skal gøre det nemmere for forældre at tale med deres børn om digital adfærd.
Over tre uger vil man om søndagen modtage en sms, der indeholder et dilemma.
Rejsen begynder 11.
november.
Samtidig oplever de unge, at det kan være svært at tale med deres forældre om det, men det vil Odense Kommune nu gøre lettere.
Derfor har den lanceret projektet Dilemmarejsen.
Hver søndag over tre uger får forældrene en sms med et dilemma, som de skal diskutere med deres barn.
Vi har lavet Dilemmarejsen, fordi det er en samtalestarter.
Det er nemmere at tale med unge mennesker om grænseadfærd, når man taler i tredjeperson.
Eva Maria Knudsen, projektleder, Odense Kommune- Vi har lavet Dilemmarejsen, fordi det er en samtalestarter.
Det er nemmere at tale med unge mennesker om grænseadfærd, når man taler i tredjeperson, siger Eva Maria Knudsen, der er projektleder i Odense Kommune.
Hun forklarer, at dilemmaet kunne handle om "Sofie", der får tilsendt et nøgenbillede af sin kæreste.
En veninde ser billedet, og spørger, om Sofie ikke vil dele det med hende.
Læs også:Gode råd til forældre om børn på sociale medier: Følg med og bliv ikke surHvad gør Sofie?
Skal hun dele det med veninden, eller skal hun slet ikke dele det?
Når familien har fået dilemmaet, får de fem minutter til at diskutere det.
Herefter får de noget mere information om dilemmaet, som de også har fem minutter til at snakke om.
Til sidst laver de en handleplan, hvor de skriver ned, hvad de vil gøre, hvis de kommer til at stå i sådan et dilemma.
- Det kan være alt fra, at de ringer til deres mor og snakker med hende til at aftale, at man ikke deler det.
Når man forpligter sig skriftligt til tingene, er der større chance for, at man overholder det, man skriver, forklarer Eva Maria Knudsen.
Skaber holdningerÉn af dem, der har prøvet Dilemmarejsen, er Mike Gornitzka.
Sammen med sin hustru og deres 12-årige datter har han været en del af et pilotprojekt.
Det var nogle gode dilemmaer, som vi kunne vi sidde og læse op, mens vi blev guidet igennem.
På den måde kunne snakke om det og høre, hvad min datters holdning er, og hvor hun står i forhold til emnerneMike Gornitzka- Det var nogle gode dilemmaer, som vi kunne vi sidde og læse op, mens vi blev guidet igennem.
På den måde kunne vi snakke om det og høre, hvad min datters holdning er, og hvor hun står i forhold til emnerne, fortæller han.
Som det er nu, har de ikke problemer med at tale med datteren om de svære emner, men Mike Gornitzka er klar over, at det muligvis ikke bliver ved med at være sådan.
- Jeg kan godt forestille mig, at når hun bliver lidt ældre, kan det blive svært, for så er det nogle andre ting, det handler om, og der er en intimsfære, hvor det kan være grænseoverskridende at snakke med sine forældre om sådan noget, fortæller han.
Læs også:Første Facebook-generation bliver teenagere: Paparazzi-forældre har dokumenteret pinlige detaljerTaler for lidt sammenBaggrunden for Dilemmarejsen skal findes i, at Odense Kommune i starten af året lavede en undersøgelse blandt 31.
000 unge i alderen fra 16 til 24 år.
5.
000 af dem svarede.
Den viste blandt andet, at de unge synes, forældrene ved for lidt om deres digitale liv, og at de taler for lidt om det.
Derudover mener de, at deres forældre har for lidt forstand på den teknologi, de bruger.
Det var det, der fik Odense Kommune til at reagere.
- Vi vil gerne være foran digitalt.
Det skal vi også være i forhold til at hjælpe vores borgere med at opføre sig ordentligt på nettet.
For det er virkelig vigtigt for vores demokrati, at vi stoler på, hvad der foregår online, siger Eva Maria Knudsen.
I starten af 2018 lavede Red Barnet en lignende undersøgelse, hvor 915 unge i alderen 13-17 år har gennemført en online spørgeskemaundersøgelse.
Her har de blandt andet spurgt til, hvordan de unge vil reagere, hvis de oplever sexkrænkelser på nettet.
Resultaterne for Dilemmarejsen har indtil videre været positive hjemme hos Mike Gornitzka.
- Jeg synes, det er gået rigtig fint.
Jeg glæder mig til, at vi skal deltage i det igen, og jeg er glad for, at kommunen har valgt at gøre det her, siger han til DR Fyn.
FacebookTwitterKopier linkEmner:Odense Kommune|Red Barnet|Sædelighedsforbrydelser




https://www.dr.dk/nyheder/regionale/midtvest/rystende-lidt-fokus-paa-talblindhed-de-faar-bare-vide-de-skal-tage-sig

Midt- og VestjyllandRystende lidt fokus på talblindhed: 'De får bare at vide, at de skal tage sig sammen'Talblindhed er et overset handicap.
Det skal en ny test være med til at råde bod på.
Selv simple regnestykker kan for talblinde være ren volapyk.
Af Elise Rasmussen og Mona Aaberg20.
okt.
2018 kl.
09.
00Bemærk: artiklen er mere end 30 dage gammelLæs opDer findes en test til ordblinde, og de har adgang til utallige hjælpemidler til at lette deres problemer på studiet eller i hverdagen.
Der er sågar en "ordblindeuge", hvor der bliver sat fokus på at udrydde fordomme og tabuer, når bogstaverne flyver rundt på papiret.
Man har helt klart haft mere fokus på, at mange børn er ordblinde, og i den sammenhæng har man måske glemt lidt, at der også er børn, der er talblinde.
Anni Mathiesen (V), ordfører for undervisningMen når det kommer til talblinde, som for eksempel ikke kan læse, hvad klokken er, overskue, hvor meget de skal betale i supermarkedet eller læse en rejseplan, er der utrolig lidt fokus.
Undervisningsministeriet har ikke en officiel test til folkeskolerne, og hjælpemidlerne er yderst begrænsede.
Det fortæller Henrik Skovhus, der er konsulent ved Nordjysk Læse- og Matematik Center.
TalblindhedFolk med talblindhed - eller dyskalkuli - mangler en grundlæggende evne til at forstå tal og mængder.
Det kan eksempelvis være svært at læse en togplan, en kvittering fra supermarkedet eller udregne simple regnestykker.
Talblindhed kan være arveligt, og det anslås, at mellem 1 og 6 procent af befolkningen er talblinde.
Kilde: Det Nationale forskningscenter for velfærd- Når det kommer til videnskabelig litteratur, er der forsvindende lidt sammenlignet med læseområdet.
Det gør sig også gældende i forhold til den hjælp, man kan få som talblind, siger Henrik Skovhus.
Venstres undervisningsordfører Anni Matthiesen erkender, at området har stået i skyggen i for lang tid, og at der fra politisk side ikke har været lagt pres på for at hjælpe de talblinde.
- Man har helt klart haft mere fokus på, at mange børn er ordblinde, og i den sammenhæng har man måske glemt lidt, at der også er børn, der er talblinde, siger Anni Matthiesen.
Statens Institut for Folkesundhed anslår, at mellem én og seks procent af befolkningen oplever talblindhed.
- Der har ikke været pres nok på os politikere i forhold til at gøre noget ved den her sag.
Men det betyder ikke, at jeg ikke mener, det er vigtigt, at vi får taget fat på opgaven, siger Anni Matthiesen.
Læs også:Talblindhed kan give sociale problemerTest på vejHvis man har svært ved bogstaverne, kan man blive testet og få de fornødne hjælpemidler.
Undervisningsministeriet er nu på trapperne med en tilsvarende test for de talblinde.
Det er lidt rystende, at man ikke har brugt ret mange kræfter på at kortlægge, hvorfor folk ikke kan finde ud af det.
Henrik Skovhus, konsulent ved Nordjysk Læse- og Matematik Center- Jeg har fået oplyst, at de (folk i Undervisningsministeriet, red.
) håber og tror, testen kan være klar i løbet af 2018, siger Anni Matthiesen, og det er gode nyheder, mener Henrik Skovhus.
- Man får sat fokus på området, og det fortjener det.
På læseområdet ved man en hel masse, mens man på matematikområdet ikke ved ret meget, siger Henrik Skovhus.
- Det er lidt rystende, at man ikke har brugt ret mange kræfter på at kortlægge, hvorfor folk ikke kan finde ud af det, siger han og vurderer, at der findes omkring 20 gange så meget forskning på ordblindhed sammenlignet med talblindhed.
De talblinde lider under, at de ikke bliver mødt med ret meget forståelse fra omverdenen, når tallene laver knuder.
Den typiske opfattelse er nemlig, at hvis man ikke kan matematik, så er man nok lidt dum.
- Næsten alle dem, jeg møder i forbindelse med udredning, slæber rundt på et voldsomt mindreværd, fordi de hele tiden har fået at vide, at de bare skal tage sig sammen, eller at de er lidt smådumme, når de ikke kan finde ud af det her, fortæller Henrik Skovhus og understreger, at det ikke er tilfældet.
Læs også:Ny test skal afsløre talblindhedJa tak til flere hjælpemidlerPå Østre Skole i Thisted hilser de også testen velkommen.
- Det kan faktisk være en lettelse for eleverne, for det betyder jo, at "jeg ikke er dum".
Det er fordi, jeg har noget - nogen vil kalde det et handikap - som jeg virkelig har svært ved, og som jeg skal have hjælp til, siger skoleleder Brian Nielsen.
Men også hos lærerne er en test af børn med kaos i tallene efterspurgt.
- Jeg er ikke i tvivl om, at det vil være et godt redskab for matematiklærerne.
Når man ser, at en elev har en særlig udfordring i matematik, kan man sige, hvad man skal arbejde med for at skabe en forandring, siger Brian Nielsen.
Det ønske håber Anni Mathiesen at kunne imødekomme.
- Det er klart, at det skal være sådan, at man som elev ikke bare bliver efterladt med en form for stempel om, at nu er man talblind.
Jeg synes, det er helt naturligt, at der følges op med hjælpemidler, siger venstres undervisningsordfører.
Læs også:7 x 14 = ?
- op mod hver 10.
dansker er talblindFacebookTwitterKopier link




https://www.dr.dk/nyheder/indland/dronningen-under-klimatopmoede-klimaforandringer-og-global-opvarmning-er-aarsag-til

IndlandDronningen under klimatopmøde: 'Klimaforandringer og global opvarmning er årsag til stor bekymring'Både verdensledere og store virksomheder deltager i det grønne topmøde i København.
Af Christina Nordvang Jensen og Tina Valentin Bitsch (video)20.
okt.
2018 kl.
09.
00Bemærk: artiklen er mere end 30 dage gammelLæs opDer skal fart på den grønne omstilling og skabes løsninger om madspild, plastik i havene, overforbrug og forurening i storbyerne.
Klimaforandringer og global opvarmning er årsag til stor bekymring.
Vi er vidne til, hvordan klimaforandringer har indflydelse på hvert et hjørne af vores planet.
Dronning MargretheDerfor mødes alt lige fra statsledere til unge iværksættere i København denne weekend for at deltage i det første grønne topmøde under det nye globale initiativ, P4G (Partnering for Green Growth and the Global Goals 2030), der har til formål at udvikle og udbrede løsninger, der kan føre til en bæredygtig global økonomi.
P4G-klimatopmødeStatsledere, topministre, ledere fra nogle af verdens største virksomheder, repræsentanter fra civilsamfundet, investorer og unge iværksættere mødes den 19 og 20.
oktober for at deltage i det første grønne topmøde under det nye globale initiativ, P4G (Partnering for Green Growth and the Global Goals 2030).
P4G er et netværk af lande, der sammen forsøger at imødegå den globale opvarmning ved at udvikle partnerskaber mellem erhvervsliv og regeringer og få kanaliseret investeringer ind i vedvarende energiløsninger.
Regeringen har afsat 25 millioner kroner årligt i perioden 2018-2022 til at udvikle partnerskaber under P4G.
Målet er, at der hvert andet år er topmøde på regeringschef-plan.
Her skal der fremlægges eksempler på P4G's partnerskaber, og nye partnerskaber mellem offentlige og private aktører kan udvikles.
Kilde: Statsministeriet og UdenrigsministerietI går blev klimatopmødet skudt i gang, og om aftenen var dronning Margrethe vært ved en middag på Christiansborg Slot.
Her adresserede dronningen klimaproblemerne i en tale.
- Klimaforandringer og global opvarmning er årsag til stor bekymring.
Vi er vidne til, hvordan klimaforandringer har indflydelse på hvert et hjørne af vores planet.
Vi indser, at internationalt samarbejde er presserende for at løse udfordringen og bevare vores planet og sikre en fremtid for de kommende generationer, sagde hun.
Læs også:Her er tre ting, som kan forstærke den globale opvarmningP4G blev lanceret af statsminister Lars Løkke Rasmussen (V) i september sidste år i New York.
Ifølge dronningen er P4G-topmødet et initiativ, der bringer beslutningstagere fra hele verden sammen og giver en platform, hvor man kan lære af hinanden og indgå samarbejder, der kan forsøge at imødegå den globale opvarmning.
- Vi kan inspirere hinanden til at finde nye og bedre løsninger på de udfordringer, vi står overfor, for eksempel ved at producere og forbruge energi på en bæredygtig måde.
Eller ved at finde nye måder at designe, producere, bruge og genbruge materialer i en cirkulær økonomi, sagde dronning Margrethe i talen.
Læs også:Klimaeksperter efter ildevarslende studie: Her er de største klima-problemerDanmark har været hovedaktør bag etableringen af P4G, der også tæller Chile, Colombia, Etiopien, Kenya, Mexico, Sydkorea og Vietnam.
FacebookTwitterKopier linkEmner:Lars Løkke Rasmussen (politiker)|Venstre|København|Klimaændringer|Miljø og natur




https://www.dr.dk/nyheder/viden/teknologi/satellit-med-dansk-udstyr-sendt-af-sted-med-succes-mod-merkur

TeknologiSatellit med dansk udstyr sendt af sted med succes mod MerkurDen europæiske satellit BepiColombo, der er udstyret med dansk strømforsyning, blev sendt af sted i nat.
Med en Ariane 5-raket blev BepiColombo-satellitten succesfuldt sendt afsted med kurs mod Merkur tidligt lørdag morgen dansk tid fra Kourou i Fransk Guyana.
Af Flemming Brandt20.
okt.
2018 kl.
08.
44Bemærk: artiklen er mere end 30 dage gammelLæs opKlokken 3.
45 lørdag morgen dansk tid blev den europæiske BepiColombo-satellit sendt af sted ud i rummet på en Ariane 5-raket fra Det Europæiske Rum Agenturs (ESA) havn i Kourou i Fransk Guyana.
ESAs kontrolcenter i Darmstadt i Tyskland har kl.
4.
21 modtaget signaler, som bekræfter, at opsendelsen er lykkedes.
Formålet med opsendelsen er, at BepiColombo, som består af i alt tre fartøjer, heraf to satellitter - en europæisk og en japansk - skal gøre forskerne klogere på planeten Merkur og dens omgivelser.
Læs også:Nu begynder syv år lang mission til Merkur: Dansk teknologi rejser medSelvom satellitten bevæger sig med en topfart på 60 kilometer i sekundet, går der stadig syv år, før den når frem til sin destination og går i kredsløb om Merkur.
Vil indsamle viden fra VenusUndervejs på rejsen vil BepiColombo også indsamle værdifuld viden om planeten Venus, inden den fortsætter mod Merkur.
BepiColombo er et fælles project mellem ESA og det japanske rumforskningsagentur, JAXA.
Læs også:Danmark dominerer rummet: Her er fem store missioner med dansk deltagelseDet er den første europæiske mission til Merkur, der er den mindste og den mindst udforskede planet i solsystemet.
Dansk strømforsyningMed sig ombord bærer satellitten dansk teknologi fra virksomheden Terma.
Strømforsyningen skal forsyne satellittens transportmodul med strøm under den syv år lange tur.
Læs også:Europæisk mission sender to satellitter til Merkur - samtidigt!
- Det her er højdepunktet af vores teknologiske udvikling.
Vi har udviklet strømforsyning til lange ture ud i rummet før, men den her tur er ekstra krævende, fordi rejsen går indad i vores solsystem, siger senioringeniør Hans Jensen fra Terma.
Det koster omkring 1,7 milliarder euro at gennemføre missionen.
Det svarer til mere end 12,5 milliarder danske kroner.
Satellitten består af i alt tre fartøjer, hvor to satellitter - henholdsvis en japansk og en europæisk - blandt andet skal undersøge Merkurs oprindelse, dens form, indre struktur, magnetfelt, og hvordan planeten har udviklet sig.
FacebookTwitterKopier linkEmner:Terma A/S|European Space Agency|Fransk Guyana|Tyskland




https://www.dr.dk/mitliv/salma-og-mads-blev-gift-efter-foerste-shit-hvad-har-jeg-lige-gjort

Noget på hjerteSe temaMit LivSalma og Mads blev gift efter første 'like': 'Shit, hvad har jeg lige gjort?
'Hvor meget tør du satse for kærligheden?
Amerikanske Salma satsede sin opholdstilladelse, og danske Mads skrev under på et kæmpe ansvar.
Af Mette Mohr Martensen, Grafik: Signe Heiredal og Foto: Ole Joern via Ritzau Scanpix20.
okt.
2018 kl.
08.
43Læs opHvis du går og leder efter kærligheden, skulle du måske kaste dig over tilfældige sociale medie-profiler.
Mens vi de seneste syv uger har kunnet følge fire par, der blev gift ved første blik, kan du her følge et ungt par på 24 og 30 år, der uden et tv-hold i nakken, blev gift ved først like.
Sådan næsten.
Det er en kærlighedshistorie, som begyndte på Instagram, og som kunne være endt helt galt i Mexico.
Den blev indledt en aften i 2012, da Mads Kristensen surfede rundt på det sociale medie.
Han er en fitnessfyr, og derfor søgte han sikkert på fitness-hashtags, da han fandt den dengang 18-årige Salma Cabrera Charre.
Profilen var privat, og kendere af Instagram vil vide, at der kun er et navn og et lille, rundt billede synligt.
- Hun fangede mig.
Det må have været det eksotiske navn, for jeg kunne jo ikke se andet.
Jeg trykkede ’følg.
’- Mads sad i split i en taekwondo-uniform på hans billede, og jeg kunne ikke se hans ansigt.
Men jeg brugte min Instagram til fitness, så jeg tænkte, det sikkert bare var en slags træner.
Jeg trykkede ’accept’.
Efter nogle måneder samlede Mads mod til sig og skrev en kommentar på et af Salmas billeder: ’That looks fun’.
Kommentarerne udviklede sig: ’The tuxedo suits you’, skrev Salma.
’Fedt, så må jeg også begynde at kommentere på den måde’, tænkte Mads: ’You look good, girl.
’- Jeg forsøgte ikke at virke for interesseret.
For jeg kendte hende jo ikke, og hun boede i Seattle.
Jeg boede i Aarhus.
Et års tid efter skrev han alligevel til hende på Facebook.
Han kunne ikke lade vær.
- Da Mads skrev til mig, kunne jeg se, at han boede i Danmark.
Var det en by i USA?
Danmark ligger i Europa, fandt jeg ud af.
Lige nord for Tyskland.
Jeg havde ellers tænkt, at han var sådan en New York-fitnessfyr.
Hvorfor skulle jeg overhovedet svare og bruge tid på ham?
Men det gjorde jeg alligevel, for han virkede spændende.
Det endte med, at vi skrev sammen hver dag.
Den 18.
juli 2013 skypede Instagram-parret første gang.
Samtalen varede halvanden time.
Men de sagde ikke meget.
De sad bare og smilede, fordi de var glade og lettede over endelig at se hinanden.
- Vi skypede hver dag efter, og jeg viste Mads til min mor.
’You’re dreaming, girl’, sagde hun.
Det var spild af tid.
Kom nu videre, Salma.
Mads’ forældre tænkte det samme.
Noget på hjerteVi er alle forskellige.
Vi lever vidt forskellige liv med tanker, hverdagsrutiner, følelser og måske endda udfordringer, som andre ikke kender til.
I denne artikelserie giver vi taletid til unge med noget på hjertet - for så kunne det jo være, at vi kunne blive lidt klogere på hinanden.
Læs flere fortællinger her.
- Jeg blev nødt til at fortælle dem om Salma, fordi jeg gik mistænkeligt meget rundt med min mobil det meste af døgnet.
Forestil jer situationen: ’Mor og far.
Der er hende her pigen, jeg har mødt online.
Hun er fra USA.
’ Den troede de ikke på: ’Du bliver klogere, søn.
’Men det skulle vise sig, at forældrene blev klogere.
For allerede på det her tidspunkt havde Salma og Mads joket om fremtiden.
Det var den slags drømme pakket ind i jokes, som man faktisk mener.
Hvis de fik en søn, skulle han hedde Gabriel, jokede Mads.
Han mente det.
Det navn havde han altid synes var flot.
- Det føltes rigtigt at drømme.
Salma og jeg talte sammen hver dag, og på grund af tidsforskellen sov jeg ikke ret meget det næste år.
Jeg var lige begyndt på fysioterapeutuddannelsen i Aarhus, så jeg gik sent i seng og stod tidligt op for at tale med hende.
Vi delte alt.
Måske er det nu, du som læser begynder at undre dig.
Hvad er det, der foregår?
Hvorfor snakker de så meget sammen, når de ikke kender hinanden?
Men ligesom forældrene bliver du også klogere.
Salma og Mads talte om at ses in real life, når de skypede.
Men Salma kunne ikke rejse ud af USA.
Hun kom illegalt til landet fra Mexico med sin mor i 1997, da hun var tre år gammel, og derfor var hun i USA som en såkaldt Dreamers.
Det betød, at hvis Salma rejste ud af USA, kunne hun ikke rejse ind igen.
Mads skulle komme til Seattle.
- Nu skulle det være.
Vi splejsede om en returbillet til mig fra København over Amsterdam til Seattle.
Mine forældre syntes, at jeg var sindssyg: ’Det kommer du over, søn.
’ Men jeg kom ikke over det.
Jeg havde brug for at møde Salma, så den 10.
maj rejste jeg.
Mads skrev til Salma undervejs: ’Now I’m leaving Copenhagen’, ’Now I’m in Amsterdam’.
Men der kom ikke noget svar.
Der var stadig intet svar, da han tændte telefonen i Seattle: ‘Fuck mit liv.
Hvad laver jeg her?
Nu er jeg blevet brændt af.
’Han tog kufferten med op ad rulletrappen i Seattle lufthavn.
Han kiggede vist ikke særlig godt efter i den mængde af mennesker, der stod klar til at modtagere med flag og kys.
Han troede jo ikke, hun var der.
Men dér stod Salma.
Lige foran rulletrappen.
Hendes mobil var gået i stykker samme dag, og det var derfor, han ikke havde modtaget hendes svar.
- Mads så helt stresset ud i sine sweatpants og hvide t-shirt.
Jeg gik efter ham, tog en dyb indånding og prikkede ham på skulderen: ’Hej.
’- Salma sagde ikke andet, før vi gav hinanden det første lange kram og det første kys.
Det var en kæmpe forløsning.
Vi gik ud til Salmas bil med armene om hinanden, som om vi havde gjort det mange gange før.
Fire timer efter Mads var landet, satte de sig på en bænk og kiggede ud over vandet.
Der sad de i lang tid og talte om, at Mads kunne flytte til USA og åbne sit eget træningscenter.
De jokede igen, men de mente det.
Det var meant to be.
Det er ikke svært at forestille sig, at det var en tårevædet afsked.
Salma græd, da hun havde sat Mads af, og Mads græd på vej til flyet efter deres først uge sammen.
Da han kom hjem til Danmark, var han allerede på vej til USA igen.
- Mine forældre håbede, jeg havde fundet ud af: 'Det var sjovt - men det var så det.
' Sådan var det ikke.
Jeg havde fødselsdag den 20.
juli, og det eneste, jeg ønskede mig, var penge til en billet.
Det fik han.
To måneder senere rejste Mads tilbage til USA, hvor drømmen om at være sammen fortsatte.
Men drømmen, om at det skulle være i USA, smuldrede.
Det lyder som et amerikansk drama, og det er det på mange måder også.
- Min mor valgte at forlade familien.
Mig, mine søskende og vores papfar.
Hun rejste til Texas, og min papfar rejste ned i et hul og ind i et fængsel.
Han kørte bil, mens han var fuld og blev anbragt i et deportationscenter.
Han er også fra Mexico.
Jeg var den eneste af os søskende, som stadig boede hjemme, så der stod jeg tilbage med et hus, to hunde, to biler og regninger.
- Det var kaos.
Jeg kørte Salma på arbejde, og da jeg kom hjem for at give hundene mad, lagde jeg mærke til, at lyset ikke tændte i køleskabet.
Jeg kørte hen til Salma med det samme, og da vi kom hjem, fandt vi en bunke regninger, som ikke var blevet betalt.
Så stod vi der, og jeg skulle rejse hjem til Danmark igen.
Hvad gør vi?
Jeg kunne ikke bare forlade Salma?
Vi skypede hjem til mine forældre i Aabenraa for at tale med dem om hele situationen.
- Jeg husker tydeligt den samtale.
Vi fortalte Mads’ forældre alt om min familie og om min situation.
Og så nævnte Mads’ mor min mulighed for at blive au pair i Danmark.
Selvom det var en vild mulighed, var jeg med det samme sikker på, at det var det, jeg skulle.
Det var det, vi skulle.
Mads’ forældre havde nogle lange snakke med deres søn.
Var Salma nu helt sikker?
Hun kunne jo ikke rejse tilbage til USA.
Og hvad med deres søn?
Det var et kæmpe ansvar, for hvis det ikke fungerede mellem ham og Salma, ville hun blive sendt tilbage til Mexico.
Det var alvorligt.
Men det var også alvorligt, at deres søn var forelsket:- Jeg var helt klar over, at det var et stort ansvar, for jeg vidste ikke, hvad der skulle ske, og hvor det hele ville ende.
Men jeg vidste, at jeg ville gøre alt for, at vi fik det til at fungere.
Salma var også forelsket:- Mads og jeg havde talt om fremtiden så mange gange, så da Danmark blev en mulighed, tænkte jeg: 'Hvorfor ikke?
' Jeg sagde til Mads, at han skulle være seriøs, for ellers ville jeg havne helt alene i Mexico.
Det lovede han.
Salma tog til lufthavnen den 4.
september 2014.
- Jeg følte mig helt sikker på min beslutning, indtil jeg havde tjekket mine to kufferter ind og var igennem security.
Jeg gik ud på toilettet og skrev en besked til Mads: ’I don’t think I can do this.
Am I really doing this?
’ Dér gik alvoren op for mig.
Jeg kunne ikke bare købe en flybillet tilbage det USA igen, hvis det gik dårligt mellem Mads og jeg.
Men jeg gjorde det.
Jeg fløj til Danmark.
For hvad skulle jeg ellers gøre?
Salma fløj fra Seattle til København, hvor Mads stod klar i lufthavnen.
Klar til at tage Salma med hjem til hans forældre i Aabenraa.
- Jeg var lykkelig for at se Mads, da jeg landede, men jeg var samtidig bange.
Jeg var rejst væk fra alt, og nu var jeg afhængig af den her danske fyr, som jeg kun havde mødt to gange.
Jeg kan ikke huske ret meget fra den tur, for jeg sov det meste af vejen.
Selvom jeg var bange og fuld af følelser, var jeg træt.
Når jeg vågnede, græd jeg og tænkte: "Shit, hvad har jeg lige gjort?
”Mads sad bag rattet – på den længste tur hjem fra København, han nogensinde har haft.
- Jeg havde så mange tanker.
Jeg kiggede på Salma, der sov, og jeg var ekstremt lettet over, at hun var med i bilen.
Men jeg var også bevidst om, at det næste stykke tid ville blive ekstremt svært for hende.
Hun havde opgivet alt for at være sammen med mig.
Jeg var fast besluttet på, at det skulle lykkes.
Hjemme i Aabenraa bankede Salma og Mads på døren.
Mads' forældre åbnede, og der stod Salma med hendes to kufferter.
Klar til at blive en del af familien Kristensens liv.
- Det var jo mine forældres forslag, at Salma skulle komme til Danmark, men selvfølgelig var jeg nervøs, da vi nærmede os huset.
Det var jo ikke ligefrem en situation, jeg havde stået i før.
Mine forældre havde bogstaveligt talt fire meget åbne arme, da døren gik op.
De gav Salma et kæmpe kram og inviterede indenfor til aftensmad.
Efter to måneder hos Mads i hans lejlighed i Aarhus, fandt Salma en familie, hun kunne være au pair hos.
- Det var vigtigt for mig at være uafhængig af Mads og at finde et sted og en familie, hvor jeg kunne føle mig hjemme.
En familie, som blev min, og hvor jeg kunne sige: ’Mads er virkelig irriterende.
’ Det kunne jeg jo ikke til Mads’ forældre.
Salma fokuserede i starten på at blive en del af au pair-familien, mens Mads fokuserede på fysioterapeutstudiet, så det var ikke meget de sås den første måned.
Derefter så de hinanden i weekenderne.
- I hverdagene havde vi kontakt over SMS og opkald, og i weekenderne var vi enten hos mig i min lejlighed i Aarhus – eller også tog jeg ud til den familie, der stadig i dag er hendes familie.
På det her tidspunkt begyndte vores forhold for første gang at ligne alle andres.
Vi var sammen som ethvert andet kærestepar.
Der var ikke de samme udfordringer længere, fordi vi nu boede i samme land.
- Jeg kan huske, at jeg valgte at rejse på ferier sammen med familien i stedet for at være sammen med Mads.
For jeg så dem hurtigt som min egen familie, og jeg havde også brug for dem.
Så det var med blandede følelser, at jeg efter halvandet år stoppede som au pair.
Jeg var ked af, at jeg ikke længere skulle bo hos familien, men jeg glædede mig til at bo sammen med Mads.
Da Salma efter halvandet stoppede som au pair, begyndte et helt nyt liv for det modige par.
For kan du huske navnet Gabriel, som Mads nævnte i en Skype-samtale, inden han havde mødt Salma?
Graviditetstesten viste positiv, lige da Salma stoppede som au pair, og den 21.
januar 2017 fik de en søn.
Gabriel Isidro Kristensen.
Derefter er det gået stærkt.
Mads arbejder i dag som fysioterapeut i Aabenraa, og Salma er netop begyndt på læreruddannelsen i Haderslev.
Den lille familie flyttede lige før Gabriels ankomst til Flensborg, hvor Salma fik opholdstilladelse.
Men i juli i år fik hun godkendt midlertidig opholdstilladelse i Danmark, og de har netop købt et hus i Rødekro.
Den 18.
august 2018 blev Salma og Mads gift, og de holdt bryllup for familie og venner.
På Salmas side var hendes au pair-familie med til brylluppet, og så var to venner rejst fra USA.
Hendes biologiske familie var der ikke.
- Min familie kan ikke rejse ud.
Ligesom jeg ikke kunne.
Men min midlertidige opholdstilladelse i Danmark betyder, at jeg kan rejse ind i USA igen på turistvisum.
Planen er, at vi skal møde dem i USA næste år, for jeg savner dem.
Min mor taler jeg ikke længere med.
Men jeg er begyndt at tale med min papfar, som stadig er i USA, og jeg skyper med mine søskende og nogle få venner.
Hvis Salma om fem år kan bevise, at hun kan forsørge sig selv, kan hun søge om permanent opholdstilladelse i Danmark.
Derefter vil der gå et par år, inden hun kan få statsborgerskab.
Alle blev klogere.
Både forældre, venner – og måske også dig.
For Salma og Mads var meant to be.
Men hvordan turde de?
Hvordan kaster man sig ud i et kærlighedsforhold, der på alle måder virker håbløst?
- Fordi det ikke var planlagt.
Det lå aldrig i kortene, at Salma og jeg skulle nå hertil.
Men det gjorde vi, fordi vi ville det mere end noget andet.
Det lyder måske banal, men vi satsede vi på kærligheden, da den var det.
Og vi fortsatte, også når det ikke altid gik lige efter planen.
Og Salmas opskrift er nogenlunde den samme som Mads’:- Jeg tænkte aldrig rigtig over, hvad der var det rigtige at gøre.
Jeg vidste, at jeg ville være sammen med Mads – med alt hvad han havde at tilbyde, også selvom afstand var med i hans tilbud.
Jeg tror, det handler om at slippe kontrollen.
Vi var åben over for kærligheden, også selvom den opstod på Instagram – og i et helt andet land.
Budskabet er: Hvis det er kærlighed, then go for it.
FacebookTwitterKopier linkEmner:USA|Aabenraa|Skype|Udlændingepolitik|Videregående uddannelser




https://www.dr.dk/sporten/ekstremsport/video-x-games-vaerter-fejrer-fabelagtig-franskmand-med-champagne-i-skoene

EkstremsportVIDEO X Games-værter fejrer fabelagtig franskmand med champagne i skoeneFranske Tom Pagés leverede et fantastisk comeback i Motocross Freestyle-finalen, og det blev hyldet på DR3.
Af Niklas Brandt Pedersen20.
okt.
2018 kl.
08.
18Bemærk: artiklen er mere end 30 dage gammelLæs opX Games-cirkusset gæster i denne weekend Australien for første gang nogensinde.
Og hvad er mere australsk end den såkaldte ”shoey”, hvor man af uvisse årsager vælger at drikke en forfriskning af sin egen sko.
Læs også:OVERBLIK Godt nyt til de morgenfriske: Sådan sender DR fra X Games SydneySom du kan se i videoen øverst i artiklen, så var det noget DR3’s X Games-kommentatorer tog til sig ud på de sene nattetimer efter en fabelagtig finale i Motocross Freestyle.
Årsagen kan du se i videoen herunder.
Efter et mislykket første gennemløb kom franskmanden Tom Pagés nemlig tilbage i finalens allersidste forsøg og snuppede guldet.
Husk, du kan se meget mere X Games på DR3 resten af weekenden.
FacebookTwitterKopier link




https://www.dr.dk/nyheder/regionale/nordjylland/venligboernes-stifter-siger-stop-vi-havde-forskellige-opfattelser-af

NordjyllandVenligboernes stifter siger stop: Vi havde forskellige opfattelser af, hvad det handlede om PORTRÆT: For fem år siden stiftede Merete Bonde Pilgaard Venligboerne.
Nu har hun sagt farvel til bevægelsen.
© DR NórdjyllandAf Klaus Videbæk20.
okt.
2018 kl.
08.
16Læs opMan skal aldrig tjekke sin mail lige inden, man går i seng.
Den regel kan de fleste nok nikke genkendende til, hvis man ikke vil risikere tankemylder i løbet af natten.
Det gælder også 47-årige Merete Bonde Pilgaard, der for nylig meldte ud, at hun forlader Venligboerne – en bevægelse hun selv stiftede for fem år siden.
Kort om Merete Bonde Pilgaard.
Stiftede i juni 2013 Venligboerne.
Bor i Hjørring.
Er uddannet sygeplejerske og er også mindfulness-instruktør.
Har blandet andet modtaget prisen som 'årets fantastiske frivillige' af Samvirke.
Venligboerne har i dag selvetablerede afdelinger over hele Danmark og i flere europæiske lande.
Kort efter udmeldingen, da hendes navn endnu ikke var fjernet fra hjemmesiden, modtog hun en længere mail fra en mand, hun ikke kender.
'Landsforræder', stod der blandt andet.
Den slags, og det der er værre, har hun hørt på en del gange gennem årene, men efter at hun havde annonceret sit farvel, ramte det hende på en måde hårdere end ellers.
Midt om natten vågnede hun ved, at en varebil kørte ned ad gaden og gjorde holdt foran familiens hus.
Herfra kunne hun høre bildøren smække, og for en kort stund kunne hun ikke lade være med at tænke, om varebilen mon kunne have noget med den mail at gøre, og om det var nogen, der ville hende eller familien ondt.
- Der var jo ikke noget i det, men det var der åbenbart i min hjerne, fortæller Merete Bonde Pilgaard et par uger efter fra en cafébænk i det nye teater i Hjørring.
- Måske har jeg været lidt mere i alarmberedskab i den tid, hvor jeg var en del af det, end jeg sådan lige var klar over, fortsætter hun.
Når det i det hele taget endte med, at Merete Bonde Pilgaard kunne få skældsord kastet i hovedet for at stifte en bevægelse om venlighed, så skyldes det, at den voksede sig langt større og også fik et andet fokus, end det hun oprindeligt havde tænkt.
Det er også grunden til, at hun har sagt stop, og at hun på ny overvejer, hvordan man kan sætte venlighed på dagsordenen.
Et gå-hold satte bevægelsen i gangMerete Bonde Pilgaard er født og opvokset i den lille by Hørby i Vendsyssel, hvor forældrene for omkring 45 år siden var med til at starte Hørby Efterskole.
De første otte år af hendes liv boede hun bogstavelig talt på skolen, og i stedet for at gå i børnehave vandrede hun ned ad trappen for at finde elever at lege med.
Familien spiste hver dag i skolens spisesal, og fra sin stol kunne snuse til det sociale liv på efterskolen og se, hvordan eleverne fandt ud af det med hinanden.
Allerede i gymnasiet i Dronninglund mødte hun sin mand Søren, og hun besluttede sig for, at hun ville være sygeplejerske og søgte ind på sygeplejeskolen i Hjørring.
Her endte hun med at arbejde med langtidssyge og forskellige sundhedsprojekter i kommunen.
Et af dem handlede om ét bestemt boligområde i Hjørring by, hvor sundhedstilstanden blandt borgerne hang noget efter resten af byen, og det var her, hun kom på idéen til Venligboerne.
Læs også:Nu er det bevist: Du bliver glad af at hjælpe andreI kommunen blev det besluttet at lave et fireårigt sundhedsprojekt i området, og med en lille gruppe af kolleger flyttede hun praktisk talt kontoret ud i blokkene.
Hun startede et gå-hold og tænkte, at det ville være en god måde at begynde en snak om, hvordan man kan få pulsen op i hverdagen og leve sundere.
Men hurtigt fandt hun ud af, at det slet ikke var det, der fyldte hos beboerne.
Når de gik derudad, talte de i stedet om alle de stridigheder, der var opstået mellem dem på tværs af blokkene.
At naboens hund hver dag fik lov at skide på græsplænen uden, at ejeren gjorde noget ved det, eksempelvis.
Det spændte ben for de samtaler, som kommunen gerne ville sætte gang i.
- Jeg kom ikke rigtigt af med mit sundhedsprogram, kan man sige, og jeg vidste ikke, hvad jeg skulle gøre, fortæller Merete Bonde Pilgaard.
Et behov for venlighedFørst da hun begyndte at spørge ind til problemerne, kunne hun se, at der måske var noget at arbejde med.
Mange hilste ikke på hinanden om morgenen, og Merete Bonde Pilgaard gav dem derfor en udfordring.
- 'Hvad med, at vi siger, at indtil vi mødes næste mandag, så siger I godmorgen, til alle dem I møder herude?
' lød forslaget.
Den udfordring tog de imod, selvom de var sikre på, at der var flere, som ikke ville hilse tilbage.
- Det smagte bare fantastisk.
Det handlede om venlighed, vi var vendelboere, og det var her i Hjørring, det foregik, siger Merete Bonde Pilgaard om navnet 'Venligboerne'.
Bekymringerne blev gjort til skamme.
Snart var det de personer, som de ellers aldrig havde snakket med, som hilste først, og kulturen på gå-holdet ændrede sig.
Der kom mere humør, og da der også blev oprettet en kaffeklub, var beboerne villige til at banke på og invitere folk med, som de ikke kendte i forvejen.
Og fordi folk begyndte at snakke mere med hinanden, var der pludselig også interesse for at tage på rygestopkursus eller vægttabsforløb sammen.
Det succesfulde initiativ, der blot gik ud på at være imødekommende og venlige over for sine naboer, tændte en ild i Merete Bonde Pilgaard.
- Jeg blev så optaget af det, at jeg tænkte, at det skulle vi gøre noget mere ved.
Hun gik derfor til sin leder og foreslog at gøre venlighed til et tema for sundhedsindsatsen i hele kommunen.
Det endte dog med, at Merete Bonde Pilgaard måtte tage idéen med hjem.
Her hun hev fat i fire andre kvinder i byen og spurgte dem, om de ikke havde lyst til at lave et frivilligt venlighedsprojekt.
- Det var nogen, hvor jeg tænkte ’de siger garanteret ja’.
De er lige så skøre, som jeg er, fortæller hun.
Skal vi ikke kalde os Venligboerne?
Sammen brugte de en del aftener på at finde ud af, hvordan sådan et projekt skulle tage sig ud.
En venlig aktivitet kunne for eksempel være at cykle plejehjemsbeboere rundt i byen på rickshaw eller at byde en fremmed på en kold drik en forårsdag, som Merete Bonde Pilgaard selv tidligere havde været med til.
En aften sender Tina fra gruppen en SMS med et forslag til et navn.
- 'Skal vi ikke kalde os Venligboerne?
'- Det smagte bare fantastisk.
Det handlede om venlighed, vi var vendelboere, og det var her i Hjørring, det foregik, siger Merete Bonde Pilgaard.
Der blev også formuleret tre enkle nøglesætninger, der handler om venlighed, nysgerrighed over for andre og om at møde forskellighed med respekt.
En slags næstekærlighed kalder Merete Bonde Pilgaard det også.
For at skabe opmærksomhed om deres projekt og invitere andre med, oprettede de en Facebook-gruppe, hvor de kunne dele og inspirere andre til venlige aktiviteter.
Den blev oprettet i juni 2013.
Asylansøgerne i HjørringMerete Bonde Pilgaard er typen, der får mange idéer.
Når hun er kommet med en tre-fire stykker på en gang, har hendes mand ofte sagt til hende, at de er ’smaddergode’, men om hun ikke lige kunne skrive dem ned og kigge på dem om nogle timer igen.
Ofte involverer hun andre, inden hun for alvor har tænkt tingene igennem.
I efteråret 2014 var der ikke så meget at tænke over.
Omkring 500 asylsøgere var kommet til byen og området, og det var oplagt for Venligboerne at tilbyde deres hjælp på den ene eller anden måde, tænkte Merete Bonde Pilgaard.
De kunne vel lige godt være kommet fra Grenå eller Køge.
Så havde jeg tænkt det samme: Skal vi ikke vise jer, hvor I er landet, og hvad man kan her?
Merete Bonde PilgaardI Facebook-gruppen spørger hun, om der ikke er nogen, der har lyst til at være med til at byde dem velkommen.
Det kunne for eksempel være ved at lave et loppemarked, hvor man kunne indsamle forskellige ting og sager, de kunne få brug for.
Eller ved at arrangere en byvandring, så de vidste lidt om byen, og hvor man kunne handle.
Dybest set betød det ikke så meget for Merete Bonde Pilgaard, hvem de var, eller hvor de kom fra.
- De kunne vel lige godt være kommet fra Grenå eller Køge.
Så havde jeg tænkt det samme: 'Skal vi ikke vise jer, hvor I er landet, og hvad man kan her?
' siger Merete Bonde Pilgaard.
Idéen mødte solid opbakning i gruppen, og der blev endda oprettet en ny Facebook-gruppe med navnet Venligboerne - Flygtningehjælp.
Herfra bliver der blandt andet lavet et samarbejde om en café i det nærliggende asylcenter.
Lige så langsomt vokser gruppen, og da der også er asylansøgere andre steder i landet, er der også folk fra eksempelvis København, der melder sig.
- Sådanne sten placerer jeg i bybilledet.
Og særligt på min egen vej.
Jeg tror på de små overskuelige glæder i dagligdagen, fortæller Merete Bonde Pilgaard.
(© PRIVATFOTO)Flygtningene på motorvejenDa alle øjne i september 2015 rettes mod den gruppe på omkring 300 flygtninge, der kommer vandrende op ad den sønderjyske motorvej, går det rigtig stærkt.
På en enkelt nat får Venligboerne på Facebook op mod 5.
000 nye medlemmer.
Det er folk af alle slags, der af den ene eller anden grund søger et forum, der kan svare på det, de ser på tv, fortæller Merete Bonde Pilgaard.
- Det var 5.
000 mennesker, der stod med en magtesløshed over for, at der nu var kommet så mange asylansøgere til vores land.
Mange tænkte ’what to do?
' 'Og kan jeg gøre noget her?
' siger hun.
Indtil da lukkede de alle, der gerne ville være med, ind i gruppen.
Men de kunne også se, at der pludselig var mange forskellige motiver og holdninger til stede.
Nogle syntes overhovedet ikke om Venligboernes flygtningehjælp og havde tilsluttet sig gruppen for at gøre opmærksom på deres synspunkter.
Andre kom på kant med loven ved at direkte at opfordre folk til at køre over grænsen og samle asylansøgere op eller ved at starte ulovlige pengeindsamlinger.
Ofte gled kommentarfelterne helt af det venligheds-spor, som der ellers var lagt op til.
Og Merete Bonde Pilgaard måtte have hjælp til at styre indholdet og debatten i gruppen.
På samme tid var der også andre end hende, der begyndte at tegne billedet af Venligboerne udadtil.
Deriblandt forfatterne Mads Nygaard og Anne Lise Marstrand-Jørgensen, der begge var meget optaget af flygtninge-aspektet, og hvoraf sidstnævnte åbent kritiserede regeringens flygtningepolitik.
- Vi havde helt forskellige opfattelser af, hvad det handlede om, siger Merete Bonde Pilgaard, der ikke syntes om, at Venligboernes venlighedsprojekt begyndte at tage en politisk farve.
For meget gær i bolledejenOverordnet set var hun glad for den store opbakning til bevægelsen og de gode initiativer.
Men det blev også betydeligt vanskeligere at holde fast i det oprindelige grundlag, som der kom flere og flere med i bevægelsen.
Jeg tror, man kan sammenligne det med, hvis man putter for meget gær i en dej.
Så bliver det bare kæmpestort, men ikke nødvendigvis godt.
Merete Bonde PilgaardFor hende var det vigtigt, at fundamentet for Venligboerne fortsat var venlighed og ikke en bestemt holdning til flygtninge.
- Jeg følte et ansvar.
Når det var mig, der startede med at definere noget her, så måtte det også være mig, der skulle sikre, at det var det, vi gjorde, fortæller hun.
Når Merete Bonde Pilgaard foreslog dem, der træk i en anden retning, at de kunne lave en ny bevægelse eller forening med klare holdninger og meninger om flygtningespørgsmålet, blev det viftet af vejen.
Venligboerne var allerede blevet kendt for sin flygtningeindsats, og folk ville gerne undgå at smide det overbord og starte forfra, lød svaret.
Merete Bonde Pilgaard kunne indimellem føle, at bevægelsen voksede hende over hovedet.
- Jeg tror, man kan sammenligne det med, hvis man putter for meget gær i en dej.
Så bliver det bare kæmpestort, men ikke nødvendigvis godt.
Det gik simpelthen bare så hurtigt, siger hun.
Forsvarer for indvandringenFor de mange initiativer, der blev sat i gang, strømmede anerkendelsen ind.
Allerede inden motorvejsvandringen i 2015, der for alvor gjorde Venligboerne landskendte, blev Merete Bonde Pilgaard kåret som ’årets fantastiske frivillige’ af Samvirke.
Og i februar 2016 indstillede en dansk professor ved Yale University i USA, Birgit Brander-Rasmussen, sågar Venligboerne til Nobels Fredspris.
Merete Bonde Pilgaard blev et navn, folk kunne genkende.
Også dem der ikke havde roser til overs for projektet.
Sammen med de mange positive tilkendelser, måtte hun i sin mailindbakke og på Facebook lægge ryg til mange kritiske og også ubehagelige beskeder.
Nogen betragtede hende ligefrem som forsvarer af fri indvandring til Danmark.
- Det var mega frustrerende, og jeg har virkelig haft lyst til at give et langt svar tilbage på de beskeder og fortælle, hvordan det var.
Men jeg valgte at lade være.
Og hvis jeg af og til gjorde det, var det vigtigt for mig selv at bevare en ordentlig tone, siger Merete Bonde Pilgaard.
I en af de groveste af slagsen på Facebook tilkendegav en mand, at han ønskede, at det var hende, der var endt i ubåden med Peter Madsen.
I en anden, som hendes dengang 15-årige datter faldt over, skrev en person, at hun forhåbentligt ikke havde nogen børn, da hun ikke var værd at avle på.
- Det blev jeg selvfølgelig ked af, siger hun.
Nu siger hun farvelEfter godt fem år i Venligboerne, bebudede Merete Bonde Pilgaard for en måned siden, at hun forlader bevægelsen.
Gennem sit arbejde med langtidssyge i Hjørring Kommune, møder hun med mellemrum borgere, der kan reagere lige så voldsomt, som det hun har oplevet på sociale medier, fordi de finder deres situation dybt frustrerende.
Det er hun vant til at håndtere, og efterfølgende siger mange af dem, at de slet ikke mente det så hårdt.
I sit arbejde hjælper hun også borgerne med at håndtere stress, depression og angst.
Hun er uddannet mindfulnessinstruktør, mediterer flere gange dagligt, og når hun har brug for at sætte hovedet fri og mærke sin krop, vinterbader hun eller sejler havkajak i Vesterhavets bølger.
Alligevel erkender hun på bagkant af beslutningen, at de mange hårde reaktioner på sociale medier har påvirket hende.
- På en måde kan jeg tænke, at jeg har været god til at håndtere det.
Men jeg har åbenbart også følt ubehag ved det, siger Merete Bonde Pilgaard med henvisning til episoden med varebilen, hvor hun vågnede midt om natten.
Venligheden starter ved os selvMen den primære grund til at forlade Venligboerne er, at bevægelsen er blevet noget andet end det, der var hendes oprindelige tanke.
Senest har frivillige i Venligboerne indsamlet 400.
000 kroner til hjælp til familiesammenføring som konsekvens af, at flygtninge under 18 år nu selv skal betale for at få deres pårørende fløjet til Danmark.
Venlighed er ikke noget, jeg har opfundet.
Det har altid været der, og det er evigt aktuelt.
Merete Bonde PilgaardDet er noget andet end at cykle ældre rundt i byen.
- Jeg har haft det som ham der Sisyfos, der skubber stenen op ad bakken.
Jeg kunne tænke: ’Nu tror jeg faktisk, folk er ved at være med på den,’ og så giver jeg slip, og så trillede den bare ned ad igen, siger Merete Bonde Pilgaard, der på den anden side heller ikke fortryder noget af alt det gode arbejde, der er gjort.
- Jeg tænker ikke, at der er noget, der er gjort forgæves.
Der er jo kommet en masse godt ud af alt det hurlumhej, der har været omkring Venligboerne, siger hun.
Læs også:Familiesammenføring: Organisationer samler penge ind, så flygtningebørn kan få familien til DanmarkDa hun i sin tid introducerede sit venlighedsprojekt for beboerne i blokkene i Hjørring, var det for at tage hånd om de konflikter og uoverensstemmelser, der kan skubbe os væk fra hinanden.
Her kan venlighed gøre en forskel for både vores fysiske og psykiske sundhed, mener hun, og det er det, der betyder noget for Merete Bonde Pilgaard.
Hun har lukket sin Facebook-profil og prøver nu at finde ud af, hvordan hun igen kan være med til at sætte gang i en venlighedsbølge.
- Måske har vi ikke brug for flere bevægelser, men mere at den enkelte tager sit eget ansvar, siger hun.
- Venlighed er ikke noget, jeg har opfundet.
Det har altid været der, og det er evigt aktuelt.
BLÅ BOG: Merete Bonde Pilgaard•Født i 1971.
•Datter af Emmy og Finn Jakobsen, forstanderpar på Hørby Efterskole fra 1970 til 2001.
•Bor i dag i Hjørring med sin mand Søren og deres to børn Frederik på 20 år og Marie på 18 år.
•Er uddannet sygeplejerske og arbejder med sundhedsfremme i Hjørring Kommune.
Har desuden en uddannelse i kognitiv adfærdsterapi og compassion focused therapy og er mindfulnessinstruktør.
•Stiftede i 2013 Venligboerne, som i dag har omtrent 100 afdelinger i hele landet.
FacebookTwitterKopier linkEmner:Hjørring|Venligboerne|Flygtninge og asylansøgere|Uddannelse|Hjørring Kommune




https://www.dr.dk/nyheder/indland/rigspolitiet-til-foraeldre-spoerg-dine-boern-hvad-de-har-lavet-paa-nettet-i-dag

IndlandRigspolitiet til forældre: Spørg dine børn, hvad de har lavet på nettet i dagBørn skal lære at blive mere kritiske på nettet, lyder det fra Rigspolitiets cyber-enhed.
Børn er lette ofre i den digitale verden, lyder det fra Rigspolitiet (arkivfoto) Af Thea Deleuran Müller og Astrid Sejersen20.
okt.
2018 kl.
08.
00Bemærk: artiklen er mere end 30 dage gammelLæs opHar du husket at spørge dit barn, hvad de har lavet på nettet i dag?
De fleste forældre spørger dagligt ind til, hvad børnene har lavet i skolen, men nu råder politiet også voksne til at huske at høre deres barn om deres færden på nettet.
I takt med at digitale medier har indtaget de voksnes verden, er de også i stor stil kommet ind i børns hverdag.
Og for at undgå at børn kommer galt af sted på for eksempel sociale medier, er det i høj grad vigtigt, at forældre interesserer sig for deres børns digitale verden, lyder det fra Rigspolitiet.
De lette ofreBørn er nemlig lette ofre, fortæller Niels Denny Sørensen, der er vicepolitiinspektør og operativ chef i Rigspolitiets Nationale Cyber Crime Center, NC3.
- Børn er meget tillidsfulde.
Derfor er det måske lettere at trække et password eller lignende ud af et barn end fra en voksen, der ofte har en lidt mere udviklet skepsis, siger han.
Læs også:Børns Vilkår: 'Sociale medier må ikke blive en barnepige for vores børn'Selvom de sidder på værelset bag en lukket dør, er de ikke alene, når de er onlineNiels Denny Sørensen, vicepolitiinspektør og operativ chef, NC3- Vi har eksempler på, at nogen har brugt en del penge på spilleplatforme.
De har måske mere eller mindre ufrivilligt kommet til at udlevere deres password, og lige pludselig er alt, de har købt på platformen, væk, og så er pengene stjålet, fortæller han og uddyber:- Værre eksempler er selvfølgelig digitale sexkrænkelser, hvor man har formået at få unge mennesker til at vise sig selv frem uden tøj på.
Den slags ting hænger også bare fast på nettet.
Rigspolitiet har ikke præcise tal på, hvor mange børn, der bliver udsat for digital kriminalitet, men deres faglige vurdering er, at det er stigende.
Børn er ikke alene onlineEt råd fra Rigspolitiet til forældrene er især at huske at spørge ind til, hvad børnene laver på internettet.
- Man skal interessere sig for, hvad børn laver.
Selvom de sidder på værelset bag en lukket dør, er de ikke alene, når de er online.
Man skal passe på ikke at skræmme dem, men man skal hjælpe dem på vej, siger Niels Denny Sørensen.
Meget digital kriminalitet vil kunne blive forhindret, hvis flere børn blev mere opmærksomme på deres digitale adfærd, lyder det.
- Allerede når børnene selv begynder at interessere sig for det, skal man med ind over og være opmærksom på, hvad børnene laver, og hvad deres udvikling er rent digitalt.
Nogle af de moralske ting, og nogle af de farer, der lurer på nettet, har børn måske ikke styr påMette Kim Bohnstedt, uddannelseskonsulent, Børns VilkårDigital sikkerhed hos børn er også et af politiets fokusområder, og rundt om i landet arbejder flere SSP-medarbejdere med at få udbredt viden til børnene om deres adfærd på nettet.
Børnetelefonen: Stigning i henvendelserHos Børns Vilkår ser man også et stigende antal børn, der ringer ind med bekymringer, fortæller Mette Kim Bohnstedt, der er uddannelseskonsulent i Børns Vilkår.
- Vi oplever desværre også en stigning i henvendelser på Børnetelefonen fra børn, der oplever uheldige ting i det digitale univers.
Læs også:Første Facebook-generation bliver teenagere: Paparazzi-forældre har dokumenteret pinlige detaljerHer i efterårsferien har Børns Vilkår og Ingeniørforeningen netop afholdt en konference for børn og voksne, hvor Rigspolitiet var ude og undervise blandt andet børnene i digital sikkerhed.
Hos Ingeniørforeningen er håbet, at både børn og forældre bliver klædt ordentligt på i forhold til den digitale virkelighed.
- Forhåbentlig kan vi undgå nogle af de sager, der har været for nylig og sørge for, at vi får nogle, der er superbrugere og ikke bare forbrugere af digitale medier og digitale værktøjer, fortæller chefkonsulent i Ingeniørforeningen, Sune Maegaard Løvsø.
Hør børnene fortælle, hvad de lærte på konferencen:FacebookTwitterKopier link




https://www.dr.dk/nyheder/regionale/sjaelland/lene-er-ex-soldat-med-ptsd-nu-kaemper-hun-i-krigsveteranernes-ol

SjællandLene er ex-soldat med PTSD: Nu kæmper hun i krigsveteranernes OLDet danske hold er lige nu i Sydney for at deltage i Invictus Games.
© (c) DRAf Johanna Maj Varming og Ann Smed Madsen20.
okt.
2018 kl.
07.
02Læs opLene Palludans krop suser frem og tilbage på en romaskine i et fitnesscenter i Vordingborg på Sydsjælland forud for Invictus Games.
- Det er angstprovokerende, men også enormt spændende.
Det er en mærkelig blanding af rigtig mange følelser, for på den ene side er jeg enormt præstationsangst.
På den anden side bliver det kæmpestort.
Lene Palludan fra Stensved ved Vordingborg har været ansat i Søværnet.
Nu er hun sammen med andre veteraner, der har været udsendt til eksempelvis Afghanistan eller Balkan, i Australien for at dyste i veteranernes svar på de Olympiske Lege.
I konstabelmessen på Søværnets Eksercerskole, der dengang lå i Auderød ved Frederiksværk.
 DR)Sportsstævnet hedder Invictus Games og er for fysisk og psykisk skadede veteraner.
- Det er svært at sætte sig ind i, hvor stort det egentlig er, så jeg skal bare gøre mit allerbedste, fortæller Lene Palludan, mens hun træner hjemme i Danmark inden afrejsen ”down under”.
- Jeg ved godt, det gælder ikke om at få medaljer, det gælder ikke om at vinde, men vi ved jo godt, at når vi først sidder der, så skal den bare have alt, hvad remmer og tøj kan holde.
Sådan er det.
Lene Palludan skal repræsentere de rød-hvide farver i disciplinerne cykling, roning og svømning.
Hun har siden februar været igennem et forløb med de andre veteraner på holdet.
- Det har været helt vildt fedt, fortæller Lene Palludan, der efter at have været sendt ud for Søværnet til flere krigs- og konfliktzoner i dag har PTSD, eller posttraumatisk stress disorder.
Hendes psykiske lidelse gjorde, at det var svært at komme i gang med forløbet til at blive udtaget til Team Denmark.
Hun skulle møde mange nye mennesker og besøge nye steder:- I starten syntes jeg, det var rigtig, rigtig svært at møde de andre deltagere, hvor stort set alle var fremmede, det var mange mennesker, det var nye steder, og det var virkelig svært.
Lene Palludan, da hun sejlede på korvetten Peter Tordenskiold under operation Sharp Guard - en fælles NATO og vesteuropæisk blokade af det tidligere Jugoslavien i Adriaterhavet i midten af 1990'erne.
 DR)Krigene gjorde det sværtLene Palludan sejlede i 1994 som en af få kvinder på korvetten Peter Tordenskiold under operation Sharp Guard, hvor NATO og Vestunionen lavede både økonomiske sanktioner og en våbenembargo mod det tidligere Jugoslavien.
Under Den Kolde Krig sejlede Lene Palludan også såkaldte stjernepatruljer i Østersøen, hvor Søværnets skibe holdt øje med Warszawapagtens enheder.
Oplevelser gennem årene i Flåden har givet hende PTSD.
Det betyder blandt andet, at hun har svært ved støj, ved at være sammen med mange mennesker, og ved, at der sker noget uforudsigeligt.
Desuden kniber det med at sove, forklarer Lene Palludan.
"Fantastisk" at blive valgt ud til landsholdI foråret 2018 blev Lene Palludan udvalgt til at være en af 25 deltagere på det danske Invictus-hold:- Det har været fantastisk.
Der kom ro på, og vi fik lov til at lære hinanden at kende.
For Lene Palludan har det været ”helt vildt fedt” at kunne spejle sig i de andre på holdet og få nye bekendtskaber og et godt netværk.
Det danske hold skal dyste mod andre nationer som Afghanistan, Canada, Storbritannien, Frankrig, Tyskland og Estland.
Der vil være over 500 deltagere fra 18 nationer.
Det danske hold sammen med kronprins Frederik ved en reception hos den australske ambassadør i Danmark den 4.
maj 2018.
(Foto: Anders V.
Fridberg © Forsvaret)Fællesskab og tillidFor Lene Palludan er nøgleordene i at deltage i Invictus Games fællesskab og tillid:- Hvis ikke fællesskabet og tilliden til hinanden var der, så ville konceptet slet, slet ikke være det, som det er nu.
Tilliden er helt i top, og det gør også, at vi er trygge ved hinanden.
Det betyder alt.
Alle veteraner, der deltager i Invictus Games, er syge, sårede eller skadede.
Nogle fysisk, andre psykisk.
Lene Palludans PTSD betyder, at hun nu arbejder som SOSU-assistent på nedsat tid.
Lene Palludan er ved at springe i vandet sammen med Bubby Jacobsen fra Ringsted.
Joakim Eriksen fra Fredericia sidder forrest.
Bag ved skimtes Trine Holst Jensen fra Valby og Peter Kirkegaard fra København.
(Foto: Anders V.
Fridberg © Forsvaret)- Udover min sport og mit arbejde laver jeg ikke så meget andet, siger hun og tilføjer, at hun har det bedst hjemme hos sig selv, og at hun bruger meget tid sammen med sin hund.
Træningen til legene i Sydney har været vigtig for hendes psykiske velvære.
For træningen betyder, at hun kommer ud ad døren og afsted til noget.
Lene Palludan cykler sammen med Bob Thaarup, Herlev (forrest) og Jacob Udsen , Fredensborg (med mørke briller).
Bagved ses Kenneth Hyldtoft, Ribe.
(Foto: Anders V.
Fridberg © Forsvaret)- For mig er det nemmest at blive derhjemme bag hjemmets fire, trygge vægge.
Nu skal jeg afsted.
Jeg har et team, som forventer noget af mig.
- Jeg ved selv, at når jeg er færdig med træningen, har jeg det fedt.
Tingene er faldet ned i de rigtige kasser, og jeg har lidt mere overskud i hverdagen og sover godt om natten.
Det er kanon, forklarer hun om det, som sporten gør for hende.
Hun kommer simpelthen i en særlig stemning, når hun træner:- Det er en lidt meditativ stemning, både når jeg ror, og når jeg svømmer.
Det handler om fokus på programmet og på at være koncentreret om det og få lukket alt andet ude.
Træningen fjerner alt det, der forstyrrer hos Lene Palludan:- At kunne være her og være inde i den boble, det er supergodt, siger Lene Palludan.
Fakta om Invictus Games:•Fra den 20.
- 27.
oktober finder multisportseventet Invictus Games sted i Sydney, Australien.
•Syge, sårede og skadede veteraner fra hele verden dyster i forskellige idrætsdiscipliner.
•Englands Prins Harry stiftede Invictus Games.
De første lege blev afholdt i London i 2014.
•Kronprins Frederik er med i Sydney, for at støtte de 25 danske veteraner, der deltager i disciplinerne siddende volleyball, svømning, bueskydning, roning, cykling, atletik, powerlifting, driving challenge og sejlads.
•Invictus kommer af latin og betyder ”ubesejret” eller ”uovervindelig”.
FacebookTwitterKopier link




https://www.dr.dk/nyheder/viden/teknologi/danmark-dominerer-rummet-her-er-fem-store-missioner-med-dansk-deltagelse

TeknologiDanmark dominerer rummet: Her er fem store missioner med dansk deltagelse Danmark er det land i verden, der har mest udstyr med ombord på flest rummissioner.
Jorden set fra Apollo 8, der i 1968 gik i kredsløb om Månen.
(© Nasa)Af Maria Lise Behrendt20.
okt.
2018 kl.
07.
01Bemærk: artiklen er mere end 30 dage gammelLæs opI Aalborg bliver der bygget populære mini-satellitter og udviklet teknologi, som kan fjerne affald i rummet.
Læs også:Nu begynder syv år lang mission til Merkur: Dansk teknologi rejser medI Odense designer man træningsudstyr, så astronauterne ombord på den Internationale Rumstation kan holde sig i form under deres vægtløse ophold.
Og i Aarhus har universitetet sit helt eget rumprogram.
Det kan godt være, at Danmark aldrig har landet et rumskib på Månen eller sendt en sonde på en rejse ud af Solsystemet.
Alligevel er Danmark en rumnation.
Ovenstående er kun et par eksempler på nogle af de rumprojekter, som private virksomheder og danske universiteter arbejder med.
Læs også:Små satellitter hitter: Sådan virker deDTU og Terma er i frontVi er nemlig det land i verden, der har mest teknologi med ombord på flest rummissioner.
Det er især forskningsinstituttet DTU Space og den aarhusianske teknologivirksomhed Terma, der står for at levere teknologien.
Termas teknologi var også repræsenteret, da den Europæiske Rumorganisation, ESA, i nat sendte satellitten BepiColombo på en syv år lang rejse til Merkur - det indre solsystems mest uudforskede planet.
- Det bliver aldrig bare endnu en mission i rækken.
Aldrig.
Det er lige spændende hver gang, siger senioringeniør i Terma Hans Jensen.
Herunder kommer Hans Jensen og institutdirektør på DTU Space, Kristian Pedersen, med eksempler på nogle af de store rummissioner, hvor Terma og DTU har repræsenteret Danmark.
1Rumsonden med det spektakulære dødsdykCassini, som en kunster forestiller sig, at det så ud, da sonden mødte Saturn.
Efter en 20 år lang mission mødte rumsonden Cassini sidste år sit endeligt, da den brændte op i Saturns atmosfære efter en række dødsdyk gennem planetens ringe.
Cassini begyndte sin rejse i 1997 sammen med landingsmodulet Huygens, der i 2005 landede på Saturns måne Titan.
Læs også:NASA-rumsonde har begyndt sit dødsdyk mod SaturnUnder rejsen havde Huygens “sovet”, men et “vækkeur” skulle sørge for, at fartøjet vågnede op igen, når det nærmede sig Titan.
Vækkeuret stod Terma bag.
- Det er den første rigtig store udfordring, jeg mindes i Terma, siger Hans Jensen, der har arbejdet som ingeniør i den aarhusianske virksomhed siden 1986.
- Det var en kæmpe udfordring og en fantastisk udført mission.
Jeg bliver rørt, hver gang jeg taler om den.
2Den danske satellitPå et billede fra 1996 fremviser forskningsadjunkt Rafal Wisniewski fra Aalborg Universitet en forsøgsmodel af Ørsted-satellitten.
Universitetet i Aalborg var ligesom mange andre involveret i projektet.
En satellit med navn efter den verdensberømte danske videnskabsmand H.
C Ørsted satte i 1999 Danmark på verdenskortet som rumnation.
Ørsted-satellitten var 100 procent danskudviklet.
Dens mission var at observere Jordens magnetfelt.
Ørsted selv var manden, der i 1820 opdagede, at elektrisk strøm skaber et magnetfelt.
Både DTU og Terma var dybt involverede i projektet.
- Alle var med.
Universiteter, myndigheder, DMI, industrien og så videre.
Alle, siger Kristian Pedersen.
3Medie-darlingen, der landede på en kometEt billede af kometen 67P/Tjurjumov-Gerasimenko.
Taget af Rosetta.
Rumsonden Rosetta og dens landingsmodul Philae blev lidt af et par medie-darlinger, da de i 2014 gik i kredsløb om kometen 67P.
Efterfølgende landede Philae som det første fartøj nogensinde på en komet.
- Rosetta er den mest spektakulære mission, jeg til dato har været med i.
Vi skulle opfinde en helt ny strømforsyning til en helt ny type mission, siger Hans Jensen.
Rosetta blev opsendt i 2004, og på de sidste to et halvt år af sondens rejse til kometen var den uden kontakt til jorden, fordi sonden var i dvale gennem det ydre rum.
Læs også:Mission fuldført: Rosetta-sonden er styrtet ned på komet- Den dag, Rosetta vågnede, var den mest spændende dag i mit arbejdsliv.
Det skulle ske indenfor en times interval.
Da der var gået 50 minutter svedte jeg helt vildt i mine håndflader, siger Hans Jensen.
Sonden vågnede og i to år undersøgte den i detaljer komet 67P, inden mor og barn (det kaldte flere medier Rosetta og Philae) i 2016 kolliderede planlagt med kometen.
4Turen til det ydre solsystemEt billede af Jupiters sydlige halvkugle - taget af Juno.
(Foto: Handout .
© Scanpix)Den røde planet Jupiter er den største i vores solsystem.
Planeten er blandt andet kendt for at have den største storm i vores solsystem.
En storm, der har varet i næsten 350 år og dækker et område, der flere gange større end Jorden.
I 2016 gik Nasa-rumsonden Juno i kredsløb om Jupiter.
Her undersøger den planetens kerne, dens magnetfelt, vandindhold og dens voldsomme vinde, som kan nå hastigheder på op til 600 km/t.
Læs også:Juno sender første utydelige "pletskud" hjem fra JupiterDTU har leveret det stjernekamera til sonden, der sørger for, at den hele tiden ved hvilken vej den vender i rummet (hvilket er ret vigtigt, når man skal foretage præcise målinger).
Stjernekameraer er et af DTU specialer, som også tæller radarteknologi, røntgenteknologi og magnetometre, som måler magnetfelter.
5Danmarks dyreste projektPå grafikken kan man se, hvordan ASIM sidder på Den Internationale Rumstation, ISS.
ASIM er den grønne kasse og udstyret til højre for kassen.
(© Jan E.
Rasmussen- DTU Space)Kulminationen på næsten 20 års arbejde.
Sådan blev projektet ASIM blandt andet omtalt, da det 300+ millioner dyre projekt blev sendt afsted med en Falcon 9-raket fra Cape Canaveral tidligere i år.
Læs også:Jubel over rumprojekt: Sætter Danmark på verdenskortetASIM er et 314 kilo tungt observatorium, der fra den Internationale Rumstation, ISS, fotografer de voldsomme lyn og tordenvejr, der opstår i 80-100 kilometers højde.
Projektet er internationalt under ESA, men DTU Space står for at lede den videnskabelige del, mens Terma leder den teknologiske.
FacebookTwitterKopier linkEmner:Danmarks Tekniske Universitet|Den Internationale Rumstation|Teknologi|Videregående uddannelser|Aalborg




https://www.dr.dk/nyheder/regionale/hovedstadsomraadet/flere-forretningsfolk-stroemmer-til-hovedstadsomraadet-holde

KøbenhavnFlere forretningsfolk strømmer til hovedstadsområdet for at holde møder og konferencerAlene i august måned i år skiftede over 40.
000 forretningsfolk deres vante mødelokaler ud med hoteller eller konferencecentrer i Nordsjælland.
Det bliver stadigt mere populært at flytte forretningsmøder ud af de kedelige kontorlandskaber.
Af Kristoffer Poulsen20.
okt.
2018 kl.
07.
01 | opdateret 23.
okt.
2018 kl.
10.
25Bemærk: artiklen er mere end 30 dage gammelLæs opHvide vægge og kontorstole bliver i stadig højere grad skiftet ud med loungemøbler og havudsigt, når virksomheder og firmaer skal holde forretningsmøder.
Det er de såkaldte erhvervs- og mødeturister, der oftere indlogerer sig i Region Hovedstaden.
Det slår tal fra Danmarks Statistik fast.
Særligt mange erhvervs- og mødeturister tager turen til Nordsjælland.
Alene i august måned i år skiftede over 40.
000 forretningsfolk deres vante mødelokaler ud med hoteller eller konferencecentre i blandt andet Hillerød, Helsingør og Gribskov Kommune.
For otte år siden var tallet i samme måned blot 27.
000.
Ser man på de seneste otte år, er der tale om en samlet stigning på 93.
000 flere forretningsfolk.
Men det er ikke helt tilfældigt, at virksomhederne spejder mod mødetilbuddene netop her, mener udviklingschef i Visit Nordsjælland, Berit Elmark.
- Vi har arbejdet målrettet på at tiltrække erhvervsturisterne, fordi vi godt ved, at det er et interessant marked, siger hun.
Fælles indsats skal lokke erhvervsturisterne tilMen succesen med flere erhvervsturister er kun lykkedes, fordi både kultursteder, hoteller og konferencesteder har været villige til at samarbejde om at lokke virksomhederne til, mener Berit Elmark.
På Hotel Bretagne i Nordsjælland har man forsøgt at skabe nogle særlige forhold til virksomhederne, for at gøre det interessant at holde møder og konferencer på lige netop deres hotel siger direktør og medejer Kasper Heebøll Harboe.
- Særligt for os er det eksklusiviteten, da vi oftest kun har 15, 20 eller 30 af den her type gæster ad gangen, har vi mulighed for at skræddersy forplejning og hele den oplevelse, vi giver dem, siger han.
For når først møde- og erhvervsturisterne har haft en god oplevelse med et af alternativerne til de mere klassiske mødesteder og konferencerum, vender de tilbage igen, mener Kasper Heebøll Harboe.
- Mange gæster, som var hos os sidste år, havde allerede booket til den her sommer, siger han.
Bedre økonomi giver flere mulighederAt virksomhederne i højere grad er begyndt at gøre noget særligt ud af deres møder og konferencer ved at indlogere sig på for eksempel hoteller, skyldes især økonomien, fortæller Lene Feldthus Andersen, der er direktør i Center for Regional- og Turismeforskning.
- Mødeturismen er meget konjunkturbestemt, og så handler det om, hvor godt det går for virksomhederne, for når det går dem godt, er det klart, at man vil opleve et stigende antal mødeturister, siger hun.
Selvom både Visit Nordsjælland og en del af restauratørerne i Nordsjælland har gjort en ekstra indsats for at få fat i erhvervsturisterne, mener Lene Feldthus Andersen dog også, at Nordsjælland har en naturlig førerposition.
- Nordsjælland har den kæmpe fordel at ligge inden for kort afstand af masser af store virksomheder i hovedstadsområdet, og samtidig kan Nordsjælland tilbyde noget, der ikke er så byagtigt, siger hun.
Artikel er blevet opdateret med flere tal for at dokumentere udviklingen.
FacebookTwitterKopier linkEmner:Lene Feldthus Andersen (erhvervsleder)|Sjælland|Center for Regional og Turismeforskning|Erhverv|VisitNordsjælland




https://www.dr.dk/sporten/oevrig/ptsd-ramt-soldat-sprang-i-traeningstoejet-og-reddede-sit-eget-liv

Øvrig sportPTSD-ramt soldat sprang i træningstøjet og reddede sit eget livSport blev redningen for den PTSD-ramte krigsveteran Johan Lehrmann, der nu repræsenterer Danmark ved krigsveteranernes OL, Invictus Games.
Af Line Berg20.
okt.
2018 kl.
06.
00 | opdateret 20.
okt.
2018 kl.
06.
46Læs opPå en nedlagt flyvestation i Værløse fræser en kulsort racercykel i ring på de gamle landingsbaner.
Man kan ikke se det på ham, men Johan Lehrmann er en af de skadede danske krigsveteraner – han har PTSD, og når han tonser rundt på sin racercykel, er det aldrig uden formål.
For den 28-årige krigsveteran er sport ikke bare træning, men et frirum fra de traumer han fik med hjem i bagagen efter sin udsendelse i Afghanistan for snart seks år siden.
Og for ham har sporten vist sig at være en af de afgørende faktorer i kampen for et normalt og velfungerende liv.
- Var jeg ikke begyndt at dyrke sport, så var jeg sgu nok røget på den lukkede, siger han.
- Når jeg er ude at cykle eller løbe eller svømme, så har jeg ikke tid til at tænke over mine problemer.
Man bliver lige pludselig fri for alt, hvad der nu rumsterer inde i skallen på en.
Det sidste stykke tid, har det dog ikke blot været sindsroen, han har jagtet.
I denne weekend er der nemlig Invictus Games, som er en slags OL for skadede krigsveteraner.
Læs også:Søren har PTSD og deltager i cykelløb med andre krigsveteraner: Jeg er mindre opfarende nuStævnet afholdes i år i Sydney i Australien.
Danmark har 25 atleter med, og Johan Lehrmann, der cykler og svømmer, er en af dem.
Invictus Games' primære formål er at give succesoplevelser til de soldater, der kæmper med eftervirkningerne af deres udsendelser, og dermed forsøge at hjælpe dem på deres videre vej mod et velfungerende liv.
For Johan er Invictus Games et vigtigt pejlemærke ikke blot i hans sportslige liv, men også i hans kamp mod den PTSD, der næsten tog livet af ham tre år tidligere.
Invictus GamesInvictus Games er et internationalt sportsstævne for psykisk og fysisk sårede krigsveteraner.
Stævnet blev startet af den engelske Prins Harry efter hans egen udsendelse til Afghanistan.
Der dystes i 11 forskellige discipliner, heriblandt sejlads, siddende volleyball, cykling, løb og svømning.
i 2018 deltager 500 atleter fra 17 forskellige lande.
Danmark stiller i 2018 med 25 atleter.
I chok på Roskilde FestivalI januar 2012 sad Johan Lehrmann på et fly, som var på vej til det, der skulle blive hans første og sidste udsendelse som soldat.
Krigen i Afghanistan brølede løs, og den dengang 22-årige soldat var på vej mod Helmand-provinsen.
De ting, han så i løbet af sine otte måneder i krig, satte sine spor i ham, som det også sker for rigtigt mange andre udsendte.
Af 10.
774 danske mænd og kvinder, der blev sendt afsted, anslås det, ifølge undersøgelser fra veterancentret, at cirka hver tiende lider af PTSD.
Læs også:Nyt håb til krigsveteraner med stress-lidelseJohan Lehrmann troede i lang tid, at han var gået fri.
At han var okay.
Men en beruset sommeraften på Roskilde Festival 2015, næsten tre år efter han kom hjem, knækkede filmen for den dengang 25-årige veteran.
- Lige pludselig kunne jeg bare ingenting.
Det føltes som om, jeg blev ramt af et tog.
Jeg var helt slukket og pisse ked af det.
Jeg vidste seriøst ikke, hvor jeg var.
Derfra havde jeg det bare ad helvedes til, siger han.
Den PTSD, der havde ligget og luret under overfladen de sidste tre år, var sprunget frem - men det anede han ikke, da det skete.
Alt han vidste var, at han var gået i chok.
Jeg kunne ikke se nogen fremtid i noget som helst.
Jeg følte at alt hvad jeg tog fat i gik i stykkerJohan LehrmannEfter kollapset på Roskilde Festival fulgte det værste halve år i Johans Lehrmanns liv.
Den dengang 25-årige soldat lå på sine forældres sofa hele dagen, ville ikke snakke med nogen og gad ingenting.
Han anede ikke, hvad der var galt med ham, og nytårsaften samme år eskalerede det for ham – pludselig gad han heller ikke længere livet, og han forsøgte at tage sit eget.
- Jeg synes stadig det gik ad helvedes til, så gad jeg ikke mere.
Jeg kunne ikke se nogen fremtid i noget som helst.
Jeg følte at alt hvad jeg tog fat i gik i stykker, siger han.
Selvmordet forblev ved forsøget, men det resulterede i at Johan Lehrmann blev sendt til psykolog.
Og det var her, han endelig fik gravet frem, hvad der egentlig var galt med.
Næsten et år efter kollapset på Roskilde Festival fik han diagnosen PTSD.
- Før jeg fik diagnosen benægtede jeg jo alt.
Jeg ville fandeme ikke have PTSD.
Jeg tænkte "har man ikke bare lov til at være ked af det, uden at man er skør?
", siger han.
Kampen om ikke at give opClaus Asbjørn, der er militærpsykolog i Forsvaret, forklarer, at PTSD dybest set er en stressskade, du kan pådrage dig når du kommer ud for ekstreme hændelser og ekstreme belastninger, som eksempelvis det, udsendte soldater kan blive udsat for under udsendelse.
PTSD er kendetegnet ved tre kernesymptomer: et forhøjet alarmberedskab, genoplevelser, af de traumer, der ligger bag PTSD’en, og en konstant og voldsom trang til at undgå alt det, der giver dig angst.
- Man forsøger at fortrænge det hele tiden, på et tidspunkt, så kan man ikke længere.
Så sprænger filteret, og så bryder det igennem, siger Claus Asbjørn.
Både angsten, undgåelsesmanøvrerne og især genoplevelserne er noget, Johan Lehrmann kan genkende i sin egen PTSD.
- Nogle gange har jeg haft så slemme drømme at jeg er vågnet op, badet i sved, som om jeg bare har løbet fyrre marathon’er.
Jeg har haft en puls på 200, mens jeg sov - så får man altså ikke sovet så meget, siger han.
For den 28-årige krigsveteran Johan Lerhmann er træning et helt særligt frirum, der giver ham ro fra den PTSD, han fik som resultat af sin udsendelse som soldat i Afghanistan i 2012.
Selv om diagnosen gav mening, var det svært for Johan at acceptere den, for når PTSD-stemplet først er sat i lægejournalen, er der række døre, der pludseligt ikke længere står åbne.
Før, han vidste, at PTSD skulle være en del af hans liv, drømte han om en fremtid som elitesoldat.
Men med et havde han pludselig mistet den del af sit selv, som han troede, skulle være grundstenen resten af hans liv.
Militærmanden Johan fandtes ikke længere.
Med Helmand i hovedet er det svært at tænke på særlig meget andet, og tanken om at give op er fristende.
Nogle gør det, kaster håndklædet i ringen, men det nægtede han at gøre.
I stedet sprang i løbeskoene, købte sig en racercykel og satte sig for at blive en god svømmer.
Han fandt ud af, at han gennem træning kunne slukke for sine negative tanker - slukke for PTSD'en.
Et år efter han fik diagnosen havde han løbet ikke et men flere marathonløb, lært svømmeteknikker, han aldrig havde troet, han skulle lære, og cyklet længere end han nogensinde havde forestillet sig, at han skulle.
- Det har været en rigtig lang anerkendelsesproces for mig.
Men det er også noget, der har været med til at opbygge en ny selvtillid, siger han.
En ny identitet i sportDrømmen om et liv elitesoldat blev erstattet af drømmen om sportslig succes.
I idrættens verden fandt han en ny side af selv, og det skulle vise sig at blive vendepunktet for Johan Lehrmann.
- For mit vedkommende er det sporten, der har reddet mig.
Det har gjort mig bevidst om at man godt kan noget, selvom man har været langt ude.
Det er den rus, som jeg søger nu, siger han.
Det her med at du er træt fysisk og ikke psykisk, det betyder alt.
Det giver mig en rar fornemmelse indeni, af alting nok skal gå.
Johan LehrmannNår Invictus Games løber af stablen, er det første gang, han er med, og for ham handler Invictus Games om at udfordre de negative tanker, som mange PTSD-ramte kæmper med.
- Det handler om udfordre den tanke om at man ikke kan noget via sport.
Det her med at man kan være fælles om noget uden at det nødvendigvis behøver være en konkurrence, men at det lige så meget er en oplevelse for den enkelte til at komme et skridt videre, siger han.
- Det her med at du er træt fysisk og ikke psykisk, det betyder alt.
Det giver mig en rar fornemmelse indeni af alting nok skal gå.
Jeg er jo gået fra at have en tankegang om, at jeg ikke kunne noget og jeg ikke ville noget, til nu vil jeg gerne være glad for livet.
Og ikke er bange for det igen.
Læs også:Veteraner: Flagdagen er en festdagSelv om, at han ikke er i tvivl om, at Invictus Games bliver skelsættende for ham, har han hele tiden vidst, at Invictus Games kun er noget, han skal deltage i en enkelt gang.
- Næste gang er jeg kommet forhåbentligt dét videre, og så vil jeg ikke stå og spærre pladsen for en, som måske kan have mere brug for det, Invictus kan give, siger han.
For Johan Lehrmann er Invictus Games ikke slutmålet, men et stop på vejen i hans plan mod et bedre liv - og rejsen ikke ved sit endeligt endnu, langt fra.
Når Invictus Games er ovre, er næste mål at gennemføre en ironman.
- Slutmålet at jeg skal gennemføre en jernmand.
Og så bagefter bare opretholde den form, og lade det være min sport.
I fremtiden, hvis jeg bliver rigtig god, så kan det være at jeg lige pludselig bliver anerkendt inden for det, siger han.
FacebookTwitterKopier link




https://www.dr.dk/nyheder/udland/det-hvide-hus-kalder-drab-pa-journalist-tragisk-haendelse

Khashoggi-sagenSe temaUdlandDet Hvide Hus kalder drab på journalist for tragisk hændelseDet Hvide Hus følger efterforskningen af Jamal Khashoggis død, oplyser pressetalskvinde Sarah Sanders.
Pressetalskvinde i Det Hvide Hus Sarah Sanders siger, at Jamal Khashoggis efterladte har Det Hvide Hus' medfølelse.
20.
okt.
2018 kl.
02.
40 | opdateret 20.
okt.
2018 kl.
06.
07Bemærk: artiklen er mere end 30 dage gammelLæs opDet Hvide Hus kalder drabet på journalisten Jamal Khashoggi for en "tragisk hændelse" og "anerkender" Saudi-Arabiens udtalelse.
Det oplyser pressetalskvinde i Det Hvide Hus Sarah Sanders natten til lørdag dansk tid.
Læs også:Saudi-Arabien: Journalist blev dræbt på konsulat- Vi er kede af at høre nyheden om Jamal Khashoggis død.
Hans familie, forlovede og venner har vores dybeste medfølelse, siger hun.
- Vi vil fortsat følge den internationale efterforskning af denne tragiske hændelse og advokere for retfærdighed, der er rettidig, åben og i overensstemmelse med loven.
Udmeldingen fra Det Hvide Hus kommer, få timer efter at Saudi-Arabien på statsligt tv bekræftede, at Jamal Khashoggi blev dræbt på det saudiarabiske konsulat i Istanbul, Tyrkiet.
Trump: Et godt, første skridtIfølge en offentlig anklager i Saudi-Arabien var det en slåskamp mellem Khashoggi og folk på konsulatet, der førte til journalistens død.
USA's præsident, Donald Trump, kalder Saudi-Arabiens udmelding for "et godt første skridt, et stort skridt", skriver nyhedsbureauet Reuters.
Ifølge Reuters siger Trump, at "det, der skete med Khashoggi, var uacceptabelt", men at det ikke får konsekvenser for USA's salg af våben til Saudi-Arabien.
Præsidenten kalder Saudi-Arabiens forklaring for "troværdig" og siger, at han vil diskutere sagen med landets kronprins.
Læs også:TIDSLINJE Få overblik over Jamal Khashoggis mystiske forsvindenDen republikanske senator og en af Trumps nærmeste i Senatet Lindsey Graham udtalte mandag, at det kunne blive "ødelæggende" for alliancen mellem USA og Saudi-Arabien, hvis det viste sig, at Saudi-Arabien har dræbt den prominente journalist.
I et opslag på Twitter skriver han natten til lørdag dansk tid, at han har svært ved at tro på Saudi-Arabiens forklaring om.
- Det er svært at finde den seneste "forklaring" troværdig, skriver han.
FN's generalsekretær, António Guterres, udtaler, at han er "dybt bekymret" over at høre, at Jamal Khashoggi er død.
- Generalsekretæren understreger behovet for en hurtig, grundig og åben efterforskning af omstændighederne bag Jamal Khashoggis død, og at gerningsmændene bliver stillet til ansvar, siger han.
Læs også:Udenrigsministeren om Khashoggi-sag: Fuldstændig absurd og uacceptabelDen 60-årige saudiarabiske journalist og kritiker af styret i Saudi-Arabien Jamal Khashoggi forsvandt, efter han 2.
oktober gik ind på Saudi-Arabiens konsulat i Istanbul.
Anonyme, tyrkiske embedsmænd hævder, at Khashoggi blev dræbt og parteret under sit besøg på konsulatet.
Efterforskere leder nu efter liget i områder i nærheden af Istanbul.
/ritzau/AFPFacebookTwitterKopier linkEmner:António Guterres (politiker)|Donald Trump (politiker)|Saudi-Arabien|Forenede Nationer|Udenrigspolitik




https://www.dr.dk/nyheder/udland/saudi-arabien-journalist-blev-draebt-pa-konsulat

Khashoggi-sagenSe temaUdlandSaudi-Arabien: Journalist blev dræbt på konsulatDen forsvundne journalist Jamal Khashoggi døde i forbindelse med en slåskamp, lyder det fra Saudi-Arabien.
De saudiske myndigheder siger, at Khashoggi døde som følge af en slåskamp på konsulatet i Istanbul.
20.
okt.
2018 kl.
00.
31 | opdateret 20.
okt.
2018 kl.
01.
07Bemærk: artiklen er mere end 30 dage gammelLæs opSaudi-Arabien bekræfter, at den forsvundne journalist Jamal Khashoggi blev dræbt på det saudiarabiske konsulat i Istanbul.
Det oplyser en offentlig anklager i Saudi-Arabien på den statsejede tv-station Ekhbaria TV ifølge CNN.
Ifølge anklageren var det en slåskamp mellem Khashoggi og folk på konsulatet, der førte til journalistens død.
Læs også:TIDSLINJE Få overblik over Jamal Khashoggis mystiske forsvinden18 saudiarabiske statsborgere er indtil videre anholdt i sagen.
Vicechefen for efterretningstjenesten i Saudi-Arabien er blevet afskediget i forbindelse med sagen.
Saudi-Arabien har tidligere afvist død på konsulatDen 60-årige saudiarabiske journalist og kritiker af styret i Saudi-Arabien forsvandt, efter han 2.
oktober gik ind på Saudi-Arabiens konsulat i Istanbul.
Læs også:Trump: Det 'ser bestemt ud til', at saudisk journalist er dødJournalisten flygtede fra Saudi-Arabien til USA i 2017 og levede frem til sin forsvinden i eksil i USA.
Men i forbindelse med et forestående bryllup var Khashoggi mødt op på konsulatet for at ordne nogle papirer.
Hans forlovede blev udenfor og ventede i 11 timer, men Khashoggi kom aldrig ud igen.
Anonyme, tyrkiske embedsmænd har siden da hævdet, at Khashoggi blev dræbt og parteret under sit besøg på konsulatet.
Saudi-Arabien har tidligere afvist, at Khashoggi døde på konsulatet.
I stedet har forklaringen været, at han forlod konsulatet igen kort efter sit besøg.
/ritzau/FacebookTwitterKopier linkEmner:Saudi-Arabien|Udenrigspolitik|Istanbul|Journalisten|CNN




