https://www.dr.dk/sporten/oevrig/forrygende-hollaender-bliver-suveraen-verdensmester-i-dart

Øvrig sportForrygende hollænder bliver suveræn verdensmester i dartMichael van Gerwen fuldender sit VM-hattrick i dart efter finalesejr over engelske Michael Smith.
Michael van Gerwen var på forhånd storfavorit til at hente titlen.
EPA/SEAN DEMPSEY Af Niels Anton Heilskov01.
jan.
2019 kl.
23.
08Bemærk: artiklen er mere end 30 dage gammelLæs opDen hollandske dart-superstjerne Michael van Gerwen rystede ikke på hånden da de afgørende pile skulle sættes ved dette års verdensmesterskab i dart.
I finalen vandt han efter at have tabt tre sæt til sin engelske finalemodstander Michael Smith.
© ScanpixMichael van GerwenFødt.
d.
25.
april 1989.
Fra Boxtel, Holland.
Verdensmester: 2014, 2017.
Kælenavn: Mighty Mike.
Læs også:Danmark bliver vært for VM i dart i 2021Dermed henter hollænderen sin tredje verdensmester-titel og en præmiesum på ca.
fire millioner kroner.
Michael van Gerwen havde det engelske hjemmebanepublikum imod sig, men han holdt nerverne i ro i den intense atmosfære.
Læs også:Hollandsk favorit lover fænomenal VM-finale i dartMichael Smith kunne slet ikke matche den hollandske favorit i starten af opgøret, men efter at have tabt fire sæt i træk, fandt han pludselig det gyldne spil frem og vandt to set i træk.
Det tændte endnu mere op for det syngende hjemmepublikum, og Michael Van Gerwen virkede presset.
For mange spildte chancerAlligevel slog favoritten tilbage og vandt de tre ud af de næste fire sæt.
Dermed gentog han sin triumf over Michael Smith fra årets finale i Premier League i Dart.
Englænderen smed blandt andet sejren, fordi han ikke udnyttede sine muligheder for at lukke duellerne.
Og selvom Michael Smith kom bedre med i de sidste sæt, så havdeMichael van Gerwen marginalerne på sin side.
Med andenpladsen må englænderen nøjes med cirka 1,65 millioner kroner.
Med Michael van Gerwens sejr spiller hollænderen sig op blandt de helt store legender.
Resultatmæssigt har han dog lang vej op til den nu pensionerede Phil Taylor fra England, der har vundet hele 14 VM-titler sin karriere.
Finalen blev spillet i Alexandra Palace i det nordlige London.
© ScanpixMichael SmithFødt.
d.
18.
September 1990Fra England, St.
Helens, MerseysideBedste placering ved VM: Kvartfinale 2016.
Kælenavn: Bully BoyFacebookTwitterKopier linkEmner:Holland|Storbritannien|England|London




https://www.dr.dk/nyheder/indland/vesterhavets-blaesefelt-fejer-ind-over-landet-i-nat

Blæst over DanmarkSe temaIndlandVesterhavets blæsefelt fejer ind over landet i natVindstød af stormstyrke kan lukke Storebæltsbroen og skabe ravage langs Kattegats kyster.
Blæsten ramte tidligere på dagen Vorupør ved den jyske vestkyst.
I løbet af natten fejer den mod øst og ind over resten af landet.
Af Mads Korsager Nielsen01.
jan.
2019 kl.
22.
47Bemærk: artiklen er mere end 30 dage gammelLæs opAflyste færger, broer lukket for vindfølsomme køretøjer og væltede stilladser.
Blæsevejret har i løbet af nytårsdag skabt problemer over hele landet.
Langs den jyske vestkyst blev der registreret stormende kuling og vindstød af stormstyrke.
Ifølge Danmarks Meteorologiske Institut (DMI) har den kraftige blæst nu sluppet sit tag i vestkysten og er på vej hen over landet i østlig retning.
- Blæsefeltet er på vej mod øst, hvor det i løbet af aftenen vil tiltage og kulminere i nattens løb.
Det er mest langs Kattegats kyster, det vil ramme.
Blæsten aftager ganske meget, så snart den kommer ind over land, siger Henning Gisselø, vagthavende hos DMI.
Områder truet af oversvømmelserPå årets første dag vågnede mange op til kraftig vind og forhøjet vandstand flere steder i landet.
Beredskaberne i Sønderjylland, på Fyn samt ved Roskilde Fjord har i dagens løb arbejdet for at sikre de stormflodstruede områder.
Det skyldes blandt andet, at blæsevejr presser vand fra både Nordsøen og Østersøen ind i de indre, danske farvande.
Den forhøjede vandstand ventes at kulminere onsdag over middag, for derefter at trække sig tilbage.
Ved Storebæltsbroen skabte blæsten tidligere på dagen problemer.
Natten til onsdag risikerer vejret at stoppe al trafik, lyder varslet.
Kan lukke StorebæltsbroTidligere på dagen blev Storebæltsbroen midlertidigt lukket for vindfølsomme køretøjer.
Hos Storebæltsbroen oplyser man, at nattens tiltagende blæsevejr kan lukke broen for trafik.
Ifølge DMI vil nattens blæsevejr næppe skabe problemer over land.
Langs kysterne vil man dog opleve, at vindstyrken bliver skruet i vejret.
- Når feltet er på vej mod øst og vinden går i nord, vil det gøre Storebæltsbroen ret udsat.
Der vil være en risiko for, at det kan påvirke trafikken i nattens løb, siger Henning Gisselø.
FacebookTwitterKopier linkEmner:Danmarks Meteorologiske Institut|Vejret|A/S Storebælt|Korsør|Nyborg




https://www.dr.dk/nyheder/indland/silke-satin-og-sorte-blonder-se-festtoejet-fra-dronningens-nytaarstaffel

IndlandSilke, satin og sorte blonder: Se festtøjet fra dronningens nytårstaffelDronningen holder nytårskur for regeringen og landets øverste embedsmænd.
Af sandra Meinecke01.
jan.
2019 kl.
21.
59Bemærk: artiklen er mere end 30 dage gammelLæs opHvide handsker, lange kjoler og Dannebrogordener.
Traditionen tro holder dronningen nytårstaffel i Riddersalen i Christian VII’s Palæ på Amalienborg.
Til nytårskuren er både regeringen, landets øverste embedsmænd og hoffets ledelse inviteret.
De mange gæster er trukket i gallatøjet og er dekoreret med ordner.
Siden 1.
verdenskrig har traditionen med nytårskure været afholdt over flere dage.
Se de festlige uniformer og kjoler fra nytårstaflet her:Dronning Margrethe ankommer til nytårskuren.
Gæsterne er repræsentanter for det officielle Danmark og hoffet.
1 / 15Her ankommer prins Joachim og prinsesse Marie til Amalienborg.
2 / 15Statsminister Lars Løkke Rasmussen er kommandør af 1.
grad af Dannebrogordenen, det kan man se på ordenen, der sidder på hans uniform.
Han har deltaget siden 2001 med tre års pause.
3 / 15Her er formand for Folketinget Pia Kjærsgaard ankommet til nytårskuren.
4 / 15Udlændinge- og integrationsminister Inger Støjberg (V).
5 / 15Hvert år afholdes nytårskur og -taffel for regeringen, folketingets formand, repræsentanter for det officielle Danmark og hoffet i Christian VII's Palæ, Amalienborg i København.
6 / 15Skatteminister Karsten Lauritzen og innovationsminister Sophie Løhde fulgtes til nytårstaflet.
7 / 15Kronprinsens privatsekretær Morten Roland, kommunikationschef i kongehuset Lene Balleby og privatsekretær for kronprinsessen Christine Pii.
8 / 15Børne- og socialminister Mai Marcados mor har syet hendes kjole.
Det gjorde hun også sidste år, fortalte Mai Marcado, da hun ankom til Amalienborg.
9 / 15Kulturminister Mette Bock fulgtes med sin bror, udenrigsminister Anders Samuelsen til nytårskuren.
10 / 15Det er første gang, at uddannelses- og forskningsminister Tommy Ahlers er med til den traditionsrige begivenhed.
11 / 15Udviklingsminister Ulla Tørnæs (V).
12 / 15Politidirektør i København Anne Tønnes og rigspolitichef Jens Henrik Højbjerg er også med til nytårskuren.
13 / 15Her er undervisningsminister Merethe Riisager.
14 / 15Overborgmester i København Frank Jensen deltager også ved festlighederne.
15 / 15FacebookTwitterKopier linkEmner:Nytår|Royalt|Tøj|Offentlig forvaltning




https://www.dr.dk/nyheder/politik/ny-rapport-offentligt-ansatte-har-hojere-sygefravaer

PolitikNy rapport: Offentligt ansatte har højere sygefraværIfølge en rapport fra Beskæftigelsesministeriet og Finansministeriet har offentligt ansatte flere sygedage.
Den væsentligste forklaring på, at de kommunalt ansatte lærere, pædagoger, hjemmehjælpere og plejepersonale har et højere sygefravær, har været, at de er tættest på borgerne og mere udsat for smitte.
01.
jan.
2019 kl.
22.
30Bemærk: artiklen er mere end 30 dage gammelLæs opAnsatte i det offentlige har i gennemsnit flere sygedage end ansatte i den private sektor.
Selv når man stiller sammenlignelige brancher over for hinanden inden for madlavning, kultur og fritid samt social- og sundhedsområdet, er sygefraværet højere i det offentlige end i de tilsvarende private brancher.
Det fremgår af en ny rapport, som er udarbejdet af Beskæftigelsesministeriet og Finansministeriet.
Det skriver Berlingske.
I gennemsnit havde ansatte i landets kommuner i 2017 12,8 sygedage, mens de privatansatte kun havde 6,8 dage i løbet af året.
Løhde kan ikke forklare detInnovationsminister Sophie Løhde (V) siger, at det på en række områder er uforklarligt, at sygefraværet er højere i den offentlige end i den private sektor på helt sammenlignelige arbejdspladser.
- Derfor er der et stort potentiale i at få nedbragt sygefraværet i den offentlige sektor, siger hun til Berlingske.
Ifølge ministerierne bag rapporten vil en reduktion af sygefraværet med gennemsnitlig én dag frigøre ressourcer i den offentlige sektor som følge af færre udgifter til vikarer og overarbejde - svarende til 400 millioner kroner.
Den væsentligste forklaring på, at de kommunalt ansatte lærere, pædagoger, hjemmehjælpere og plejepersonale har et højere sygefravær, har været, at de er tættest på borgerne og mere udsat for smitte.
Dansk Industri (DI) har dog undersøgt forskellen i sygefraværet blandt omsorgspersonalet, som udfører det samme arbejde i kommunerne, og enten er offentligt eller privat ansat.
Og ifølge DI er omsorgspersonalet i kommunerne syge tre dage mere om året end dem i det private.
Det er, hvor tallene er korrigeret for, at kvinder er mere syge end mænd.
Ifølge Berlingske vil regeringen om kort tid afsætte 100 millioner kroner til initiativer rettet mod offentlige arbejdspladser med et højt sygefravær og dårligt arbejdsmiljø.
/ritzau/FacebookTwitterKopier linkEmner:Sophie Løhde (politiker)|Venstre|Arbejdsmarked|Sygdomme og lidelser|Berlingske Media




https://www.dr.dk/sporten/fodbold/england/velspillende-eriksen-lyner-igen-i-sikker-tottenham-sejr

England Velspillende Eriksen lyner igen i sikker Tottenham-sejrDen danske midtbanekreatør scorede sit fjerde mål i de seneste fem kampe, da Tottenham slog Cardiff.
Christian Eriksen har nu scoret fire mål i de seneste fem kampe i Premier League.
01.
jan.
2019 kl.
20.
58Bemærk: artiklen er mere end 30 dage gammelLæs opChristian Eriksen er for alvor kommet i målform.
Nytårsdag scorede den danske midtbaneprofil for fjerde gang i de seneste fem Premier League-kampe, da Tottenham på udebane slog Cardiff 3-0.
Eriksen gjorde det til 2-0 efter 12 minutter.
Det var danskerens sjette mål i sæsonen og det fjerde siden 15.
december.
Kenneth Zohore var ikke med i Cardiffs trup tirsdag.
Læs også:Helt og skurk: Højbjerg stjal billedet i nederlagDanskeren sad ude med en skade.
Med sejren overhaler Tottenham hvert fald for en stund Manchester City og hopper op på andenpladsen i den bedste engelske række med 48 point.
Guardiolas tropper har 47 point, men har spillet en kamp færre.
Cardiff indtager 16.
-pladsen med 18 point.
Tirsdagens kamp var mere eller mindre allerede afgjort, da dommer Kevin Friend fløjtede til pause.
Læs også:Sort dag for danskerne i Premier LeagueLynscoring starter balletTottenham kom en smule tilfældigt foran allerede efter tre minutter, da Cardiff-forsvareren Sean Morrison i et forsøg på at sparke bolden væk tæt på mål sendte den ind på Harry Kanes ben, så den i stedet for at ryge væk sneg sig ind bag målmand Neil Etheridge.
Eriksen sparkede bolden i mål fra kanten af straffesparksfeltet.
REUTERS/Rebecca Naden Små ti minutter senere gjorde Christian Eriksen det som bekendt til 2-0.
Den danske landsholdsspiller modtog efter en omstilling bolden på kanten af feltet.
Efter et par træk sendte Eriksen køligt kuglen i kassen med en flad afslutning.
Læs også:Eriksen banker julefreden hjem for flyvende TottenhamEfter 26 minutter gjorde Son Heung-min det til pausestillingen 3-0 efter et flot opspil, der efterlod de walisiske forsvarsspillere som statister.
Tottenhams store føring lagde lidt en dæmper på begivenhederne i anden halvleg.
Cardiff havde ikke ressourcerne til at indlede et comeback, og Tottenham var selvsagt tilfredse med, hvor kampen var på vej hen.
Son Heung-mins scoring endte derfor både som første halvlegs og kampens sidste.
/ritzau/FacebookTwitterKopier linkEmner:Harry Kane (fodboldspiller)|Son Heung-min (fodboldspiller)|Cardiff|Tottenham Hotspur FC|Fodbold




https://www.dr.dk/sporten/haandbold/vm-herrer/mikkel-hansen

VM herrerMikkel Hansen har fornyet sporten, han var for lille tilMikkel Hansen kunne ligeså godt være blevet kasseret, før talentet for alvor foldede sig ud.
Af Peter Kobbersmed og Grafik: Jens Albæk Aarup08.
jan.
2019 kl.
07.
00Læs op- I sin aldersgruppe er han vel det største talent i verden.
Ordene er daværende GOG-direktør Arne Buchs og knytter sig til den dengang 20-årige Mikkel Hansen, som i 2008 har fået sit store gennembrud hos de gulblusede fra Fyn og står foran et skifte til storklubben Barcelona.
Her starter fortællingen om Mikkel Hansen typisk.
Det exceptionelle talent, sønnen af den tidligere landsholdskæmpe Flemming Hansen, en håndboldspiller, som nærmest var skabt til storhed.
Manden som kan føre nationen til VM-guld.
Men historien om dansk håndbolds største stjerne begynder et andet sted, hvis man spørger Mikkel Hansens ungdomstræner.
- Da jeg møder 14-årige Mikkel for første gang, kunne jeg overhovedet ikke se, at han var et særligt håndboldtalent, siger Claus Hansen, som gennem de sidste 20 år har været dansk håndbolds vigtigste talentudvikler.
Mikkel Hansen var som dreng hverken den største eller bedste håndboldspiller på sin årgang.
Men han elskede sporten og arbejdede ihærdigt på at udvikle sin teknik.
(© (Privatfoto))Claus Hansen har været med til at udklække utallige landsholdsspillere i forskellige roller hos Dansk Håndbold Forbund.
Og han har været særlig tæt på Mikkel Hansen, som han senere hen blev både klasselærer og ungdomstræner for i GOG.
Mikkel Hansen, der for nyligt selv fik en søn, har omtalt Claus Hansen som en slags reservefar i den periode, hvor han flyttede hjemmefra i en ung alder.
Håndbold på DR: Besøg hos Mikkel Hansen i ParisFor mig er Mikkel Hansen den største danske herrespiller nogensinde.
Han har fornyet sporten og nytænkt måden, man kan kaste en håndboldThomas Ladegaard, forfatterDeres første møde var til en unionssamling for sjællandske spillere, mens Mikkel Hansen stadig var at finde i barndomsklubben i Helsingør.
- Der var ikke noget, som indikerede, at Mikkel skulle være dygtigere end de øvrige spillere til samlingen.
Han var ikke særlig høj, og han var spinkel, så han blev rykket ud som venstre fløj.
Mikkel var bare én blandt de andre, siger Claus Hansen.
Mikkel Hansen ville ikke skydeMikkel Hansen havde i de unge år sin egen far som klubtræner, og Flemming Hansen fortæller samme historie om sin søn: Der gik flere år, før Mikkel Hansen skød i vejret og fik fysik på omgangshøjde med konkurrenterne, men den manglende pondus kompenserede han for.
- Mikkel havde tidligt et godt blik for spillet, og det udnyttede han.
Vi havde straks sværere ved at få ham til at skyde.
Han spillede den altid videre til en medspiller i stedet for selv at tage skuddet, siger Flemming Hansen.
Mikkel Hansen i sin far Flemmings favn, da Mikkel er cirka to og et halvt år gammel.
Lørdag d.
5.
januar blev Mikkel Hansen selv far.
Selvom han hverken var størst eller bedst, overvejede Mikkel Hansen aldrig at droppe håndbolden.
Hans glæde ved spillet og passionen for at udvikle nye teknikker var ifølge hans far ganske enkelt for stor.
Og her gemmer en af hemmelighederne bag superstjernens evner på en håndboldbane sig.
- Én af nøglerne til Mikkels succes er, at han har været så heldig at være sent fysisk udviklet.
Det betød, at han legede med bolden og forfinede sine tekniske og taktiske evner helt vildt for at få en fordel.
Da så først fysikken følger med, har han jo hele pakken, siger Claus Hansen.
Vi skal sørge for, at de unge spillere bevarer glæden, legen og nysgerrigheden i spilletClaus Hansen, træner og talentudviklerOg pludselig går det stærkt.
Mikkel Hansen starter på idrætsefterskolen Oure, og hans udvikling som 16-17-årig er eksplosiv - både fysisk og på håndboldbanen.
- Der begyndte man for alvor at kunne se, at han kunne blive noget særligt.
Hvis han undgik skader, og motivationen fortsat var til stede, kunne han blive ekstraordinært god, siger Claus Hansen.
Mikkel Hansen kommer til GOG for at spille på deres ungdomshold, avancerer hurtigt til klubbens seniorhold og imponerer håndboldverdenen med sin unikke skudafvikling, da den sydfynske klub bliver dansk mester i 2007 med den 20-årige kommende verdensstjerne på holdet.
På en forårsdag i 2007 ligner den norske verdensklasse-keeper Steinar Ege en mand, som aldrig har set lignende, da en langlemmet venstre back stiger op og med et håndledssvirp sender bolden op i det fjerneste målhjørne.
En stor fornyerMikkel Hansens afslutningsteknik er med til at hæve hans spil til et niveau, hvor få andre kan være med.
Og fundamentet blev støbt, mens Mikkel Hansen ikke var større end tobak for en skilling.
- For mig er Mikkel Hansen den største danske herrespiller nogensinde.
Han har fornyet sporten og nytænkt måden, man kan kaste en håndbold.
Han kan jo afvikle et skud, så bolden får det berømte og for målmænd berygtede skru; en curveball, som man kender det i baseball, lyder skudsmålet fra forfatter og håndboldobservatør Thomas Ladegaard.
- Alt det, Mikkel Hansen formår at gøre i sit håndled med en bold, og som han selv lærte som lille knægt, forsøger børn i de danske sportshaller at efterligne nu.
Det er ikke kun på banen, at Mikkel Hansen har vist nye veje i håndboldverden.
Han har skabt sig et brand; en moderne Instagram-celeb og kunst-connoisseur, som oser af klasse uden at anstrenge sig.
- Jeg tror faktisk, at Mikkel Hansen er med til at gøre sporten mere graciøs.
Oprindeligt var håndbold noget, man dyrkede på gymnasier og universiteter i store byer.
Det var en sport, som Rifbjerg digtede om.
Nu bliver det jo tit set som en form for lavkultur.
Det københavnske kulturparnas vil jo lidt nedladende sige, at det udelukkende er noget, som foregår i Boxen i Herning.
- Så er spørgsmålet bare, om den rolle er noget, Mikkel Hansen er meget bevidst om, eller han i virkeligheden bare er sig selv, siger Thomas Ladegaard.
DrivkraftKan vi så bruge Mikkel Hansens historie til andet end lidt romantisk dvælen ved fortællingen om den grimme ælling, som blev én af sportens allersmukkeste svaner?
Han har selv flere gange givet udtryk for, at børn skal have love til at nyde deres sport.
Elitetilværelsen må ikke starte for tidligt.
Og Mikkel Hansens vigtigste ungdomstræner er enig:- Vi skal sørge for, at de unge spillere bevarer glæden, legen og nysgerrigheden i spillet.
Det er en meget stærk drivkraft for typer som Mikkel, som kan forny spillet og fortsat gøre det seværdigt for os andre, siger Claus Hansen.
Mikkel Hansen kunne have været kasseret, da han mødte op til unionssamling som 14-årig, og de andre spillere vejede 20 kilo mere.
Men han mistede aldrig lysten til at spille og lege - og til at imponere sit publikum.
- Vi skal huske at nyde en spiller som Mikkel Hansen, for de kommer simpelthen ikke særlig tit.
Han er en spiller, vi også om 30 år vil fortælle om, siger Thomas Ladegaard.
Mikkel Hansen og resten af det danske landshold tager hul på VM-slutrunden, når de torsdag kl.
20.
15 møder Chile.
FacebookTwitterKopier linkEmner:GOG Håndbold|Håndbold|Jyske Bank Boxen|Fyn|Mikkel Hansen (håndboldspiller)




https://www.dr.dk/sporten/haandbold/vm-herrer/nikolaj-jacobsen

VM herrerTryllemusen fra Ostseehalle støber stadig kuglerneTre tidligere holdkammerater fortæller om håndboldlandstræner Nikolaj Jacobsen som spiller, træner og privatperson.
Af Michael Sten Jensen i Lyon09.
jan.
2019 kl.
07.
00Læs opDer er sjældent mange vindere på en karaokebar.
Men dén forårsaften i Cairo i Egypten tilbage i 1999 havde der alligevel forvildet sig et par af slagsen op på scenen.
Det danske herrelandshold i håndbold havde slået lejr i den egyptiske hovedstad, hvor tre træningskampe mod den kommende VM-værtsnation ventede.
Den slutrunde er der ingen grund til at gå dybere i detaljen med.
Men mellem de tre træningskampe trænger truppen til at komme ud.
Anført af Ian Marko Fog, Christian Hjermind og Nikolaj Jacobsen drager det danske landshold på aftentur i Cairo.
Destinationen bliver en karaokebar.
Her udkæmper de danske landsholdsspillere hinanden på kryds og tværs, fra sjælere til pop, performance og røst.
Favoritfeltet er for længst på plads, da det bliver Nikolaj Jacobsens tur til at give det et skud.
Men hvad gør man, hvis man er så musikalsk underbemidlet, at det kan være svært at holde takten til et bornholmerur?
Man indtager scenen med et nummer, som kræver mindst mulig indsats for at komme i mål.
Stjernefløjens version af Chrash Test Dummies mumlehit fra 1993 'Mmm Mmm Mmm' får selskabet til at rulle rundt på gulvet af grin, mens Jacobsen, vippende ude af takt med foden, lænet op ad en barstol, insisterer på at fuldføre.
Kan man ikke vinde, kan man undgå at blive sidst, og sådan bliver det.
Claus Møller Jakobsen slutter øverst.
Nikolaj Jacobsen undgår dumbopladsen.
- Alle andre ville bare have smidt mikrofonen og sagt "til helvede med det her", men ikke Nikolaj.
Han nægter simpelthen at tabe, fortæller Ian Marko Fog.
Skulle have været svenskHistorien fra Cairo illustrerer meget godt, hvad der har bragt den danske landstræner Nikolaj Jacobsen til tops i en verden af harpiks og hurtige hænder.
Som spiller dominerede han både på og udenfor banen, hvor han af landsholdskammeraterne gik under navnet ’Kuglestøberen’.
Evnen til - i morskabens tegn - at spille folk ud mod hinanden, for så at sætte sig over i hjørnet og tage en slapper, mens folk rev hovederne af hinanden, var kendetegnende for Jacobsen.
Som både bagspiller og fløj var han en profil hos GOG, hvor fundamentet for udlandskarrieren, der fik ham til Bayer Dormagen og senere THW Kiel, blev lagt.
Det var også i Tyskland, at Nikolaj Jacobsens mere kendte kælenavn, ’Die Zaubermaus’, opstod.
Tryllemusen fra Ostseehalle.
Christian Hjermind, Morten Bjerre og Nikolaj Jacobsen.
Navnet kan lyde fjollet, men var der nogen, som altid havde en skæv skruebold i ærmet, så var det Nikolaj Jacobsen, fortæller Christian Hjermind, der i mange år spillede på den modsatte fløj på landsholdet.
- Nikolaj var first-mover og satte nye standarder for de tekniske afslutninger, som vi kender i dag, og som vel er en del af alle fløjes repertoire: ’Issen’ for eksempel, hvor man lægger bolden ind over hovedet på målmanden.
Det var Nikolaj, der startede den bølge.
- Derudover havde han modet til at gøre det i de store kampe.
Han gjorde det frustrerende at være målmand, og han mestrede teknikken så flot, at han kunne trække det frem på de mest kritiske tidspunkter.
Som spiller gav det en ekstra dimension for mig.
Det var både evnerne og modet, som var inspirerende, siger Christian Hjermind.
Som et biprodukt af Nikolaj Jacobsens evner på håndboldbanen opstod der sågar en joke blandt de, der i 00’erne dominerede international håndbold.
Sverige.
I THW Kiel spillede Nikolaj Jacobsen sammen med flere af håndboldhistoriens største: Magnus Wislander, Staffan Olsson og Stefan Lövgren.
En svensk trio, der var for guldmedaljer, hvad hammer er for søm.
- Det siger lidt om Nikolajs niveau, når svenskerne jokede med, at de gerne ville have nationaliseret ham i den tid, hvor det danske landshold ikke badede i succes – og Sverige var altså ikke dårligt stillet, siger Christian Hjermind.
Har altid haft håndboldhjerneNikolaj Jacobsen fik aldrig anskaffet sig et svensk pas, men til gengæld skabte han sig et eftermæle, som han bar med sig ind i trænerkarrieren, der begyndte som spillende assistent i Viborg i 2004.
Tre år senere gik turen til BSV, inden han i 2012 fik sit første job som cheftræner i Aalborg Håndbold.
Et hold han gjorde til mester i sin blot anden sæson, før Rhein Neckar-Löwen og Tyskland igen kaldte på ’Die Zaubermaus’.
Spørger man den tidligere landsholdskammerat og nuværende trænerkollega, Ian Marko Fog, så var alle tegnene på, at Nikolaj Jacobsen skulle gå trænervejen, tidligt til stede.
Tandhjulene i den unge mands håndboldhjerne kørte allerede på fuld kraft som spiller.
- Nikolajs stærkeste kompetence er hans måde at læse spillet på, og så lave de omstillinger, som skal til.
Det er ikke noget, man finder i en lærebog; det er noget, man får med erfaring.
Det så man allerede i GOG, hvor han også dikterede spillet som playmaker.
- Han er et legebarn med en vindermentalitet og et drive, som har fået ham til at lykkes.
Nikolaj leger ikke for sjov – han leger for at vinde, siger Ian Marko Fog.
Nikolaj Jacobsen truer med at skubbe landsholdets assisterende træner Kurt Jensen i poolen.
At det så kan slå revner i gulvet, når vindermentaliteten i legebarnet udfordres, er en anden sag.
Da Ian Marko Fogs oprykkere fra Nordsjælland i 2013 på hjemmebane slog de kommende mestre fra Aalborg, var det med Nikolaj Jacobsen og Morten Bjerre som trænere.
Som et resultat dikterede Nikolaj Jacobsen morgentræning for spillerne dagen efter, selv om holdet efter en lang bustur først rullede ind i Aalborg midt om natten.
Det skal ikke være sjovt at tabe.
Råber af u-10 pigerneI snart 30 år har Morten Bjerre set temperamentet slå gnister fra nærmeste hold.
Fra U-VM i 1991 er turen gået over landsholdet, THW Kiel, Viborg og Aalborg sammen med Nikolaj Jacobsen.
Betegnelsen som bonkammerater er ikke helt skudt ved siden af, men de to deler også mere end et liv i håndbold.
Morten Bjerre og Nikolaj Jacobsen under den famøse træningstur til Egypten forud for VM i 1999.
Under tiden i Tyskland blev de to venner og holdkammerater begge familiefædre, og da tiden var inde til at komme tilbage til Danmark, blev Viborg destinationen.
Morten Bjerres ældste datter, Cecilie, kom sågar til verden blot fire dage efter Nikolaj Jacobsens nummer to, Sille.
Og da tiden var inde for døtrene til at træde ind på håndboldbanen, var det da også med makkerparret på sidelinjen.
En af dem i en lidt mere ambitiøs rolle, fortæller Morten Bjerre.
- Vi har trænet pigernes U-10 hold sammen, og selv dér har Nikolaj stået og skældt og smældt vores døtre ud, griner Morten Bjerre.
Selv når gutterne mødes til hygge og golf, er det ikke unormalt, at Nikolaj Jacobsen kommer selskabet i forkøbet, tager et par timer for sig selv på banen.
Bare lige for at sikre sig, at svinget sidder.
Nikolaj Jacobsen og Morten Bjerre til Ian Marko Fogs bryllup.
- Han kan ikke leve med, hvis det ikke går, og på den måde har Nikolaj ikke ændret sig, siden vi lærte hinanden at kende.
Han er stadig det samme store legebarn, som han var, da vi var 18 år.
Når vi er sammen i dag, så er vi jo blevet voksne, men man kommer aldrig af med den drengerøvsmentalitet, som vi har levet med i så mange år.
Han støber stadig kuglerne, men når det gælder, så er det alvor, og det er vigtigt for spillerne at mærke, siger Morten Bjerre.
I januar gælder det så slutrunde nummer to som dansk landstræner for ’Kuglestøberen’ Nikolaj Jacobsen.
Og læner man sig op ad de tidligere holdkammeraters karakteristik, så er én ting sikkert.
I spidsen for Danmark står en mand, der ikke møder op for bare at være med.
Om det er på en karaokebar, på golfbanen, i en u-10 række eller til en VM-slutrunde.
Nikolaj Jacobsen kommer for at vinde.
FacebookTwitterKopier linkEmner:Nikolaj Jacobsen (håndboldtræner)|THW Kiel|Håndbold|GOG Håndbold|Aalborg




https://www.dr.dk/nyheder/indland/kronprinsparret-trumfede-ulvedrab-og-politiaktion-her-er-aarets-mest-laeste-paa-drdk

IndlandKronprinsparret trumfede ulvedrab og politiaktion: Her er årets mest læste på dr.
dk2018's ti mest læste artikler byder også på Kim Larsen og en vært på tv-kanalen Fox.
Kronprins Frederik overraskede med sin optræden på Smukfest.
(© dr)Af Anton Lind01.
jan.
2019 kl.
21.
45Bemærk: artiklen er mere end 30 dage gammelLæs opLæselysten har i den grad været til stede på dr.
dk i 2018, hvor flere hundrede tusinde brugere jævnligt har fået nyheder, set videoartikler og læst om løst og fast i året, der gik.
Men én ting har mere end noget andet trukket brugerne til dr.
dk, nemlig kongehuset.
Årets suverænt mest læste artikel var med kronprins Frederik i fokus, mens kronprinsessen indtog hovedrollen i den næstmest læste.
Prins Henriks død når også ind i top ti, der også indeholder en klassisk krimihistorie og en meget diskuteret kritik af Danmark.
Herunder kan du se en top ti med det mest populære indhold på dr.
dk i 2018.
10.
Danmarks ambassadør i USA svarer Fox-vært igen(© Fox News)Vi starter med 10.
pladsen med en sag, der trak mange overskrifter - i hvert fald herhjemme.
Den amerikanske tv-vært på kanalen Fox Business Network Trish Regan havde nemlig været ude med riven efter Danmark, som hun sammenlignede med Venezuela.
Det vakte stor kritik fra alt fra politikere til almindelige mennesker og også den danske ambassadør i USA, Lars Gert Lose.
Hans modsvar med fakta om Danmark til Trish Regan, som vi beskrev her på dr.
dk, trak 226.
200 nysgerrige brugere til.
Læs den artikel her.
9.
Kongehuset: Prins Henriks tilstand er alvorligt forværretEn af årets triste nyheder fangede brugerne på dr.
dk, der tæt fulgte udviklingen i prins Henriks tilstand, inden han døde.
229.
600 unikke brugere klikkede således ind den 9.
februar, da kongehuset meldte ud, at prinsens tilstand var alvorligt forværret.
Læs den artikel her.
8.
Ulvedrab ved Ulfborg blev fanget på kamera: Her er videoenEn af årets allermest populære historier, der løbende har trukket tusindvis af læsere til, er historien om ulvene, der kom til Danmark.
Og især sagen om det ulovlige drab på en ulv ved Ulfborg fik meget opmærksomhed.
242.
500 unikke brugere klikkede ind for at se drabet, der blev fanget på video.
Se den her.
7.
Politiaktion fortsætter: Har spredt sig til hele landetPolitiet er tilstede på motorvejen ved Nyborg efter sidste afkørsel inden Storebæltsbroen, fredag den 28.
september 2018.
Politiet har i en politiaktion fredag eftermiddag ledt efter en sort Volvo.
.
 En anden af årets helt store historier, som næppe gik nogens næse forbi, var den landsdækkende politiaktion i september, som blandt andet lukkede Storebæltsbroen, Øresundsbroen og fik flere færger til at ligger stille.
Det var jagten på en mistænkelig sort Volvo, som var kommet for tæt på nogle truede iranere, der fik PET og politiet til at slå alarm.
Aktionen satte hele landet på standby, og brugerne fulgte tæt med her på dr.
dk.
250.
800 klikkede ind for at læse med, da Københavns Politi oplyste, at aktionen havde spredt sig fra Sjælland til resten af landet.
Læs eller genlæs, hvordan det gik til her.
6.
Kim Larsen er dødBlomster, øl, smøger og hilsner er lagt foran det portræt der er blevet malet på hegnet ind mod Christiania på Prinsessegade i København til ære for danskernes nationalskjald Kim Larsen, mandag den 1.
oktober 2018.
Kim Larsen er død 72 år gammel.
.
 2018 blev året, hvor vi måtte sige farvel til en af de helt store danske musikere.
Kim Larsen døde i september efter længere tids sygdom, 72 år gammel.
Opmærksomheden var enorm den følgende tid, der blandt andet bød på mindekoncert på Rådhuspladsen i København.
Og den allerførste nyhed, der fortalte om hans dødsfald, trak 257.
500 brugere til.
Læs den artikel her.
5.
Efter 26 antibiotikakure viste en scanning, hvad lægerne havde glemt inde i EmilieEn af de mere atypiske historier, der har sneget sig med i top ti, er historien om Emilie Helmstedt, der fik sit liv sat på standby i fire år på grund af sygdom.
Fire år, hvor skiftende læger overså årsagen til, hvorfor hun havde det dårligt.
Og i sidste ende blev Emilie drevet så langt ud, at hun overvejede, om hendes liv var værd at leve.
Emilies historie blev fortalt af P1 Dokumentar, og 259.
400 brugere klikkede ind på dr.
dk for at finde ud af, hvad lægerne havde glemt i hende.
Læs den vilde historie her.
4.
Medier i USA går i rette med Fox-vært efter kritik af DanmarkPå fjerdepladsen skal vi tilbage til den amerikanske tv-vært, Trish Regan, der havde været lidt for løssluppen med fakta, da hun kritiserede Danmark på Fox Business Network.
Efter stor kritik af Regan herhjemme nåede historien til de amerikanske medier, der også måtte sætte hende på plads i snakken om Danmark.
Den nyhed vakte ligeledes 259.
400 læseres opmærksomhed.
Læs den artikel her.
3.
Guide: Gør dig klar til århundredets længste måneformørkelseBlodmåne og måneformørkelse set ved Herslev vest for Roskilde, fredag den 27.
juli 2018.
.
 I den tredjemest læste artikel bevæger vi os over i naturen og fænomenet blodmåne.
Den 27.
juli kunne man nemlig opleve århundredets længste totale måneformørkelse, hvor månen fik et rødt skær.
Det fangede manges interesse, og 281.
700 klikkede således ind for blive helt klar til den store oplevelse.
Læs den artikel her.
2.
Mary i tale til sin mand: 'Jeg er lykkelig for at du fejede benene væk under mig'I årets næstmest læste artikel kommer vi til kronprinsparret og ikke mindst kronprinsesse Mary.
Vi skal nemlig til gallafesten i anledning af kronprinsens 50 års fødselsdag.
Her gik kronprinsesse Mary på talerstolen og holdt den første tale for sin mand ved en officiel fest nogensinde.
315.
500 brugere klikkede ind og læste med, da kronprinsessen viste sig som en fremragende taler, der både fremtvang latter og tårer.
Læs artiklen her.
1.
SE HELE VIDEOEN Her tager kronprins Frederik fusen på tusindvis af måbende festivalgæsterIngen over, ingen ved siden af og ingen i nærheden af kronprins Frederik, da han til alles overraskelse indtog scenen med Nephew på Smukfest.
471.
100 unikke brugere klikkede sig ind for at se kronprinsen hjælpe med at afgøre en sangkonkurrence om, hvilken side af publikumshavet, der sang bedst med på sangen 'Worst/Best Case Scenario'.
Det er den mest læste på dr.
dk til dato.
Du kan læse hele den artikel her.
FacebookTwitterKopier linkEmner:Lars Gert Lose (embedsmand)|Royalt|USA|København|Øresundsbron




https://www.dr.dk/sporten/oevrig/rusland-overholder-ikke-deadline-udlevering-af-dopingdata

Øvrig sportRusland overholder ikke deadline for udlevering af dopingdata Det Internationale Dopingagentur har ikke fået adgang til data fra et laboratorie i den russiske hovedstadWADA-Præsident Craig Reedie skuffet over de russiske myndigheder.
 01.
jan.
2019 kl.
20.
03Bemærk: artiklen er mere end 30 dage gammelLæs opRuslands antidopingagentur (Rusada) kan være på vej i Det Internationale Dopingagenturs (Wada) sorte bog igen.
Rusada har nemlig ikke givet Wada adgang til data fra et laboratorie, som det russiske antidopingagentur har haft i hovedstaden Moskva.
Det var ellers en af betingelserne for, at Wada i september ophævede suspenderingen af Rusada.
Læs også:Russisk antidoping-chef opfordrer Putin til at afværge ny skandaleWada skulle have adgang til laboratoriet inden udgangen af 2018, og i december rejste Wada-eksperter til Moskva for netop at blive lukket ind.
Men i stedet måtte de rejse hjem igen.
De russiske myndigheder sagde, at eksperternes udstyr til udtrækning af data ikke var godkendt under russisk lov.
Læs også:Rusland bryder aftale og nægter Wada adgang til laboratorieTirsdag bekræfter Wada, at Rusadas deadline ikke blev overholdt.
- Jeg er virkelig skuffet over, at udtrækningen af data fra det tidligere laboratorie i Moskva ikke er blevet gennemført inden den aftalte dato, siger Wada-præsident Craig Reedie ifølge nyhedsbureauet AFP.
Læs også:Dopingskandale i Rumænien: Antidopingledere skjulte positive prøverDet Internationale Dopingagentur vil på et møde i midten af januar finde ud af, hvad næste skridt i sagen skal være.
/ritzau/FacebookTwitterKopier linkEmner:WADA|Rusland|Moskva




https://www.dr.dk/sporten/oevrig/sejrrige-skandinaver-dominerer-langrendens-svar-paa-tour-de-france

Øvrig sportSejrrige skandinaver dominerer langrendens svar på Tour de FranceHos kvinderne er svenske Stina Nilsson suveræn, mens norske Johannes Klæbo køre sine modstandere over.
Stina Nilsson var suveræn i sprinten nytårsdag, Men i den samlede stilling halser hun bagefter.
EPA/GIAN EHRENZELLER Af Niels Anton Heilskov01.
jan.
2019 kl.
19.
35Bemærk: artiklen er mere end 30 dage gammelLæs opEfter de første tre afdelinger af syv i langrendsturneringen Tour de Ski kan de svenske og norske langrendsløbere se tilbage på en solid skandinavisk dominans.
Norske Johannes Klæbo vandt afdelingen i Schweiz nytårsdag og ligger i spidsen af det samlede klassement.
Stina Nilsson fra Sverige var også suveræn på sprinten i Schweiz, hun ligger dog længere tilbage i den samlede stilling, der føres af amerikanskeLæs også:IOC ophæver karantæne af Rusland efter vinter-OLJessie Diggins, der er sølle 1.
1 sekund foran norske Ingvild Flugstad Østberg.
Østberg sluttede som nummer fire i tirsdagens sprint.
Klæbo dominerer med et ski ude af løbetDen norske langrendsløber Johannes Klæbo er for tiden suveræn i den prestigefyldte langrendskonkurrence Tour de Ski.
Men han regner med at udgå før tid.
Læs også:OL TOP 10 Johannes Klæbo er den størsteOL-guldvinder viste atter tirsdag, at han besidder et andet gear end resten af verdenstoppen i langrend, da han tog en suveræn sejr på tirsdagens sprint i Schweiz.
Klæbo fører nu i det samlede klassement foran to russere.
Han har tolv sekunder ned til Ustjugov og 25 sekunder til Bolsjunov.
Fra start af har det dog været planen, at Klæbo skulle udgå af turneringen for at spare kræfter til VM.
Men nordmanden vil ikke afvise, at han gennemfører konkurrencen.
– Nu lader jeg lige mine trænere diskutere først, og så kommer jeg fra sidelinjen og giver min mening.
Det er noget vi må afgøre onsdag, siger Klæbo til den norske avis VG.
FacebookTwitterKopier linkEmner:Schweiz|Skisport|Frankrig|Sverige




https://www.dr.dk/nyheder/udland/frankrig-tivoligaester-fejrede-ufrivilligt-nytaar-i-52-meter-hoej-metalarm

UdlandFrankrig: Tivoligæster fejrede ufrivilligt nytår i 52 meter høj metalarmOtte personer måtte reddes med helikopter, da forlystelse satte sig fast i den franske by Rennes.
Helikopter redder tivoligæster i Rennes i Frankrig.
Af Jakob Busk Olsen01.
jan.
2019 kl.
19.
38Bemærk: artiklen er mere end 30 dage gammelLæs opMens danskerne hoppede ind i 2019, kom otte tivoligæster i den franske by Rennes ind i det nye år på en noget mere dramatisk måde.
De otte personer måtte reddes med helikopter en ad gangen fra den 52 meter høje forlystelse BomberMaxxx, der kan sammenlignes med forlystelsen Vertigo i Tivoli i København.
De otte gæster befandt sig på toppen af svingturen, da forlystelsen stoppede på grund af en teknisk fejl omkring klokken 20:30.
Flere forsøg på at evakuere de strandede fra jorden mislykkedes, og derfor måtte man til slut tilkalde en helikopter.
"Meget traumatisk"Den sidste af de otte personer var først sikkert tilbage på jorden igen klokken 6 nytårsmorgen.
- Det tog lang tid, det var koldt, og det var skræmmende, fortæller 23-årige Antoine, der var fanget i BomberMaxxx sammen med to andre voksne og fem teenagere.
- Jeg troede, at jeg aldrig kom ud.
Det var meget traumatisk, siger han.
Forlystelsens ejer siger, at tivoligæsterne aldrig var i fare under den cirka ni timer lange redningsaktion.
Det lokale brændvæsens stiger var ikke lange nok til at nå op til toppen af forlystelsen.
FacebookTwitterKopier linkEmner:Tivoli|Frankrig|Forlystelser




https://www.dr.dk/sporten/haandbold/vm-herrer/broedrene-landin

VM herrerHåndboldbrødrene fra Søborg tegner Danmarks fremtidHåndboldlandsholdets Niklas og Magnus Landin er billedet på både den kommende og rutinerede landsholdsgeneration.
Af Michael Sten Jensen i Lyon14.
jan.
2019 kl.
07.
30Læs opDet er en god ide at lære at svømme, når man bor i nærheden af Utterslev Mose.
Derfor traskede Annette Landin og Vitte Spellerberg sammen til babysvømning i 1989 med drengene Niklas og Lars.
Man ved jo aldrig, hvad ungerne roder sig ud i, når de leger omkring vand.
De spæde plask i svømmehallen blev begyndelsen på et af de slags venskaber, som har fulgt familierne lige siden, og som har bundet de to drenge så tæt sammen, at de i dag omtaler sig som papbrødre.
Læs også:Mikkel Hansen har fornyet sporten, han var for lille tilI 1995 sluttede Magnus sig til familien Landin, og da Vitte og Bjørn Spellerberg allerede havde Bo, var der bragt balance i familiernes regnskab over drengebørn.
På det tidspunkt var det ikke til at vide, at familierne Landin og Spellerbergs familietræ havde tre kommende landsholdsspillere i håndbold på vej, men siden 2002 er det blevet til hele 465 landskampe fordelt mellem drengene – og regningen ser langt fra ud til at være gjort op.
Voksede på OureKFUM Håndbold var trampolinen, der blev afsættet for Niklas og Magnus Landins håndboldkarriere.
Den gamle hal på Nøkkerosevej i Emdrup var stedet, hvor familien Landins timer gik, når de sportsgale drengebørn ikke var indlogeret på Marielyst Skolen i Gladsaxe.
Selv om der er syv års forskel på brødrene hang de sammen gennem barndommen, hvor flere slags boldspil blev testet, og var Niklas Landin ikke endt som en af verdens bedste målmænd, kunne han såmænd være blevet elitesvømmer.
Hos Idrættens Hus i Brøndby, hvor Dansk Svømmeunion og Dansk Håndbold Forbund er naboer, bliver der dog ikke skulet ondt af den grund.
Det var nok alligevel for det bedste, når indboet i trofæskabet en dag skal gøres op.
Brødrene Landin hygger i haven.
Fundamentet for Niklas Landins evner som levende mur var allerede blevet støbt i KFUM Håndbold, men det var især under et ophold på den fynske sportsefterskole Oure, at målmandens vingefang for alvor kom til sin ret.
Sammen med sin nære ven Lars tog Niklas Landin et år på Fyn, og her kom der for alvor fart på, fortæller Lars Spellerberg.
- Oure er et fantastisk sted for dem, der kan og vil.
Jeg fik lidt for meget, men Niklas fik lige tilpas.
Han begyndte for alvor at presse på, tog i styrkelokalet fire-fem gange om ugen, og jeg beundrer ham virkelig for at kunne dedikere sig, som han gjorde dengang.
- Når Niklas sætter sig noget for, så bliver han fandme god til det, og det er meget kendetegnende for ham.
Lillebror samler indI dag er brødrene Landin samlet i den tyske storklub THW Kiel, hvor Magnus gjorde sin entre på fløjen i sommer.
Mens Niklas Landins karriere har trukket ham over GOG, BSV og tyske Rhein Neckar-Löwen, så har drømmedestinationen på GPS’en altid været indstillet på Kiel for Magnus.
Som Søborgs nok største Kiel-fan blev storebror Niklas af samme årsag dikteret at bringe en Nikola Karabatic-trøje med tilbage over grænsen, da GOG i 2009 på udebane mødte Kiel i Champions League.
I de yngre år havde lillebrors samling af håndboldklenodier det med at udvide sig proportionalt med storebrors aktiviteter på banen, men sådan har dynamikken altid været, fortæller Lars Spellerberg, der som den eneste af familien Landin og Spellerbergs drenge ikke har gjort håndbolden til en levevej.
I stedet følger han sine ’papbrødre’ tæt.
Magnus Landin med Bo Spellerbergs guldmedalje og trøje fra U-VM i 1999.
Det er også Bo Spellerberg på billedet i baggrunden.
- Magnus var altid lillebroren, der gerne ville være med inde på værelset, når Niklas og jeg spillede Sega.
Han var så stor fan af min storebror Bo, at han bare fik alle hans aflagte albue- og knæbeskyttere, og så rendte han ellers rundt med dem og spillede håndbold for sig selv i stuen eller i haven.
- Han har altid kløet på, uanset hvilken rolle han havde som den yngste i gruppen med mig, Niklas og Bo.
Han havde ikke noget problem med at rende i røven på os andre for at følge med.
Nu er det så os, der kæmper for at følge med, siger Lars Spellerberg om sin syv år yngre ’paplillebror’.
Landstræneren tippedeNiklas Landins karriere havde allerede kørt på skinner i et par år, da BSV i 2012 sendte ham over grænsen til tyske Rhein Neckar-Löwen.
Samtidig boblede det i den yngste Landin, der fra sin position på venstre fløj begyndte at tiltrække sig opmærksomhed hos divisionsklubben HIK.
Faktisk var det den nuværende landstræner, Nikolaj Jacobsen, der tippede sin kollega i Nordsjælland Håndbold, Ian Marko Fog, om lillebror Landins evner.
Læs også:Tryllemusen fra Ostseehalle støber stadig kuglerneNordsjælland var blevet tildelt en plads i håndboldligaen, og skulle på kort tid samle et hold sammen.
Kontrakttilbuddet fra det nyudnævnte ligahold fik dog den bekymrede mine frem hjemme i Søborg hos Annette Landin.
- Vi håbede lidt, at det ikke skete, for vi var meget i tvivl om vores lille pus allerede kunne klare sig i ligaen, lyder det med et grin.
Brødrene på tur.
Frygten viste sig dog ubegrundet.
Magnus Landin voksede hurtigt med det ansvar, han blev tildelt, fortæller Ian Marko Fog.
- Man kunne se fra starten, at han ville blive landsholdsspiller.
Han var en lidt usikker knægt på 17 år, da han kom, men han arbejdede sindssygt hårdt og havde alle kvaliteterne.
Det vigtigste var dog, at han lyttede.
Han skubbede ikke ansvaret fra sig og kom med undskyldninger, hvis han brændte et skud.
Kuldegysninger over det heleKarrieren i det nordsjællandske varede dog kun en enkelt sæson, før KIF Kolding København sendte bud efter den talentfulde fløj med det velkendte efternavn, der med sine knap to meter snildt kunne gå for at være bagspiller.
- Vi prøvede at få ham til at blive, men lige præcis i Magnus’ tilfælde, så havde han et talent, der berettigede ham til at tage springet, siger Ian Marko Fog.
19-årige Magnus Landin havde stadig adresse hos mor og far i Søborg, mens træningen med de nye holdkammerater gik sin gang.
Kontrakten med KIF Kolding København blev samtidig et længe ventet håndboldmæssigt goddag til den nære familieven Bo Spellerberg, fortæller Annette Landin.
- Magnus har altid været fan af Bo og kopieret alt det, som Bo kunne.
Så da han endelig kom til at stå på banen med ham i en alder af 19 år, mens Bo var 35, var det en smule specielt.
Han havde jo fulgt Bo’s karriere tæt hele livet - ligesom os andre.
Bo Spellerberg deler kram efter Magnus Landins studentereksamen i 2016.
På det tidspunkt havde familierne Landin og Spellerberg for længst vænnet sig til at se Niklas og Bo repræsentere Danmark, men da Magnus i 2015 også fik sin debut på landsholdet, blot 19 år gammel, skulle der alligevel blinkes en ekstra gang.
- Jeg kan tydeligt huske de første gange, hvor vi havde kuldegysninger over det hele - man kunne næsten ikke være i kroppen.
På en måde er det blevet hverdag nu, for man kan ikke holde til at være oppe i det felt, når Niklas og Magnus er på banen sammen.
Om det er på landsholdet eller for Kiel, så håber man bare, at de klarer sig, fortæller Annette Landin, der er vant til at rejse med rundt i Europa, når der er slutrunde.
Meget specieltDette VM er tredje slutrunde i træk, hvor brødrene Landin figurerer på det danske holdkort.
Og som de seneste mange år bliver det også med familierne Landin og Spellerberg på lægterne undervejs.
For Lars Spellerberg bliver det ikke mindre specielt med årene at følge med.
Især ikke, når yngstemanden Magnus også er begyndt at lave bølger i det store bassin.
- Det kan godt være, at min egen bror havde spillet på landsholdet i flere år, men da Niklas kom med, så holdt man lige lidt ekstra med ham - især da Kasper Hvidt stadig spillede.
Det samme gør sig gældende nu, hvor Magnus er med.
Det er meget specielt.
Tilværelsen som både landsholds- og klubkammerater er allerede blevet hverdag for brødrene, der i det tyske ikke bliver overrendt af familien.
Ungerne syd for grænsen har det jo godt, og Niklas sørger sammen med sin kone Liv for, at Magnus ikke skal køre længere end et kvarters tid ud af byen, før han er i velkendte rammer.
For Niklas har livet i udlandet med afsavn, disciplin og nye ansigter længe været en del af jobbet som professionel, men for Magnus er håndbolddrømmen i Kiel første gang, han for alvor er blevet skubbet ud i den dybe ende af svømmehallen.
Derude, hvor det kræver en ekstra indsats at holde hovedet oven vande.
Heldigvis lærer man at svømme, når man vokser op ved Utterslev Mose.
FacebookTwitterKopier linkEmner:Magnus Landin (håndboldspiller)|Niklas Landin (håndboldspiller)|Tyskland|Håndbold|Søborg




https://www.dr.dk/nyheder/udland/overdreven-turisme-venedig-vil-kraeve-10-euro-besoege-byens-centrum

UdlandOverdreven turisme: Venedig vil kræve 10 euro for at besøge byens centrumVenedigs borgmester vil beskytte byens borgere.
(Arkivfoto) Gebyret for at besøge Venedig skal særligt ramme krydstogskibenes passagerer, der ikke betaler for overnatning på hoteller i byen.
Af Signe Mai Vilsbøll01.
jan.
2019 kl.
19.
28Bemærk: artiklen er mere end 30 dage gammelLæs opI den italienske by Venedig vil myndighederne tage et et nyt middel i brug for at regulere den konstante strøm af turister, som byens indbyggere flere gange har beklaget sig over.
Fremover vil man derfor kunne risikere at skulle betale for en afgift, hvis man vil besøge byens historiske centrum.
Det skriver BBC.
Ifølge BBC er det indtil videre de italienske myndigheders forventning, at afgiften vil ligge et sted mellem mellem 2.
5 og 5 euro per person i lavsæson.
I højsæsonen kan prisen dog komme helt op mod 10 euro, lyder det.
Millioner turisterVenedigs nye turistskat, der måske træder i kraft til sommer, er tiltænkt endagsbesøgende.
Mange af dem kommer nemlig fra store krydstogtskibe, og få lægger penge på byens hoteller, lyder det ifølge BBC fra Claudio Scarpa, der er leder af en fælles forening for hotelchefer i Venedig.
Ud af de omkring 24 millioner turister, Venedig har årligt, er der ifølge myndighederne kun omkring 20 procent, der bliver i byen mere end en dag.
- Folk er nødt til at forstå, at det ikke er alt, der er gratis, siger Claudio Scarpa til BBC.
Venetianere skal beskyttesSkridtet mod en afgift er ikke det første, der er taget, for at afhjælpe presset fra den massive turisme.
Bystyret har også de senere år givet bøder til turister for dårlig opførsel og brugt porte til at holde turister ude, når byen bliver for overfyldt.
Borgmester i Venedig, Luigi Brugnaro, forklarer overfor BBC, at Venedig er nødt til at beskytte egne borgere, der lever, studerer og arbejder i byen.
- Afgiften vil hjælpe ps med at holde byen ren, tilbyde innovative services og gøre det til en bedre by for venetianere at bo i, lyder det fra borgmesteren.
Europa er den verdensdel, der modtager allerflest turister.
671 millioner internationale besøgende ankom til de europæiske lande i 2017.
Det er en stigning på 8 procent i forhold til 2016.
FacebookTwitterKopier linkEmner:Venedig|BBC|Turisme|Lokalpolitik|Italien




https://www.dr.dk/nyheder/udland/billeder-bolsonaro-indsat-ved-storstilet-ceremoni-i-brasilien

UdlandBILLEDER Bolsonaro indsat ved storstilet ceremoni i BrasilienBåde sikkerheden og temperaturen var i top i hovedstaden Brasilia.
Af Jakob Busk Olsen01.
jan.
2019 kl.
20.
07Bemærk: artiklen er mere end 30 dage gammelLæs op63-årige Jair Bolsonaro blev i dag indsat som præsident i Latinamerikas største og mest folkerige land, Brasilien.
Den stærkt højreorienterede Bolsonaro er erklæret fan af sin kollega Donald Trump i USA og skal nu i gang med at opfylde sine valgløfter om at udfri landet for kriminalitet og korruption.
Læs også:2019 bliver Jair Bolsonaros år – et nyt Brasilien er på vejMyndighederne forventede, at 500.
000 mennesker ville deltage i indsættelsesceremonien i hovedstaden Brasilia, men umiddelbart forekom menneskemængden langt mindre, skriver nyhedsbureauet AP.
Se billeder fra den storstilede indsættelse herunder.
Jair Bolsonaro bliver taget i ed i kongressen i hovedstaden Brasilia.
1 / 8Bolsonaro får en krammer af Israels regeringsleder Benjamin Netanyahu.
2 / 8Mange tusinde mennesker var mødt frem for at hylde den nye præsident - men ikke så mange som forventet, skriver nyhedsbureauer.
3 / 8Sikkerhedsforanstaltningerne var omfattende.
Bolsonaro blev udsat for et attentatforsøg under valgkampen.
4 / 8Bolsonaros indsættelse vækker stærke følelser.
Tilhængerne - som manden her - elsker ham, mens modstanderne nærmest opfatter præsidenten som en fascist.
5 / 8En brandmand køler publikum ned i den smeltende varme i Brasilia.
6 / 8Flere kæmpeudgaver af Jair Bolsonaro blev blæst op i dagens anledning.
7 / 8Ikke alt gik efter planen.
En hest kom til skade, efter den blev bange for præsidentens åbne Rolls-Royce.
8 / 8FacebookTwitterKopier linkEmner:Donald Trump (politiker)|Jair Bolsonaro (politiker)|Brasilien|Brasilia|Kriminalitet




https://www.dr.dk/nyheder/indland/vaeltet-lastbil-lukkede-storebaeltsbroen

IndlandVæltet lastbil lukkede StorebæltsbroenStorebæltsbroen er igen åben efter at være lukket for al biltrafik.
Uheldet skaber kø på Storebæltsbroen.
Foto: DRAf Mette Richardt01.
jan.
2019 kl.
18.
02 | opdateret 01.
jan.
2019 kl.
19.
24Bemærk: artiklen er mere end 30 dage gammelLæs opStorebæltsbroen var her til aften lukket for al biltrafik i en times tid, efter en lastbil var væltet.
Ifølge Sydsjællands- og Lolland-Falsters Politi var der tale om, at en varebil var væltet på broen.
Politiet have ventet, at broen ville være lukket i et par timer, men efter en times oprydningsarbejde kunne broen igen åbnes i begge retninger.
Uheldet skete i retning mod Fyn, men begge retninger var spærret, da redningspersonalet også skulle bruge det østgående spor til arbejdet på ulykkesstedet.
Vinden tager til i natSund & Bælt fraråder fortsat kørsel med vindfølsomme køretøjer på grund af kraftig blæst.
Desuden ventes vinden at tage til i styrke igen frem mod midnat, hvor den kan ramme stormstyrke.
Dette medfører en risiko for, at Storebæltsbroen lukkes fra klokken 01 frem til onsdag morgen.
Hele eftermiddagen er bilister blevet frarådet at passere broen med vindfølsomme køretøjer i tidsrummet frem til klokken 21.
Nytårsdag har været en blæsende dag i hele landet - og ikke kun på Storebælt.
DMI meldte ved 13-tiden om, at der resten af dagen vil være stedvis stormende kuling med vindstød af stormstyrke.
FacebookTwitterKopier linkEmner:A/S Storebælt|Korsør|Nyborg|Vejret|Sydsjællands og Lolland-Falsters Politi




https://www.dr.dk/nyheder/politik/overblik-saadan-lyder-de-andre-partiers-dom-over-loekkes-nytaarstale

Løkkes nytårstaleSe temaPolitikOVERBLIK: Sådan lyder de andre partiers dom over Løkkes nytårstaleStatsministeren får både ros for internationalt udsyn og kritik for manglende klima-løsninger.
DF-formand Kristian Thulesen Dahl er enig i statsminister Lars Løkke Rasmussens (V) analyse af, at verden er i opbrud.
Men løsningen er ikke mere EU og FN, betoner støttepartiet.
Af Rikke Gjøl Mansø og Line Jenvall01.
jan.
2019 kl.
20.
42Bemærk: artiklen er mere end 30 dage gammelLæs opStatsminister Lars Løkke Rasmussen (V) har her til aften holdt sin sidste nytårstale før folketingsvalget.
Den brugte han blandt andet til at sætte fokus på, at "verden er i opbrud", og at de store fællesskaber slår revner - også herhjemme.
Se herunder, hvad støttepartiet Dansk Folkeparti og de fem oppositionspartier i Folketinget mener om statsministerens nytårstale:Læs også:Løkke i nytårstale: Verden er i opbrud, og fællesskabet slår også revner herhjemmeDF: Løkkes analyse er rigtig, men hans svar er forkertFormand for Dansk Folkeparti, Kristian Thulesen Dahl.
Statsministeren har den rigtige analyse af en verden i opbrud, men han når ikke frem til det rigtige svar, når han peger på øget internationalt samarbejde, lyder reaktionen fra Dansk Folkepartis partiformand, Kristian Thulesen Dahl:- Når man føler sig fremmed i sit eget land, så reagerer folk.
Og det gør så, at man i USA vælger en type som Trump til præsident, og at briterne melder sig ud af EU.
Svaret på det er jo ikke at overlade endnu mere til internationale organisationer.
Svaret er jo at acceptere, at befolkningerne selv træffer afgørelse om deres lands fremtid.
- Har vi brug for, at EU bestemmer endnu mere over os?
Eller handler analysen i virkeligheden om, at folk er frustreret, fordi de føler, at der bliver taget magt fra nationalstaterne?
Hvis jeg har ret i, at det er der, analysen bør føres frem til, så er løsningen jo, at nationalstaterne får lov til at træffe nogle flere beslutninger, så man ikke føler sig fremmed i sit eget land.
S: Hvad blev der af klimaet og hvidvaskskandalen?
Socialdemokratiets politiske ordfører Nicolai Wammen.
Socialdemokratiets politiske ordfører, Nicolai Wammen, erklærer sig decideret skuffet over statsministerens nytårstale.
- Jeg synes, at dronningen i går holdt en fantastisk nytårstale med vid og bid.
Det savnede jeg hos statsministeren i dag.
Der var ikke et ord om, hvordan vi kan gøre mere for klimaindsatsen, og når det gælder hvidvask, snyd og svindel, som virkelig optager danskerne, så var der heller ikke noget bud fra statsministeren.
Til gengæld deler Nicolai Wammen statsministerens bekymringer omkring verdenssituationen:- Når man kigger ud på Trump i USA og Putin i Rusland, så er der jo al mulig grund til at være bekymret for nogle af de store spørgsmål – blandt andet klimaet – og at vi har en verden, der kan arbejde sammen om at løse det.
Og der er der virkelig grund til, at Danmark skal tilbage i førertrøjen.
EL: Løkke skulle have slået ned på hvidvaskskandalenEnhedslistens politiske ordfører Pernille Skipper.
At statsministeren i sin tale ikke nævnte hvidvask-skandalen i Danske Bank, viser noget om, hvad han går op i - og hvis interesser han plejer, mener Enhedslistens politiske ordfører, Pernille Skipper:- Løkke nævner ikke skandalerne i banksektoren med et eneste ord.
Det er jo helt vildt.
2018 var året, hvor hvidvask-skandalen i Danske Bank væltede ud af skabet, og hvor det blev afsløret, at den økonomiske elite i bank- og finansverdenen systematisk har svindlet den danske og mange andre landes statskasser.
- Det lader han passere.
Det siger virkelig noget om, hvis ve og vel han går op i, siger hun.
ALT: Det er ikke nok at sige, at der skal gøres noget for klimaetGruppeformand for Alternativet Carolina Magdalene Maier Alternativets gruppeformand, Carolina Magdalene Maier, efterlyser også et markant grønnere fokus i nytårstalen:- Jeg mangler et helt radikalt fokus på indsatsen for at bremse klimaforandringerne.
Det er ikke nok at sige, at der skal gøres noget.
Statsministeren burde svinge sig helt op på den høje hest og fortælle Danmark, hvilke visioner regeringen har for at holde temperaturstigningen på 1,5 grader.
Til gengæld roser hun statsministeren for at sætte fokus på nødvendigheden af det internationale samarbejde:- Men når vi så kigger ind i Folketinget, er det tydeligt, at der er andre, der svinger taktstokken, for her taler regeringen jo om at gå til kanten af konventionerne.
- Det frisind, som statsministeren talte om, at alle skal respektere, det underminerer regeringen selv med håndtrykslove, burkaforbud og vuggestuepåbud.
R: Løkke talte som den statsminister, DF ikke vil lade ham væreDet Radikale Venstres partileder Morten Østergaard.
De Radikales politiske leder, Morten Østergaard, roser statsministeren for at sætte fokus på Danmarks rolle i verden.
- Men problemet med de her taler er jo, at lige så glad man kan være for talen her den 1.
januar, lige så vel ved vi, at bagsiden af medaljen kommer frem alle de andre dage på året, hvor Dansk Folkeparti får lov til at sætte dagsordenen.
- Regeringen har taget fra dem, der har mindst, selvom Lars Løkke taler om, hvor vigtigt det er, at forskellene ikke bliver større.
De har indført grænsekontrol, selvom Lars Løkke taler om, hvor vigtigt det er, at vi ikke river det ned, som andre har bygget op.
- Det virker mest af alt som Lars Løkke, der taler som den statsminister, han gerne ville være, men som han ikke kan få lov til at være resten af året på grund af Dansk Folkeparti, siger Morten Østergaard.
SF: Ros for internationalt udsyn, men hvad med klimaet?
SF-formand Pia Olsen Dyhr.
SF's partiformand, Pia Olsen Dyhr, roser statsministeren for at gøre opmærksom på de udfordringer, det internationale samfund står over for i en "verden i opbrud":- Der er en stigende ufred med Trump på den ene side og Putin på den anden.
Vi har brug for et aktivt Europa, der vil stå sammen for at løse nogle af vores fælles problemer.
Det synes jeg faktisk, at statsministeren kom med nogle bud på, siger Pia Olsen Dyhr.
Til gengæld mener hun, at nytårstalen lod meget tilbage at ønske på klimafronten:- Statsministeren talte rigtig meget om klimaet og at det er et fælles problem, vi skal løse.
Men han kom ikke med noget forslag til, hvordan vi skal løse det.
Hverken med landbruget, transportsektoren eller energisektoren.
FacebookTwitterKopier linkEmner:Alternativet (parti)|Carolina Maier (politiker)|Kristian Thulesen Dahl (politiker)|Nytår|USA




https://www.dr.dk/nyheder/politik/loekke-i-nytaarstale-verden-er-i-opbrud-og-faellesskabet-slaar-ogsaa-revner

Løkkes nytårstaleSe temaPolitikLøkke i nytårstale: Verden er i opbrud, og fællesskabet slår også revner herhjemmeDen fredelige verden, vi drømte om, da Berlinmuren faldt, er i opbrud, advarer statsministeren.
Af Rikke Gjøl Mansø01.
jan.
2019 kl.
18.
19Bemærk: artiklen er mere end 30 dage gammelLæs opVi lever i en verden i opbrud.
Og hvor efterlader det Danmark?
Det spørgsmål stiller statsminister Lars Løkke Rasmussen (V) sig selv i det, der er hans sidste nytårstale før folketingsvalget.
Og han kommer også med et bud på et svar:- I USA stiger forskellen mellem de rige og de fattige.
I Storbritannien skaber Brexit kaos.
I Frankrig går de gule veste på boulevarderne i protest mod ringere levevilkår.
Set på den baggrund er Danmark et harmonisk land.
De tendenser, der er ude i verden – hvor det store fællesskab slår revner - de er også herhjemme hos os.
Statsminister Lars Løkke Rasmussen (V)- Men selvros kan man ikke bruge til meget.
Den varmer måske i øjeblikket.
Men den spærrer for selvindsigt.
Vi må være ærlige: De tendenser, der er ude i verden – hvor det store fællesskab slår revner - de er også herhjemme hos os.
- Hvis for mange føler sig udenfor eller holder sig uden for, så bliver der slået skår i harmonien, siger Lars Løkke Rasmussen fra sit kontor i Statsministeriet på Christiansborg.
Læs også:5 vigtige nytårstaler: Opgør med smagsdommere og et Gasolin'-citatRusland knægter friheden og USA er sig selv nokLars Løkke Rasmussen remser en række forhold op, der bekymrer ham i verden omkring os:- Det bekymrer mig, når Rusland vil knægte friheden i lande, som fik deres frihed med murens fald.
Det bekymrer mig, når USA er sig selv nok: Træder tilbage fra sine internationale forpligtelser og forlader klimaaftalen fra Paris.
- Det bekymrer mig, når Kina med stor hastighed skaffer avanceret teknologi, som andre har brugt år på at udvikle.
- Og det bekymrer mig, når Storbritannien forlader det EU, som har sikret fred og økonomisk fremgang i mere end 50 år.
I det verdensbillede kan det med Løkkes ord være "fristende" at vende ryggen til en "besværlig omverden".
- Men er det nu så let?
Verden forsvinder jo ikke.
Danmarks sikkerhed afhænger af internationalt samarbejde, siger statsministeren.
Det bekymrer mig, når Rusland vil knægte friheden i lande, som fik deres frihed med murens fald.
Det bekymrer mig, når USA er sig selv nok: Træder tilbage fra sine internationale forpligtelser og forlader klimaaftalen fra Paris.
Statsminister Lars Løkke Rasmussen (V)Læs også:Danskerne vil høre Løkke tale om klima og miljø i nytårstalen"Den fredelige verden, vi drømte om, er i opbrud"Han spoler tiden 30 år tilbage til Berlinmurens fald i 1989, hvor "håbet om frihed blev tændt i hele Europa".
- Det er det historiske bagtæppe.
Men i disse år er det, som om tæppet bliver trevlet op.
Den fredelige verden, vi drømte om, er i opbrud.
Øjebliksbilledet er flimrende og porøst.
- Jeg kan godt blive bekymret for, om alt det, der blev sat i søen i krigens kølvand, bliver skyllet væk igen.
Ønsket om fred.
Håbet om demokrati.
Menneskerettighederne.
Viljen til samarbejde.
Internationale fællesskaber, der forpligter og beskytter.
Bygget på ordentlighed.
Skabt med verdenskrigene i frisk erindring.
- Kan vi regne med, at den ordentlighed og den forpligtelse holder, når færre husker historien – som andet end netop historie?
Det er jeg desværre ikke helt sikker på, siger Lars Løkke Rasmussen.
Læs også:Macron i nytårstale: Vi må acceptere virkeligheden"Vi er dybt afhængige af internationalt samarbejde"Danmark skal ikke følge USA's eksempel og være sig selv nok og træde tilbage fra vores internationale forpligtelser, men række ud mod omverdenen, betoner statsministeren.
- Danmark er et lille land.
Men vi er sammen om at udleve en stor idé: Et åbent, rigt samfund, hvor velstand og bæredygtighed går hånd i hånd.
Hvor få har for meget og færre for lidt.
Det skal vi ikke gå og putte med, siger han og tilføjer:- Vi har meget at tilbyde verden.
Og vi er som et lille land i en stor verden dybt afhængige af internationalt samarbejde.
I EU, NATO og FN.
- De problemer, der angår hele verden, dem må og skal vi løse sammen: migration, kriminalitet, miljø, sikkerhed, terror, siger Lars Løkke Rasmussen.
Nytårstalen var Løkkes sjette af slagsen - og den sidste før det folketingsvalg, der skal afholdes senest til juni.
Læs også:Theresa May opfordrer til enighed om brexit i nytårstaleFacebookTwitterKopier linkEmner:Lars Løkke Rasmussen (politiker)|Venstre|Storbritannien|USA|Historie




https://www.dr.dk/nyheder/udland/usas-militaer-siger-undskyld-bombe-nytaarshilsen

UdlandUSA's militær siger undskyld for bombe-nytårshilsenEt tweet med et fly, der kaster bomber, er nu slettet, fordi det var "dårlig smag".
Et B-2 bombefly optrådte i den nu slettede nytårshilsen (arkivfoto).
Af Jakob Busk Olsen01.
jan.
2019 kl.
16.
50Bemærk: artiklen er mere end 30 dage gammelLæs opUS Strategic Command, der har ansvaret for de amerikanske atomvåben, besluttede sig for at ende 2018 med et brag - eller rettere: En gevaldig bommert.
I et tweet henviste kommandoen til den store bold, som hver nytårsaften glider ned ad en flagstang på Times Square i New York for at markere årsskiftet.
Begivenheden kaldes "the ball drop", der løseligt kan oversættes til at smide bolden.
US Strategic Command skrev i sin nytårshilsen, at hvis det blev nødvendigt, var man klar til "at smide noget meget større".
Tweetet var ledsaget af en video, hvor et B-2 bombefly smider to store bomber.
Tweetet vakte udbredt fordømmelse og blev slettet.
I stedet skrev US Strategic Command en undskyldning:I det nye tweet skriver kommandoen, at nytårshilsenen var "dårlig smag og ikke afspejler vores værdier.
"Men masser af Twitter-brugere havde taget screenshot af det oprindelige tweet, og kritikken fortsætter med at regne ned over US Strategic Command på det sociale medie.
- Hvad er det for nogle galninge, som styrer dette land, spørger for eksempel Walter Shaub Jr.
, der stod i spidsen for den amerikanske regerings etikkontor frem til sommeren 2017.
FacebookTwitterKopier linkEmner:Twitter|New York|USA




https://www.dr.dk/sporten/haandbold/vm-herrer/lasse-svan

VM herrerForklædt som gentleman: Fire holdkammerater fortæller om Lasse Svans iltre temperamentHan er blandt verdens bedste højrefløje og fremstår typisk som den ultimative holdspiller – vellidt, ydmyg og positiv.
Men Lasse Svan Hansen er også en indædt vinder med et voldsomt temperament.
Af Niclas Sten og Grafik: Jens Albæk Aarup12.
jan.
2019 kl.
08.
00Læs opHan er ikke den landsholdsspiller, som fylder mest i omklædningsrummet – hverken fysisk eller verbalt.
Og når den hurtige fløj med håndboldopvæksten hos den sydsjællandske miniput Sierslev HK toner frem på tv-skærmen, sker det med et smil og stor imødekommenhed.
Men Lasse Svan Hansen er også en ilter herre.
Det har DR Sporten bedt ham selv og fire tidligere holdkammerater fra SG Flensburg-Handewitt om at sætte flere ord på.
Resultatet er dialogen herunder.
Søren Rasmussen: Lasse Svan er et familiemenneske.
Thomas Mogensen: En fremragende holdkammerat.
Anders Eggert: Der er meget substans i ham.
Du kan både tage de alvorlige snakke og have det ufattelig sjovt med ham.
En god ven, en god holdkammerat, og en fantastisk håndboldspiller.
Michael V.
Knudsen: Lasse er en vinder.
Anders Eggert: Han er ultraambitiøs og går op i de ting, han laver.
Søren Rasmusen: Han er en af de største vindere, jeg har spillet sammen med.
For at være en vinder, skal man have et stort temperament.
Lasse Svan HansenFødt i Sierslev35 årHøjrefløjFlensborg HandewittVinder af OL, EM, Champions League og den tyske bundesligaAnders Eggert: Det er én af hans lidt gemte sider, for han er jo ikke en, der udstråler det allermest.
Men man skal ikke tage fejl af ham.
Michael V.
Knudsen: Lasse kan være hidsig på banen.
Søren Rasmussen: Og til opvarmningen.
Thomas Mogensen: Ja, det ses oftest til opvarmningen i Flensborg, hvor vi under fodbold selv dømmer frispark, og Lasse fra tid til anden har følt sig uretfærdig behandlet.
Søren Rasmussen: Han styrer nu temperamentet godt, men en gang i mellem tager det overhånd.
Anders Eggert: Svan får skyklapper på, når han raser.
Alle kan blive sure og komme op og toppes, men Svan bliver mere end almindelig rasende.
Han ryger helt op i en spids.
Thomas Mogensen: Det sidder nok dybt i mange af os på dette niveau.
Uden for banen er vi meget velovervejede.
Lasse Svan: Det er vi i hvert fald blevet.
Thomas Mogensen: Men inde på banen, kan det godt være lidt håbløst nogle gange, fordi adrenalinen bare stikker afsted.
Ulrik Wilbek, tidligere landstræner om Lasse SvanHan er en af de type spillere, der først og fremmest er en holdspiller, som finder sin rolle og ser på, hvordan han kan udvikle sig til at få en større rolle.
Sådan har det været fra dag et.
Hans mål var engang at komme på landsholdet.
Da han kom på landsholdet var hans mål at få mere spilletid.
Jeg har altid opfattet ham som yderst pragmatisk og meget forholdende sig til tingene.
Meget tænksom i forhold til, hvordan han kunne arbejde med sin mentale styrker og svagheder, hvilket også har gjort, at han har taget en mental uddannelse.
Michael V.
Knudsen: Nogle gange går Svan over grænsen, og det finder han så ud af bagefter.
Lasse Svan: Til træning kan jeg måske godt gå lidt over grænsen, men Mogensen og Svan har da også stukket lidt til mig.
Anders Eggert: Det er jo altid sjovt at skubbe lidt til, når man kan mærke, at en holdkammerat er utilfreds med et eller andet.
Thomas Mogensen: … “Svan, det der skal du da ikke lade ham slippe afsted med.
”Lasse Svan: Jeg kan ikke håndtere uretfærdighedThomas Mogensen: Der skal ikke så meget til at tænde den gode Hr.
Svan.
EM 2012: Da Danmark vinder europamesterskabet, agerer Svan reserve for Hans Lindberg.
Om dengang Lasse Svan var ved at starte en slåskamp med Michael Knudsen under en opvarmningLasse Svan: Når vi spiller kamp, kan jeg godt håndtere temperamentet.
For der ved jeg, at det koster for mine holdkammerater, hvis jeg taber hovedet.
Men til opvarmning ser jeg rødt, for der bliver jeg ikke smidt ud.
Michael V.
Knudsen: Opvarmning er jo til for at hygge sig og have det sjovt.
Thomas Mogensen: Det er til at få lidt varme i kroppen, inden vi skal træne.
Michael V.
Knudsen: Men når man så selv skal dømme, kan der hurtigt opstå nogle tvister.
Anders Eggert: De to gange vi har oplevet interne slåskampe, har Svan været involveret.
Og det er jo ikke sådan, at vi normalt kommer op og slås.
Lasse Svan: Jeg har været ved at starte en slåskamp med Michael V.
Knudsen en gang.
Han sparkede mig over benet uden at dømme frispark.
Michael V.
Knudsen: Min udlægning er måske lidt anderledes end Lasses, og jeg vil sige, at jeg generelt er meget fair spillende.
Lasse Svan: Jeg kan ikke håndtere, hvis nogen snyder.
Michael V.
Knudsen: Min klare holdning er, at der ikke var frispark.
Der bliver selvfølgelig gået til den, men jeg kan ikke forestille mig, at jeg har ramt Lasse.
Lasse Svan: Michael sparkede mig over benet og dømte ikke frisparket.
Så jagtede jeg ham gennem hallen for at give et spark tilbage.
Thomas Mogensen: Her skal man forestille sig Lasse Svan som en tyr foran en rød klud.
Så er det bare modspilleren, der er den røde klud, og først når kluden ligger på jorden, kan Svan se, at det måske ikke var så smart.
Anders Eggert: Der kommer et par skældsord fra den ene side og et par skældsord fra den anden side.
Knudsen skubber til Svan, og selvom Svan er noget mindre, forsøger han at – lad os bare kalde det – konfrontere Knudsen.
Lasse Svan: Og så må der nogle folk i mellem.
Anders Eggert: Så mens Knudsen står relativ cool på den ene side, bliver Svan holdt tilbage af sine holdkammerater på den anden.
Ulrik Wilbek om Lasse Svans afslutningsvarianterI starten var han en fløj, som sprang ind i feltet og skød langt i mellemhøjde, hvilket gjorde hans afslutninger lette at læse for dygtige målmænd.
Men Lasse er en spiller, der gerne laver 1.
000 gentagelser for at finde andre måder at skyde på og lader sig inspirere af andre fløje som Lars Christiansen og Anders Eggert i Flensborg.
Med tiden fandt han ud af, at han kunne lave en Lasse Svan-special.
Dette specielle lobskru han laver, som kommer nedefra og så skruer op over målmanden.
Så fandt han ud af at skyde inden om målmanden også.
Derfor havde han pludselig varianter nok.
Så han han også dette fantastiske udfald, der gør ham i stand til at hænge længe nok til at se, hvordan målmanden gør sit udfald.
Det er det erfaringen har givet ham.
At læse målmanden og afslutte ud fra det.
Michael V.
Knudsen: Der har jeg det sådan lidt “For helvede, Lasse.
Vi skal ikke have nogle skader”.
Lasse Svan: Jeg havde nok ikke vundet den slåskamp alligevel.
Michael V.
Knudsen: Selvom Svan kan blive gal, er det svært at blive rigtig bange, når temperamentet løber af med ham.
Anders Eggert: De fleste ville under en opvarmning have trukket sig og tænkt, "sikke en idiot".
Men Svan viger ikke tilbage for nogen konflikter.
Michael V.
Knudsen: Når du kender Lasse er der intet ondt i det, men han mister simpelthen overblikket og al fornuft i sådan en situation.
Lasse Svan: Tilfældet med Michael Knudsen er jo et meget godt eksempel på, at jeg ikke når at tænke, når temperamentet bobler.
Havde jeg nået at overveje, om jeg skulle starte en slåskamp med Michael Knudsen, kunne det godt være, at jeg bare havde ladet være.
I 2014 taber Danmark EM-finalen på hjemmebane til Frankrig, mens Svan og Lindberg deler spilletiden mellem sig.
Om dengang Lasse Svan bøjede to ribben på sin holdkammerat ti dage før Champions League-finalenMichael V.
Knudsen: Jeg kan også nævne én, der har fået trykket et ribben af Lasse Svan.
Anders Eggert: Det er lidt den samme historie som med Knudsen.
Lasse Svan: Jeg har engang bøjet et ribben på Søren Rasmussen i en basketballkamp ti dage før Final4 i Champions League.
Thomas Mogensen: Hvad skal man ellers gøre, når man føler sig bortdømt?
Michael V.
Knudsen: Der var i et opvarmningsspil, og på en eller anden måde føler Lasse sig presset, ramt og uretfærdigt behandlet.
I 2016 bryder Lasse Svan for alvor igennem på det danske landshold, da han med 49 mål ved OL i RIO spiller en vigtig rolle for det danske landshold, der vinder guld.
Samme år bliver Svan også udtaget til All Star-holdet ved OL og i Bundesligaen.
Søren Rasmussen: Vi bliver nok aldrig enige om min opdækning.
Svan mener, at jeg dækker meget urent op, når vi spiller basketball.
Jeg mener, at han konstant ligger på grænsen af det, jeg kalder angrebsfejl.
Det skaber nogle konfrontationer.
Lasse Svan: Søren havde ramt mig i hovedet tre gange.
Søren Rasmussen: Så kommer temperamentet op i ham.
Lasse Svan: Den tredje gang fik jeg nok.
Søren Rasmussen: Og så skal jeg da ellers love for, at jeg skulle have igen.
Lasse Svan: Da han løber kontra, løber jeg efter.
Søren Rasmussen: Ikke for at dække mig op, men for at ramme mig.
Lasse Svan: Og så hakker jeg ham sådan én, da han skal til at score.
Søren Rasmussen: Lige ind i siden.
Anders Eggert: Og trykker et par ribben på manden.
Lasse Svan: Da han ømmer sig, får jeg simpelthen så dårlig samvittighed.
Jeg synes ikke, det er sjovt, når nogle kommer til skade.
Søren Rasmussen: Jeg tror nu, han var godt tilfreds med at få ram på mig.
Lasse Svan: Jeg ved ikke, hvorfor jeg ikke kan styre det, men det kan jeg altså ikke.
Søren Rasmussen: Det var tæt på, at Final4 og Champions League-finalen røg.
Lasse Svan: Og så var det endda Søren, som fik os videre fra semifinalen mod Barcelona.
Tænk hvis han ikke havde været med.
Søren Rasmussen: Jeg spillede på smertestillende, men det gik, og vi vandt Champions League.
Lasse Svan: Jeg er jo blevet klar over, at de følelser, som kommer op i mig, kan have nogle konsekvenser.
Søren Rasmussen: Men Svan er en god person, og han var henne ved mig efter træning for sikre sig, at alt var okay.
Michael V.
Knudsen: Det er jo overhovedet ikke smart, at Lasse brager ind i Søren, men han kan bare ikke lade være.
Det er jo vindergenet.
Lasse Svan: Ja, og så er det et spørgsmål om rutine.
Nu har jeg fået bedre styr på mit temperament til træning.
Nu har Rasmus Lauge taget over.
Lauge ser lige så rødt, som jeg har gjort.
2019: I år skal Lasse Svan og det danske landshold forsøge at vinde VM-titlen i turneringen, hvor holdet blev nummer to i 2011 og 2013.
FacebookTwitterKopier linkEmner:Anders Eggert (håndboldspiller)|Lasse Svan (håndboldspiller)|SG Flensburg-Handewitt|Fodbold|Skjern




https://www.dr.dk/nyheder/politik/se-svarene-fra-ringberg-hvad-skal-vi-laegge-i-lars-loekkes-nytaarstale






https://www.dr.dk/sporten/oevrig/video-japansk-skihopkomet-vinder-nytaarsskihop-foran-publikums-darling

Øvrig sportVIDEO Japansk skihopkomet vinder nytårsskihop foran publikums-darlingDet blev den japanske favorit Ryuyo Kobayashi, der hoppede sig til sejren ved nytårsskihop i Garmisch-Partenkirchen.
Af Niels Anton Heilskov01.
jan.
2019 kl.
16.
33Bemærk: artiklen er mere end 30 dage gammelLæs opJapanske Ryuyo Kobayashi tog sejren ved nytårsskihop i Garmisch-Partenkirchen foran tyske Markus Eisenbichler og polske Dawid Kubacki på tredjepladsen.
Læs også:Bliv konge af tømmermænds-tv: Skihop-guide til firebakketurneringenDermed har Ryuyo Kobayashi vundet begge af de to første afdelinger i firebakketurneringen.
Den 22-årige japaner har startet sæsonen med seks sejre i de første 9 stævner, han har deltaget i.
- Man vidste, at Kobayashi var et stort talent, men ingen havde regnet med, at han ville blive så dominerende i år.
Han er den, der har teknikken bedst på plads, og så har han bevist, at han kan holde nerverne i ro, når han er under pres, siger Henrik Liniger fra Garmisch-Partenkirchen.
Spænding til det sidsteAllerede tidligt i konkurrencen var der dramatik og overraskelser.
Det gik blandt andet udover en af forhåndsfavoritterne, da østrtigske Stefan Kraft røg ud i sin direkte knockout-duel i første runde.
Læs også:VIDEO Tusinder til skihop i Holte: Peter hoppede sig til danmarksmesterskabetDen polske legende Kamil Stoch kom heller ikke flyvende fra land i første runde, men han gik dog videre til anden rund med et hop på 126 meter.
I anden runde fulgte han op med et godt hop og lå længe nummer ét.
Men det var tydeligt, at vinderen skulle findes blandt de tre bedste fra første runde.
Her satte tyske Markus Eisenbichler for alvor gang i hjemmepublikummets håb om en tysk sejr, da han svævede ud på 135 meter og lagde sig i spidsen før den sidste skihopper skulle ud på bakken.
Læs også:Langtidsholdbar nytårstradition på TV fylder 60 årDet var dog stofavoritten Ryuyo Kobayashi, der ventede, og han levede op til forventningerne med et veludført hop på 133 meter, der betød, at hans samlede score for dagens to hop var højest af alle.
Der med snød han tyskerne for den hjemmebanesejr i Garmisch-Partenkirchen, de har ventet på siden 2002.
-Der var stor skuffelse blandt publikum, men de fleste indså hurtigt, at det er et stort resultat for Markus Eisenbichler.
Han kæmper med om den samlede sejr i firebakketurneringen.
Og mange håber, at Tyskland nu endelig har fået en stabil skihopstjerne igen, forklarer Henrik Liniger.
Næste konkurrence i denne sæsons firebakketurnering er på fredag i østrigske Innsbruck.
FacebookTwitterKopier linkEmner:Tyskland|Skisport|Nytår




https://www.dr.dk/nyheder/indland/storm-i-oestersoeen-presser-vand-mod-danske-kyster

Blæst over DanmarkSe temaIndlandStorm i Østersøen presser vand mod danske kysterDen forhøjede vandstand forventes at trække sig tilbage efter et par timer, oplyser DMI.
Frivillige fra Beredskab Fyn i færd med at etablere en vandspærring ved havnen i Kerteminde på Fyn.
Af Mads Korsager Nielsen01.
jan.
2019 kl.
16.
53Bemærk: artiklen er mere end 30 dage gammelLæs opI Sønderborg kan borgerne hente sandsække, og en udsat gade, der ventes at stå under vand, er allerede blevet afspærret, oplyser kommunen.
Her forventer Danmarks Meteorologiske Institut (DMI), at vandstanden rammer 165 centimeter over normalt niveau, når stormfloden kulminerer i morgen over middag.
En frisk prognose fra DMI viser, at vandmængderne vil overstige den lokale grænseværdi på 125 centimeter over normalen langs de fynske kyster, ved Ærø, Langeland samt Haderslev, Aabenraa og Sønderborg.
En ny prognose fra DMI viser vandstanden onsdag ved middagstid.
Efter nogle timer ventes vandet at begynde at trække sig tilbage.
- Vandstanden kulminerer over middag i morgen onsdag, men vandet vil trække sig relativt hurtigt tilbage.
Der vil være nogle timer, hvor vandet står højt, men allerede ud på aftenen vil vandet have trukket sig tilbage til under en meter over den normale vandstand, siger Martin Lindberg, stormflodsvagt hos DMI.
Første bølge tirsdag aftenKortet viser den forventede vandstand i morgen onsdag ved middagstid.
Men allerede i aften et par timer efter statsminister Lars Løkke Rasmussens (V) nytårstale, vil vandstanden nå sit højeste i Roskilde Fjord samt Isefjorden.
Begge steder med 130 centimeter over normal vandstand.
Senere på natten rammer den forhøjede vandstand Fyn og Odense Fjord med en første bølge, der skyldes det blæsevejr, der i et par dage har presset vand ind i Kattegat.
Tilbageskvulp fra ØstersøenOnsdagens kulmination med centrum i Sønderborg skyldes dog vand og blæst et helt andet sted, nemlig i Østersøen på den anden siden af Bornholm.
Her er et lavtryk i færd med at passere fra Finland mod Estland, og det betyder ‘næsten fuld storm’ i Østersøen, oplyser DMI.
- Vinden presser på vandet, og det udløser altså et såkaldt tilbageskvulp, når alt vandet presser tilbage på et tidspunkt.
Derfor kan vi i morgen se, at tilbageskvulpet fra Østersøen betyder, at vandet stiger ved Sønderborg, Fyn og Langeland, siger Martin Lindberg fra DMI.
Kan blive højere i KoldingDet er komplicerede forhold, så derfor har prognosen svært ved at ramme de præcise vandforhold, forklarer vejrtjenestens stormflodsvagt.
Det betyder blandt andet, at der kan komme mere vand ved Kolding, hvor prognosen spår omkring 117-120 cm.
- Men jeg tror, den varsler for lidt der.
Det kan godt være, at den bliver 20-30 centimeter højere, siger Martin Lindberg.
FacebookTwitterKopier linkEmner:Danmarks Meteorologiske Institut|Lars Løkke Rasmussen (politiker)|Venstre|Sønderborg|Vejret




https://www.dr.dk/nyheder/udland/tyskland-bilist-korer-med-vilje-fodgaengere-ned-og-sarer-fire

UdlandTyskland: Bilist kører med vilje fodgængere ned og sårer fireEn mand forsøgte flere gange at køre fodgængere ned nytårsaften.
Ifølge politiet kan der ligge fremmedhad bag.
Tysk politi siger, at en mand med vilje styrede sin bil ind i en gruppe fodgængere i byen Bottrop i det vestlige Tyskland.
01.
jan.
2019 kl.
15.
03Bemærk: artiklen er mere end 30 dage gammelLæs opFire mennesker blev kvæstet i den tyske by Bottrop nytårsaften, da en mand med fuldt overlæg kørte sin bil ind i en gruppe fodgængere.
Det oplyser tysk politi, som mener, at der var tale om et målrettet angreb, "som kan skyldes chaufførens fremmedfjendske holdninger", skriver politiet og anklagemyndigheden i en fælles udtalelse.
Der var flere syrere og afghanere i den gruppe, der blev påkørt i Bottrop kort efter midnat nytårsaften.
Et par af dem er kommet alvorligt til skade.
Føreren af bilen er anholdt og vil blive sigtet for drabsforsøg, oplyser politiet.
Forsøgte at ramme flereDen 50-årige bilist havde oprindeligt forsøgt at køre en enkelt fodgænger ned et par minutter over midnat, men denne fodgænger formåede at springe i sikkerhed.
Derpå kørte bilisten til bymidten i Bottrop, han pløjede ind i en gruppe mennesker og altså kvæstede fire.
Efter påkørslen fortsatte bilisten til den større by Essen, hvor han selv har bopæl.
Her forsøgte han at ramme en gruppe mennesker, der ventede ved et busstoppested.
FremmedfjendskPolitiet anholdt ham i Essen.
Manden har erkendt, at han er fjendtligt indstillet over for fremmede, oplyser tyske myndigheder.
Bottrop, der har omkring 120.
000 indbyggere, ligger lidt nord for Essen og ikke langt fra den hollandske grænse.
Det er ikke første gang, at Tyskland oplever bevidste påkørsler.
I april kørte en tysk mand en varevogn ind i en gruppe mennesker i byen Münster.
Her blev fire dræbt og flere andre kvæstet.
I december 2016 pløjede en tunesisk mand ind i et julemarked i Berlin, hvor 12 blev dræbt.
/ritzau/dpaFacebookTwitterKopier linkEmner:Biltrafik|Tyskland|Ulykker|Anklagemyndigheden|Berlin




https://www.dr.dk/nyheder/indland/i-gamle-dage-kunne-du-se-paa-mens-kongen-spiste-fem-ting-du-maaske-ikke-vidste-om

Indland I gamle dage kunne du se på, mens kongen spiste: Fem ting, du måske ikke vidste om nytårstafletDer følger masser af traditioner med, når dronningen holder nytårskur.
Nytårstaffel på Amalienborg d.
1.
januar 2016.
H.
M Dronning Margrethe hilser på hofmarskal Michael Ehrenreich.
 Af Mette Richardt01.
jan.
2019 kl.
16.
00Bemærk: artiklen er mere end 30 dage gammelLæs opTraditionen tro skydes året i kongehuset i gang med en nytårskur, der strækker sig over tre dage.
Prominente personer trækker i gallatøjet for at komme til fest i Riddersalen i Christian VII’s Palæ på Amalienborg eller på Christiansborg Slot.
Blandt gæsterne er regeringen, landets øverste embedsmænd og hoffets ledelse.
Hvordan og hvornår de første nytårskure og nytårstafler startede, ved man ikke med sikkerhed, men allerede for 350 år siden blev begivenhederne omtalt som en gammel tradition, og principperne er stadig de samme.
11.
Når der afholdes nytårskure foregår det over tre dageNytårstaffel på Amalienborg d.
1.
januar 2016.
Statsminister Lars Løkke Rasmussen.
 I dag er gæstelisten så lang, at det ikke længere kan lade sig gøre at afvikle kurene på en dag - der skal hele tre dage til.
1.
januar.
Nytårstaffel den 1.
januar i Riddersalen, Christian VII’s Palæ, Amalienborg, for regeringen, landets øverste embedsmænd og hoffets ledelse.
3.
januar.
Nytårskur for Højesteret, Den Kongelige Livgardes og Gardehusarregimentets officerskorps i Christian VII’s Palæ, Amalienborg.
Nytårskur for det diplomatiske korps på Christiansborg Slot.
4.
januar.
Nytårskur for officerer fra forsvaret og beredskabsstyrelsen, for 1.
, 2.
og 3.
rangklasse samt for indbudte repræsentanter for større landsorganisationer og kongelige protektioner på Christiansborg Slot.
22.
Offentligheden kunne kigge på, mens de kongelige spisteSe i klippet herover hvordan bordet bliver dækket, når dronningen inviterer til kur.
Tilbage i Frederik 3.
s tid, i midten af 1600-tallet, måtte alle komme op på slottet og se på, mens den kongelige familie spiste.
Tilskuerne stod i rækker langs salens vægge og kiggede på, mens kongen og hans familie spiste.
Det offentlige taffel sluttede, da Christian 6.
og dronning Sophie Magdalene rev Københavns Slot ned og flyttede ind på Christiansborg, hvor der var adgang forbudt for uvedkommende.
33.
Elefantordenen skal være i en kædeNytårstaffel på Amalienborg d.
1.
januar 2016.
Kronprinsesse Mary og kronprins Frederik.
 Ved nytårstaflet den 1.
januar bæres Elefantordenen i kæde og ikke i det blå bånd som ved andre lejligheder.
Ifølge Elefantordenens retningslinjer skulle ridderne på ordensdagen bære en særlig ordensdragt med Elefantordenen i kæde.
Men ordensdragten er ikke blevet anvendt siden Christian 8.
’s salving i 1840.
44.
Dronningen på tur i guldkaretenDronningen i guldkareten.
En anden tradition er dronningens tur i guldkareten 4.
januar.
Her bliver dronningen eskorteret af Gardehusarregimentets Hesteskorte fra Amalienborg til Christiansborg Slot kl.
9.
00 og fra Christiansborg Slot til Amalienborg kl.
13.
30.
Guldkareten, også kaldet 'Kong Christian 8.
s karet', er belagt med 24-karats bladguld og er bygget af karetmager Henry Fife i 1840.
Kareten bliver trukket af seks hvide kladruberheste - en speciel race, som er avlet til kørsel med vogn og karet.
Udover de seks heste, der trækker vognen, er der også to forridere, som også rider på kladruberheste.
55.
En smag af vin fra Christian 4.
Se i klippet herover hvordan vinen bliver opbevaret på Rosenborg Slot.
Det er en gammel tradition fra 1598, at Rosenborgvinen, der opbevares på Rosenborg Slot, serveres ved det årlige nytårstaffel.
Rosenborgvinen blev bragt til det danske hof af Christian 4.
og var dengang en meget fornem Rhinskvin.
Den var derfor udelukkende forbeholdt medlemmerne af den kongelige familie.
Rosenborgvinen indeholder stadig en rest af den gamle vin fra Christian 4.
s tid.
Kort inden taflet begynder åbnes vinen og dekanteres, derefter prøvesmager kongehusets hoffourer, der er ansvarlig for kongehusets husholdning, vinen inden serveringen.
Kilde: Kongehuset.
FacebookTwitterKopier linkEmner:Royalt|Nytår|Gardehusarregimentet|Rosenborg Slot|København




https://www.dr.dk/nyheder/udland/baby-fundet-i-live-efter-35-timer-i-sammenstyrtet-hus-i-rusland

UdlandBaby fundet i live efter 35 timer i sammenstyrtet hus i RuslandSyv personer er døde og mange er savnede efter gaseksplosion.
Øjeblikket, da babyen bliver reddet ud af ruinerne.
Af Jakob Busk Olsen01.
jan.
2019 kl.
15.
28Bemærk: artiklen er mere end 30 dage gammelLæs opEn dreng på 11 måneder er blevet reddet ud af en sammenstyrtet bygning i den russiske by Magnitogorsk.
Drengen har overlevet 35 timer i ruinerne af den ti etager høje beboelsesejendom, der kollapsede efter en gaseksplosion tidligt mandag morgen, skriver nyhedsbureauet AP.
De lokale myndigheder oplyser, at drengen er svært tilskadekommen.
Syv personer er foreløbigt fundet omkommet, mens 37 andre er meldt savnet.
Den sammenstyrtede bygning er del af en boligblok fra sovjettiden.
Den huser omkring 1.
100 mennesker.
Minus 27 graderInden spædbarnet blev fundet, var prognosen for at finde overlevende dårlig.
Det skyldes især vejrforholdene: I nat har der været minus 18 grader i Magnitogorsk, som ligger ved Uralbjergene, 1.
700 kilometer øst for hovedstaden Moskva.
Redningsarbejdet har desuden været hindret af frygt for nye sammenstyrtninger.
- Redningsmandskabet hørte gråd.
Babyen blev reddet af at ligge i en vugge og være varmt pakket ind, skriver guvernør i regionen Boris Dubrovskij på det sociale medie Telegram.
Barnets mor overlevede ulykken og har identificeret ham.
Drengen er nu blevet overført til behandling på et hospital i Moskva.
Læs også:Mindst tre døde efter kollaps i højhus i RuslandSørgedagSeks andre personer er reddet ud af ruinerne i live, heriblandt en 13-årig dreng.
Guvernør Boris Dubrovskij har erklæret onsdag for sørgedag og beordret flagene på halv i hele regionen.
Ruslands præsident, Vladimir Putin, rejste mandag til Magnitogorsk for at overvåge redningsarbejdet.
FacebookTwitterKopier linkEmner:Vladimir Putin (politiker)|Rusland|Ulykker|Moskva|Redningsvirksomhed




https://www.dr.dk/nyheder/indland/live-gaesterne-ankommer-til-dronningens-gallataffel






https://www.dr.dk/nyheder/politik/5-vigtige-nytaarstaler-opgoer-med-smagsdommere-og-et-gasolin-citat

Politik5 vigtige nytårstaler: Opgør med smagsdommere og et Gasolin'-citatDR's politiske analytiker, Jens Ringberg, har udpeget de fem vigtigste nytårstaler i nyere tid.
I aften holder statsminister Lars Løkke Rasmussen sin sjette nytårstale.
Af Emil Eller01.
jan.
2019 kl.
15.
00Bemærk: artiklen er mere end 30 dage gammelLæs opHvert år siden 1940 har danske statsministre holdt nytårstale til den danske befolkning.
I år er ingen undtagelse, og i aften toner statsminister Lars Løkke Rasmussen (V) frem på skærmen for at sætte tonen for det kommende år, der som bekendt også kommer til at indeholde et folketingsvalg.
Det er en enestående mulighed for at tale til rigtig mange danskere, som ingen andre politikere end statsministeren har i løbet af åretDR's politiske analytiker, Jens Ringberg, om statsministerens nytårstale.
DR's politiske analytiker, Jens Ringberg, har udpeget fem vigtige nytårstaler fra nyere tids politiske historie.
Dem kan du se nede i artiklen.
Nytårstalen er en vigtig begivenhed for enhver statsminister, forklarer Jens Ringberg.
- Det er en enestående mulighed for at tale til rigtig mange danskere, som ingen andre politikere end statsministeren har i løbet af året, siger han.
Det betyder dog ikke, at der er helt frit slag for en statsminister i den forholdsvis korte nytårstale på cirka 15 minutter.
Den kan eksempelvis ikke være alt for tydeligt partipolitisk, fordi hele befolkningen er publikum.
- Og så kan forskellige ydre begivenheder sætte dagsordenen.
Det skete i 2005, da den voldsomme tsunami i Sydøstasien tvang Anders Fogh Rasmussen til at skrotte sin tale og skrive en helt ny.
– Og der kan også være forhold, der angår Danmark, for eksempel en økonomisk krise eller en truende verdenskrig, som ved den første nytårstale i 1940.
Der talte Thorvald Stauning om Danmarks rolle over for Tyskland.
Socialdemokraten Thorvald Stauning blev i 1940 den første statsminister, der holdt en nytårstale.
To år senere holdt han sin sidste - fra en stol på hospitalet.
Han døde få måneder senere.
Også andre statsministre har brugt store begivenheder som omdrejningspunkt for deres taler.
- I 1953 satte Erik Eriksen nytårstalen ind i en historisk sammenhæng ved at fortælle danskerne, at de burde vedtage en ny grundlov, som kunne gøre en kvinde til regent i landet.
Og i 1990 kunne Poul Schlüter erklære den kolde krig for afsluttet, lyder det fra DR's politiske analytiker.
Jens Ringberg giver her sine fem bud på vigtige nytårstaler fra den tid, han selv har lyttet med.
- De udmærker sig enten ved at rumme en klar politisk nyhed, ved at sætte en tone eller rumme en sætning, der giver et klart billede af tiden eller statsministeren selv.
Nytårstalen kan også rumme en opsang til danskerne om at tage sig sammen eller tage bestemte problemer alvorligt, siger han.
1977: Anker citerede Gasolin'Det så skidt ud for dansk økonomi, da Anker Jørgensen (S) 1.
januar 1977 skulle holde sin nytårstale.
Oliekrisen var indtruffet nogle år tidligere, og Danmark var stadig midt i en krise, der fik både arbejdsløsheden og inflationen til at stige.
Det indrammede Anker Jørgensen med et citat, lyder begrundelsen fra Jens Ringberg.
- Det er en 1970'er krisetale.
Anker Jørgensen gjorde den uforglemmelig ved at bruge et Gasolin’-citat:”Det er en kold tid, som vi lever i.
Alle går rundt og fryser.
Sådan synger en af vore kendte unge sanggrupper.
Mon ikke de rammer noget centralt i menneskets opfattelse af tilværelsen i dag?
Jeg tror det”.
1988: Schlüters opsangØkonomiske problemer er også baggrunden for den næste nytårstale på listen.
- 1980'erne var tiden, hvor den konservative Poul Schlüter fik vælgernes støtte til en genopretning af dansk økonomi – og det havde han haft succes med i begyndelsen af sin tid som statsminister, forklarer DR's politiske analytiker.
- Men i 1987 syntes han, der var ved at indfinde sig en manglende krisebevidsthed hos politikere og vælgere.
De fik en opsang:”Vi er for langsomme til at tage os sammen, og vi er for hurtige til at slappe af igen.
Vi er forvænte, sorgløse og urealistiske”.
1998: Kan vi ikke gøre det lidt bedre?
I 1998 brugte Poul Nyrup Rasmussen (S) talen til at sætte et politisk tema på dagsordenen: Børnefamilierne.
- Talen huskes først og fremmest, fordi Nyrup ville appellere til de travle børnefamilier – eller i virkeligheden mest for det ene spørgsmål, han stillede til hele det politiske system.
Et spørgsmål, der siden er gentaget igen og igen: ”Kan vi ikke gøre det lidt bedre?
”, lyder Jens Ringbergs forklaring på, hvorfor talen har fundet vej til listen.
2002: Foghs opgør med eksperterneI 2002 skulle nyvalgte Anders Fogh Rasmussen (V) holde sin første nytårstale.
En tale, han holdt i skyggen af terrorangrebet mod World Trade Center 11.
september 2001.
Alligevel er det ifølge Jens Ringberg noget helt andet, der i dag får talen til at skille sig ud.
- Talen er et af de stærkeste eksempler på, at en ny statsminister brugte en nytårstale til at markere et ideologisk opgør med fortiden.
- Anders Fogh Rasmussen ville gerne fremstå som manden, der gjorde op med al slags rundkredspædagogik, socialdemokratisk vanetænkning og ekspertvælde.
Derfor fik eksperter og smagsdommere kniven i nytårstalen.
2011: Løkkes farvel til efterlønnenDet hører til sjældenhederne, at statsministeren bruger nytårstalen til at servere en stor nyhed for danskerne.
Men ifølge Jens Ringberg var det nøjagtig det, Lars Løkke Rasmussen (V) gjorde i 2011: Regeringen ville fjerne efterlønnen.
- Det er meget sjældent at der er så konkrete nyheder i en nytårstale, som Lars Løkke Rasmussen leverede i 2011 – et år, hvor der senere skulle være folketingsvalg.
- Indtil nytårstalen løb over skærmen, var det ikke regeringens politik at beskære muligheden for at gå på efterløn, men det blev det.
Dermed satte Lars Løkke Rasmussen dagsordenen for hele foråret det år og fik skabt en politisk aftale om efterlønnen, der rakte ind i næste valgperiode.
Derfor har også den tale fået en plads på listen.
Om statsministerens tale i år får en vigtig plads i historiebøgerne, får vi at se, når Lars Løkke Rasmussen i aften kl.
18 taler fra Marienborg.
Du kan se talen på DR1 fra klokken 18.
00 og høre den på P1 og P2 i radioen.
FacebookTwitterKopier linkEmner:Lars Løkke Rasmussen (politiker)|Nytår|Thorvald Stauning (politiker)|DR1|New York




https://www.dr.dk/nyheder/viden/kroppen/ondt-i-haaret-det-sker-der-i-din-krop-naar-du-har-toemmermaend

KroppenOndt i håret?
Det sker der i din krop, når du har tømmermænd Dit hoved, din lever og din mavesæk er på overarbejde, når du har tømmermænd.
Af Pernille Kjeldgaard Kristensen01.
jan.
2019 kl.
12.
32Bemærk: artiklen er mere end 30 dage gammelLæs opHvis du har været ude og fejre det nye år med masser af fest og alkohol, ligger du måske med ondt i hovedet lige nu.
Du har nok hørt før, at du får tømmermænd, fordi du bliver dehydreret.
Når vi drikker alkohol, og promillen stiger, trækkes væsken nemlig ud fra inden i vores celler i hele kroppen.
Men hvad betyder det egentlig for din krop?
Her gennemgår vi dit stakkels hoved, din hårdtarbejdende lever og din irriterede mavesæk.
Og bare rolig, det er ikke så kompliceret at forstå.
Når man har tømmermænd, kan koncentrationen nemlig også lide et knæk, fordi du er dvask og træt.
Kilder: Torben Moos, professor på Institut for Medicin og Sundhedsteknologi på Aalborg Universitet og Aleksander Krag, klinisk professor på Center for Leverforskning på Syddansk Universitet.
FacebookTwitterKopier linkEmner:Aalborg Universitet|Syddansk Universitet




https://www.dr.dk/nyheder/regionale/midtvest/motion-paa-arbejdspladsen-hitter-jeg-er-mindre-traet-om-eftermiddagen

Midt- og VestjyllandMotion på arbejdspladsen hitter: - Jeg er mindre træt om eftermiddagenStadigt flere virksomheder investerer i motionsudstyr, så deres stillesiddende medarbejdere kan få pulsen op i arbejdstiden.
Af Rasmus Gade Østergaard og Mona Aaberg01.
jan.
2019 kl.
14.
10Bemærk: artiklen er mere end 30 dage gammelLæs opDet kan have konsekvenser for både ryggen og skuldrene og give livsstilssygdomme at have et arbejde, hvor de fleste timer foregår bag en skærm.
Derfor er mange virksomheder begyndt at bruge motionsredskaber, som medarbejderne kan bruge, mens de sidder ved computeren.
Én af de virksomheder, der har indført motion i arbejdstiden, er Revision Limfjord med seks afdelinger i det midt- og nordjyske.
Revisor Christian Olesen bruger især et vippebræt, mens han står foran computeren.
- Jeg er ikke træt i ryggen på samme måde, som da jeg sad på min almindelige stol en hel arbejdsdag, siger han.
Jeg kunne godt mærke, at kroppen begyndte at blive træt efter klokken 15.
Specielt ryggen.
Christian Olesen, revisorRevisorassistent Karin Bark Rughave har oplevet smerter i ryggen på grund af mange timer i en fastlåst position ved skrivebordet.
- Jeg har haft lidt fravær, da jeg ikke får nok søvn om natten, fordi jeg ikke kan holde til at ligge ned.
Det er gåbåndet, jeg har mest glæde af, og det har virkelig reduceret mine smerter, så det er helt fantastisk, siger Karin Bark Rughave.
Hos Holstebro-virksomheden OfficeFit, der sælger motionsudstyr som eksempelvis motionscykler og gåbånd, til virksomheder, oplever man en stor interesse for motionsredskaberne.
- Da vi startede, var vi en enkelt medarbejder.
To og et halvt år år senere er vi 14, og lige nu må vi skubbe ordrer to måneder frem, fordi vi kan ikke følge med, siger Kristian Bjerg, der er administrerende direktør i OfficeFit.
Virksomheden har blandt andre Lego, Novo Nordisk og Ørsted i kundekartoteket.
Skal være en naturlig del af hverdagenDet er HR-ansvarlig Karen Mørkholt hos Revision Limfjord, der har været primus motor på at få motionsredskaberne ind i medarbejdernes dagligdag.
Glade og tilfredse medarbejdere og bedre trivsel giver bedre bundlinjeKaren Mørkholt, HR-ansvarlig- Jeg kunne se, at der var enormt meget stillesiddende arbejde, og revisorer arbejder meget i foråret.
Jeg synes ikke, det var den sundeste livsstil.
Så jeg tænkte: hvordan kan man hjælpe personalet til at have både en mere aktiv livsstil, men måske også træffe nogle sundere livsvalg, fortæller Karen Mørkholt.
Og blandt ledelsen i Revison Limfjord fortryder man ikke det nye tiltag, siger den HR-ansvarlige.
- Glade, tilfredse medarbejdere og bedre trivsel giver en bedre bundlinje.
Derfor bør man se på, hvordan man kan få det, og der mener jeg, at sundhed og aktivitet på arbejdspladsen spiller ind, siger Karen Mørkholt.
Motionsudstyret har ifølge Christian Olesen givet mere energi - især ud på de sene eftermiddagstimer.
- Jeg kunne godt mærke, at kroppen begyndte at blive træt efter klokken 15.
Specielt ryggen.
Sådan har jeg det ikke mere, efter jeg er begyndt at stå så meget op og bevæge mig samtidig.
Så det er en kæmpe fordel, siger han.
At flere virksomheder tilbyder motion i arbejdstiden mærker man hos Officefit.
- Vi ser en kulturændring, som lige så stille og roligt er ved at starte op, siger administrerende direktør Kristian Bjerg.
Og på kontoret kan Karin Bark Rughave nu ikke forestille sig en hverdag fast bænket på kontorstolen.
- Det vil jeg være meget ked af, siger hun.
FacebookTwitterKopier linkEmner:Erhverv|Revision Limfjord|Arbejdsmarked|Novo Nordisk|Jylland




https://www.dr.dk/sporten/oevrig/hollandsk-favorit-lover-faenomenal-vm-finale-i-dart

Øvrig sportHollandsk favorit lover fænomenal VM-finale i dartMichael van Gerwen vil bruge sin erfaring til at slå Michael Smith i VM-finalen i dart tirsdag aften.
Michael van Gerwen vandt i suveræn stil sin semifinale ved VM i dart.
Nu jagter han et tredje mesterskab.
EPA/SEAN DEMPSEY 01.
jan.
2019 kl.
11.
49Bemærk: artiklen er mere end 30 dage gammelLæs opHollænderen Michael van Gerwen er klar favorit til at vinde tirsdagens VM-finale i dart.
Verdensetteren skal møde hjemmebanehåbet Michael Smith fra England i finalen, der spilles i Alexandra Palace i det nordlige London og begynder klokken 21.
10 dansk tid.
Læs også:Favoritten Smith slår landsmand og booker VM-finale i dartPå trods af favoritværdigheden er Michael van Gerwen sikker på, at der venter en medrivende finale, som formentlig vil stå i kontrast til hollænderens meget overbevisende semifinalesejr.
Her slog han skotten Gary Anderson i en kamp, der ellers var blevet udråbt som den moralske finale mellem turneringens to største favoritter.
- Det bliver en fænomenal finale mellem mig og Michael Smith.
- Vi har tidligere spillet fænomenale kampe mod hinanden.
Jeg har vundet de fleste af vores vigtige kampe, og jeg skal tage kampen meget seriøst for at vinde igen, for han er en meget talentfuld spiller, siger Michael van Gerwen ifølge Sky Sports.
© ScanpixVindere VM i dartDe seneste ti års vinder af VM-finalen i dart:*2018: Michael van Gerwen (Holland).
* 2018: Rob Cross (England).
* 2017: Michael van Gerwen (Holland).
* 2016: Gary Anderson (Skotland).
* 2015: Gary Anderson (Skotland).
* 2014: Michael van Gerwen (Holland).
* 2013: Phil Taylor (England).
* 2012: Adrian Lewis (England).
* 2011: Adrian Lewis (England).
* 2010: Phil Taylor (England).
* 2009: Phil Taylor (England).
Kilde: Professional Darts Corporation (PDC).
Erfaren hollænder jagter en tredje triumfHollænderen har vundet VM to gange, og han har har tabt en enkelt VM-finale.
Dertil kommer sejre og deltagelse i en lang række store finaler.
Den store erfaring håber han at kunne drage nytte af i finalen mod Michael Smith, hvis bedste VM-resultat på seniorplan er en kvartfinale for tre år siden.
- Det er hans første finale, og jeg skal bruge mine evner og min erfaring mod ham.
- Han har spillet godt i turneringen indtil videre, men jeg skal straffe ham på de rigtige tidspunkter, ligesom jeg også gjorde mod Gary Anderson i semifinalen, siger Michael van Gerwen.
Læs også:Langt fra bullseye: Danskerne er ikke til VM i dartVinder hollænderen VM-finalen vil han komme ind i en eksklusiv klub med kun en anden spiller, den dartpensionerede legende Phil Taylor, der har vundet VM minimum tre gange.
Taylor har vundet 14 VM-titler.
Den kommende verdensmester honoreres med cirka 4,135 millioner kroner, mens taberen af finalen må nøjes med cirka 1,65 millioner kroner.
/ritzau/FacebookTwitterKopier linkEmner:Sky Sport|England|London




https://www.dr.dk/nyheder/politik/test-dig-selv-har-du-styr-paa-aaret-der-gik-i-dansk-politik

PolitikTest dig selv: Har du styr på året der gik i dansk politik?
Tip en 13'er om en øde ø, burkaforbud og antallet af statsministerkandidater.
Quiz med og se om du har fulgt med i dansk politi i 2018.
Godt nytår.
Af Rikke Gjøl Mansø01.
jan.
2019 kl.
12.
28 | opdateret 01.
jan.
2019 kl.
13.
40Bemærk: artiklen er mere end 30 dage gammelLæs opDet er blevet forbudt at gå tildækket i det offentlige rum, antallet af statsministerkandidater er blevet fordoblet, og så har en øde ø endnu engang trukket linjerne op i dansk politik.
Det har været et begivenhedsrigt år på Christiansborg – se om du kan svare rigtigt på 13 spørgsmål om året i dansk politik.
FacebookTwitterKopier link




https://www.dr.dk/nyheder/regionale/syd/garage-omspaendt-af-flammer-nytaarsaften-mor-og-smaa-boern-reddet-ud-i-sidste

Syd- og SønderjyllandGarage omspændt af flammer nytårsaften: Mor og to små børn reddet ud i sidste øjeblikEn tilfældig forbipasserende greb ind og reddede en mor og hendes to børn fra en katastrofe.
En raket fik sat ild i en garage i Over Jerstal i Sønderjylland, heldigvis blev en familie reddet ud af huset, der lå klos op ad garagen.
Af Ulrik Bang-Mørch01.
jan.
2019 kl.
12.
58Bemærk: artiklen er mere end 30 dage gammelLæs opDet var ved at gå rigtig galt nytårsaften i den lille by Over Jerstal ved Vojens i Sønderjylland.
Der udbrød brand i en garage lidt over klokken 1 i nat, og den voldsomme vind fik hurtigt fat i ilden, som var ved at sprede sig til huset, der lå klos op og ned ad garagen.
- Der gik ild i garagen på grund af noget fyrværkeri.
Det var en raket, der gik ned i garagen, siger vagtchef hos Syd- og Sønderjyllands Politi Bjørn Pedersen.
- En af beboerne i området var så ude at gå en tur og opdagede branden.
Hun så, at ilden var ved at brede sig til huset.
Derefter løb hun over og bankede husets beboere op.
Beboerne var så en mor med hendes to små børn, fortæller Bjørn Pedersen videre.
Ilden havde godt fatDe blev reddet ud, inden ilden bredte sig til huset.
For det lykkedes heldigvis for brandfolkene at begrænse ilden til garagen.
Det var indsatsleder Per Munch Frandsens folk i Brand og Redning Sønderjylland, som blev kaldt ud for at slukke ilden.
- De kom jo ud til en overtændt garage, hvor den voldsomme vind havde fået godt fat.
Heldigvis fik branden ikke fat i huset, for branden nåede at blive slukket, siger Per Munch Frandsen.
- Men garagen er totalt udbrændt, fortæller Per Munch Frandsen.
Takket være den årvågne borger endte det ikke helt galt.
- Det var meget heldigt, at beboeren kom forbi.
Det var super og et fantastisk arbejde af den beboer, at hun fik dem ud.
For det kunne være endt rigtig galt, siger vagtchef hos Syd- og Sønderjyllands Politi Bjørn Pedersen.
FacebookTwitterKopier linkEmner:Syd- og Sønderjyllands Politi|Jylland|Brande|Ulykker|Vojens




https://www.dr.dk/nyheder/viden/kroppen/den-store-toemmermaendsguide-saadan-overlever-du-1-januar

KroppenDen store tømmermændsguide: Sådan overlever du 1.
januarLigger du på langs med ondt i hovedet?
Så er der her gode råd til, hvordan du kan lindre de frygtelige tømmermænd.
Du skal holde igen med sodavand og juice, hvis du har slemme tømmermænd.
Det kan nemlig være stærke sager for din mavesæk, der også har brug for at restituere efter en god fest.
Af Pernille Kjeldgaard Kristensen og Allan Nisgaard01.
jan.
2019 kl.
10.
32Bemærk: artiklen er mere end 30 dage gammelLæs opDet nye år banker på, og det samme gør tømmermændene, hvis du har fejret din nytårsaften med alkohol.
Nu er det den 1.
januar, og det gælder om at være smart: For hvordan lindrer du dine dunkende tømmermænd?
Vand er vejen fremDu synes måske, at du fik rigeligt væske i går.
Men hvis drikkevarerne var alkohol, så er du nu i væskeunderskud.
Og så er det bare med at få noget vand indenbords nu.
En af grundene til, at væske er så vigtigt, når du har drukket er, at du har tisset meget af væsken ud, som du har i kroppen.
Når man drikker alkohol, så svækkes det hormon i hjernen, der gør, at du ikke skal tisse hele tiden.
Derfor render mange også oftere på toilettet, når de drikker alkohol.
Du skal derfor i gang med at drikke vand, og hvis du var rigtig smart i går, så snuppede du også noget vand før du gik beruset i seng.
- Det bedste er faktisk at drikke vand, inden du går i seng.
Jo tidligere du får væske, jo bedre, siger Torben Moos, der er professor på Institut for Medicin og Sundhedsteknologi på Aalborg Universitet.
Derfor er det også en god idé at drikke vand, mens du drikker alkohol.
Det er dog lidt for sent nu, hvor du er vågnet med en ordentlig hovedpine, men det er et vigtigt tip til næste gang, du skal ud og feste.
Salt i skruttenOg alt det tisseri kan også have andre konsekvenser, der ikke ligefrem hjælper din slatne krop.
- Når du taber væske, så taber du også salte.
Og det kan også forværre tømmermændene, siger Torben Moos.
Så hvis du står og kigger ind i et gabende tomt køleskab, er du i problemer.
Mad er nemlig vigtigt for at komme på højkant igen efter en våd nytårsaften.
Men der er løsning, som mange helt sikkert kender - en ordentlig omgang junkfood.
Og selvom junkfood er usundt, kan det ifølge Torben Moos godt hjælpe på tømmermændene.
Der er nemlig ofte meget salt i.
- Det kan hjælpe på underskuddet af salt.
Og pommes frites skal man ikke kimse af.
Mange foretrækker nemlig at tage meget salt på dem, siger han.
Hvis du ikke har overskud til at forlade dit hjem for at hente mad, kan du måske finde lidt hjælp i en klassisk mellemmad.
- En spegepølse-mad med remoulade eller leverpostej kan gøre underværker, for der er meget salt i begge dele, siger Aleksander Krag, som er klinisk professor på Center for Leverforskning på Syddansk Universitet.
Pas på din sarte maveNår man vågner op med en tør mund, kan et koldt glas juice eller sodavand virke som en god idé.
Men her er det altså bedre at snuppe et glas vand.
Din mavesæk har nemlig også været på arbejde, når du har hældt alkohol ned i den.
- Juice er syrligt og har en høj koncentration af sukker, og det kan trække væske ud nede i maven.
Det kan provokere maven og gøre, at du får ondt i maven eller endda kaster op, siger Aleksander Krag.
Han forklarer, at man derfor ikke skal drikke noget, der har en høj koncentration af sukker.
- Du skal helst undgå væske, hvor der er meget syre eller kuldioxid i, som eksempelvis i juice og sodavand, siger han.
Ned med en hovedpinepilleHvis du virkelig har givet den gas, så kan det være en god idé at snuppe en hovedpinepille eller to, forklarer Torben Moos.
Ligesom med vandet, så er det bedst at gøre før du går i seng efter en god fest.
- Hvis man tager pillerne, inden skaden tager fat, så forebygger man egentlig udviklingen af tømmermændene, siger professor Torben Moos.
Der findes flere forskellige typer piller på markedet, og effekten kan være forskellig.
Men generelt kan hovedpinepiller hjælpe på smerterne.
- Det er sådan set noget af det, vi er mest sikre på, har en effekt, siger Janne Schurmann Tolstrup, som er professor på Statens Institut for Folkesundhed på Syddansk Universitet.
Du kan godt snuppe en bajer, men.
.
.
Mange kender måske det gamle trick med at snuppe en såkaldt reparationsbajer til at tage toppen af tømmermændene.
Og det kan faktisk hjælpe dig, hvis du virkelig er tørstig efter mere alkohol.
- Det er en god idé at forsøge at lindre sit ubehag.
Og hvis nogen har glæde af at tage en smule alkohol, som jo bedøver, så kan det være et alternativ til hovedpinepillen, siger Torben Moos og fortsætter.
- Men det forværrer jo stadig salt- og væskeproblemet.
Så det vil helt klart være bedre at tage hovedpinepiller.
Denne artikel er en redigeret version af artiklen "Sådan overlever du årets første tømmermænd", der første gang blev udgivet den 29.
december 2017.
FacebookTwitterKopier linkEmner:Syddansk Universitet|Medicin|Ikke-alkoholiske drikke|Sundhed og velvære|Statens Institut for Folkesundhed




https://www.dr.dk/nyheder/indland/sandsaekke-watertubes-og-stormstyrke-danmark-goer-sig-klar-til-stormflod

Blæst over DanmarkSe temaIndlandSandsække, watertubes og stormstyrke: Danmark gør sig klar til stormflodDer er risiko for, at Storebælt lukker for biltrafik i nat.
Vindstød af stormstyrke medfører, at tagsten blæser ned, store grene knækker, træer kan vælte og spærre tog- og vejstrækninger, advarer DMI.
Af sandra Meinecke01.
jan.
2019 kl.
17.
49Bemærk: artiklen er mere end 30 dage gammelLæs opLangs kysterne i hele landet er beredskab og borgere ved at forberede sig til nattens stormflod.
DMI har varslet, at vindstød af stormstyrke kan medføre, at tagsten blæser ned, store grene knækker, træer kan vælte og spærre tog- og vejstrækninger.
Der er også stor sandsynlighed for, at en række broer må lukkes for trafik.
I Jyllinge på Sjælland frygter de, at vandstandsniveauet i Roskilde fjord vil betyde oversvømmelser.
Beredskabet og borgerne har derfor det meste af dagen haft travlt med at lægge såkaldte watertubes ud, som skal dæmme op for vandmasserne.
Watertubes er kæmpemæssige orange plastik-slanger, der fyldes med vand eller luft og på den måde holder vandet tilbage.
Sønderjylland gør klar til natten med sandsækkeI Sønderjylland er de også i fuld gang med at forberede sig på stormvejret.
Her er Brand & Redning Sønderjylland ved at fylde sandsække, som de planlægger at køre ned til kysten i løbet af natten.
- Vi ved mere om, hvor vandet kommer og hvor højt det kommer, i nat og i morgen tidlig, siger operativ chef, Holger Rostgaard Andersen.
Han så helst, at de også havde lagt watertubes ud, men det var desværre ikke en mulighed i området.
Alternativt er de derfor begyndt at fylde sandsække.
- Det er noget bøvl at gøre i mørke, men det er den bedste mulighed, vi har, siger Holger Rostgaard Andersen.
Holger Rostgaard Andersen har fulgt udviklingen ved Kelstrup strand i Sønderjylland det meste af dagen.
Her er en række containere med sandsække allerede placeret ved Sønderballe Strandcamping og P-pladsen på Grønkærhøjvej, så beboerne i området kan hente dem og sikre deres huse, fortæller han.
- Vi møder talstærkt op i morgen og sikrer alt det, vi kan, siger han.
- Vi har fået Hjemmeværnet til at komme og hjælpe beboerne med sandsækkene, så de kan beskytte deres hjem, siger Holger Rostgaard Andersen.
Advarselstavle ved Storebæltsbroen ved Nyborg, tirsdag middag.
Storebæltsbroen risikerer at lukke for trafik i fire timer tirsdag eftermiddag.
Det skriver selskabet bag forbindelsen.
Det er den kraftige blæst, der er årsag til varslingen, som er gået ud via Twitter.
Molslinjen melder om aflysningerOgså Molslinjen er udfordret af det hårde blæsevejr nytårsdag.
Det kraftige blæsevejr, som det nye år har bragt med sig til Danmark, har fået flere færger til at blive i havnene.
På Storebælt frarådes kørsel med vindfølsomme køretøjer på grund af kraftig vind.
Og der er risiko for, at broen helt må lukke for biltrafik i nat, oplyser Sund & Bælt.
FacebookTwitterKopier linkEmner:Molslinjen|Sjælland|Jylland|Vejret|Oversvømmelser




https://www.dr.dk/sporten/cykling/froome-forsvarer-ikke-sin-giro-triumf-cykelsportens-stormagt-laegger-slagplan

CyklingFroome forsvarer ikke sin Giro-triumf: Cykelsportens stormagt lægger slagplanSidste års Giro d'Italia-vinder, Chris Froome, stiller ikke op i den italienske Grand Tour.
I stedet satser han alt på Tour de France.
Chris Froome vandt Giro d'Italia  foran hollandske Tom Dumoulin.
REUTERS/Alessandro Garofalo/File Photo Af Niels Anton Heilskov01.
jan.
2019 kl.
11.
50Bemærk: artiklen er mere end 30 dage gammelLæs opDet britiske cykelhold Team Sky har lagt løbsprogram for deres ryttere, og deres firedobbelte Tour de France-vinder, Chris Froome, satser alt på Tour de France.
Holdet har valgt, at både Froome og sidste års tour de france-vinder, Gerraint Thomas, skal tilrettelægge deres sæson efter at hente sejren i det største etapeløb af dem alle.
Læs også:Valgren glæder sig til en sæson med flere hjælperyttere- Det har været en hård beslutning at skulle opgive forsvaret af den lyserøde førertrøje i 2019 og finde ud af hvilken Grand Tour, der skulle fokuseres på.
Særligt efter sejren i Giro d'Italia sidste år, hvor jeg havde fantastiske oplevelser med holdet.
Men i 2019 er mit primære mål Tour de France, siger Chris Froome i en pressemeddelelse udsendt af Team Sky.
Læs også:OVERBLIK Valgren førte an i dansk succesår på jernhestenFor Froome drejer valget sig også om at opnå legendestatus i det franske løb.
- Jeg er kommet til den del af min karriere, hvor jeg er begyndt at tænke på, hvilken fortælling jeg efterlader.
Hvis jeg er i stand til at vinde mit femte Tour de France og blive del af den meget udvalgte skare af ryttere med fem sejre, vil det være utroligt, forklarer Chris Froome.
Læs også:Danske Tour-stjerner i PostNord Danmark Rundt?
'Jeg fornemmer, de gerne vil'Blot fire ryttere har vundet Tour de France fem gange.
Team Skys unge Colombianske klassementskomet Egan Bernal bliver i samme omgang udnævnt til kaptajn for holdet i Giro d'Italia, der starter i Bologna den 11 maj.
FacebookTwitterKopier linkEmner:Chris Froome (cykelrytter)|Egan Bernal (cykelrytter)|Frankrig|Cykelsport|Italien




https://www.dr.dk/nyheder/udland/se-13-kilometer-langt-fyrvaerkerishow-arabere-slaar-verdensrekord

UdlandSe 13 kilometer langt fyrværkerishow: Arabere slår verdensrekordSe fyrværkeriet, der satte verdensrekord, i videoen herunder.
Af Sally Frydenlund Larsen og Casper Helweg (video)01.
jan.
2019 kl.
10.
14Bemærk: artiklen er mere end 30 dage gammelLæs op11.
284 stykker fyrværkeri fordelt på 13 kilometer.
Det var det, der skulle til for at slå Guinness-rekorden for længste sammenhængende fyrværkerishow.
Og det var det, der skete, da buketter i blå, grøn og guld fyldte himlen over byen og over emiratet Ras al-Khaimah i De Forenede Arabiske Emirater i aftes.
Flere hundrede tusinde så med, da raketterne sprang.
Se selv rekordfyrværkeriet herover.
FacebookTwitterKopier linkEmner:Forenede Arabiske Emirater|Ras Al Khaimah




https://www.dr.dk/nyheder/udland/knivoverfald-sarer-tre-personer-pa-station-i-manchester

UdlandKnivoverfald sårer tre personer på station i ManchesterBritisk politi har afspærret en togstation i Manchester, efter at tre personer er blevet såret af knivstik.
Politifolk holder vagt ved Victoria Station i Manchester tidligt tirsdag efter et blodigt knivangreb nytårsaften.
)01.
jan.
2019 kl.
13.
18Bemærk: artiklen er mere end 30 dage gammelLæs opTre personer - heriblandt en politibetjent - er nytårsaften blevet overfaldet med kniv på Victoria Station i den engelske storby Manchester.
Det skriver flere medier, herunder nyhedsbureauet Reuters.
Den sårede politibetjent modtager ifølge avisen The Telegraph behandling for et knivstik i skulderen, mens yderligere en mand og en kvinde er blevet bragt på hospitalet til behandling for deres kvæstelser.
Politiet modtog anmeldelsen om overfaldet kort før klokken 21 lokal tid, og oplyser tirsdag, at en 25-årig mand er anholdt.
Mulig terrorhandlingMan efterforsker angrebet som en mulig terrorhandling, lyder det fra politiet i en udtalelse tirsdag.
- Vi behandler det som en terrorefterforskning, siger politimester Ian Hopkins på et pressemøde tirsdag ved middagstid.
Britisk politis antiterrorenhed leder efterforskningen.
Sam Clack, der er producer og journalist på tv-stationen BBC, var til stede på Victoria Station og overværede angrebet.
Han udtaler til den britiske avis The Telegraph, at gerningsmanden råbte "Allah" inden og under angrebet.
Han fortæller desuden, at manden råbte: "Så længe I bliver ved med at bombe andre lande, vil den her slags blive ved med at ske".
Vidne: Lang knivKnivangrebet foregik på én af Victoria Stations perroner.
- Jeg hørte et forfærdeligt skrig og kiggende ned langs perronen.
Han kom løbende mod mig med en 30 centimeter lang køkkenkniv i hånden, fortæller Sam Clack til The Telegraph.
- Det var frygt.
Ren frygt.
Clack beretter desuden via sociale medier, at gerningsmanden prøvede at forlade stationen, og at han var "helt dækket af blod".
En større gruppe betjente var dog til stede på stationen og overmandede gerningsmanden.
Ifølge vidner brugte politiet en strømpistol og peberspray.
Britisk politi meddeler desuden, at betjente og ambulancereddere stadig er talstærkt til stede på Victoria Station.
/ritzau/FacebookTwitterKopier linkEmner:The Telegraph|England|Politi|Vold|BBC




https://www.dr.dk/sporten/oevrig/bliv-konge-af-toemmermaends-tv-skihop-guide-til-firebakketurneringen

Øvrig sportBliv konge af tømmermænds-tv: Skihop-guide til firebakketurneringen Én gang om året er skihop den måske vigtigste sport i verden.
Det sker, når der er nytårsskihop fra Garmisch-Partenkirchen.
Japanske Ryoyu Kobayashi er favorit til at vinde nytårskihop efter sin sejr i Oberstdorf.
(Photo by Daniel Karmann / dpa / AFP) Af Niels Anton Heilskov og Henrik Liniger01.
jan.
2019 kl.
10.
35 | opdateret 01.
jan.
2019 kl.
11.
27Bemærk: artiklen er mere end 30 dage gammelLæs opDet kan være svært helt at se nuancerne i skihop, når størstedelen af befolkningen i Danmark kun ser et stævne om året.
Derfor hjælper vi dig til at blive ekspert med denne lynguide i skihop med særlig fokus på firebakketurneringen, som nytårskihop er en del af.
1Sådan vinder man i skihopPhoto by Daniel Karmann / dpa / AFP) I skihop handler det i bund og grund om at hoppe længst muligt med den flottest mulige stil.
Der gives point for begge dele, og de point bliver lagt sammen til en samlet score.
Stilkarakterer: Der er fem dommere, der hver giver point op til 20 som gives for det helt perfekte hop.
Sker der fejl, trækkes der point fra med et halvt point ad gangen.
Den højeste og laveste karakter trækkes fra i det samlede resultat for et hop, således at den maksimale stilkarakter for et hop er 60 point.
Læs også:Langtidsholdbar nytårstradition på TV fylder 60 årLængdepoint: Disse udregnes ud fra bakkens såkaldte K-punkt (konstruktionspunkt), som markerer den normale længde for et hop på denne bakke.
Det svarer lidt til banens par i golf.
Til nytårsskihop i Garmisch-Partenkirchen ligger K-punktet på 125 meter.
Rammer man denne længde, gives der 60 længdepoint.
Hopper man kortere, fratrækkes 1,8 point pr.
meter, hopper man længere lægges der 1,8 point til.
Et stilmæssigt perfekt hop med en længde på bakkens K-punkt giver altså 120 point.
Scoren bliver også påvirket af vindforholdene, således at et hop i vanskelige forhold bliver kompenseret.
Pointene fra det indledende hop og finale-hoppet lægges sammen, og den hopper, der har flest point, vinder konkurrencen.
Pointene for de fire turneringer lægges så sammen for at finde den samlede vinder af firebakketurneringen.
I firebakketurneringen hopper man efter et knockout-system i første runde.
25 par dannes, og de 25 vindere af deres direkte dueller samt de fem højest scorende tabere kæmper om sejren i det sidste og afgørende hop.
2Sådan fremstår du som skihopsconnoisseurPhoto by Angelika Warmuth / dpa / AFP) En god start er at omtale nytårsskihop fra Garmisch-Partenkirchen som del af firebakketurneringen, eller Vierschanzentournee, som den hedder i Tyskland og Østrig, hvor afdelingerne finder sted.
Af samme grund bliver turneringen også betegnet som Deutsch-Österreichische Skisprung-Woche.
Skihopbakken i Garmisch-Partenkirchen hedder egentlig også ”Den Store Olympiske Bakke", fordi den blev brugt til vinter OL i 1936.
Læs også:Japansk stjerne springer sejren hjem i OberstdorfNår storfavoritten Ryoyu Kobayashi fra Japan gør sig klar på bakken, kan du højlydt mindes Sven Hannawalds grand slam-triumf fra 2002 og Kamil Stochs gentagelse af bedriften sidste år, hvor også han vandt samtlige fire afdelinger.
Ryoyu Kobayashi har vundet årets første afdeling i Oberstdorf og er dermed den eneste, der har chancen for at gentage den triumf i år.
Du kan også vinde dine venners respekt ved at lire lidt tørre tal af.
Bakken i Garmisch-Partenkirchen har en samlet højde på 149 meter og er opført i 1921.
Bakkerekorden er på 145 meter og tilhører norske Anders Jacobsen.
3Så meget er på spilFoto by Christof STACHE / AFP) Firebakketurneringen er den mest prestigefyldte turnering i skihop.
Den har fundet sted siden 1953 og tæt på 150 millioner TV-seere følger med i firebakketurneringen på TV.
Den ultimative ære tilfalder de hoppere, der vinder samtlige afdelinger i firebakketurneringen.
Denne præstation kaldes grand slam.
Det er dog kun lykkedesto gange i historien.
Læs også:Stor russisk skiskytte stopper efter ny dopingmistanke: 'Jeg kan ikke finde motivationen'De deltagende skihoppere kan ud over æren også se frem til en mere kontant belønning af deres vovede indsats på skihopbakkerne.
Således venter der en præmiseum til vinderen af nytårskihop på 64.
000 kroner og lidt over 500 kroner ender i lommen af den hopper, der slutter som nummer 30.
Den samlede præmiesum.
Derudover er der en række sponsor-bonusser, der kan træde i kraft.
I sidste sæson var polske Kamil Stoch, den der tjente mest.
Han hentede over to millioner kroner i præmiepenge i løbet af den samlede sæson.
FacebookTwitterKopier linkEmner:Skisport|Tyskland|Schweiz|Nytår|De Olympiske Lege




https://www.dr.dk/nyheder/udland/nasa-sonde-pa-rejse-til-isklode-i-solsystemets-yderste

UdlandNasa-sonde på rejse til isklode i solsystemets ydersteSonden New Horizons menes at have besøgt det yderste af solsystemet.
Målet er at lære om planeters dannelse.
(arkiv) En tegning af Nasa-sonden New Horizons, der har kurs mod solsystemets yderste afkroge.
01.
jan.
2019 kl.
09.
48 | opdateret 01.
jan.
2019 kl.
11.
10Bemærk: artiklen er mere end 30 dage gammelLæs opEn Nasa-sonde menes at have lavet en historisk flyvning, da den i dag skal have passeret noget nær det fjerneste af solsystemet.
Det skriver nyhedsbureauet AFP.
Sonden, der hedder New Horizons, er på en rejse mod en lille fjern verden, som kaldes Ultima Thule.
Målet er at lære mere, om hvordan planeter tog form.
Den amerikanske rumadministration Nasa meddeler, at alt ser fint ud på rumsondens rejse, men at det kan tage mange timer at få en bekræftelse på grund af den enorme afstand.
Minus 240 graderDet er muligt, at rumsonden vil sende nogle få sort/hvide billeder hjem til Jorden allerede i dag.
Men de nærbilleder, som Nasa venter spændt på at se, kommer formentlig ikke før onsdag eller torsdag.
Ultima Thule er en isklode med en forventet temperatur på -240 grader.
Sonden forventes at være passeret med en fart på 50.
000 kilometer i timen.
Iskloden er så lille, at den først blev opdaget i 2014.
Her søgte man efter nye mål til New Horizons, skriver Videnskab.
dk.
Den ligger i Kuiperbæltet, som er et område af solsystemet.
Seks timers venten på signalNår New Horizons flyver forbi iskloden er afstanden til Jorden 6,6 milliarder kilometer.
Det er endnu uvist, om sonden faktisk har passeret Ultima Thule, da en direkte video af flyvningen er umulig.
Det tager mere end seks timer at sende et signal fra Jorden til sonden, og det tager lige så lang tid for signalet at komme tilbage til Jorden.
Det første signal ventes ifølge AFP at komme klokken 15.
45 dansk tid.
Der vil Nasa vide, om New Horizons klarede rejsen.
Som den første sonde passerede New Horizons i 2015 dværgplaneten Pluto.
Denne gang er rejsen omkring halvanden milliard kilometer længere ud i solsystemet.
/ritzau/FacebookTwitterKopier linkEmner:NASA|Videnskab|Videnskab.
dk




https://www.dr.dk/nyheder/udland/tag-med-ned-i-usas-sidste-blockbuster

UdlandTag med ned i USA's sidste BlockbusterI en lille by i Oregon kan du stadig tage dine film fysisk med dig hjem.
Af Peter Keldorff og video: Rasmus Christiansen01.
jan.
2019 kl.
10.
18Bemærk: artiklen er mere end 30 dage gammelLæs opKan I huske det?
Dengang man måtte et sted hen for at hente sine film.
Ofte i en Blockbuster forretning, hvor man vadede rundt i en butik for at vælge en DVD, man tog med sig hjem.
Teknologien indhentede hurtigt udlejningskæden.
Streaming tog over og de danske butikker er lukket for længst.
I Danmark lever Blockbuster-navnet dog videre som en streaming-tjeneste.
Se videoen ovenfor og kom med på DR's besøg til Amerikas allersidste Blockbuster-forretning.
FacebookTwitterKopier linkEmner:USA|Oregon




https://www.dr.dk/nyheder/regionale/nordjylland/faelles-nummer-afloeser-vagtlaegen

NordjyllandFælles nummer afløser vagtlægenDet er snart slut med at ringe til vagtlægen.
I stedet skal der ringes 113.
Læger sidder klar til at hjælpe, hvis man ringer 113.
Af Martin Møller Geertsen og Mads Mostrup Jensen01.
jan.
2019 kl.
08.
45Bemærk: artiklen er mere end 30 dage gammelLæs opVi skal til at vænne os til at ringe 113, hvis vi bliver akut syge.
Inden 2019 er omme er det nemlig slut med at ringe til den lokale vagtlæge.
I stedet vil de fem regioner oprette et fælles vagtlæge-nummer.
Læs også:Nu går den vilde vagtlæge-jagt ind: Vi vil overtale dem til at komme tilbageRegion Nordjylland skal lede projektet, og målet er at gøre det lettere for borgerne, fortæller koncerndirektør Anne Bukh.
- Uanset om man er hjemme hos sig selv eller på ferie, skal man kunne ringe 113, og så får man adgang til en person, der kan hjælpe en, hvis man er blevet akut syg, siger hun.
Hvis man bliver livstruende syg, skal man stadig ringe 112.
Man skal ringe 113, hvis man bliver akut syg, og i den anden ende sidder en person, der sætter én i forbindelse med den rette læge.
Nemmere at huskeAnne Bukh tror ikke, at det nye nummer vil komme til at forvirre folk.
Tværtimod.
- Som det er i dag skal man huske mange forskellige numre: Man skal huske nummeret på sin egen læge og nummeret på lægevagten, og det er så kun, hvis man er i sine vante omgivelser.
Er man ude at rejse, gælder andre numre, siger hun.
Region Nordjylland har fået en million kroner til projektet.
113-systemet træder efter planen i kraft sidst på året.
FacebookTwitterKopier linkEmner:Region Nordjylland|Lægevagt|Jylland|Ringe




https://www.dr.dk/nyheder/kultur/film/ondt-i-haaret-5-serier-der-er-gode-mod-toemmermaend

BingeSe temaFilm og serierOndt i håret?
5 serier der er gode mod tømmermændMangler du en nytårskur, der rent faktisk virker?
DRs serieekspert anbefaler serier, der er oplagte til et vulgært indtag af salt, fedt og iskold cola.
'Yes No Maybe' er perfekt tømmermands-tv: Let i tonen, korte afsnit, sjov og dybt relaterbar, hvis man har været fuld og gjort et eller andet egoistisk, man fortryder i løbet af ferien, skriver DRs serieekspert Frederik Dirks Gottlieb.
Af Kasper Lundberg01.
jan.
2019 kl.
09.
43Bemærk: artiklen er mere end 30 dage gammelLæs opNytår er overstået, og de ondeste af julefrokosterne er bag os, så nu er det tid til at restituere og lade op.
Elsker du også serier og film?
Binge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Serierådet, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
Kroppen skal have ro på sofaen, og masser af salt, fedt og sukker til bygge sig selv op igen.
Men hvad skal hovedet have?
Helt sikkert tv-serier, men hvilken slags?
Den perfekte tømmermandsserie er jo en individuel sag.
For nogle skal det bare være så blidt og let og uden knaster som muligt, for nogle er det vigtigt med en spændende historie, for at man holder sig vågen.
Nogle har endda brug for et lille blodigt chok engang i mellem.
Derfor har vi valgt fem forskellige nye serier fra det helt blide og nære til det lidt mere nervepirrende.
Ingen af dem er for komplicerede, så vi lover, at du godt kan følge med, selvom du døser lidt hen eller lige smutter ud og henter flere ostepops, som den helt du er.
Eller altså lige bortset fra nummer fem - den er til en helt bestemt slags tømmermænd.
1Yes no maybe I & II (DR)(© (c) DR)2018 var året hvor app-dating for alvor blev mainstream.
Streamingverden svømmede over med dokumentarer om livet på Tinder, og der er ikke længere nogen aldersgrupper i Danmark, der ikke har set lyset.
Lige præcis på forkant med det hele var 'Yes No Maybe', der er løst baseret på manuskriptforfatteren Mads Rosenkrantz Grages egne eskapader og fuckboy-tendenser.
Den er perfekt tømmermands-tv: Let i tonen, korte afsnit, sjov og dybt relaterbar, hvis man har været fuld og gjort et eller andet egoistisk, man fortryder i løbet af ferien.
'Yes No Maybe' er kærlig balsam for den skamfulde sjæl og endda med små glimt af håb for fremtiden.
Ikke mindst fordi sæson to lige er landet på DR, så der er nok afsnit til en hel dag i sengen.
Se den hvis du kan lide: '29'/'30' eller 'Perfekte Steder'.
2This is Us (Amazon)Der er på overfladen ikke mange blidere amerikanske folk-sange end Sufjan Stevens’ guitarklimprende 'Death With Dignity', der åbner serien 'This Is Us'.
Vi møder seriens hovedpersoner, der alle fylder 36 år på den samme dag: Tykke Kate, der åbner et køleskab fyldt med fast food og sedler, som hun selv har skrevet om, at hun bør smide det ud i stedet for at spise det.
Afroamerikanske Randall fanget i et hvidt kontormiljø, og skuespilleren Kenny fanget i sin egen succes i en elendige komedieserie, der fastholder ham i en evig bar overkrop.
Som sangen, der spiller over introen er det hele meget let og blidt på overfladen, men med en selvbevidst kerne af det svære ved at være menneske.
Meget amerikansk, men velegnet til de mere smertefulde tømmermænd.
Varm kakao i serieform.
Se den hvis du kan lide 'Six Feet Under' eller 'Gilmore Girls'.
3Escape at Dannemora (HBO Nordic)Forestil dig 'Prison Break', bare med meget bedre skuespillere og fortalt laaaaangsomt og tålmodigt.
Hvis du let kan blive stresset og overstimuleret, når du har tømmermænd er denne her til dig.
På trods af titlen opstår ideen om at bryde ud af fængslet for eksempel først et par timer inde i historien.
Og når ens mentale kapaciteter er sat delvist ud af spil, fordi kroppen er i gang med at afgifte sig, så kan det være rart med en geografisk begrænsning:'*Snork* Ups.
Er vi stadig i fængslet?
' Vi er stadig i fængslet.
Ben Stiller bryder overraskende og overbevisende med sit image som en af de sjoveste i Hollywood, både bag og foran kameraet.
Der ikke meget 'Zoolander' eller 'Tropic Thunder' over 'Escape at Dannemora', til gengæld er det et solidt fængelsdrama med en spændende kærlighedstrekant mellem Benicio Del Toro, Paul Dano og Patricia Arquette.
Se den hvis du kunne lide 'The Night of' eller' Prison Break'.
4Homecoming (Amazon)Hvem ville have gættet, at en af de bedste og mest kritikerroste serier i 2018 skulle være et thriller-mysterium med Julia Roberts i hovedrollen?
Ikke mig i hvert fald.
'Homecoming' fanger dog seeren fra starten med historien om en sagsbehandler, der arbejder på et særligt sted for hjemvendte soldater.
Homecoming-projektet.
Samtidig møder vi hende nogle år senere, hvor hun arbejder som servitrice på en halvdårlig diner.
Hvad i alverden er der sket?
Og hvad stikker under 'Homecoming', der hurtigt viser sig ikke bare at handle om at genintegrere soldaterne i samfundet.
Det er en afsluttet fortælling på ti afsnit, der planter et spørgsmål i starten, som den besvarer til sidst.
Selvsikkert udført med nik til Hitchcock og krimigenren - spændende og tilfredsstillende.
Lige i øjet til fem timer på sofaen.
Se den hvis du kunne lide 'Mr.
Robot' eller 'Sharp Objects'.
5Little Drummer Girl (C More)Okay, okay, okay, det her er til en helt særlig type tømmermænd.
Så hvis du vil have noget let, simpelt og relaterbart, så hop tilbage til starten af artiklen.
Det her er noget andet.
Det er mesterinstruktøren Park Chan Wook, der prøver kræfter med serieformatet og endda med en John Le Carré-roman som forlæg.
Men hvis du er en sand æstet og dine tømmermænd ikke tåler dårlig smag eller lav produktionsværdi, så skal du synke ind i denne her dybe koldkrigsverden af spioner og dobbeltagenter.
Michael Shannon og Alexander Skarsgård nyder tydeligvis rollerne som spioner, der narrer både hinanden og seeren.
Så skulle man alligevel blunde og misse et twist i plottet, så kan man altid trøste sig med, at skuespillerne stråler i hver scene.
Se den hvis du kan lide 'The Americans' eller 'Natportieren'.
FacebookTwitterKopier linkEmner:Ben Stiller (skuespiller)|John le Carré (forfatter)|Amazon.
com|HBO|Teater




https://www.dr.dk/sporten/oevrig/fem-skihoppere-du-skal-holde-oejnene-aabne-foelge-til-nytaarsskihop

Øvrig sportFem skihoppere du skal holde øjnene åbne for at følge til nytårsskihopDu prøve at holde øje med de her skihoppere.
Hvis du ellers kan holde øjnene åbne til nytårsskihop.
De tre skihoppere fra podiet i den første afdeling Foto by Christof STACHE / AFP) Af Henrik Liniger01.
jan.
2019 kl.
08.
48Bemærk: artiklen er mere end 30 dage gammelLæs opSom altid på en 1.
januar er DR Sporten klar med akut tømmermandshjælp i form af smuk kappestrid i skihop.
Med andre ord: Nytårsskihop er over os.
Måske du ikke følger så meget med i skihop til hverdag?
Bare rolig, vi er klar med hjælp.
Læs også:VIDEO Tusinder til skihop i Holte: Peter hoppede sig til danmarksmesterskabetVores skihopkommentator, Henrik Liniger, udpeger her fem skihoppere, som du skal holde øje med i eftermiddag.
Men hvis du vil finde ud af, om de vinder, så skal du altså selv sørge for at holde dig vågen.
11.
Den japanske komet Ryoyu KobayashiRyoyu Kobayashi.
Foto by Daniel Karmann / dpa / AFP Japan er et land med stolte skihoptraditioner, og dem formår Ryoku Kobayashi i dén grad at videreføre.
Den 22-årige skihopper har været helt suveræn i denne sæson og kommer med hele fem sejre i de første otte world cup-konkurrencer.
Den seneste kom i forgårs i Oberstdorf, hvorfor Kobayashi også fører i Firebakketurneringen.
Læs også:Japansk stjerne springer sejren hjem i OberstdorfSejren i Oberstdorf var dog yderst snæver, og Kobayashis andet hop var langt fra vellykket.
Så måske bliver nerverne den største modstander for ham i eftermiddag, når han skal forsøge at hente den første japanske sejr i Garmisch-Partenkirchen i 18 år?
Hans fem år ældre storebror Junshiro, er i øvrigt også med i dagens konkurrence.
22.
Den polske legende Kamil StochKamil Stoch FOTO: REUTERS/Michael Dalder Sidste års firebakketurnering var et sandt triumftog for Kamil Stoch.
Som den kun anden hopper nogensinde tog den 31-årige polak sejren i samtlige fire konkurrencer og sikrede sig dermed en stor plads i skihophistorien.
Præstationen blev kronet med en olympisk guldmedalje og den samlede World Cup-titel.
Læs også:Langtidsholdbar nytårstradition på TV fylder 60 årDenne sæson har været noget mere ujævn for Kamil Stoch, som endelig fik en sejr i Schweiz midt i december.
I Oberstdorf blev det dog kun til en skuffende ottendeplads, men Stoch har klassen til at vinde nytårshoppet for andet år i træk.
33.
Det østrigske håb Stefan KraftStefan Kraft.
Foto by Daniel Karmann / dpa / AFP Tre år i træk uden triumf i Firebakketurneringen – det føles som en evighed for de sejrsvante østrigske skihop-fans.
Men måske bliver det i år, at den stolte hopnation igen kommer til tops.
I så fald kunne det meget vel blive den seneste østrigske firebakke-vinder Stefan Kraft, som stille og roligt har nærmet sig topformen i løbet af denne sæson.
Senest blev det til en tredjeplads på favoritbakken i Oberstdorf.
Kraft har dog flere gange tidligere præsteret stort i Oberstdorf for så at kikse i Garmisch-Partenkirchen – hvor han aldrig har vundet.
I eftermiddag får han en ny chance.
44 .
Den norske outsider Johann André ForfangFoto by Christof STACHE / AFP Det er med nogen tøven, at jeg skal udpege den stærkeste nordmand, for det har godt nok været en blandet sæson for norsk skihop.
Men jeg vælger Johann André Forfang, som har været den stærkeste nordmand hidtil i år, ikke mindst fordi han i Rusland i december hentede nordmændenes hidtil eneste World Cup-sejr i sæsonen.
I Oberstdorf i forgårs skuffede han dog stort med en 25.
plads, mens Andreas Stjernen, som ikke havde vist meget i sæsonen inden, pludselig blev nummer fire.
Alligevel har jeg mest fidus til Forfang, som sidste år blev nummer ni i Garmisch-Partenkirchen og siden hentede OL-sølv i Pyeongchang.
55.
En tysker – men hvem?
Markus Eisenbichler Foto by Christof STACHE / AFP Meget nemmere bliver det ikke med tyskerne, som år efter år bukker under for det store forventningspres på hjemmebane.
Ikke siden 2002 er det lykkedes en tysker at vinde i Garmisch-Partenkirchen den 1.
januar, og det gør ondt langt ind i den tyske skihop-sjæl.
Sidste år var det dog tættere på end længe, da Richard Freitag lå til sejren, men styrtede i Innsbruck.
Hans nuværende sæson har dog været temmelig bleg – faktisk var 16.
pladsen i Oberstdorf et af Freitags bedste resultater.
I år har det været Karl Geiger, der har stået for de bedste tyske placeringer – heriblandt en World Cup-sejr – men han kiksede i Oberstdorf med en 12.
plads.
Her blev en anden tysker, Markus Eisenbichler, overraskende nummer to, men jeg tvivler på, at han har stabiliteten til også at komme til tops i Garmisch-Partenkirchen.
Tyskerne har masser af gode skihoppere, men mangler den store stjerne.
Derfor bliver det næppe i år heller, at nytårssejren endelig kommer.
FacebookTwitterKopier linkEmner:Skisport|Tyskland|Lystfiskeri|Nytår|Innsbruck




https://www.dr.dk/nyheder/indland/fire-born-kan-miste-synet-efter-alvorlige-fyrvaerkeriskader-nytarsaften

IndlandFire børn kan miste synet efter alvorlige fyrværkeriskader nytårsaftenAntallet af øjenskader efter nytårsfyrværkeri er lidt lavere end sidste år.
Skader hos børn er dog uændret i antal.
Antallet af børn, der har fået alvorlige øjenskader som følge af fyrværkeri, er det samme som sidste år.
 Signe Vilsbøll og // Ritzau01.
jan.
2019 kl.
08.
37 | opdateret 01.
jan.
2019 kl.
10.
57Bemærk: artiklen er mere end 30 dage gammelLæs opAntallet af øjenskader, der er blevet behandlet på øjenklinikker på landets sygehuse nytårsnat, er en smule lavere end sidste nytår.
I år er i alt 22 personer kommet så alvorligt til skade efter nærkontakt med fyrværkeri af forskellig art, at de har måttet tage en tur på hospitalet.
Syv af de tilskadekomne er børn.
Det oplyser overlæge Jørgen Villumsen fra Øjenklinikken på Rigshospitalet i Glostrup.
- Det er trist at konstatere, at antallet af skader stort set er uændret, og at så mange børn er uændret.
Det er fuldstændig overflødige skader, der præger folks tilværelse resten af livet, siger Jørgen Villumsen.
Børn kan miste synetIfølge overlægen er der er syv øjenskader hos børn.
Heraf er der meget alvorlige øjenskader hos fire børn, og to af dem er under ti år.
- Når vi taler om alvorlige øjenskader, er det skader, der er så slemme, at folk kan miste synet helt eller delvist.
Vi kan simpelthen blive nødt til at fjerne øjnene, lyder det fra Jørgen Villumsen.
En stor del af de tilskadekomne er dog sluppet med mindre skader.
- Det er blandt andet sådan noget som fremmedlegemer, der er fløjet ind i øjet og har sat sig på hornhinde.
Den slags er ubehageligt, men det er en øjenskade, der forsvinder igen efter et par dage.
Tilskadekomne bar ikke briller19 ud af de 22 tilskadekomne er mænd eller drenge.
Og fælles for alle de tilskadekomne børn og voksne er, at ingen af dem bar sikkerhedsbriller.
Otte er kommet til skade på grund af såkaldte batterier, otte andre er kommet til skade på grund af raketter, mens fontæner og andre former for fyrværkeri er skyld i resten af uheldene.
I nytåret 2016/2017 blev der registreret 25 behandlingskrævende øjenskader, mens det altså gjaldt 28 i nytåret 2017/2018.
Sidste år var seks af de 28 skader så alvorlige, at der var risiko for varige mén som at miste synet helt eller delvist.
FacebookTwitterKopier linkEmner:Ulykker|Nytår|Fyrværkeri|Rigshospitalet|Glostrup




https://www.dr.dk/nyheder/vejret/det-nye-aar-starter-med-rusk-vindstoed-af-stormstyrke-haerger-landet

VejretDet nye år starter med rusk: Vindstød af stormstyrke hærger landetPas på løse tagsten og planlæg i god tid, hvis du skal over broerne.
Af Sally Frydenlund Larsen og (video) Casper Helweg Christiansen01.
jan.
2019 kl.
13.
56 | opdateret 01.
jan.
2019 kl.
14.
22Bemærk: artiklen er mere end 30 dage gammelLæs opHøje bølger, havskum, væltede træer og og trafikvarsler.
Årets første storm har nu ramt den nordlige del af landet.
I Hirtshals i Nordjylland er havnen dækket af hvidt havskum, og masterne fra fiskerbådene gynger frem og tilbage.
Og som ventet er det netop Nordjylland, stormen går i land i, før den trækker ned over landet, fortæller DR's vejr-vært, Christian Cherry.
- Mange steder er der vindstød af stormstyrke, og nogle steder har også fået vindstød af stærk stormstyrke.
Men når vi kigger på, hvad der ser ud til at ske, når vi kommer hen i løbet af dagen, så ser det ikke ud til, at blæsevejret ved Vestkysten bliver meget værre i løbet af aftenen.
Juletræet på Hirtshals Havn måtte give fortabt i kampen mod blæsevejret.
Politiet advarerDMI kategoriserer fortsat det nordjyske blæsevejr som en kategori 1-varsel.
Det betyder, at vejret er voldsomt, men ikke farligt.
Ifølge DR's reporter i Hirtshals, Trine Dam, tiltrækker stormvejret lige så mange mennesker, som det afskrækker.
- Mens vi har stået her på havnen i Hirtshals, er der altså en del nordjyder, der har været nede for at tage billeder.
Så indtil videre skal der lidt mere til at skræmme nordjyderne, konstaterer hun.
Selv om nordjyderne ikke lader sig kue, opfordrer flere politikredse til påpasselighed:Mens Københavns Politi opfordrer folk til at surre løse genstande fast, så mærker Nordsjællands Politi allerede, hvordan vinden tager fat i stilladser og træer:Kør udenom broerneDen kraftige blæst kan få betydning for trafikken, advarer Vejdirektoratet på Twitter.
- Det blæser en del, og vindfølsomme køretøjer frarådes at køre over flere broer.
Det gælder E20 Øresundsbroen, E20 Storebæltsbroen, E47 Farøbroerne og E45 Vejlefjordbroerne.
Vinden forventes at påvirke broerne resten af dagen, skriver direktoratet.
Storebæltsbroen er i risiko for at blive lukket både i løbet af eftermiddagen i dag, tirsdag, og igen natten til onsdag.
Derfor opfordrer Sund og Bælt danskerne til at lægge deres rejse over Storebælt på andre tidspunkter.
Storebæltsbroen risikerer at lukke for trafik i fire timer tirsdag eftermiddag.
Her tester et par vindstyrken tæt på broen.
Color Lines-færgerne mellem Hirtshals og de norske byer Larvik og Kristiansand er desuden aflyst tirsdag.
DMI advarer om, at det voldsomme blæsevejr vil medføre forhøjet vandstand i store dele af landets indre vande.
Vandstanden forventes for alvor at stige fra i aften til i morgen eftermiddag.
FacebookTwitterKopier linkEmner:Vejret|Twitter|Hirtshals|Jylland|Broer og tunneller




https://www.dr.dk/nyheder/politik/danskerne-vil-hoere-loekke-tale-om-klima-og-miljoe-i-nytaarstalen

Løkkes nytårstaleSe temaPolitikDanskerne vil høre Løkke tale om klima og miljø i nytårstalenKlimaet er på kort tid blevet et af de allervigtigste emner for vælgerne, vurderer analytiker.
Udlændinge, sundhed og klima topper listen over emner, som danskerne mener er vigtigst, statsministeren kommer ind på i sin nytårstale i aften.
Af Rikke Gjøl Mansø01.
jan.
2019 kl.
08.
00Bemærk: artiklen er mere end 30 dage gammelLæs opI aften skal statsminister Lars Løkke Rasmussen (V) tale til nationen i sin sidste nytårstale før folketingsvalget.
Og hvis det står til danskerne ude i bag tv-skærmene, er der særligt tre emner, han bør fokusere på: Udlændinge, sundhed og klima.
Det viser en måling, Epinion har foretaget for DR.
Det vil danskerne høre i Løkkes nytårstaleHvilket af følgende emner mener du er vigtigst, statsministeren kommer ind på i sin nytårstale?
Miljø og klima: 12 %Hospitaler og sundhed: 12 %Integration, flygtninge og indvandrere: 12 %Social ulighed: 9 %Styring af dansk økonomi: 8 %Arbejdsløshed og jobskabelse: 4 %Kriminalitet og terror: 4 %Børne- og familieområdet: 3 %Ældre: 3 %Folkeskoleområdet: 2 %Uddannelse: 2 %EU og udenrigspolitik: 2 %Erhvervslivets vilkår: 1 %Forsvaret og internationale militære operationer: 0 %Kultur: 0 %Andet: 4 %Ved ikke: 19 %Undersøgelsen er lavet på baggrund af 1.
014 interview med danskere på 18 år og derover, indsamlet online på Epinions Danmarkspanel fra den 5.
til 11.
december.
Den maksimale usikkerhed er +/- 3,1 procentpoint.
De to første emner, udlændinge og sundhed, ligger traditionelt altid i top, når man spørger danskerne, hvilke politiske emner de vægter højest.
Men det er nyt, at de flankeres af klima og miljø øverst på listen, påpeger DR's politiske analytiker, Jens Ringberg:- Det er meget markant, at miljø og klima nu rykker op i toppen på den her liste.
Oven i købet er det sket meget hurtigt - tidligere på året lå de to temaer et stykke nede af listen, siger han.
12 procent af de adspurgte i Epinion-målingen svarer, at de mener, at miljø og klima er det emne, der er vigtigst, statsministeren kommer ind på i sin nytårstale.
12 procent svarer "hospitaler og sundhed", mens andre 12 procent svarer "integration, flygtninge og indvandrere".
I bunden af listen finder man kultur og forsvar, som 0 procent af de adspurgte vægter højest.
- Det viser, at stemningen blandt vælgerne kan skifte over tid, og det bekræfter, at folks holdninger bliver påvirket både af den politiske debat, af mediernes beskrivelser af problemerne og af ydre begivenheder, siger Jens Ringberg.
Varm sommer satte gang i klimadebattenKlimadebatten blussede især op efter den varme sommer, der bød på usædvanligt høje temperaturer og utallige soltimer med afbrændingsforbud og tørke i landbruget til følge.
- En varm sommer skaber historier i medierne, som forstærker den politiske debat om klimaet – og det kan være med til at gøre flere interesserede i klimaspørgsmål, siger Jens Ringberg.
Han tilskriver samtidig Alternativet en del af æren for, at danskerne vægter klimaspørgsmålet højere.
Folketingets nyeste parti har nemlig haft held med at sætte klimaspørgsmålet på dagsordenen, lyder analysen:- Det kan skyldes, at partiet har talt mere om klima end andre partier, men måske også at tiden bare var moden til større politisk fokus på klimaspørgsmål.
Men Alternativets forslag om Uffe Elbæk som statsminister og afgifter på kød og flyrejser har været med til at holde klimadebatten i gang.
Klimadebat kan næppe afgøre folketingsvalgSelvom danskerne i den nye undersøgelse vægter klima på højde med udlændinge og sundhed, vil klimaspørgsmålet ikke i sig selv komme til at afgøre det folketingsvalg, der skal være afholdt senest i juni, vurderer Jens Ringberg:- Miljø- og klimaspørgsmål kan helt sikkert flytte stemmer mellem partier, men vi ser ofte at vælgerne bliver i samme blok, når de skifter parti – og så er forskellen ikke så stor.
- Klimadebatten kan ikke flytte mange vælgere hen over midten.
Der er udlændingepolitikken stadigvæk betydeligt mere betydningsfuld i den sammenhæng.
- Men det er klart at når miljø- og klimapolitikken figurerer så højt på vælgernes liste, så kommer den også til at fylde mere i valgkampen.
Ingen partier kan gå til valg i 2019 uden at have en mere eller mindre sammenhængende klimapolitik, siger Jens Ringberg.
FacebookTwitterKopier linkEmner:Lars Løkke Rasmussen (politiker)|Uffe Elbæk (politiker)|Venstre|Klimaændringer|Valg og folkeafstemninger




https://www.dr.dk/nyheder/regionale/hovedstadsomraadet/nyt-hovedpinecenter-tusindvis-af-patienter-i-behandling

KøbenhavnNyt hovedpinecenter: Tusindvis af patienter i behandling for migræne og kronisk hovedpineDansk Hovedpinecenter på Rigshospitalet i Glostrup åbende i februar 2018 og er verdens første specialindrettede bygning til behandling af hovedpine.
Af Anne Sophie Flach01.
jan.
2019 kl.
07.
15Bemærk: artiklen er mere end 30 dage gammelLæs opI dag vågner rigtig mange af os formentlig op med hovedpine efter en aften og nat med rigeligt champagne og vin.
Men for en del danskere er synsforstyrrelser, svimmelhed og voldsom hovedpine ikke isoleret til en enkelt dag.
Siden Rigshospitalet i Glostrup i februar sidste år slog dørene op til et nyt, stort hovedpinecenter, har over 11.
000 mennesker fra hele landet været i behandling.
- Det er flere, end vi havde forventet, fordi der er jo altid lidt indkøringsvanskeligheder i et nyt hus og med Sundhedsplatformen, og hvad vi ellers har haft af udfordringer, er det gået rigtig fint, siger centerleder og overlæge Rigmor Jensen.
Læs også:Banebrydende migrænekur kan komme til Danmark næste årHovedpinecenteret er, som det første i verden, specialindrettet og tilpasset hovedpinepatienter med dæmpede lyde og naturligt lys.
Det gør en stor forskel for patienter, siger formand i Migræne- og Hovedpineforeningen, Hanne Johannsen.
- De har fået trænings- og undersøgelseslokaler, der er lyddæmpede.
Der er i det hele taget meget højde for både belysning og farver, så patienterne får de bedst mulige forhold, siger hun.
Derudover har man samlet forskning, diagnostik og behandling i centeret, som tidligere har været spredt ud på syv forskellige dele af hospitalet, og det er ifølge Rigmor Jensen en af de helt store styrker.
- Er der ny behandling eller nye undersøgelser på vej, så har vi ved at være i det samme hus mulighederne for at lave både grundlæggende forskning, men også videre behandling.
Det er enestående, siger hun.
FacebookTwitterKopier linkEmner:Sygdomme og lidelser|Rigshospitalet|Glostrup|Dansk Hovedpinecenter|Patienter




https://www.dr.dk/nyheder/indland/1800-brandfolk-fik-et-usaedvanligt-travlt-nytaar

Indland1.
800 brandfolk fik et usædvanligt travlt nytårLandets kommunale beredskaber rykkede ud flere gange, end de plejer nytårsaften.
Af Sally Frydenlund Larsen og (video) Casper Helweg Christiansen01.
jan.
2019 kl.
08.
09 | opdateret 01.
jan.
2019 kl.
15.
11Bemærk: artiklen er mere end 30 dage gammelLæs op505 gange måtte landets brandfolk rykke ud til stort og småt nytårsaften.
Det fortæller Danske Beredskaber, som er en sammenslutning af landets kommunale beredskabsenheder.
Og det er faktisk en usædvanligt travl aften - også for en nytårsaften.
Det fortæller kommunikationsmedarbejder hos Danske Beredskaber, Jacob Mouritsen.
- En normal nytårsaften ligger på omkring 400 udrykninger.
Derfor har beredskaberne også måttet løbe lidt stærkere, end de plejer at gøre, siger han.
Brandfolkene rykkede ud til mange forskellige hændelser i løbet af natten, men især større og mindre brande trak brandbilerne ud af garagerne.
- Et klassisk eksempel på en af de ting, man rykker ud til er fyrværkeri, der lander forkert.
Det kan være i en container eller på en mark og antænder, siger Jacob Mouritsen.
Et fyrværkeri-batteri er gået i brand ved ringvejen i Odense.
Ilden bliver dog hurtig slukket af brandfolkene fra Fyns Beredskab.
Beskudt med krudtHos Hovedstadens Beredskab har de også haft mere end almindeligt travlt, fortæller vagthavende operationschef, Jan Kirk-Iversen.
Allerede inden midnat var man rykket ud til 32 brande i Københavnsområdet.
- Det var både brande forårsaget af fyrværkeri, men også brande påsat i skraldespande og mindre bål på gader og stræder.
Ikke mindre end tre gange, tre forskellige steder i byen, har vi måttet trække os tilbage på grund af beskydning med fyrværkeri.
Jan Kirk-Iversen, vagthavende operationschef, Hovedstadens Beredskab.
- Der er nogle af de unge mennesker, som synes, det er rigtig festligt at tænde ild i de skraldecontainere, der står rundt omkring i byen.
Generelt har natten været god, fortæller operationschefen, men ikke alle tog lige godt imod brandfolkene.
- Desværre har vi oplevet, at nogle steder bliver vi beskudt, når vi forsøger at slukke de antændte brande.
Ikke mindre end tre gange, tre forskellige steder i byen, har vi måttet trække os tilbage på grund af beskydning med fyrværkeri, siger Jan Kirk-Iversen.
Ifølge Danske Beredskaber er det samlede antal beskydninger mod beredskabsfolkene dog faldet de seneste år.
Fyns Beredskab er rykket ud til et rækkehus.
Ilden nåede ikke at få fat i selve huset.
Redskabskuret tog til gengæld ret stor skade.
FacebookTwitterKopier linkEmner:Hovedstadens Beredskab|Redningsvirksomhed|Brande|Fyrværkeri|København




https://www.dr.dk/nyheder/udland/varebil-korer-ind-i-folkemaengde-i-tokyo-og-sarer-ni

UdlandVarebil kører ind i folkemængde i Tokyo og sårer niNi mennesker er såret, efter varevogn ramte fodgængere på populær gade nytårsnat.
Føreren er anholdt.
Japansk politi undersøger den varebil, der nytårsnat har påkørt og såret ni mennesker i bydelen Harajuku i Japans hovedstad, Tokyo.
01.
jan.
2019 kl.
06.
47Bemærk: artiklen er mere end 30 dage gammelLæs opNi mennesker er såret, efter en varebil er kørt ind i en folkemængde på en populær shoppinggade i det centrale Tokyo nytårsnat.
Det skriver en række japanske medier ifølge nyhedsbureauet AP.
Og det var ifølge japansk politi med "en hensigt om at dræbe", at en 21-årig mand kort efter midnat påkørte fodgængere på Takeshita Dori, der ligger i bydelen Harajuku.
Påkørslen er sket under nytårsfejringen i den japanske hovedstad, hvor tusinder nytårsaften og -nat traditionelt samles på Takeshita Dori, der også er en yndet destination for turister.
Gaden var i anledning af nytårsfestlighederne spærret for trafik.
En talsmand for japansk politi fortæller til nyhedsbureauet AFP, at man har anholdt føreren.
Sigtet for drabsforsøgDen anholdte vil blive sigtet for mordforsøg.
Politiet har endnu ikke udtalt sig om et muligt motiv for angrebet.
Talsmanden fortæller samtidig, at mindst én af de såredes tilstand er kritisk.
Tv-billeder fra NHK TV viser den lille varebil med fronten smadret, og omkring er ambulancefolk i færd med at bære sårede væk.
Politiet er natten til tirsdag massivt til stede i bydelen, der er under evakuering.
Takeshita Dori er kendt som et samlingspunkt for japansk ungdomskultur og mode.
Stille nytår i JapanTil forskel fra andre storbyer er nytåret i Tokyo en mere stilfærdig affære.
Der er eksempelvis ikke et stort fyrværkerishow eller større, offentlige forsamlinger eller fester.
Derimod bruger de fleste japanere nytåret på sammen med familie at besøge shintoistiske helligdomme, hvor man beder for lykke i det nye år.
På Takeshita Dori ligger flere af sådanne helligdomme.
/ritzau/FacebookTwitterKopier linkEmner:Tokyo|Nytår|Trafikulykker|Japan




https://www.dr.dk/nyheder/udland/kim-jong-un-i-nytarstale-usa-skal-fjerne-sanktioner

Topmøde mellem Trump og KimSe temaUdlandKim Jong-un i nytårstale: USA skal fjerne sanktionerNordkoreas leder kræver i sin nytårstale, at USA fjerner sanktioner, hvis atomforhandlinger skal fortsætte.
Efter et topmøde i juni blev USA's præsident Trump og Nordkoreas leder, Kim Jong-un, enige om at fortsætte forhandlingerne om atomnedrustning.
)01.
jan.
2019 kl.
07.
35Bemærk: artiklen er mere end 30 dage gammelLæs opHvis Nordkorea fortsat skal være en villig forhandlingspartner, så skal Vesten fjerne sanktionerne mod landet.
Det siger Nordkoreas leder, Kim Jong-un, i sin årlige nytårstale.
Det skriver nyhedsbureauet Reuters.
Sker det ikke, så vil landet genoverveje sin strategi i de igangværende forhandlinger om landets atomvåben.
Vestlige lande - med USA i spidsen - har krævet, at Nordkorea påbegynder en atomnedrustning af Den Koreanske Halvø.
- Hvis USA ikke holder sine løfter, som man har givet foran hele verden, kan vi være nødt til at finde en ny vej til at beskytte vores uafhængighed og interesser, siger Kim Jong-un.
Mødes med Trump i juniDen 35-årige Kim, der styrer det lukkede land med jernhånd, siger desuden, at han er klar til endnu et topmøde med USA's præsident, Donald Trump.
De to mødtes til forhandlinger om en mulig nordkoreansk atomnedrustning i Singapore i juni.
Læs også:USA straffer nordkoreanere for brud på menneskerettighederI sin tale henviser Kim Jong-un til topmødet i Singapore flere gange og kalder forhandlingerne "frugtbare".
Efter topmødet udsendte Trump og Kim en fælles udtalelse, hvori begge ledere forpligtede sig på at forbedre forholdet.
Siden da er tonen dog blevet skarpere, og der har ikke været afgørende fremskridt i forhandlingerne siden.
Kræver at Sydkorea aflyser øvelserNordkorea er underlagt skrappe sanktioner vedtaget i FN's Sikkerhedsråd på grund af sit arsenal af atomvåben.
Kim Jong-un kræver i sin tale, at nabolandet Sydkorea aflyser fremtidige militærøvelser med USA.
Han kalder øvelserne, der har været sat i bero siden mødet i Singapore, for "en kilde til øgede spændinger" i regionen.
- Krigsrelateret udstyr, omfattende strategiske enheder fra udefrakommende magter, skal ikke længere have lov til blive brugt, siger Kim i den tv-transmitterede tale.
USA og Sydkorea har været allierede siden Koreakrigen i 1950'erne.
Der er i øjeblikket 28.
000 amerikanske tropper udstationeret på den koreanske halvø.
/ritzau/FacebookTwitterKopier linkEmner:Donald Trump (politiker)|Kim Jong-un (politiker)|Nordkorea|Forenede Nationer|Militærudstyr




https://www.dr.dk/musik/sangeren-fra-dr-hook-er-dod

MusikSangeren fra Dr.
Hook er dødRay Sawyer, forsangeren med klappen for øjet fra det amerikanske band Dr.
Hook, er død.
Han blev 81 år gammel.
Ray Sawyer alias Dr.
Hook er død nytårsnat.
01.
jan.
2019 kl.
06.
33 | opdateret 01.
jan.
2019 kl.
14.
35Bemærk: artiklen er mere end 30 dage gammelLæs opDen amerikanske sanger Ray Sawyer er død, 81 år gammel.
Det skriver BBC.
Ray Sawyer er kendt som en markant figur med cowboyhat og klap for øjet i det amerikanske band Dr.
Hook.
Han er død efter kort tids sygdom i byen Daytona Beach i Florida, skriver det amerikanske medie Page Six.
Med hits som 'Sylvia's Mother', 'The Cover of the Rolling Stone', 'Baby Makes Her Blue Jeans Talk' lagde det amerikanske countryrock-band og Sawyer verden ned i 1970'erne.
Lyt til 'Baby Makes Her Blue Jeans Talk', mens du læser videre.
Dr.
Hook - Baby Makes Her Blue Jeans TalkSpillede på Roskilde i '76Efter en bilulykke i 1968 mistede han højre øje, hvilket gav ham tilnavnet Eye Patch og det udseende, der har været med til at slå hans navn fast som en af genrens største.
En af Dr.
Hooks legendariske koncerter blev spillet Roskilde Festivalen i 1976.
Et år der var ramt af en voldsom hedebølge.
Koncerten blev så løssluppen, at bandet i solidaritet med de mange, der havde smidt tøjet på grund af hedebølgen, også valgt at smide kludene og spille de sidste sange kun iført sokker.
- Hvis I kan gøre det, så kan vi også, lød begrundelsen fra Ray Sawyer.
Og sådan levede han sit liv: Løssluppent og voldsomt.
Og med den kærlighed, der også kendetegner hans livslange forhold til musikken og hans intense fortolkning af sangene.
Har optrådt hyppigt i DanmarkRay Sawyer var gift med Linda - "my Jersey-girl" - som han kaldte hende.
I 1983 gik Sawyer solo.
To år efter gik Dr.
Hook i opløsning, men flere af gruppens medlemmer har siden da genoplivet Dr.
Hook i forskellige konstellationer.
Sawyer selv har spillet koncerter over hele verden, og det agtede han at blive ved med til sin død.
Han stoppede dog ifølge BBC med at spille koncerter for omkrings tre år siden på grund af et svækket helbred.
Ray Sawyer har igennem årtier været et stort navn i Danmark, hvor han har optrådt i "stort set hver eneste by", som han sagde i forbindelse med en optræden i Holstebro i 2011.
/ritzau/FacebookTwitterKopier linkEmner:BBC|Roskilde|Roskilde Festival|Florida|Sundhed og velvære




https://www.dr.dk/nyheder/indland/poitiet-soger-vidner-efter-drab-pa-19-arig-nytarsnat

IndlandPoitiet søger vidner efter drab på 19-årig nytårsnatManden blev dræbt af af knivstik, mens fem er såret efter opgør i indre København.
Signe Vilsbøll og (video) Casper Helweg Christiansen01.
jan.
2019 kl.
06.
16 | opdateret 01.
jan.
2019 kl.
19.
46Bemærk: artiklen er mere end 30 dage gammelLæs opEn 19-årig mand er nytårsnat er blevet dræbt på åben gade i København, mens fem personer er såret.
Politiet have i morges anholdt en mand, men han er blevet løsladt igen.
- Efterforskningen viste, at denne ikke havde noget med episoderne at gøre.
Vi søger stadig vidner til de to episoder, skriver Københavns Politi på Twitter.
Københavns Politi var tidligere på dagen talstærkt tilstede i Købehavns indre by, efter at to episoder har fundet sted i området omkring Gothersgade og på Kultorvet.
Ifølge politiet er der tale om knivstikkeri.
Vicepolitiinspektør Allan Teddy Wadsworth-Hansen fra Københavns Politi siger til Tv2, at hændelsen skyldes "skærmydsler mellem to forskellige grupperinger".
- Desværre er det sådan, at vi har en, der er afgået ved døden, og vi har en, der er alvorligt såret, og så har vi to mindre tilskadekomne.
Politiet er talstærkt tilstede i Borgergade i indre by i København.
Området er afspærret.
1 / 4Politiet er talstærkt tilstede i Borgergade i indre by i København.
1 / 4Området er afspærret.
2 / 43 / 44 / 4Efterlyser vidnerPolitiet efterlyser vidner, der har været tilstede på adresserne mellem klokken 04:00 og 04:15 og oplyser, at eventuelle gerningsmænd stadig er på fri fod.
- Vi er stadig i fuld gang med efterforskningen og vil meget gerne tale med alle, der har været til stede, eller som ved noget om, hvad der er sket, siger vicepolitiinspektør Knud Hvass tirsdag eftermiddag.
- Det tyder på at være uoverensstemmelser mellem diskoteksgæster, som udvikler sig og fører til denne tragiske hændelse, siger Knud Hvass.
Det er uvist, om der er en eller flere gerningsmænd, men intet tyder ifølge Allan Teddy Wadsworth-Hansen på, at knivstikkerierne er banderelaterede.
Hændelsen "efterforskes bredt".
FacebookTwitterKopier linkEmner:København|Københavns Politi|Politi|Kriminalitet|TV 2 (tv-kanal)




https://www.dr.dk/nyheder/udland/theresa-may-opfordrer-til-enighed-om-brexit-i-nytarstale

BrexitSe temaUdlandTheresa May opfordrer til enighed om brexit i nytårstaleDen britiske premierminister søger støtte til sin udskældte skilsmisseaftale med EU i sin årlige nytårstale.
Storbritanniens premierminister, Theresa May, forsøger i sin nytårstale at samle briterne om skilsmisseaftalen med EU (Arkivfoto) 01.
jan.
2019 kl.
07.
28Bemærk: artiklen er mere end 30 dage gammelLæs opTheresa May opfordrer i sin nytårstale briterne - og især deres folkevalgte politikere - til at "dreje om et hjørne" og bakke op om den skilsmisseaftale, som premierministeren i november fik forhandlet på plads med EU.
Det skriver nyhedsbureauet dpa.
Nytårstalen, der er blevet optaget på forhånd og offentliggjort tirsdag, handlede næsten udelukkende om det forestående britiske exit fra EU-samarbejdet.
- Brexitaftalen, jeg har forhandlet på plads, leverer det, briterne stemte for (ved brexitafstemningen i 2016, red.
), og i de næste par uger vil parlamentsmedlemmer stå overfor en stor beslutning, siger May.
Risiko for hård brexitI talen omtaler hun afstemningen i 2016 som "splittende".
Men hun understreger, at 2019 bliver året, hvor "vi sætter uenigheder til side og bevæger os fremad sammen".
Der skal stemmes om skilsmisseaftalen i det britiske Underhus 15.
januar.
Efter planen skal Storbritannien udtræde af EU 29.
marts.
Bliver aftalen ikke vedtaget, er der stor risiko for en såkaldt hård brexit uden en overgangsperiode.
Flere i Mays eget konservative parti har åbent erklæret, at de vil stemme imod aftalen.
Juncker: Tag jer sammenI weekenden har EU's kommissionsformand, Jean-Claude Juncker, været ude med riven efter den britiske regering og efterspurgt, at "man tager sig sammen" i London.
- Min appel er denne: Tag jer sammen og fortæl os, hvad I gerne vil.
Vores foreslåede løsninger har været på bordet i månedsvis, sagde Juncker til den tyske avis Die Welt.
/ritzau/FacebookTwitterKopier linkEmner:EU|Jean-Claude Juncker (politiker)|Storbritannien|Theresa May (politiker)|EU-forhold




