https://www.dr.dk/sporten/fodbold/championsleague/napoli-og-psg-deler-i-storkamp-efter-liverpools-gave

Champions LeagueNapoli og PSG deler i storkamp efter Liverpools gaveDer er fuld spænding i Champions Leagues gruppe C, efter at Napoli og PSG spillede 1-1 tirsdag aften.
Napoli og PSG delte i Italien.
06.
nov.
2018 kl.
23.
16Bemærk: artiklen er mere end 30 dage gammelLæs opDet lykkedes ikke for alvor for hverken Napoli eller Paris Saint-Germain at få udbytte af, at Liverpool tidligt tirsdag aften dummede sig ved at tabe udekampen til Røde Stjerne med 0-2.
Napoli og PSG endte med at få et point hver, da de to klubber spillede 1-1 i Champions Leagues gruppe C.
Dermed er der tæt på maksimal spænding i gruppen inden de sidste to spillerunder.
Læs også:Chok-nederlag til Liverpool i BeogradNapoli fører gruppen med seks point, da holdet er bedre indbyrdes end Liverpool med samme pointantal.
PSG har fem point, mens Røde Stjerne har fire point.
Bedst som Napoli og PSG så ud til at gå til pause med 0-0, blev der scoret et minut inde i tillægstiden af første halvleg, og det var gæsterne, som bragte sig i front.
Lynhurtige Mbappé snød sin oppasser på kanten og vandrede ind i feltet med bolden.
Han så op og fandt spanieren Juan Bernat, der i fuld fart modtog bolden og nærmest væltede, da han med succes sendte bolden fladt i mål.
Der skulle en kæmpe forsvarsbrøler til at bringe balance i målregnskabet efter pausen.
Thiago Silva kiksede en clearing fuldstændig, så José Callejón pludselig var fri foran mål.
Silva forsøgte at veje op for sin dumhed, men i samspil med keeper Gianluigi Buffon fik de to klodset lavet en sandwich på Callejon, så det var uundgåeligt at dømme straffespark.
Lorenzo Insigne tog sig koldblodigt af straffesparket og sørgede for 1-1, hvilket også blev kampens resultat.
Gruppe D anderledes opdeltI gruppe D er Porto og Schalke 04 godt på vej mod ottendedelsfinalerne.
Portugiserne viste ingen nåde mod gruppens pointløse bundprop, Lokomotiv Moskva, som blev slået med 4-1 i Porto.
Allerede efter 80 sekunder kom hjemmeholdet i front, da Moussa Marega fandt mexicaneren Hector Herrera, som sendte bolden i et tomt mål.
I det 42.
minut byttede de to roller, da Herrera lobbede Marega fri, og den fysisk stærke angriber viste koldblodighed og gjorde det til 2-0.
Et kvarter inde i anden halvleg sørgede Jefferson Farfán for fornyet spænding med en reducering efter et hjørnespark, men blot syv minutter efter lukkede Jesus Corona endegyldigt opgøret.
Læs også:Landsholdet må undvære sin anfører mod Irland og WalesI overtiden lykkedes det tilmed at udbygge føringen til 4-1 ved Otavio.
I gruppens anden kamp var et hurtigt mål også med til at grundlægge Schalkes 2-0-sejr over Galatasaray.
I det fjerde minut udnyttede Guido Burgstaller en stor fejl af målmand Fernando Muslera, og 12 minutter inde i anden halvleg stod Burgstaller for oplægget til Mark Uths 2-0-mål.
Porto topper gruppen med ti point, Schalke har otte, Galatasaray fire, mens Lokomotiv Moskva fortsat er uden point.
/ritzau/FacebookTwitterKopier link




https://www.dr.dk/nyheder/udland/borgmester-det-vil-tage-en-generation-bekaempe-londons-boelge-af-knivvold

UdlandBorgmester: Det vil tage en generation at bekæmpe Londons bølge af knivvoldEn stigning i antallet af knivoverfald bekymrer borgmester, der vil efterligne skotterne.
(arkiv) Londons borgmester Sadiq Khan mener, at det vil tage en generation, før man har løst problemet med knivvold.
Af Thomas Prakash06.
nov.
2018 kl.
21.
41Bemærk: artiklen er mere end 30 dage gammelLæs opTorsdag blev 15-årige Jay Hughes fundet stukket ned foran en fastfoodrestaurant i London-bydelen Bellingham.
Den blødende teenager blev kørt til hospitalet, men døde få timer senere af sine skader.
Politiet mener ifølge BBC, at der var tale om et planlagt angreb på Jay og de andre drenge, der ofte hang ud foran kyllinge-restauranten Morley's.
Dagen efter, at Jay Hughes døde, blev en anden teenager, Malcolm Mide-Madariola, stukket ihjel uden for en station i London.
Hændelsen er blot den seneste i en lang række af knivdrab, der den seneste tid har fundet sted i London og andre engelske storbyer.
I løbet af det seneste år har politiet registreret 40.
174 overfald med stikvåben, og tal fra det britiske statistikbureau viser, at antallet af knivoverfald er steget med 22 procent i 2017.
Og ifølge Londons borgmester Sadiq Khan kan det tage "op til ti år" eller "en generation", før problemet med knivoverfald er løst.
- De oplevede i Skotland, hvad vi nu ser i London; at børn helt ned i underskolen mener, at det er okay ikke kun at bære en kniv, men også at det giver dem en form for tilhørsforhold at slutte sig til en bande.
Det får dem til at føle sig sikre, sagde han ifølge BBC, da han gæstede et radioprogram.
Læs også:Borgmester: Festnarkomaner bidrager til bandevold i LondonGlasgow fik vendt udviklingenI Skotland, der i 2005 ifølge en FN-rapport var det mest voldelige land i den moderne verden, er det lykkedes at gøre noget ved problemet.
I storbyen Glasgow var der i årene 2006-11 hele 15 teenagere, der blev knivdræbt.
Mellem 2011 og 2016 var der ingen, skriver The Guardian.
Læs også:Hver eneste dag bliver 100 personer stukket ned i England og WalesFørst satte det skotske politi massivt ind.
Man skærpede knivlovene og øgede antallet af visitationer.
Derefter kortlagde man bandemedlemmer, hangarounds og andre unge, der var i risikozonen for at komme i problemer.
Man inviterede derpå de unge til et møde i byens retsbygning, hvor politiet fremlagde deres information.
Et godt tilbudPolitiet i byen lod de unge vide, at de samlede materiale på dem, og at man snart ville anholde dem, hvis de fortsatte kursen.
Medmindre de tog mod et tilbud om at komme ud af bandelivet.
- Der var hjælp til at få en bolig, flytning, jobtilbud og uddannelse.
De fik et telefonnummer, de kunne ringe til, hvis de ville tage imod tilbudet, fortæller Christine Goodall, der var med til at stifte organisationen Medics Against Violence (Reddere mod Vold).
- Rigtigt mange af dem tog mod tilbudet, og er ikke længere i bandemiljøet, fortæller hun til The Guardian.
Hjælpepakke til 10-14 årigeForeløbigt har den britiske indenrigsminister, Sajid Javid, fremsat en ny lovpakke målrettet problemet.
Blandt andet skal politi, lærere og andre myndighedspersoner have det som højeste prioritet at nedbringe knivvolden, og en 'ungdomspakke' på 1,7 milliarder kroner skal hjælpe sårbare unge i alderen 10 til 14 år med at styre uden om banderne.
Borgmesteren i London har dog lagt pres på regeringen for at få afsat flere ressourcer til politipatruljer i hovedstaden.
Ifølge rådhusets tal er politiets tilstedeværelse i London nemlig den laveste i 20 år med kun 3,3 betjente per 1000 indbyggere.
FacebookTwitterKopier linkEmner:London|Sadiq Khan (politiker)|Politi|BBC|The Guardian




https://www.dr.dk/nyheder/udland/fire-omkommet-under-huskollaps-i-marseille

UdlandFire omkommet under huskollaps i MarseilleRedningsarbejder siger, der stadig kan være luftlommer i kollapsede huse, og det giver lille håb om at finde overlevende.
Redningsarbejdere i gang med at fjerne murbrokkerne fra sammenstyrtede huse i Marseille.
06.
nov.
2018 kl.
21.
14Bemærk: artiklen er mere end 30 dage gammelLæs opFire er fundet døde og flere mennesker frygtes døde, efter to beboelsesejendomme er kollapset i den franske havneby Marseille.
Det har udløst vrede hos mange af byens beboere.
Bygningerne styrtede sammen mandag.
En tredje bygning, der stødte op til de to andre huse, faldt sammen senere samme aften.
Det oplyser redningstjenesten.
Læs også:To bygninger kollapset i MarseilleIndenrigsminister Christophe Castaner fortalte tidligere tirsdag lovgiverne i Paris, at han har beordret en inspektion af Marseilles beboelsesejendomme "bygning for bygning", inden man kan iværksætte et program sammen med byens rådhus, der skal højne sikkerheden.
- Næsten 6000 ejendomme (i byen red.
) er blevet identificeret som i farezonen, forklarede han.
Ifølge myndighederne er det to mænd og en kvinde, der er fundet døde under den adskillige meter høje ruindynge i Noailles - et arbejderkvarter i havnebyen.
Håber at finde overlevendeOver 120 redningsfolk deltager i arbejdet med at rydde de sammenstyrede huse.
De danner en menneskekæde for at flytte brokkerne sten for sten.
Det sker i håb om at finde overlevende.
- Vi har stadig et håb, selv om det håb blegner.
Der kan stadig være luftlommer, siger en overordnet redningsarbejder.
Billeder taget af Google Maps inden for de seneste måneder viser, at de to første sammenstyrtede hus havde synlige revner på facaden.
Beboere sagde tirsdag, at det havde de kendt til længe.
- Alle kendte til problemet med de to kollapsede bygninger, siger Patrick Lacoste.
Han er talsmand for en lokal beboerorganisation.
- Folk døde for ingenting, skønt vi kendte til det.
Kun den ene af de tre sammenstyrtede bygninger var beboet.
De to andre var i så dårlig stand, at de ventede på at blive nedrevet.
/ritzau/AFPFacebookTwitterKopier linkEmner:Ulykker|Marseille|Google|Paris




https://www.dr.dk/nyheder/indland/maersk-familien-forstaar-danskernes-vrede-danske-bank-skal-opfoere-sig-ordentligt

IndlandMærsk-familien forstår danskernes vrede: Danske Bank skal opføre sig ordentligtBanken skal have sine danske værdier på plads, siger Ane Uggla på vegne af Mærsk-familien.
Ane Mærsk Mc-Kinney Uggla under generalforsamling i A.
P.
Møller Mærsk mandag d.
4 april 2011 i Bella Center.
 Af Mark Lindved Norup06.
nov.
2018 kl.
21.
58Bemærk: artiklen er mere end 30 dage gammelLæs opMulig hvidvask for milliarder, faldende aktiekurs, politisk mistillid og folkelig vrede.
Danske Bank er i tovene, og nu skal der forandring til for at få pengeinstituttet på rette kurs.
Jeg tror, at danskeren på gaden er vred på banken, og det kan jeg godt forstå.
Ane Uggla, bestyrelsesformand i A.
P.
Møller Holding A/SBudskabet fra familien Mærsk er ikke til at tage fejl af, og derfor stillede Ane Mærsk Mc-Kinney Uggla sig i dag frem og satte ord på beslutningen om at skifte bestyrelsesformand Ole Andersen ud.
Læs også:Mærsk-familien gennemtvinger markante forandringer i Danske Bank- Vi mener, at tiden er inde, fordi banken er inde i en tillidskrise, og der hænger store, sorte skyer over den.
Vi mener, at der ledelsesmæssigt behøver komme nye navne på banen, siger hun.
Det er sjældent, at repræsentanter for Mærsk-familien, der ejer 20 procent af Danske Bank, på den måde tager ordet i den offentlige debat, og når det sker nu, er det fordi, det er den magtpåliggende at få leveret et klart budskab.
Vrede i befolkningenForholdet mellem Danske Bank og den danske befolkning skal genoprettes, inden det er for sent.
- Derfor må det også være vores opgave – og bestyrelsens opgave – at genopbygge den tillid, så vi får et momentum, hvor banken går fremad, så folk kan blive stolte af banken igen, siger hun.
Læs også:Bestyrelsesformanden i Danske Bank trækker sigAne Uggla er bestyrelsesformand i det familieejede selskab A.
P.
Møller Holding, der sidder på 20 procent af aktierne i Danske Bank og derfor også har enorm indflydelse i banken.
Den skal også tjene lidt penge, så det handler om at finde den balance, hvor vi opfører os ordentligt, men samtidig også kan være en bank, der udvikles finansielt.
Ane Uggla, bestyrelsesformand i A.
P.
Møller Holding A/SSelskabet har i dag indstillet to kandidater til bestyrelsen i Danske Bank, der derfor indkalder til ekstraordinær generalforsamling inden for de næste 14 dage.
Karsten Dybvad, administrerende direktør i Dansk Industri, og Jan Thorsgaard Nielsen fra A.
P.
Møller Holding er familiens bud på en ny formand og næstformand.
Karsten Dybvad bliver ny formand i Danske Bank.
Det forventes at være en ren formalitet at få bestyrelsens godkendelse, når han er storaktionærernes førstevalg.
Den afgørende etikDe er udpeget, fordi de begge er i besiddelse af det etiske kompas, der er nødvendigt, hvis banken skal føres tilbage på det gode renommés smalle sti, ifølge Ane Uggla:- Karsten Dybvad har rigtig mange kvalifikationer.
Han kan den politiske verden, han er økonom, han kan erhvervslivet.
Han sidder som direktør for Dansk Industri og har mange kontakter der.
Og så er han en mand med stor integritet.
Læs også:Korrespondent: Afvisning af kandidat er fuldtonet krise for banken- Og jeg tror, at en kombination med næstformand Jan Nielsen, der er meget skarp på det finansielle, men samtidig med en god etik, kunne være et godt formandskab.
En god pakke, hvis jeg må sige det sådan, lyder skudsmålet.
Ole Andersen annoncerede allerede ved offentliggørelsen af Danske Banks interne undersøgelse af hvidvask-skandalen, hvor mistænkelige milliarder i årevis strømmede igennem filialen i Estland, at han ville trække sig fra sin post.
Dog uden at sætte dato på.
Den har bankens storaktionær nu sat for ham, og i pressemeddelelsen, som A.
P.
Møller Holding sendte ud i eftermiddag, var han ikke nævnt en eneste gang.
BalancegangenNu bliver det op til hans efterfølger at finde en farbar vej i spændingsfeltet mellem profitmaksimering og samfundssind, som familien bag aktieandelen på de 20 procent kræver.
- Den skal også tjene lidt penge, så det handler om at finde den balance, hvor vi opfører os ordentligt, men samtidig også kan være en bank, der udvikles finansielt.
- Danske Bank skal opføre sig ordentligt og have sine danske værdier på plads.
Og dermed mener jeg tillid og ordentlighed, og det var også noget, min farfar (A.
P.
Møller) gik op i, helt tilbage da engagementet i banken begyndte i 1928, siger hun.
Læs også:CBS dropper fremtidige samarbejder med Danske Bank efter hvidvask-skandaleDet er endnu uvist, hvilke sanktioner der rammer Danske Bank i kølvandet på hvidvask-skandalen i bankens estiske afdeling.
I A.
P.
Møller-selskabet er man indstillet på, at det kommer til at koste i form af bøder fra myndighederne.
- Det er forventningen, siger Ane Uggla.
Udover Ole Andersen træder formanden for revisionskomiteen, Jørn P.
Jensen, ud af bestyrelsen på den snarlige ekstraordinære generalforsamling.
Og til foråret udskiftes yderligere to bestyrelsesmedlemmer.
FacebookTwitterKopier linkEmner:Ane Mærsk Mc-Kinney Uggla (erhvervsleder)|Danske Bank|Karsten Dybvad (erhvervsleder)|Pengeinstitutter|Dansk Industri




https://www.dr.dk/sporten/fodbold/championsleague/chok-nederlag-til-liverpool-i-beograd

Champions LeagueChok-nederlag til Liverpool i BeogradLiverpool blev sendt hjem fra Champions League-kampen mod Røde Stjerne med et nederlag på 0-2.
Liverpools Andrew Robertson havde vist ikke set et nederlag i Beograd komme.
06.
nov.
2018 kl.
20.
56 | opdateret 06.
nov.
2018 kl.
21.
10Bemærk: artiklen er mere end 30 dage gammelLæs opChampions League-gruppen med Liverpool, Napoli, Paris Saint-Germain og Røde Stjerne er igen helt åben.
Det er status efter tirsdagens tidlige Champions League-kamp i Beograd mellem Røde Stjerne og Liverpool.
Serberne gik fra banen med en sejr på 2-0 og ånder de øvrige hold i nakken før den sene kamp tirsdag mellem Napoli og PSG.
Det var samtidig Røde Stjernes første Champions League-sejr i 26 år.
Læs også:Sen Arsenal-scoring sikrer et point mod LiverpoolAngriberen Milan Pavkov sørgede med to fuldtræffere inden for den første halve time for, at Røde Stjerne vandt og bragte sig på fire point.
Det er to færre end Liverpool, som fortsat ligger på førstepladsen inden kampen i Napoli.
En sejr til manager Jürgen Klopps Liverpool-mandskab havde bragt Merseyside-klubben et stort skridt nærmere avancement.
Daniel Sturridge, der havde fået chancen fra start i stedet for Roberto Firmino, burde da også have bragt Liverpool på sejrskurs 17 minutter inde i kampen.
Fem-seks meter fra mål tordnede han bolden over mål i fri position efter en halvkikset flugter fra Adam Lallana.
Dyr afbrænderAfbrænderen blev dyr for Liverpool, for i den anden ende steg Pavkov brølstærkt til vejrs og pandede serberne i front kort efter.
1-0 blev til 2-0 efter en halv time.
Igen med Pavkov i målscorerens rolle.
Røde Stjernes nummer ni driblede igennem Liverpool-forsvaret, og hans langskud kunne målmand Alisson Becker kun snitte på vej ind i målet.
Læs også:Berørt Schmeichel efter ejers helikopterulykke: ’Det gør virkelig ondt på os alle’Ude på sidelinjen trak Klopp på smilebåndet af Røde Stjernes anden scoring.
Liverpool sad på spillet og havde de fleste chancer.
I anden halvleg slyngede Mohamed Salah kuglen på stolpen, og et mål til englænderne lå i luften.
Den kom dog aldrig, og en flok måbende Liverpool-spillere måtte se det overraskende nederlag i øjnene.
Sidste sæsons Champions League-finalister fra Liverpool møder PSG ude og Napoli hjemme i de to sidste gruppekampe.
/ritzau/FacebookTwitterKopier linkEmner:England|Jürgen Klopp (fodboldtræner)|Mohamed Salah (fodboldspiller)|Paris Saint-Germain|Fodbold




https://www.dr.dk/nyheder/indland/frederik-og-mary-mindes-frieri-paa-tur-til-rom-et-fantastisk-oejeblik-i-vores-liv

IndlandFrederik og Mary mindes frieri på tur til Rom: 'Et fantastisk øjeblik i vores liv'Kronprinsparret er tilbage i den italienske hovedstad, hvor kronprins Frederik friede for 15 år siden.
Af Magnus Dam Nielsen og Tina Valentin Bitsch (video)06.
nov.
2018 kl.
21.
15 | opdateret 06.
nov.
2018 kl.
21.
26Bemærk: artiklen er mere end 30 dage gammelLæs opDe nåede at vandre en del rundt i den italienske hovedstad, før Frederik fandt det helt rigtige sted.
Mørket var ved at sænke sig, da han pludselig fik øje på en gammel kirke, og det blev foran den, at han faldt på knæ.
Mary sagde, som alle ved, ja, og det er derfor en glad kronprinsesse, der i dag er landet i den italienske hovedstad Rom med kronprinsen for at fremme erhvervssamarbejdet med Italien.
- Det er en by, som er fyldt med nogle fantastiske minder, og det er altid mere stærkt, når man står i byen.
Men vi har mange flere minder at skabe sammen her i byen, siger kronprinsesse Mary.
Og for kronprins Frederik har Rom også en helt speciel betydning.
- For os er det vores moment.
For 15 år siden var et fantastisk øjeblik i vores tilværelse, i vores liv.
Rom er særlig.
De store momenter er mellem os, hvor vi end befinder os på kloden.
Så Rom er bestemt ikke underkendt, det er et dejligt sted - det var her, jeg fik et "ja", siger kronprinsen.
Ikke bare på romantisk ferieMen kronprinsparret er ikke bare kommet til Rom for at udveksle gamle romantiske ferieminder.
Formålet med turen er nemlig et dansk erhvervsfremstød, som Frederik og Mary skal stå i spidsen for.
Sammen med udenrigsminister Anders Samuelsen (LA) og sundhedsminister Ellen Trane Nørby (V) er de i Rom for at øge dansk eksport til Italien.
Derudover er 36 danske virksomheder taget med, og de næste par dage skal de promovere danske produkter og tjenester inden for både sundhed, fødevareproduktion og energi- og vandløsninger.
Og kronprinsesse Mary håber, at det kan styrke samarbejdet mellem Danmark og Italien.
- Først og fremmest har vi allerede et stærkt samarbejde på mange fronter, og så er der store muligheder for at udvide det samarbejde og skabe nye partnerskaber, siger kronprinsessen.
De næste par dage byder på et tætpakket program for kronprinsesse Mary og kronprins Frederik - blandt andet audiens hos paven i Vatikanet.
FacebookTwitterKopier linkEmner:Rom|Royalt|Italien|Liberal Alliance|Ellen Trane Nørby (politiker)




https://www.dr.dk/sporten/fodbold/pokalturneringen/ob-vinder-pokalmaalfest-i-hobro

PokalturneringenOB vinder pokalmålfest i HobroMidtbanespillere scorede tre af OB's mål i 4-2-sejren ude over Hobro.
Pål Kirkevold scorede i sit comeback.
OB sikrede sig avancement i pokalturneringen med sejr over Hobro.
06.
nov.
2018 kl.
19.
39Bemærk: artiklen er mere end 30 dage gammelLæs opOB er klar til kvartfinalen i landspokalturneringen.
Det står klart efter tirsdagens 4-2-sejr på udebane over superligakonkurrenten Hobro.
Fynboerne nød godt af at have målfarlige midtbanespillere i opgøret.
Casper Nielsen blev dobbelt målscorer, mens Jens Jakob Thomasen scorede en enkelt gang for OB.
Fynboernes sidste mål blev scoret af angriberen Anders K.
Jacobsen.
Læs også:FCK-talentets drøm gik i opfyldelse med derbymål: ’Det bliver ikke meget bedre’Begge hold gav flere normale reservespillere chancen fra start.
Mest opsigtsvækkende i holdopstillingerne var det, at Hobro havde den 19-årige amerikaner Christian Cappis med på midtbanen.
Cappis indgik en kontrakt med Hobro tidligere tirsdag efter at have prøvetrænet i klubben.
Den unge amerikaner kunne dog ikke forhindre, at Casper Nielsen drejede bolden i krydset allerede i det 12.
minut.
Det var første halvlegs eneste mål.
Anden halvleg blev langt mere målrig.
I løbet af halvlegens første ti minutter blev der scoret fire gange.
Først udlignede Sebastian Grønning til 1-1, inden Casper Nielsen atter sendte OB i front i halvlegens tredje minut.
Skarp nordmand tilbageTre minutter senere scorede Jens Jakob Thomasen til 3-1, inden Hobro-lejren og 1017 tilskuere kunne glæde sig over en episode, der på den længere bane kan få positiv betydning for Superligaens bundhold.
Sidste sæsons superligatopscorer, nordmanden Pål Alexander Kirkevold, var blevet skiftet ind i pausen, og i det 55.
minut reducerede han til 2-3.
Læs også:Vild stime i gang: Favoritdræberne fra Kolding har ikke tabt i årKirkevold var senest i aktion 1.
september, og han har blot spillet tre superligakampe i denne sæson på grund af skader.
Den tilbagevendte bomber måtte dog se tirsdagens modstandere sikre pokalavancementet.
Et kvarter før tid opsnappede Anders K.
Jacobsen en dårlig tilbageaflevering, og han lobbede bolden over den normale reservemålmand Adrian Kappenberger.
/ritzau/FacebookTwitterKopier link




https://www.dr.dk/nyheder/kultur/boeger/gider-du-ikke-laese-digte-her-er-5-danske-sange-der-er-ren-poesi

BøgerGider du ikke læse digte?
Her er 5 danske sange der er ren poesiEn sang kan også være god litteratur, mener Anne-Marie Mai, som er aktuel med en bog om 'Digteren Dylan'.
Kim Larsen og Natasja er to af de danske sangere, hvis sangtekster fortjener ekstra opmærksomhed, i følge litteraturprofessor Anne-Marie Mai.
(© Scanpix/Playground)Af Michelle From Hoxer06.
nov.
2018 kl.
19.
07Bemærk: artiklen er mere end 30 dage gammelLæs opSangtekster er ikke litteratur!
Sådan lød det fra nogle kritikere, da den amerikansk sanger Bob Dylan i 2016 blev tildelt Nobels Litteraturpris.
Men der var også andre, som sagtens kunne se de litterære kvaliteter ved Dylans sangtekster - blandt andre Anne-Marie Mai, professor i litteratur ved Syddansk Universitet, som også indstillede ham til prisen.
Fra 'Digteren Dylan'Det er karakteristisk, at Dylan i sin digtning formår at få de stykker fra litteraturens store gamle skatkammer, som han tager med ind i sine tekster, til at fungere som selvstændige glimt af poesi fra alle mulige verdenshjørner og sammenhænge.
Det er ikke mindst dette greb, der får hans digteriske tekster til at fænge, når man lytter til sangene eller læser dem på bogsiden.
Hun er nu aktuel med bogen ’Digteren Dylan’.
- Det, der er så fantastisk med hans sange, er, at de er fremragende poesi, som er nået ud til et verdenspublikum.
Rigtig mange mennesker kan synge med på strofer og vers, der lyner af god digtning, siger Anne-Marie Mai.
- Dylan har virkelig givet digtningen en udbredelse hos et publikum, som ikke læser smalle digtsamlinger.
Men her får de del i en poesi af meget høj kvalitet.
Hun mener også, at vi herhjemme har flere eksempler på musikere, hvis sangtekster kan læses som om de var poesi.
Her peger hun på fem læseværdige sange fra den danske sangskat:1Et vellykket mixNatasja -Gi' mig danmark tilbage’Ey Danmark, hvad sker der for dig?
/ Jeg savner dig, jeg vil ha' dig tilbage ligesom i de gamle dage … Få lidt styr på Istedgade og la' Staden være Staden / Hvis du strammer garnet, yo, så kvæler du jo barnet … Ey, gi' mig mit Rabalderstræde og få styr på Istedgade / Arh, kom nu for fanden!
’- Når man går ’Gi mig Danmark tilbage’ efter, er den fyldt af lån og citater, som Natasja mikser sammen til sit eget udtryk: alt fra julesange til Kim Larsens ’Rabalderstræde’ bliver bragt ind i sangen.
Og så er den morsom og udfordrende.
Hold da op, hvor er det trist, at hun ikke kom til at fortsætte, siger Anne-Marie Mai om teksten af den danske sangerinde, der døde i en trafikulykke på Jamaica i 2007.
- Det her med at tale til Danmark som et ’du’ er både sjovt og i bedste tradition med fædrelandssangene.
Men sangen er også en politisk tekst, en protestsang ligesom Dylans.
- Jeg håber, at Natasja er blevet et forbillede for nye sangskrivere - at hun viser, hvad man kan man gøre med sproget og bruge hele vores tradition af sangtekster, revytekster og fædrelandssange.
2Balancerer på klicheenKim Larsen & Bellami - De smukke unge mennesker’Åh de smukke unge mennesker / pludselig er de stukket af / som legesyge sommerfugle / den allerførste sommerdag / hva det er de vil med livet / det ka kun de selv forstå / åh de smukke unge mennesker / gid de længe leve må’- Sangen knytter an til vores tradition for lejlighedssange og bruger mange klicheer.
Men den punkterer også klicheerne, så den bliver meget fin og rørende, siger Anne-Marie Mai om Kim Larsen-klassikeren.
- Sommerfuglene er en klar reference til dansktoppen og Bjørn Tidmands ’Lille sommerfugl’, men så undviger Larsen klicheen ved at synge om, at sommerfuglene stikker af.
Det gør de ikke i dansktop-versionen - der holder de sig pænt inden for havens hække.
Kim Larsens får også udtrykt, at det ikke er alle børn og unge mennesker, som har haft det lige godt.
En fin social pointe.
- Sangen balancerer hele tiden på klicheer, men så lykkes det Kim Larsen at twiste dem - og den får et overskud af sproglig glæde.
Læs også:Sanger hylder 'Kvinde min': Den smukkeste kærlighedssang, der er skrevet3Skarp og sangbarMichael Falch - I et land uden høje bjerge’I et land uden høje bjerge / vil jeg bygge, vil jeg tro / I et land uden høje bjerge / vil jeg bygge, vil jeg bo (…) For i mit folk der banker / hjerter af guld / Det finder vi på flasker / og i den sorte muld’- Ligesom Kim Larsen er Michael Falch særdeles belæst, og han har skrevet en stribe fremragende tekster, siger Anne-Marie Mai.
- ’I et land uden høje bjerge’ refererer til Grundtvig og hans måde at besynge Danmark på.
Og Falch bruger talemåderne ’vil jeg bygge, vil jeg bo’ - men han får gjort det nutidigt og nærværende.
Det er en fin, meget sangbar tekst uden de store falbelader, men den har humor og pointe.
4De store spørgsmålTV-2 - På kanten af småt brændbart’Så tilfældigt her for nylig en helt almindelig dag / var livets trailer fyldt med ting som bare skulle losses af / Der hang et fjols på en container og spærrede min vej / jeg kravlede op på kanten og opdagede at det var dig’- Steffen Brandts sangtekster har tit fat i velfærdslivet og hvordan vi lever med hinanden.
Det er eksistentielle temaer, og Brandt stiller store og svære spørgsmål på sin ganske egen måde, siger Anne-Marie Mai, som er særligt glad for albummet ’På kanten af småt brandbart’, der kom i 2002.
- Brandt kan tage udgangspunkt i en hverdagssituation om at køre hen til genbrugsanlægget og sortere affald.
Og på containeren til småt brændbart opdager sangeren en af sine gamle venner, som ligner en fremmed.
Og han tænker på, hvordan det er gået ham selv.
Er livet blevet som det skulle være?
- Gennem sådan en hverdagssituation får han skabt et billede på hele tilværelsen.
Jeg synes, det er tankevækkende.
5Anne LinnetAnne Linnet -Tusind stykker’Man si'r at over skyerne er himlen altid blå / Det kan være svært at forstå når man ikke kan se den / Og man si'r at efter stormens pisken kommer solen frem / Men det hjælper sjældent dem der er blevet våde … Alting kan gå itu / Et hjerte kan gå i tusind stykker’© ScanpixOm Anne-Marie MaiAnne-Marie Mai (f.
1953) har siden 1999 været professor i litteraturvidenskab ved Syddansk Universitet.
Hun har især forsket i moderne dansk digtning, nordisk kvindelitteratur og litteraturhistorie.
Anne-Marie Mai har modtaget flere priser og udmærkelser for sit arbejde.
Kilde: Dansk Kvindebiografisk Leksikon- Vi har mange kvinder blandt de allerbedste sangskrivere, og Anne Linnet er en af dem.
Hun har også en stor litterær interesse og har arbejdet sammen med flere forfattere og blandt andet sat musik til Tove Ditlevsens digte.
- Sangtekster skal også kunne besidde en enkelthed, for eksempel ved at tage fat i vores hverdagssprog og talemåder.
’Tusinde stykker’ starter netop med en talemåde.
Omkvædet har nogle fine rim omkring ”itu” og ”tusind”.
- Med ganske enkle virkemidler fra talesproget får hun et stykke poesi til at leve.
Det behøver ikke være kompliceret og kompakt.
Det kan også være enkelt, når den bliver brugt af en ordkunstner som Anne Linnet.
FacebookTwitterKopier linkEmner:Anne-Marie Mai (professor)|Bob Dylan (musiker)|Litteratur|Syddansk Universitet|Jamaica




https://www.dr.dk/nyheder/penge/maersk-familien-gennemtvinger-markante-forandringer-i-danske-bank

PengeMærsk-familien gennemtvinger markante forandringer i Danske BankFarvel til formand Ole Andersen i stor udskiftning i bestyrelsen.
Adm.
direktør i A.
P.
Møller Holding Robert Uggla (th.
) peger på Dansk Industris direktør Karsten Dybvad (tv.
) som ny bestyrelsesformand i Danske Bank.
Af Oliver Batchelor06.
nov.
2018 kl.
19.
12Bemærk: artiklen er mere end 30 dage gammelLæs opStoraktionæren A.
P.
Møller Holding kræver nu store forandringer i Danske Banks bestyrelse, hvor der det næste halve år skal udskiftes hele fire bestyrelsesmedlemmer.
Og formand Ole Andersen bliver udskiftet med det samme.
A.
P.
Møller Holding, der er Mærsk-familiens investeringsselskab, peger i stedet på den nuværende direktør i Dansk Industri, Karsten Dybvad, som ny formand.
Formelt er det generalforsamlingen, der vælger bestyrelsen, men A.
P.
Møller Holding ejer 20 procent af aktierne i Danske Bank og har allerede sikret sig opbakning til udskiftningen fra andre store aktionærer som pensionskasserne ATP og PFA.
A.
P.
Møller Holding har anmodet om en ekstraordinær generalforsamling med det formål at gennemføre udskiftningen.
Det formodes, at et flertal af aktionærerne bakker op om forslagene fra A.
P.
Møller Holding.
Læs også:Bestyrelsesformanden i Danske Bank trækker sig- Der skal nye ledelseskræfter og forandringer i bestyrelsen, for at Danske Bank kan styrke sin position som en ledende nordisk bank, udtaler Robert Uggla, administrerende direktør i A.
P.
Møller Holding i en pressemeddelelse.
Det var ventet, at Ole Andersen ville forlade sin plads i bestyrelsen senest til foråret.
Det gav han udtryk for på et pressemøde for halvanden måned siden, da Danske Bank fremlagde sin interne undersøgelse af hvidvask-skandalen i den estiske afdeling.
Læs også:Hvidvask-skygge over Danske Bank: Overskud faldt til 2,5 milliarder i tredje kvartalMen Mærsk-familien ville ikke vente så længe.
Ole Andersen forlader nu bestyrelsen sammen med formand for revisionskomiteen, Jørn P.
Jensen, på den ekstraordinære generalforsamling, som snart vil finde sted.
Formandskandidat: Tillid er mit projektA.
P.
Møller Holding indstiller i stedet for Karsten Dybvad, nuværende direktør i interesseorganisationen Dansk Industri, som formand.
Dybvad siger selv:Læs også:Hvidvask-skandalen: Så mange advarsler fik Danske Bank- Jeg har tænkt grundigt over det.
Men jeg var også beæret over at blive tilbudt at stille op som formand.
Det er afgørende for styrken i den finansielle sektor, at vi har Danske Bank.
Derfor skal der være tillid til banken på alle niveau.
Både blandt danskerne og virksomhederne.
Det vil jeg arbejde for, hvis jeg bliver valgt.
Ud over Karsten Dybvad peger A.
P.
Møller Holding på sin egen investeringsdirektør Jan Thorsgaard Nielsen, der også er bestyrelsesmedlem i Lego, som næstformand.
Korrespondent: Mærsk-familie renser udDR's erhvervskorrespondent Jakob Ussing kalder udskiftningen i bestyrelsen for markant og usædvanlig.
Han hæfter sig blandt andet ved, at bankens største aktionær ikke takker Ole Andersen for hans indsats for banken.
- Jeg tror ikke, der er nogen tvivl om, at Mærsk-familien ikke ville have, at han fortsatte.
Der har været mange uskønne elementer i det her forløb med håndtering af hvidvasksagen.
Og selv om han ikke har været direkte involveret i den, så falder det i sidste endte tilbage på bestyrelsesformanden, og derfor kan han ikke fortsætte.
Det er bemærkelsesværdigt, at A.
P.
Møller Holding udsender en pressemeddelelse uden at nævne Ole Andersen med et ord, siger Jakob Ussing.
Læs også:Erhvervskorrespondent om chef-exit: Danske Bank tvunget til at handle på akut tillidskriseDanske Banks bestyrelse skal ud over en ny formand og næstformand finde to bestyrelsesmedlemmer yderligere til foråret.
Dermed bliver næsten halvdelen af bestyrelsen skiftet ud.
Hårdt brug for Dybvads erfaringKarsten Dybvad skal med sin erfaring være med til at genvinde tilliden til Danmarks største bank hos myndigheder, samfund og aktionærer, sådan som Mærsk-familien efterlyser.
Karsten Dybvad var i mange år højt profileret som departementschef i Finansministeriet og Statsministeriet.
Her var han med til at udforme rammebetingelserne for landets finansielle institutioner under finanskrisen.
Læs også:Top-25: Her er Danmarks mest magtfulde- Det er en mand, der om nogen kender til at håndtere myndigheder og politikere.
Og det bliver i høj grad hans opgave.
Vi ser også Mærsk-familien understrege, at han ikke mindst skal sikre, at tilliden til banken genoprettes, siger Jakob Ussing.
Danske Bank mangler stadig en ny topchefSideløbende med udskiftningen i bestyrelsen skal Danske Bank finde en ny permanent administrerende direktør efter Thomas Borgens afgang i forbindelse med hvidvasksagen.
Det bliver også en meget vigtig opgave for Karsten Dybvad.
Foreløbigt er direktør for Danske Banks danske bankforretning Jesper Nielsen midlertidigt indsat på topposten.
Danske Banks bestyrelse havde ellers kørt sin egen kandidat, direktøren for bankens Wealth Management-afdeling Jacob Aarup-Andersen, i stilling.
Læs også:Finanstilsynet afviser Danske Banks topkandidat som ny direktørMen han blev afvist af Finanstilsynet, der i sin såkaldte fit & proper-vurdering fandt, at den 40-årige direktør manglede erfaring med visse dele af bankforretningen.
FacebookTwitterKopier linkEmner:Jacob Aarup-Andersen (erhvervsleder)|Karsten Dybvad (erhvervsleder)|Pengeinstitutter|Finanssektoren|Finanstilsynet




https://www.dr.dk/nyheder/regionale/midtvest/ptsd-ramte-veteraner-faar-afvist-deres-sager-paa-stribe-nu-kraever

Midt- og VestjyllandPTSD-ramte veteraner får afvist deres sager på stribe: Nu kræver politikerne handlingJesper Tonsberg Nielsen har fået afvist sin revurdering om arbejdsskadeerstatning på trods af tre forskellige lægeerklæringer.
Jesper Tonsberg Nielsen var udsendt til Kroatien i 1993 og har siden lidt af PTSD ifølge tre forskellige lægeerklæringer.
Af Rasmus Gade Østergaard og Frederik Bernhard Gatzwiller06.
nov.
2018 kl.
19.
00Bemærk: artiklen er mere end 30 dage gammelLæs opDanske krigsveteraner, der søgte om en ny vurdering hos Arbejdsmarkedets Erhvervssikring, AES, har alle på nær én fået afslag på arbejdsskadeerstatning.
Blandt dem er 45-årige Jesper Tonsberg Nielsen fra Herning.
Han har erklæringer fra tre forskellige læger, der bakker ham op, men dem har AES valgt at se bort fra.
- Den sidste udtalelse jeg har fra PTSD-klinikken i Aarhus har de slet ikke valgt at indhente, siger Jesper Tonsberg Nielsen.
Læs også:Veteraner med PTSD søger ”second opinion” forgævesDet er humlen i hele problemet.
Ifølge Mads Pramming, der er forsvarsadvokat for en række af de 27 krigsveteraner, har Arbejdsmarkedets Erhvervssikring hovedsageligt truffet deres afgørelser på baggrund af de oprindelige speciallægeerklæringer og ikke de nye.
PTSDPosttraumatisk stresslidelse (PTSD) er en psykisk lidelse, som kan optræde efter, man har været vidne til eller selv deltaget i livstruende hændelser som krigshandlinger, tortur, voldtægt, overfald, ulykker, naturkatastrofer, brand, terrorangreb eller et røveri.
En del soldater, der vender hjem fra krig med psykiske ar på sjælen, lider af PTSD.
Personer med lidelsen genoplever ofte den traumatiske situation igen og igen.
Både i vågen tilstand som flashbacks og i søvne som drømme eller mareridt.
Kilde: netdoktor.
dk og PsykiatrifondenDet er slet ikke rimeligt, og det er ikke i tråd med den veteranpakke, der trådte i kraft tidligere på året, mener politikere fra både regeringen og oppositionen.
- Jeg har bedt om en redegørelse specielt med fokus på Jespers sag.
Jeg har snakket med ministeren personligt, og han er helt enig i, at vi skal have kigget på det her, siger Bjarne Laustsen fra Socialdemokratiet.
- Det er simpelthen ikke rimeligt, at vi har en hel række læger, der siger "jamen, manden har jo PTSD", og så har vi et ankesystem, der siger "det kan vi ikke tage os af", siger han.
Læs også:Veteraner kan få genoptaget deres arbejdsskadesagerVenstre bakker opTorsten Schack Pedersen fra Venstre er meget overrasket over resultaterne af de nye vurderinger af veteranernes sager.
- Målet med veteranpakken er jo, at det skal være en reel, ny vurdering, og hvis ordningen fører til, at det stort set uden undtagelse bare er en bekræftelse af den gamle undersøgelse, så har effekten af ordningen jo været yderst begrænset, siger han.
Han bakker derfor op om Bjarne Laustsens udtalelser, og han vil ligeledes drøfte sagen med beskæftigelsesminister Troels Lund Poulsen (V).
- Jeg havde forventet, at effekten havde været større, og derfor skal vi selvfølgelig have kigget på, om det her er skruet rigtigt sammen.
Det har ikke været muligt at få en udtalelse fra beskæftigelsesministeren.
FacebookTwitterKopier linkEmner:Torsten Schack Pedersen (politiker)|Troels Lund Poulsen (politiker)|Venstre|Arbejdsskader|Aarhus




https://www.dr.dk/nyheder/udland/spoerg-korrespondenten-hvorfor-er-det-her-midtvejsvalg-det-vigtigste-i-aartier






https://www.dr.dk/nyheder/penge/tre-ting-vi-laerte-fra-usa-retsmoede-om-milliarder

Afsløring af skatteskandaleSe temaPengeTre ting vi lærte fra USA-retsmøde om milliarderDer er dækket op til et hårdt juridisk slagsmål om mindst 5,4 milliarder kroner fra udbyttesvindel.
Dommer Lewis A.
Kaplan var klar i mælet under gårsdagens retsmøde.
Alle stævningerne mod amerikanske pensionskasser er samlet under Southern District of New York og Lewis A.
Kaplan.
Af Mathias Sommer06.
nov.
2018 kl.
20.
28Bemærk: artiklen er mere end 30 dage gammelLæs opDe sidste sten blev i aftes ryddet af vejen for Skats indtog på den store scene i det amerikanske retssystem i kampen for at få en bid af de 12,7 milliarder kroner retur, som fra 2012 til 2015 blev franarret den danske stat.
Hele 14 amerikanske - og et par danske - advokater var mødt frem for at få afvist Skattestyrelsens forsøg på at holde hundredvis af mindre amerikanske pensionskasser ansvarlige for kuppet mod Danmark.
Som DR Nyheder skrev sent i aftes glippede forsøget.
Der blev nemlig givet grønt lys for, at Skattestyrelsen kan køre på med hundredvis af søgsmål mod små pensionsplaner, der er sagsøgt for 5,4 milliarder kroner.
Læs også:Vejen banet: Skat vinder vigtigt slag om 5,4 milliarder i USAMen vi lærte også andet på retsmødet i går.
Det var nemlig første gang, at alle sagerne var samlet under den kendte amerikanske dommer Lewis A.
Kaplan, som i sidste ende kommer til at afgøre skæbnen for milliarder af danske skattekroner.
- Jeg har netop spurgt min sekretær, hvor mange af de her sager, vi har, og hun kunne ikke tælle til så højt et tal, sagde Lewis A.
Kaplan indledningsvist til retsmødet, der blev afholdt i The Daniel Patrick Moynihan United States Courthouse, som ligger i hjertet af Manhattan i New York City.
1.
Forsvaret vil diskutere ejerskabIngen i sagen bestrider, at Skat har refunderet udbytteskat, som aldrig er landet i statskassen.
Men til forskel fra andre europæiske sager om formodet svindel med udbytteskat, er der i den danske sag ikke tale om store aktieudlån omkring udbyttesagen, som har gjort det svært for myndighederne at gennemskue, hvem der egentlig ejede aktien, da der blev udbetalt udbytte.
AKTIER, UDBYTTE OG SKATNår en virksomhed giver overskud, kan den vælge at udbetale en del af overskuddet til sine ejere, aktionærerne.
Dem, der ejer en aktie i virksomheden kan altså - én gang om året, når der er generalforsamling – få en del af overskuddet udbetalt i form af et udbytte.
Når aktionærer modtager udbytte, skal de betale skat af det.
Det kaldes udbytteskat.
I Danmark er satsen for udbytteskat 27 procent.
De penge tilbageholdes automatisk af skat.
Men Danmark har særlige skatteaftaler med flere lande i verden.
Det betyder, at visse selskaber i visse lande har mulighed for at få refunderet den udbytteskat, som skattevæsenet i Danmark har tilbageholdt.
Blandt andre små amerikanske pensionskasser har skattefrihed, som betyder, at de ikke skal betale udbytteskat i Danmark.
I stedet mener advokaterne, der forsvarer hundredvis af amerikanske pensionskasser, at de danske aktier faktisk godt have været på amerikanske hænder - uden nogensinde at have været det.
Og det formentlig en af de vigtigste pointer fra retsmødet i går: at sagen i høj grad kommer til at handle om ejerskab:- Skat hævder, at de sagsøgte ikke ejede aktierne.
Men hvis jeg ringede til min mægler og sagde, at jeg gerne vil købe hundredvis af 'nævn din favorit-aktie i Danmark,' hvad sker der så?
Erhverver jeg så et ejerskab til aktien på et tidspunkt?
, sagde Mark Allison, der er advokat for flere af de sagsøgte pensionskasser.
- Som du ved, ærede dommer, så modtager vi ikke aktie-certifikater længere.
Jeg har ikke noget lager af certifikater, der siger, at jeg ejer aktier.
Jeg får en erklæring fra min mægler eller en bekræftelse fra min mægler, der siger, at jeg har fået 100 aktier i X-selskabet.
Men hvem ved: det reelle ejerskab kan ligge hos mægleren eller hos et depot.
2.
Dommeren og bedragerietPensionskassernes forsøg på at forkaste Skattestyrelsens juridiske jagt på milliarder i USA handlede om, at tekniske spørgsmål om skat ikke skal behandles ved en amerikansk domstol.
Men dommer Lewis A.
Kaplan afslog, at Skattestyrelsens foreløbige sagsanlæg handler om skattetekniske spørgsmål.
De handler om bedrageri.
- Denne sag drejer sig i sin substans om, hvad der påstås at være et gigantisk svindelnummer begået af personer, der ikke engang var skattepligtige i Danmark, sagde Lewis A.
Kaplan.
Læs også:Minister efter delsejr i New York: Vi forventer at få 5,4 milliarder tilbageSkattestyrelsens udlægning kaldte Mark Allison for 'spin'.
Han er sikker på, at sagen reelt vil komme til at handle om danske skattelovgivning.
Til det svarede Kaplan:- Det er ikke spin.
Skats søgsmål siger ikke noget om de ting, du forestiller dig, lød det fra Kaplan.
3.
Bunkevis af forsvarsadvokaterTil stede ved gårsdagens retsmøde var hele 11 advokater, som repræsenterer de foreløbigt 176 pensionskasser, som der er anlagt sager imod for samlet 5,4 milliarder kroner.
Læs også:Her er nogle af de pæne amerikanere, der har været med til at malke den danske statskasseBlandt andre Bryan C.
Skarlatos, som anses som en af de absolut dygtigste skatteadvokater i New York City.
Skarlatos repræsenterer en pensionskasse tilhørende Sander Gerber, som ifølge Skattestyrelsen har modtaget godt seks millioner kroner i svindelkomplekset.
Dertil kommer en række forsvarsadvokater, som repræsenterer personlige pensionskasser, men som ikke var mødt frem på retsmødet i går.
Skattestyrelsen var repræsenteret ved Sarah L.
Cave fra advokatfirmaet Hughes Hubbard & Reed.
Planen var, at hun skulle bruge en halv time af dommerens tid til at forsvare Skattestyrelsens position.
Læs også:Gennembrud i skattesag: Udenlandske pensionskasser betaler penge tilbage til DanmarkDet ville blandt andet kunne give et indblik i den whistleblower, som Bagmandspolitiet i sidste uge spillede ind i sagen.
Det skete da Bagmandspolitiets chef, Morten Niels Jakobsen, sendte et brev til dommer Lewis A.
Kaplan, hvor han stillede en whistleblower, som taler med dansk politi, til rådighed for domstolen.
I stedet afsluttede Kaplan retsmødet.
Han havde ikke behov for at høre argumenterne fra Skattestyrelsen.
- Jeg behøver ikke at høre fra den anden side.
Jeg har til hensigt at afvise denne begæring, medmindre der sker noget radikalt i mit sind mellem nu og udstedelsen af en udtalelse.
Jo længere og hårdere jeg har reflekteret over det, jo klarere forekommer dette resultat mig.
Status i sagen:•Der er indgået to forlig med to amerikanske pensionskasser, der er gået med til at betale 10 millioner kroner tilbage til Danmark.
Det er det fulde beløb, som de tidligere har fået refunderet.
•Skattestyrelsen har stævnet cirka 420 personer og selskaber, der på den ene eller den anden måde spiller en rolle i sagen.
•Der er anlagt sager i fem lande herunder 176 sager i USA.
•Der er foretaget "civile arrester" i aktiver for samlet 3,3 milliarder kroner i fire lande mod en række selskaber og personer.
Arrest svarer til at beslaglægge penge eller andre værdier.
Beløbet er et skøn og forbundet med usikkerhed.
•En domstol i Storbritannien har udstedt en international ordre om indefrysning, hvor der er opnået en kendelse om arrest for 11,2 milliarder kroner.
•Der er gennemført civile ransagninger i to lande, hvorved Skattestyrelsen har opnået adgang til et meget omfangsrigt materiale af betydning for de anlagte retssager.
FacebookTwitterKopier linkEmner:Skat|Skattestyrelsen|New York|USA|Skatter og afgifter




https://www.dr.dk/nyheder/regionale/nordjylland/paaroerende-til-ulykkeofre-mangler-hjaelp-jeg-vidste-ikke-hvordan-hun

NordjyllandPårørende til ulykkeofre mangler hjælp: 'Jeg vidste ikke, hvordan hun kunne reagere'Sune Timm Simonsens kone fik varige mén af trafikulykke.
Han opdagede først  efter flere år, hvordan det påvirkede ham selv.
Sune Timm Simonsen  sammen med sin kone, der har måttet kæmpe efterveer fra trafikulykken siden 2007.
Privatfoto.
Af Michael Strandfelt og Anders Worup06.
nov.
2018 kl.
18.
26Bemærk: artiklen er mere end 30 dage gammelLæs opSune Timm Simonsen fra Ferslev fik ingen hjælp, da hans kone i 2007 fik et piskesmæld i en trafikulykke.
- I situationen mente jeg ikke, at jeg havde brug for hjælp, men i bagklogskabens klare lys, så kunne det have hjulpet mig, siger Sune Timm Simonsen.
Og der er mange, der ikke får tilstrækkelig hjælp til at håndtere, at deres tætte familie er blevet ramt af en trafikulykke, mener Ulykkespatientforeningen.
- Vi tænker meget på den ramte, men det er mindst lige så vigtigt at hjælpe den pårørende i tiden efter ulykken, siger formand for Ulykkespatientforeningen, Janus Tarp.
Læs også:Liselotte savnede hjælp, da datteren blev syg: Nu har hun stiftet lokalafdeling af SindEfter en ulykke bliver den pårørende også hårdt ramt, og det går især ud over relationen mellem et par.
En alvorlig trafikulykke øger således risikoen for skilsmisse med 50 procent.
Sune Timm Simonsen har da også kunnet mærke, at parforholdet blev hårdere at holde kørende, da hans kone havde efterveer fra ulykken.
- Jeg blev meget udfordret på min tålmodighed.
Hun tog nogle beslutninger, som jeg ikke kunne forstå, siger han.
Læs også:Sabrina kunne ikke få hjælp til sin sorg i over et år: Nu føler jeg ikke rigtigt nogetDet ville han i dag ønske, at han havde fået hjælp til at håndtere.
- Jeg ville gerne have vidst, hvordan man kunne forvente, at den piskesmældsramte kunne finde på at håndtere, at hun havde svært ved mange ting, siger Sune Timm Simonsen.
Øger risiko for skilsmisseDet kan ofte være parforholdet, det går ud over, hvis der ikke er mulighed for hjælp til den pårørte, forklarer samtalekonsulent i Foreningen Trafikskadede og Pårørende, Anja Grøndahl.
- Der opstår ofte ensomhed hos den ene, fordi der sker ændringer i relationen og det giver mange misforståelser, siger hun.
Mange partnere kan også blive ramt så hårdt, at de selv ender med diagnoser.
- Hvis man ikke får talt igennem, hvad der er sket, så kan man godt med tiden udvikle posttraumatisk stresssyndrom, siger Anja Grøndahl.
Sune Timm Simonsens kone er i dag førtidspensionist og har fået varige mén.
Det har hele familien kunnet mærke.
- Efter et år spurgte vores datter, "hvornår får jeg min gamle mor tilbage?
", fortæller Sune Timm Simonsen.
Læs også:Henrik havde depression tæt inde på livet: Nu laver han en platform for pårørendeMere end ti år efter ulykken er den normale mor næsten kommet tilbage.
Men der er stadig punkter, hvor Sunes kone formentlig ikke bliver den samme.
- Men vi har fået snakket sammen om, hvad jeg kan forvente, og det gør meget, at jeg i dag ikke er i tvivl om, hvad jeg kan forvente, siger Sune Timm Simonsen.
FacebookTwitterKopier linkEmner:UlykkesPatientForeningen|Ulykker|Parforhold|Trafikulykker|Sundhed og velvære




https://www.dr.dk/nyheder/regionale/syd/mudderhul-skjuler-kirkegaard-af-fortidshvaler-saadan-endte-havdyr-midt-i

Syd- og SønderjyllandMudderhul skjuler kirkegård af fortidshvaler: Sådan endte havdyr midt i landetResterne af en 10 millioner år gammel hval er gravet op af en lergrav midt i Sønderjylland.
En flere ton tung lerklump blev gravet fri, pakket ind i gips og forsigtigt bugseret væk fra Gram Lergrav.
Klumpen indeholder en 85 centimeter lang underkæbe fra en forhistorisk hval.
Af Louise Mandrup (interview)06.
nov.
2018 kl.
17.
55Bemærk: artiklen er mere end 30 dage gammelLæs opEn stor lerklump blev tirsdag behandlet, som var den lavet af glas.
Klumpen, der er gravet frem fra Gram Lergrav, indeholder nemlig den sidste og største knogle fra en 10 millioner år gammel hval, der for nylig er blevet fundet.
Det fortæller Museum Sønderjyllands museumsformidler, Lars Petersen.
- Vi er ret sikre på, at det er underkæben fra en fortidshval af den type, der hedder næbhval, siger han.
Underkæben er næsten en meter, så hvalen har været fem til syv meter lang, vurderer Lars Petersen.
Palæontologer fra Museum Sønderjylland har gravet en stor klup ler fri af Gram Lergrav.
Klumpen indeholder resterne af en 10 millioner år gammel næbhval.
Fossilet er yderst sjældentKlumpen vejer et par ton og skal løftes så forsigtigt væk fra lergraven, at hvalfossilet ikke går i stykker.
For at beskytte forssilet er lerklumpen derfor pakket ind i et lag gips under flytningen.
Gram LergravGram Lergrav et et område, hvor besøgende kan få lov at grave efter fossiler, der er flere millioner år gamle.
Området stod for ti millioner år siden under vand, hvor ler lagde sig på havbunden og dækkede døde dyr til.
Leret beskytter og bevarer fossilerne, og derfor er der god sandsynlighed for at finde fossiler i lergraven ved Gram.
Gram Lergrav hører under Museum Sønderjylland.
Kilde: Museum Sønderjylland- Den skal bringes ind på laboratoriet, hvor der venter i hvert fald et halvt års arbejde med at få knoglerne ud af lerklumpen, forklarer Lars Petersen.
I sommer fandt en familie ryghvirvler fra et hvalfossil i Gram Lergrav.
Det fik palæontologer til at starte en udgravning for at se, om der var mere af hvalen.
Men de fandt ikke bare flere knogler fra samme hval.
De fandt også en anden og endnu større hval.
Det er resterne af den, Museum Sønderjylland nu graver op.
Læs også:Unikt fund: Børnefamilie graver 10 millioner år gammel fortidshval op af jorden- Det er et meget afgørende fund, der har international betydning.
På verdensplan er der ikke ret mange fund af fossiler fra næbhvaler, men nogle af de bedste fund, der er, er her fra Gram, siger Lars Petersen.
I Gram Lergrav har Museum Sønderjylland siden august været i gang med at udgrave et område, efter en børnefamilie fandt de første knogler fra en forhistorisk hval.
Da Jylland var dækket af vandFor ti millioner år siden var store dele af Jylland dækket af vand.
Da bjergene i løbet af mange millioner år blev nedbrudt, endte leret 30-40 kilometer ude i havet.
Her lagde det sig oven på døde havdyr, muslinger og krabber, forklarer seniorforsker Erik Skovbjerg Rasmussen fra De Nationale Geologiske Undersøgelser for Danmark og Grønland, GEUS.
- De tætte lerlag pakker fossilerne ind, så der ikke kommer ilt til dem.
På den måde bevarer lerlaget fossilerne, forklarer han.
Området ved Gram var for ti millioner år siden en del af havbunden med en vanddybde på 50-100 meter.
Lergraven er derfor et godt sted at finde forstenede snegle, muslinger, krabber og altså også rester af fortidshvaler.
Læs også:Hvalkongen, der skyder og sælger Islands truede finhvalerDe to hvaler, der for nylig blev fundet i lergraven, lå under en meter fra hinanden, fortæller Lars Petersen.
- Det er jo nærmest en hvalkirkegård.
Det er ret usædvanligt, men det er måske sket, fordi strømninger i vandet har skyllet kadaverne sammen.
Palæontologerne bruger knappenåle til at markere, hvor den fossile hvalkæbe er.
Noget af knoglen er dækket med våde servietter for at beskytte det blottede fossil.
En næsten ukendt hvalartNæbhvalerne er meget sjældne i dag, og man ved meget lidt om dem, da de lever langt ude i åbent hav på meget dybt vand, hvor de angiveligt kan dykke op til tre kilometer.
Læs også:Vikingefund slår verdensrekord: Mose har bevaret skat i mere end 1.
000 årNetop fordi, man ved så lidt om både de forhistoriske og nulevende næbhvaler, har fundet i Gram Lergrav stor betydning, siger Lars Petersen.
- Hvalerne er i dag truet af klimaforandringer og menneskelige aktiviteter, så det kan hjælpe os til, hvordan vi skal beskytte hvalerne i fremtiden.
Museet har fundet knoglerester fra forhistoriske næbhvaler i 1994 og 2007.
De blå og røde knappenåle markerer en 85 centimeter lang underkæbe, der stammer fra en 10 millioner år gammel næbhval.
FacebookTwitterKopier linkEmner:Dyr|GEUS|Jylland|Museum Sønderjylland|Historie




https://www.dr.dk/nyheder/regionale/trekanten/tina-er-udviklingshaemmet-og-bearbejder-sin-sorg-med-kunst-hej-mor-saa

TrekantområdetTina er udviklingshæmmet og bearbejder sin sorg med kunst: Hej mor, så er jeg her igen11 udviklingshæmmede udstiller værker på Koldinghus.
Tina Rasmussen i kunstværket 'Æret være Hendes Minde', som kan ses på Koldinghus frem til december.
Af Ole Blædel og Gitte Førby06.
nov.
2018 kl.
18.
35 | opdateret 06.
nov.
2018 kl.
09.
08Bemærk: artiklen er mere end 30 dage gammelLæs op39-årige Tina Rasmussen fra Kolding er udviklingshæmmet og kunstner.
Et af hendes kunstværker kan i øjeblikket ses på museet på Koldinghus.
Værket hedder 'Æret være Hendes Minde'.
Værket er en kasse, som minder om et gravmonoment med tre grønne vægge.
Der er granitsten i bunden, ligesom på stierne på kirkegården.
- Det har virkelig styrket mig og givet mig tro på mig selv.
Jeg har lært meget, og det har været spændende at lave kunstværket om min mor.
Tina Rasmussen, kunstner.
På de grønne vægge i værket er der billeder fra en kvindes liv, for eksempel bryllupsbilleder, ungdomsbilleder og billeder af børn, og i baggrunden kan man høre Dorte Kollo synge 'Hvem du end er, så velkommen til verden'.
Når sangen slutter, kan man høre en stemme sige: 'Hej mor, så er jeg her igen.
'Læs også:Mangler du kunst i din stue?
Her er fem nye kunstnere som ikke flænser din kontoStemmen tilhører Tina Rasmussen, i kunstværket hilser hun på sin mor, der døde for tre år siden.
Ud over at spille musik, som minder hende om moderen, så fortæller Tina, hvordan det går i dag og hvordan hun har det.
- Mit kunstværk handler om min mor og minder mig om hende.
Hun var et skønt menneske med et stort hjerte, men nu har hun det godt, siger Tina Rasmussen.
Tina er en af de elleve udviklingshæmmede, der studerer på kunstskolen Nordhøj, som er en 3-årig uddannelse for voksne udviklingshæmmede.
Her bliver Tina undervist i blandt andet tegning, maleri og kunsthistorie.
De studerende laver det, som kaldes outsiderart.
- Outsiderart er en betegnelse for kunst, som er skabt af netop outsidere i forhold til den etablerede kunstscene.
Det kan være handicappede eller psykisk syge, som lever sådan lidt på kanten af det etablerede, siger Stine Ofelia Kildevang, der er kunstfaglig leder på Nordhøj.
Læs også:Ekspert om Banksy-værket, der rev sig selv i stykker: Måske det mest geniale træk, han har lavetKan bruge kunst til at formidleFor Koldinghus, der lægger lokaler til udstillingen, handler det først og fremmest om værkerne og kunsten.
Her skeler man ikke til, at kunstnerne er udviklingshæmmede.
- Det er væsentlig for os at vise de nye kunstværker, men også at være engagerede i de dygtige kunstnere, der findes i vores lokalområde, siger kurator på Koldinghus Anni Nørskov Mørch.
Læs også:Orker du ikke museer: Gå på jagt efter hemmelig street artNogle gange kan det være svært for udviklingshæmmede at bruge det talte eller skrevne sprog.
Derfor er kunsten en god mulighed for dem.
- Det giver dig et sprog til at udtrykke, hvem du er, og du bliver en del af et større fællesskab på lige præcis dine betingelser, siger Anni Sørensen, der er formand for landsforeningen LEV.
For Tina Rasmussen er kunsten en vej til selvtillid.
- Det har virkelig styrket mig og givet mig tro på mig selv.
Jeg har lært meget, og det har været spændende at lave kunstværket om min mor, siger hun.
Udstillingen hedder Outsiderart på Slottet og kan ses indtil den 2.
december.
FacebookTwitterKopier linkEmner:Kolding|Billedkunst|Handicaps|Landsforeningen LEV|Uddannelse




https://www.dr.dk/sporten/atleter-omvendt-aldersdiskrimination-i-antidopingagentur

SportAtleter: Omvendt aldersdiskrimination i antidopingagentur​​​​​​​Wadas bestyrelse skal stemme om forslag, der vil hindre norsk kandidat i at stille op til præsidentvalg.
Den nuværende præsident i WADA, 77-årige Craig Reedie, kan få en aldersfordel, hvis ny minimumsalder bliver indført.
06.
nov.
2018 kl.
17.
42Bemærk: artiklen er mere end 30 dage gammelLæs opFlere atleter kritiserer Det Internationale Antidopingagentur, Wada, forud for næste års præsidentvalg.
Bestyrelsen i Wada skal i næste uge tage stilling til et forslag, der fastsætter en minimumsalder på 45 år til en kommende præsident i Wada.
Hvis forslaget bliver stemt igennem, så vil det hindre den 41-årige nordmand Linda Helleland i at stille op til valget og afløse den siddende præsident, 77-årige Graig Reedie.
Netop Helleland - der i øjeblikket er vicepræsident i Wada - kæmpede imod, da Wada i september ophævede den tre år lange udelukkelse af Ruslands Antidopingagentur, Rusada.
Læs også:Dopingskandale i Rumænien: Antidopingledere skjulte positive prøverBeslutningen om at lukke Rusland tilbage i varmen affødte stor kritik blandt antidopingledere fra hele verden, da Rusada endnu ikke havde accepteret de fund, der blev gjort i den såkaldte McLaren-rapport.
McLaren-rapporten viste, at Rusland i en årrække havde begået systematisk doping.
De tre atleter Sebastian Samuelsson, Callum Skinner og Ali Jawad kalder tirsdag den mulige indførelse af en minimumsalder for en kommende Wada-præsident for "totalt uacceptabelt".
- Som følge af den retning Wada har bevæget sig i på det seneste og den manglende transparens, er det så et tilfælde, at Wada kan vedtage regler, der vil hindre den atlet-venlige Linda Helleland i at stille op?
spørger de tre atleter i en fælles udtalelse.
Ung alder ingen hindringDirektøren i USA's Antidopingagentur, Travis Tygart, er ikke i tvivl om, at aldersgrænsen skal hindre præsidentkandidater, der vil reformere Wada, i at stille op til valget.
- Det er latterligt.
Jeanne d'Arc vandt en krig, da hun var omkring 17 år, og dronning Elizabeth blev dronning, da hun var 25.
For at blive præsident i Wada skal man være 45?
- Det er kun i Wada og IOC (Den Internationale Olympiske Komité (IOC), at det er sådan, siger Tygart.
Læs også:Anti Doping Danmark-direktør: 'Behov for forandring i Wada'En talsmand fra Wada oplyser, at forslaget om at indføre en minimumsalder kommer fra en række af de regeringer, der støtter Wada.
- Hverken Wadas lederskab eller management har været involveret i at udarbejde dette dokument, siger James Fitzgerald.
/ritzau/APFacebookTwitterKopier link




https://www.dr.dk/nyheder/udland/94-aarig-tidligere-ss-vagt-i-retten-medvirken-til-massemord

Udland94-årig tidligere SS-vagt i retten for medvirken til massemordManden arbejdede som fangevogter i den tyske nazistiske koncentrationslejr Stutthof i Polen.
Den 94-årige, som er tiltalt for medvirken til massemord under Anden Verdenskrig, holder på sin stok i retssalen i den tyske by Münster.
Af Stine Delfs06.
nov.
2018 kl.
17.
19Bemærk: artiklen er mere end 30 dage gammelLæs opSelvom det er mere end 70 år siden, at man angiveligt begik en forbrydelse, så kan fortiden stadig nå at indhente en.
Det må en 94-årig mand nu sande, efter at der i dag er indledt en retssag om forbrydelser begået under Anden Verdenskrig.
Den tyske nazistiske koncentrationslejr Stutthof lå i det besatte Polen, og det er efter sigende dér, hvor den anklagede mand arbejdede som fangevogter fra juni 1942 til september 1944.
I dag er han 94 år, og han nægter sig skyldig i at have deltaget i - eller overhovedet kendt til - de grusomheder, som fandt sted i koncentrationslejren, skriver nyhedsbureauet AP.
Titlen som SS-vagt er nok til at blive dømtDer findes ingen beviser, som sætter den 94-årige sammen med en specifik forbrydelse, men man ved med sikkerhed, at han arbejdede i lejren som SS-vagt i den to-årige periode.
Siden man også ved, at 65.
000 mennesker blev dræbt i lejren, argumenterer anklageren altså for, at man som vagt må have været meddelagtig i mindst hundredvis af drab.
Første gang en tidligere vagt blev kendt skyldig - alene på baggrund af at have været SS-vagt i en dødslejr - var i en lignende retssag i 2011.
Læs også:Søren Kam: Nazisten der aldrig fortrød | DRTVTyskland skylder ofre og pårørende at retsforfølge disse nazi-forbrydelser - selv i dag.
Det er et juridisk- og moralsk spørgsmål.
Andreas Brendal, anklagerRetssagen foregår i Tysklands ungdomsdomstol, fordi den tiltalte var under 21 år, da han arbejdede i lejren.
Hvis den tiltalte bliver dømt skyldig, kan han få op til 15 års fængsel.
Men på grund af hans høje alder, kommer han højst sandsynligt ikke til at afsone overhovedet, skriver AP.
Retsmøderne må kun vare i op til to timer ad gangen og maksimalt to dage i streg af hensyn til den tiltaltes høje alder og helbred.
Retssagen forventes derfor at trække ud til januar.
Anklager: Fanger blev skudt og gassetMan ved, at mere end 100 polske fanger blev gasset 21.
og 22.
juni 1944.
Derudover skønnes det, at flere hundrede jødiske fanger blev dræbt mellem august og december i 1944.
I alt døde over 65.
000 mennesker i lejren, inden den sovjetiske hær befriede fangerne 9.
maj 1945.
Krematoriet står stadigt i den tidligere koncentrationslejr Stutthof i Sztutowo i det nordlig Polen.
Ifølge anklageren blev fangerne gasset, skudt og sultet ihjel.
Der meldes også om dødelige indsprøjtninger med enten benzin eller fenol direkte i hjertet - mens nogle fanger blev tvunget til at gå udenfor i vinterkulden uden tøj på til de frøs ihjel.
Da anklager i sagen, Andreas Brendel, blev spurgt, hvorfor man vælger at stille en 94-årig for retten, for noget som skete for over 70 år siden, sagde han:Læs også:Skød 11 personer i synagoge: Sigtede er dedikeret antisemit- Hvis man kigger på, hvor mange onde gerninger og forbrydelser der foregik, kan man vist godt regne ud, hvorfor disse mennesker er nødt til at blive stillet for retten - også selvom de nu er blevet gamle.
Tyskland skylder ofre og pårørende at retsforfølge disse nazi-forbrydelser - selv i dag.
Det er et juridisk og moralsk spørgsmål.
Forsvarsadvokaten i sagen, Andreas Tinkl, siger, at den tiltalte vil komme med en udtalelse på et tidspunkt i retssagen.
The Simon Wiesenthal Center har fundet frem til cirka 20 overlevende, som var fanger i Stutthof-lejren, og nogle af dem kommer til at medvirke som vidner i sagen.
Både overlevende og deres pårørende deltager i retssagen som medsagsøgere.
FacebookTwitterKopier linkEmner:Kriminalitet|Retsvæsen|Tyskland|Polen|Forbrydelser mod menneskeheden




https://www.dr.dk/nyheder/indland/3f-om-undskyldning-fra-transportfirmaet-kurt-beier-den-kommer-sent

Kurt Beier-sagenSe temaIndland3F om undskyldning fra transportfirmaet Kurt Beier: Den kommer for sentFagforeningen efterlyser fælles regler for at undgå dårlige vilkår for udenlandske chauffører.
Jan Villadsen, der er formand for 3F's transportgruppe, mener, at transportbranchen har store problemer med løn- og arbejdsvilkår.
Af Magnus Dam Nielsen og Christina Nordvang Jensen06.
nov.
2018 kl.
19.
05Bemærk: artiklen er mere end 30 dage gammelLæs opEn undskyldning efter en uge er for lang tid, når der er medarbejdere, der har levet under kummerlige forhold.
Sådan lyder reaktionen fra fagforeningen 3F, efter direktøren i det udskældte transportfirma Kurt Beier Transport A/S i dag undskylder for de forhold, som en stor gruppe udenlandske chauffører har været udsat for.
- Jeg synes, det er meget sent at komme med en undskyldning, når firmaet for en uge siden sagde, at der var ordnede forhold, og chaufførerne havde en seng at sove i, siger Jan Villadsen, der er formand for 3F's transportgruppe.
Læs også:Kummerlige forhold, lav løn og lange arbejdsdage: Nu undskylder omstridt transportfirmaUndskyldningen fra Kurt Beiers direktør og medejer, Karsten Beier, kommer efter flere afsløringer om lange arbejdsdage, kummerlige forhold og lønninger på helt ned til 15 kroner i timen for de udenlandske chauffører i selskabet, som primært kom fra Fillippinerne.
Ifølge Ritzau har 3F valgt at starte en indsamling til chaufførerne, fordi de ikke har nogen indtægt, mens sagen bliver undersøgt.
Bekymrende hvis det gælder andre firmaerI et interview med DR erkender Karsten Beier, at han ikke har levet op til sit moralske ansvar som arbejdsgiver, men kaster samtidig bolden videre til EU, som han mener, bør lave reglerne om.
For ifølge Karsten Beier, så følger firmaet blot branchen.
De 8.
000 kroner, som de filippinske chauffører er blevet tilbudt, svarer til det, som udenlandske chauffører ville få i en anden transportvirksomhed med en filial i udlandet, forklarede Karsten Beier tidligere på dagen til DR Nyheder.
Og den udtalelse bekymrer Jan Villadsen.
I forvejen mener 3F, at branchen har et stort problem med løn- og arbejdsvilkår.
Så hvis Karsten Beiers melding er korrekt, står det slemt til.
- Karsten Beier siger, at han bare gør som resten af branchen, og branchen siger faktisk, at det her er en enlig svale.
Så jeg håber ikke, det han siger, er rigtigt.
Læs også:Ekspert: Lastbilschauffører til 15 kroner i timen kan sagtens være lovligtHvis Karsten Beier har ret i sine udtalelser, er Jan Villadsen enig i, at man må rette blikket mod EU og få lavet nogle fælles regler for branchen.
- Hvis det er lovligt ikke at give dem en ordentlig løn og forlede dem til at komme herop, så må vi lave nogle fælles regler om, at det er ikke sådan et Europa, vi vil have, siger han.
EU forsøger at regulere reglerBåde 3F og Karsten Beier mener altså, at politikerne skal på banen, da det er EU-lovgivningen, der skaber smuthullerne.
Ifølge Jonas Felbo-Kolding, der er arbejdsmarkedsforsker ved Københavns Universitet, har de tildels ret i, at der kan gøres noget fra EU’s side.
Men i sidste ende ligger ansvaret også hos firmaet selv.
- Det er jo op til Karsten Beier, hvor meget han vil give folk i løn, siger han.
Læs også:Hollandsk fagforening: Chauffører er ofre for menneskehandel i flere landeLige nu er EU i gang med at forhandle en europæisk mobilitetspakke på plads, der skal sætte nogle fælles EU-regler inden for transportbranchen.
Chaufførers lønninger er et af de elementer, der bliver diskuteret.
Men det er en langsommelig proces, fortæller Jonas Felbo-Kolding.
- Der er modstand fra lande som Polen og Ungarn.
Der går en skillelinje ned gennem EU i de her år mellem de lande, der leverer arbejdskraften, og de lande, der modtager den.
Derfor er det vanskeligt at nå til enighed.
Der er nogle økonomiske interesser, der står i vejen, forklarer han.
FacebookTwitterKopier linkEmner:EU|3F|Erhverv|EU-forhold|Kolding




https://www.dr.dk/nyheder/regionale/trekanten/14-aar-efter-katastrofen-i-kolding-folk-er-flyttet-ind-i

Trekantområdet14 år efter katastrofen i Kolding: Folk er flyttet ind i ’Fyrværkeriparken’Det gav genlyd landet over, da fyrværkerifabrikken i Seest eksploderede i 2004.
Nu er boligområdet på stedet færdiggjort.
Billede fra området omkring fyrværkerifabrikken i Kolding, der den 3.
november 2004 brød ud i en kraftig brand, da endnu en kraftig eksplosion ramte fabrikken klokken 18.
00.
Kort forinden havde der lydt en luftalarm.
Af Simon Andersen Nielsen og Rasmus Dyrberg Hansen06.
nov.
2018 kl.
17.
17Bemærk: artiklen er mere end 30 dage gammelLæs opFor næsten præcis 14 år siden, den 3.
november 2004, kom den lille Kolding-bydel Seest på alles læber.
Det skete, da N.
P.
Johnsens Fyrværkerifabrik eksploderede, efter at to medarbejdere havde tabt noget fyrværkeri, der endte med at antænde hele lageret.
Den gigantiske eksplosion kostede en frivillig brandmand livet, sendte cirka 85 personer på hospitalet og evakuerede flere end 2.
000 mennesker fra over 750 husstande.
Det er senere blevet konkluderet, at der var tale om et hændeligt uheld, men begivenheden har sat sine spor hos beboerne i området.
For nogle år siden blev det besluttet, at grunden, hvor N.
P.
Johnsens Fyrværkerifabrik stod, skulle laves til et boligområde.
Hedder 'Fyrværkeriparken'Det boligområde er nu klar til at modtage alle de nye beboere, og området har fået det noget omdiskuterede navn ’Fyrværkeriparken’.
En af de nye indbyggere hedder Bente Møller, og hun er tyvstartet og fik lov til at flytte ind den 1.
oktober.
Læs også:12 år efter katastrofe i Seest: Nyt boligområde skal hedde FyrværkeriparkenHun har boet i Seest i 45 år, og hun husker tydeligt fyrværkeriulykken.
- Min mand og jeg havde været i motionscenter, og da vi skulle hjem, var der spærret af ved vores vej, siger Bente Møller.
Deres hus lå lige i kanten af politiets afspærrede zone.
Bente Møller foran sit nye hjem i 'Fyrværkeriparken'- Vores bedste venner boede lige op og ned ad grunden her, og de havde intet tilbage.
Fælgene fra bilen fra bare splitter.
Der var ingenting tilbage undtagen en vaskemaskine, hvor der var et par cowboybukser indeni.
Det var det eneste, der var tilbage fra deres hus.
Det lignede noget, der var løgn, siger Bente Møller.
Den vej, der fører ned til 'Fyrværkeriparken', hedder Max Jørgensens Vej.
Max Jørgensen var navnet på den frivillige brandmand, der mistede livet i ulykken.
- De kalder det 'Fyrværkeriparken', og det synes jeg, er okay.
Når det bliver nævnt, så ved folk, at det er der, det skete.
Der er ingen grund til at kalde det noget andet, siger Bente Møller.
- Hvorfor skal man blive ved med at forbande det sted?
Det kan jeg ikke se.
Det er bedre at få noget godt og nyt ud af det og så se fremad, siger hun.
Læs også:24 timer vi aldrig glemmer - ulykken i Seest (11:13) | DRTVBent Jacobsen er bestyrelsesformand i Lejerbo i Kolding, og Lejerbo er udlejer i Fyrværkeriparken.
For ham har det også været vigtigt, at man ikke forsøger at skjule, at stedet har en helt speciel historie.
- Hvis du siger Kløvkærgrunden i Seest, så ved de ikke engang i Kolding, hvor det er.
Men hvis du siger fyrværkerigrunden, så ved hele Danmark det.
Det er vigtigt at holde fast i historien, så vi kan lære af den, siger Bent Jacobsen.
'Fyrværkeriparken' er blot navnet på boligområdet.
Selve det geografiske område hedder Kløvkærgrunden.
FacebookTwitterKopier linkEmner:Kolding|Lejerbo|Bolig|Kemisk industri|Fyrværkeri




https://www.dr.dk/nyheder/regionale/fyn/solidt-arbejde-stort-temperament-og-familien-paa-sidelinjen-oliver-fik-opfyldt

FynSolidt arbejde, stort temperament og familien på sidelinjen: Oliver fik opfyldt drømmen om SuperligaPORTRÆT: Den 22.
oktober bød Superligaen velkommen til en ny, ung målmand på de fynske stribers hold.
En målmand med familien på tribunen og temperament i sindet.
Af Sofie Lodahl Ørts og Jonatan Grau Møller06.
nov.
2018 kl.
18.
00Læs opDe første tegn på efteråret kan mærkes i luften den aften på vestegnen.
Det er mandag 22.
oktober, efterårsferien er forbi, og vintermørket hænger som en dyne over tribunerne.
Lyskegler har overtaget græsplænen på Brøndby Stadion.
Olivers fodboldkarriere2005 - 2011: Kerteminde Boldklub.
2011 - 2017: Odense Boldklub.
Oktober 2016: Prøvetræning i Manchester United.
2017: To kampe for U18-landsholdet.
2017: To kampe for U19-landsholdet.
Maj 2017 - : Kontrakt med Odense Boldklub.
12.
185 publikummer har fundet plads på de blå og gule klapsæder.
Mange af dem synger slagsange iført gule tørklæder og med øl i hånden.
Andre varmer sig på en rygende varm kop kaffe fra kiosken ved indgangen.
På den ene langside sidder fire personer, som kort holder vejret, da 22 spillere går på banen.
Deres barnebarn og søn, Oliver Christensen, OB's nyudklækkede målmand, træder på banen i trøje nummer 27.
Den 19-årige fodboldspiller fra Kerteminde har allerede udlevet én af sine største drømme: At spille i Danmarks bedste fodboldrække.
Familien på langsiden: Det var stortDet var ellers ikke planen, at Oliver Christensen skulle spille kampen mod Brøndby den 22.
oktober.
Han skulle bare være med på bænken.
Men mandag morgen vågnede den 19-årige målmand op til et ubesvaret opkald og en besked fra træner Jacob Michelsen.
- Sten (Grytebust, red.
) er ikke blevet klar.
Du starter i aften, stod der i sms'en.
Kort efter var det Olivers mor, Else Christensen, der fik besked.
Og der stod det klart: Klokken 19 skulle hun sidde på langsiden, og hun skulle have familien med.
Oliver Christensen i duel med Brøndbys angriber Kamil Wilczek i debutkampen 22.
oktober.
Foto: Liselotte Sabroe, Scanpix.
- Vi var jo bare spændte og nervøse.
Tænk, hvis han nu lavede en fejl, der kostede et mål.
Vi ved jo godt, at han er en god spiller, og at han kan levere, når der skal leveres, men det var altså stort ovre i Brøndby.
Måske den værste udebane, man overhovedet kan spille på, fortæller Else Christensen.
Foruden Else og hendes mand, Lars, var Olivers farmor, farfar og bror også at finde på stadion den mandag aften.
Hans far var ude at sejle i Nordjylland - han kunne ikke nå hjem til at opleve kampen, som skulle vise sig at blive ganske nervepirrende hen mod enden.
- Første halvleg var egentlig okay.
Det blev lidt værre i anden halvleg, hvor publikum begyndte at råbe "dårlig, dårlig".
Men han klarede det jo ganske udmærket, fortæller Else Christensen.
Efter kampen, der endte 1-1, har der været stor ros til Oliver fra bekendte, spillere og trænere.
Temperamentet, der drev værketPå familien Christensens køkkenbord har Else Christensen samlet nogle af de avisudklip, der har omtalt Oliver og fodbold gennem årene.
Her skriver Kjerteminde Avisen om en ung "elegant" målmand "med ambitioner".
En ung Oliver, der selvtrænede ved siden af fodboldtræningen i Kerteminde Boldklub.
Foto: Sofie Ørts.
Uddrag fra Kjerteminde Avisen, som allerede dengang kunne se, hvor ambitiøs Oliver Christensen var med sin fodbold.
Foto: Sofie Ørts.
Oliver Christensen og Else Christensen læser op fra nogle af de avisudklip, Else har gemt gennem tiden.
Foto: Sofie Ørts.
1 / 3En ung Oliver, der selvtrænede ved siden af fodboldtræningen i Kerteminde Boldklub.
Foto: Sofie Ørts.
1 / 3Uddrag fra Kjerteminde Avisen, som allerede dengang kunne se, hvor ambitiøs Oliver Christensen var med sin fodbold.
Foto: Sofie Ørts.
2 / 3Oliver Christensen og Else Christensen læser op fra nogle af de avisudklip, Else har gemt gennem tiden.
Foto: Sofie Ørts.
3 / 3En klasselærer fra sjette klasse skriver i Olivers kontaktbog, at han er det "mest høflige og velopdragne barn", han har mødt.
Han græd, og sagde, at han i hvert fald ikke skulle ind til OB.
Når han var så ringe en målmand, var han helt sikker på, de ikke kunne bruge ham.
Else ChristensenHvad aviserne og læreren ikke beretter om, er det temperament, som kunne boble inde i Oliver, der dengang ikke var meget højere end halvanden meter.
Et temperament, som flere gange har ført til store scener under fodboldkampene, og en Oliver, der gik grædende fra banen.
- Jeg kan huske en gang til Kerteminde Cup.
Det var sidste år inden, han kom til OB, hvor han skulle gribe en bold, der så hoppede ind i målet.
Da var han så rasende!
Han græd og sagde, at han i hvert fald ikke skulle ind til OB.
Når han var så ringe en målmand, var han helt sikker på, de ikke kunne bruge ham.
Det var så slemt, at dommeren måtte afbryde kampen og spørge Oliver, om han var okay, fortæller Else Christensen.
Ifølge hende kunne man altid regne med én ting: Hvis Kerteminde havde vundet kampen, var Oliver ude af omklædningsrummet som den sidste.
Havde de tabt kampen, var han ude som den første.
- Når han havde tabt en kamp, gik der altid lige nogle timer, før man kunne føre en fornuftig samtale med ham.
Så satte han sig bare på bagsædet af bilen og sagde ikke to ord, fortæller hun.
Olivers frustrationer og vredesudbrud førte til, at forældrene besluttede sig for at give ham en mental træner, fra han var 15 til han var 17 år.
Det hjalp Oliver til at håndtere sin vrede og i stedet fokusere på spillet.
- I mine yngre år var det en stopklods, at hele kampen kunne blive ødelagt af én fejl.
Men det har hjulpet mig til at blive bedre.
Jeg arbejder med tanken om, at jo bedre jeg er, jo større er chancen for, at vi vinder, fortæller Oliver.
Farmor, farfar og fodboldenFodbolden har altid trillet tæt på Olivers fødder, og hans interesse har spredt sig til resten af familien.
Som seks-årig startede han træningen i Kerteminde Boldklub, og herfra var familien med på sidelinjen til de fleste kampe.
Men også uden for banen handlede det om fodbold.
Det har især været farfar, Oliver har delt sin passion med.
Mange timer er gået foran fjernsynet i bedsteforældrenes hjem i Kerteminde.
Hun var helt firkantet i øjnene, efter at have siddet med iPad'en hele dagen.
Hun havde læst i diverse aviser og medier, hvad de havde skrevet om Oliver.
Else Christensen- Når vi er ude ved farfar, tror jeg ikke, vi snakker om andet end fodbold.
Vi har altid godt kunnet lide at se Liverpool spille, fortæller Oliver.
- I skulle næsten prøve at overvære det, når de to sidder og ser en fodboldkamp, indskyder Else Christensen.
- Ja, altså, farfar kan godt lide at komme med et par kommentarer om dommeren.
Dommeren har ikke altid været hans favorit.
Men det er jo super hyggeligt.
Vi sidder der og snakker om kampen og de forskellige spillere.
Inden kampen disker farmor som regel også op med ét eller andet lækkert, siger Oliver.
Der er dog én ting, som kan få farmor til at interessere sig for fodbold.
Det er, når Oliver er på banen.
- Aftenen efter Brøndby-kampen fik jeg en besked fra Olivers farmor, om, at hun var helt firkantet i øjnene, efter at have siddet med iPad'en hele dagen.
Hun havde læst i diverse aviser og medier, hvad de havde skrevet om Oliver.
Og så ved jeg, at hun havde siddet og set kampen igen, da de var kommet hjem fra Brøndby, fortæller Else Christensen.
- Det er en blanding af held og solidt arbejdeDa Oliver var et hoved lavere end nu, var hans største drøm at spille en superligakamp.
Nu har han nået dét mål, og han kan reflektere over, hvad der har fået ham til dér, hvor han er i dag.
- Der er en portion held i, at Sten Grytebust var skadet i kampen mod Brøndby.
Og man kunne da også se i løbet af kampen, at forsvarsspillerne er vant til at spille med ham og ikke mig.
Men jeg har da også leveret et solidt stykke arbejde frem til den dag, jeg debuterede.
Så jeg tror, det er lidt en blanding mellem held og solidt arbejde, mener Oliver.
Lars Bjerring er målmandstræner i OB, så han arbejder med Oliver til daglig.
Han mener, at Olivers personlighed har en stor betydning for hans fremskridt og ikke mindst arbejdet i det daglige.
- Han er hårdtarbejdende og ydmyg og generelt et godt menneske.
Det betyder også en del i den her verden, som til tider godt kan være lidt hård.
Her er det vigtigt at have nogle gode værdier, og det har Oliver, siger Lars Bjerring.
Lars Bjerring kan dog - ligesom Olivers mor - også mærke, hvordan Oliver til tider har en temperamentsfuld side.
- Vi har snakket lidt om, når man ikke redder bolde, om det så er okay at sparke dem ned i åen og råbe og skrige, og det har vi fået rettet nogenlunde til.
Men jeg vil også sige, at jeg ikke vil rette ham fuldstændig ind, for det ekstraordinære, han har, skal han også have lov til at komme ud med en gang imellem, siger Lars Bjerring.
- Vi skal bare styre det lidt bedre, så han bruger det ekstraordinære på de rette tidspunkter.
Oliver med sin hund, Charlie, i hjemmet i Kerteminde.
Her bliver han, ifølge sin mor, kun boende et halvt års tid endnu.
Fremtidsplanerne: Han skal lige flytte hjemmefra førstOliver Christensen bor stadig hos sine forældre i Kerteminde.
I sommer afsluttede han en hhx-uddannelse på Tietgen Handelsgymnasium i Odense.
Siden har alt fokus ligget på karrieren som professionel fodboldspiller.
En karriere, som ifølge Else Christensen kalder svagt på, at han snart flyver fra reden og de vante omgivelser i den nordfynske by.
- Han bliver ikke overanstrengt herhjemme, men han skal heller ikke blive ved med at bo her.
Han skal ud og klare sig selv, så i løbet af næste forår skal han nok flytte, mener hun.
- Det er der delte meninger om.
Vi har ikke lavet en aftale endnu, indskyder Oliver.
- Jeg synes måske, det er bedre, at han prøver at bo for sig selv i en lejlighed i Odense, så han har prøvet at stå på egne ben i Danmark, inden han måske skal klare sig selv i udlandet.
Så er der lidt langt, hvis han ringer og siger "hvordan var det nu lige med det der?
", siger Else Christensen.
Spørges der ind til Olivers drømme for fremtiden, står det hurtigt klart, at den helt store drøm på sigt er at komme til udlandet.
Øverst på skamlen over drømmeklubber står den engelske fodboldklub Liverpool.
- Når man sidder og ser en Liverpool-kamp i fjernsynet, og man kan høre stemningen derovre, får jeg bare lyst til at prøve det.
Det gad jeg godt, fortæller Oliver.
Indtil videre bliver han dog på dansk grund, hvor han har en kontrakt med OB frem til sommeren 2020.
Om karrieren fortsætter i danske klubber, eller om muligheden for Premier League byder sig, er endnu uvist.
Sikkert er det dog, at Oliver Christensen ikke har tænkt sig at stoppe med fodbolden lige foreløbigt.
- Jeg har aldrig gjort overvejelser om at blive andet end professionel spiller.
Det er jeg nu, og jeg bliver ved med at spille, til mine knæ er ved at falde af, siger han.
FacebookTwitterKopier linkEmner:Fodbold|Odense Boldklub|Brøndby|Kerteminde|Apple Inc.





https://www.dr.dk/nyheder/indland/talsperson-sydafrikas-politiminister-haelerimistaenkt-havde-diamanter-i-taske

Millionsvindel i SocialstyrelsenSe temaIndlandTalsperson for Sydafrikas politiminister: Hælerimistænkt havde diamanter i taskeTo diamanter er ifølge myndighederne blevet beslaglagt efter anholdelsen.
Manden blev anholdt i den internationale lufthavn i Johannesburg på baggrund af en dansk arrestordre.
Af Lisbeth Quass06.
nov.
2018 kl.
15.
54Bemærk: artiklen er mere end 30 dage gammelLæs opDen hælerimistænkte mand, der i sidste uge blev anholdt i Sydafrika i forbindelse med den store danske svindelsag med tilskudsmidler, havde købt en enkeltbillet ud af landet.
Efter han blev anholdt, forsøgte en anden person at aflevere en taske til ham, som blandt andet indeholdt to diamanter.
Det oplyser talsperson for den sydafrikanske politiminister Reneilwe Serero.
- Manden havde en enkeltbillet ud af landet, da han blev stoppet i den internationale lufthavn i Johannesburg.
Han havde 5.
000 sydafrikanske rand på sig (cirka 2.
300 danske kroner, red.
), da han blev anholdt.
Samme dag blev det opdaget, at han var i besiddelse af en taske med to diamanter, da hans partner kom for at overlevere tasken, siger Reneilwe Serero.
Læs også:Britta Nielsens sydafrikanske forsvarer: Håber på hurtig udleveringIngen detaljer om partnerenDen hælerisigtede mand er ifølge det danske bagmandspoliti mistænkt for at have spillet en hovedrolle i at formøble det formodede svindeludbytte, som Anna Britta Troelsgaard Nielsen menes at have franarret staten.
I alt skal hun have trukket 111 millioner kroner i tilskudsmidler ud til sine egne konti.
DR Nyheder har tidligere været i Sydafrika for at tale med manden, der har en personlig relation til den hovedmistænkte.
Det lykkedes dog ikke at få ham i tale, hverken i det område, hvor han står som ejer af flere jordlodder, eller i den by, hvor han har opholdt sig for nyligt.
Læs også:Britta Nielsens sydafrikanske forsvarer: Håber på hurtig udleveringPolitiministerens talsperson kan ikke fortælle flere detaljer om, hvordan og hvornår den hælerimistænktes såkaldte partner forsøgte at overdrage tasken med diamanterne.
Talspersonen kan heller ikke give flere oplysninger om partneren.
Det er derfor uvist, om partner skal forstås som "medsammensvoren", "kollega" eller noget helt tredje, og om vedkommende har haft kendskab til indholdet af tasken.
Den sydafrikanske advokat Stiian Krause, der forsvarer den hælerimistænkte, kan ikke bekræfte oplysningerne om, at manden havde en taske med to diamanter i.
- Jeg har ingen kendskab til, om han har været i besiddelse af diamanter før eller efter sin anholdelse, ligesom jeg ikke har kendskab til den anden person, som politiministerens talsperson omtaler.
Det er ikke noget, jeg har talt med min klient om.
Jeg har desuden svært ved at se, hvad to diamanter har med sagen at gøre, siger han.
FIRE PERSONER ER SIGTET I SAGEN:•Anna Britta Troelsgaard Nielsen er hovedmistænkt.
Hun blev anholdt i går, og Danmark vil have hende udleveret til retsforfølgelse.
•Den mandlige mistænkte blev anholdt i Sydafrika.
Han er sigtet for hæleri af særlig grov beskaffenhed, og Danmark vil også have ham udleveret.
•To kvinder er desuden sigtet for hæleri af særlig grov beskaffenhed, da de også menes at have fået del i det formodede svindeludbytte.
To ugers kendskabMens de danske myndigheder gennem længere tid har haft blikket rettet mod Sydafrika i eftersøgningen af den svindelmistænkte Anna Britta Troelsgaard Nielsen, så tyder det ikke på, at der umiddelbart har været helt den samme opmærksomhed på den danske kvinde hos det sydafrikanske politi.
I hvert fald oplyser politiministerens talsperson, at de lokale myndigheder kun i knap to uger har været informeret om, at den hælerimistænkte mand og Anna Britta Troelsgaard Nielsen var i landet.
Det er dog gået hurtigt med at få anholdt kvinden, og det danske bagmandspoliti har rost samarbejdet med politiet i Sydafrika.
Den 64-årige kvindes sydafrikanske forsvarsadvokat har fortalt, at det muligvis allerede kan komme på tale at sætte de to anholdte danskere på et fly fra Sydafrika torsdag aften.
Den oplysning kan politiministerens talsperson ikke bekræfte.
- Jeg kan alene bekræfte, at de skal for retten torsdag, hvor deres udleveringssager vil blive behandlet, siger Reneilwe Serero.
FacebookTwitterKopier linkEmner:Sydafrika|Kriminalitet|Johannesburg




https://www.dr.dk/nyheder/kultur/grevinde-alexandra-er-ligeglad-med-negative-kommentarer-om-ny-single-man-skal-goere

KulturGrevinde Alexandra er ligeglad med negative kommentarer om ny single: Man skal gøre det, der gør en gladGrevinde Alexandra får både ris og ros for hendes single 'Wash Me Away'.
- Jeg har ønsket at dyrke mit sanggen, og det er ikke første gang, jeg synger.
Jeg har blandt andet sunget på Rigshospitalet, og der er flere, der har sagt, jeg burde gøre noget med min sangstemme, fortæller grevinde Alexandra.
 DR)Af Malene Koops Grønborg06.
nov.
2018 kl.
15.
39Bemærk: artiklen er mere end 30 dage gammelLæs opSiden hun i sidste uge udgav singlen 'Wash Me Away', har grevinde Alexandra fået blandede reaktioner i medierne.
Sangen har ligget nummer et på iTunes, og B.
T.
's underholdningschef Maiken Wexø mener, befolkningen skal give grevinden fuld opbakning, mens Ekstra Bladets anmelder Thomas Treo kalder singlen 'et skoleeksempel på, hvordan det ikke skal gøres'.
Se programmetKlik her for at se Aftenshowet fra mandag den 5.
november, hvor grevinde Alexandra, Linse Kessler og Søren Pape Poulsen er blandt gæsterne.
Men det generer hende ikke, hvis folk synes, sangen er dårlig.
Sådan lød det, da grevinde Alexandra gæstede Aftenshowet på DR1 mandag aften.
Læs også:Grevinde Alexandra springer ud som sanger: Overrasker med ny single- Jeg siger bestemt ikke, jeg er professionel sanger.
Og hvis der er nogen, der siger, jeg ikke kan synge, så er det fint.
Det er bare en sang, og det er for velgørenhed, siger Alexandra om sangen, der er lavet til den svenske velgørenhedsorganisation 'Star For Life', som hjælper fattige og udsatte børn i det sydlige Afrika.
Alexandra - Wash Me AwayGrevinden bliver dog bakket op både af Linse Kessler og den konservative justitsminister Søren Pape Poulsen, der også er gæster i programmet.
- Der er ikke nogen, der kan sige, du ikke kan synge, for det lød jo virkelig dejligt.
Du kan jo synge, og det kan man ikke tage fra dig, lyder det fra Linse Kessler, mens Søren Pape Poulsen roser grevinden for at være modig.
- Folk kender dig jo fra forskellige sammenhænge, og man blotter sig lidt med at udgive en sang.
Det synes jeg er modigt, siger justitsministeren.
I videoen herunder kan du se et klip fra Aftenshowet, hvor grevinde Alexandra fortæller om, at hun er et nyt sted i sit liv:En win-win situationGrevinde Alexandras sang blev dog holdt hemmelig indtil udgivelsen, og ikke engang pladeselskabet Sony Music vidste, at sangen kom fra den forhenværende prinsesse.
Man er aldrig for gammel til at prøve noget nyt.
Grevinde Alexandra- Vi har taget et skridt af gangen, og Søren Mikkelsen, som har skrevet sangen og jeg skulle have tillid til hinanden, og vi arbejdede to dage på den her sang.
Da han blev glad for det, sendte han sangen videre til Sony, som ikke vidste, det var mig, der sang.
Så jeg følte mig beskyttet hele vejen, siger hun.
For grevinden er det allervigtigste dog, at hun gør noget, der føles rigtigt for hende.
- Man skal gøre noget, der gør en glad.
For mig er det her en win-win situation, for jeg har haft så meget glæde af at lave den her sang, og samtidig går det til et godt formål.
Man er aldrig for gammel til at prøve noget nyt, lyder det fra grevinden, der heller ikke vil afvise, at der kunne komme flere numre fra hende.
- Man skal aldrig sige aldrig, siger hun.
Grevinde Alexandra skal også optræde med den nye sang.
Det sker den 10.
november i Malmø Arena under et velgørenhedsarrangement.
Se hele interviewet i Aftenshowet her.
FacebookTwitterKopier linkEmner:Linse Kessler (kendis)|Søren Pape Poulsen (politiker)|Ekstra Bladet|Royalt|Viborg




https://www.dr.dk/nyheder/regionale/fyn/direktoer-i-socialstyrelsen-aergerligt-sagen-paavirker-vores-omdoemme

Millionsvindel i SocialstyrelsenSe temaFynDirektør i Socialstyrelsen: Ærgerligt, at sagen påvirker vores omdømmeDe ansatte i Socialstyrelsen har været meget berørte af sagen om millionsvindel.
Den hovedmistænkte Britta Nielsen er blevet anholdt i Sydafrika i svindelsagen i Socialstyrelsen om 111 millioner kroner.
Af Anne Mette Dam Thrane06.
nov.
2018 kl.
17.
15Bemærk: artiklen er mere end 30 dage gammelLæs opSagen om den svindelmistænkte tidligere medarbejder hos Socialstyrelsen, Britta Nielsen, der er mistænkt for at have misbrugt sin position til at overføre 111 millioner kroner til sig selv mellem 2002 og 2018, har fyldt meget på gangene i Socialstyrelsen den seneste tid.
Siden midten af oktober er der igen blevet udbetalt tilskud fra Socialstyrelsen, men medarbejderne er påvirket af omstændighederne.
- Alle er selvfølgelig meget berørte af sagen.
Særligt de nærmeste, skriver Birgitte Anker, der er direktør i Socialstyrelsen, i en mail til DR Fyn.
Sagen vil utvivlsomt påvirke styrelsens omdømme, mener direktøren, som er frustreret over den måde, medierne har dækket sagen på.
- Mange er kede af, at medierne kæder svindlen entydigt sammen med Socialstyrelsen, selvom vi først fik tilskudsopgaven i 2015, forklarer Birgitte Anker.
Læs også:Seks ugers flugt er forbi: Sådan har jagten været på Britta NielsenKontrolmiljø kontrolleresSocialstyrelsen er nu i gang med at gennemgå styrelsens kontrolmiljø ekstra grundigt.
- Inden sagen blev afsløret, havde vi allerede strammet forvaltningen på en lang række områder, og det var det, der førte til, at svindlen blev opdaget.
Vi er nu i gang med at gennemgå styrelsens kontrolmiljø med en tættekam for at se på, hvor vi kan og bør styrke kontrollen yderligere, skriver hun.
Direktøren håber på, at de undersøgelser, der nu er sat i gang, kan gøre alle lidt klogere på sagens fakta.
Imens er medarbejderne rykket sammen, og de arbejder konstruktivt på at afdække sagen internt og svare på spørgsmål, forklarer Birgitte Anker.
- Der er svindlet med midler, der var afsat til nogle af samfundets svageste.
Det er helt uacceptabelt, skriver hun i mailen.
Hun glæder sig over, at de i længere tid har haft fokus på opstramning af forvaltningens kontrol.
- Jeg er glad for, at Socialstyrelsen strammede administrationen og afdækkede svindlen, men jeg ville naturligvis ønske, at vi - eller vores forgængere - havde opdaget svindlen noget før, siger hun.
Fakta om sagen:•Den 64-årige Anna Britta Troelsgaard Nielsen blev den 5.
november anholdt, efter hun i flere uger var efterlyst internationalt.
Hun er sigtet for at have overført 111 millioner kroner i tilskudsmidler til sig selv.
•Mistanken mod kvinden opstod, da der i august blev opdaget uregelmæssigheder i udbetalingen af tilskudsmidler til en kommune.
•Samtidig blev det konstateret, at der blev overført penge til konti, som tilhørte Anna Britta Troelsgaard Nielsen.
Politiet mener, at svindlen har stået på i mindst 16 år.
•Den formodede svindel skal både være foregået, mens hun sad i Socialministeriet og i Socialstyrelsen.
FacebookTwitterKopier linkEmner:Socialstyrelsen|Økonomisk kriminalitet|Fyn




https://www.dr.dk/sporten/fodbold/superliga/vejle-assistent-om-sormani-ballade-tv-billederne-er-klippet-godt

SuperligaVejle-assistent om Sormani-ballade: 'Tv-billederne er klippet godt'Vejles assistenttræner, Morten Bisgaard, afviser, at Vejle-bænken skulle have været i kontakt med Adolfo Sormani under kampen mod AC Horsens.
Adolfo Sormani havde karantæne under kampen mod AC Horsen,  og så derfor kampen fra en skyboks.
Af Michael Sten Jensen i Lyon06.
nov.
2018 kl.
15.
36 | opdateret 06.
nov.
2018 kl.
18.
00Bemærk: artiklen er mere end 30 dage gammelLæs opDet skabte trængsel på trænergangen i Vejle Boldklub, da Fodboldens Disciplinærinstans mandag formiddag stangede en karantæne ud til cheftræner Adolfo Sormani.
Den iltre italiener havde i ugens pokalnederlag til Kolding, ifølge dommerens indberetning, overfuset en linjevogter, og det var altså grundlag for Fodboldens Disciplinærinstans til at uddele én spilledags karantæne, som så skulle afsones små otte timer senere i mandagens kamp mod AC Horsens.
Læs også:VIDEO Bundholdet Vejle sejrer over Horsens i lokalopgørDerfor var det assistenttræner Morten Bisgaard, der stod med tøjlerne på sidelinjen.
Men var det nu også det?
Det spørgsmål er både under og efter kampen blevet rejst, efter tv-billeder fra TV3 Sport viser, at Adolfo Sormani fra sin plads på tribunen ikke så ud til at nyde kampen i ro og mag.
Den italienske cheftræner kommunikerede tydeligvis - men med hvem og hvad, står ikke klart.
Dog viser tv-billederne, at Vejles målmandstræner Marco Ferrari på sidelinjen også havde intens kommunikation.
Tilbage står spørgsmålet om Sormani mod reglerne gav instrukser til sidelinjen.
Dagen derpå er det dog svært for assistenttræner, Morten Bisgaard, at komme sagen nærmere.
Læs også:Kraul om Superliga-stjernes stop: 'En lille parentes i historien'- Vi har et scoutingsystem, som gør, at vi har folk siddende på tribunen, som kommunikerer med bænken.
Normalt er det mig, der har headset på, og dermed kan kommunikere med vores folk, men i går var det så vores målmandstræner, Marco Ferrari.
Det kan jeg godt se, at nogen har lavet en historie på.
Kan du godt se, at tv-billederne ser mistænksomme ud?
- Ja, både og.
Jeg kan godt se, at det er klippet godt.
Men jeg kan kun forholde mig til, at jeg sidder på bænken, og analysefolkene er på tribunen.
Hvad vores træner gør, hvor han nu var, det ved jeg i bund og grund ikke noget om.
Læs også:Otte timer før lokalbrag: Vejle-træner får karantæne mod HorsensSå der var ikke kontakt mellem Sormani og bænken?
- Jeg kan kun sige, at vi har vores kommunikationssystem, og det er det, vi bruger i forhold til vores scouting.
Hvem vores træner har snakket med, det har ikke noget med mig at gøre.
Hvis nu man sætter sin cheftræner et sted med adgang til sådan et scoutingsystem, kan det så misbruges, som det bliver antydet?
- Det kan det sikkert godt.
Så meget energi bruger jeg ikke på det.
Jeg bruger kun energi på at tænke over, hvordan vi kan blive bedre til at analysere kampene, siger Morten Bisgaard.
Kigger nærmere på sagenMed tv-billederne som grundlag, har Fodboldens Disciplinærinstans tirsdag meldt ud, at den vil se nærmere på sagen.
- Vi er ved at kigge på, om der er grundlag for at åbne en sag.
Vi forventer, at der er afklaring i løbet af tirsdag eller allersenest i morgen (onsdag, red.
), siger Jens Hjortskov, der er formand for Fodboldens Disciplinærinstans, til Ritzau.
Læs også:Karantæneramt træner fanget på tv: Vejle afviser anklageI reglementet om en karantæneramt træner står der følgende:- Pågældende må på karantænedagen fra en time før kickoff, og indtil slutsignalet har lydt, ikke befinde sig tættere på holdet end på det pågældende stadions tilskuerpladser.
FacebookTwitterKopier linkEmner:Fodbold|Vejle|AC Horsens|Ferrari|Kolding




https://www.dr.dk/nyheder/indland/bestyrelsesformanden-i-danske-bank-traekker-sig

IndlandBestyrelsesformanden i Danske Bank trækker sigOle Andersen trækker sig fra sin post på en ekstraordinær generalforsamling, der netop er annonceret.
Danske Bank skal finde en ny bestyrelsesformand.
Ole Andersen har meddelt, at han ønsker at udtræde.
Af Mark Lindved Norup06.
nov.
2018 kl.
14.
25 | opdateret 06.
nov.
2018 kl.
14.
48Bemærk: artiklen er mere end 30 dage gammelLæs opOle Andersen stopper som bestyrelsesformand i Danske Bank.
Storaktionæren A.
P.
Møller Holding, der er Mærsk-familiens investeringsselskab, har indkaldt til ekstraordinær generalforsamling for at få skiftet ud i bestyrelsen med det samme, oplyser banken i en selskabsmeddelelse.
Det var ventet, at Ole Andersen ville opgive sin plads i bestyrelsen, og det gav han udtryk for på et pressemøde i september, da Danske Bank fremlagde sin interne undersøgelse af hvidvask-skandalen.
Han satte dog ikke tidspunkt på, men nu bliver det altså hurtigt på en ekstraordinær generalforsamling.
Artiklen fortsætter under videoen.
DR Nyheders erhvervskorrespondent giver her overblikket over advarslerne og forløbet i Danske Bank-skandalen.
Danske Bank skriver, at man efter den senere tids mange skandalesager har drøftet bestyrelsens sammensætning med en række store aktionærer, og at man erkender, at der er behov for "ekstraordinære og vidtgående forandringer" for at genskabe tilliden til banken.
Læs også:Danske Bank udnævner midlertidig topchefDen nuværende bestyrelsesformand tilslutter sig den konklusion.
- Set i lyset af bankens situation, deler jeg og den øvrige bestyrelse A.
P.
Møller Holding A/S’ opfattelse af, at der er brug for en afklaring af bankens fremtidige ledelse og sammensætningen af bestyrelsen så hurtigt som muligt, siger Ole Andersen.
Bakker op om kandidaterneÅrsagen til den ekstraordinære generalforsamling er, at storaktionæren A.
P.
Møller Holding nominerer to nye kandidater til bestyrelsen.
Det drejer sig om Karsten Dybvad, der er administrerende direktør i Dansk Industri, og Jan Thorsgaard Nielsen, der er investeringsdirektør hos A.
P.
Møller Holding.
Mærsk-familien opfordrer til, at Dybvad bliver ny formand for bestyrelsen.
Læs også:Finanstilsynet afviser Danske Banks topkandidat som ny direktør- Bestyrelsen bakker fuldt op om begge de foreslåede kandidater, der med baggrund i hver deres kompetencer og erfaringer vil kunne yde et betydeligt bidrag til bankens videre udvikling, herunder den særlige vigtige opgave i at genetablere tillid hos alle bankens interessenter, slår Ole Andersen fast i meddelelsen.
Den formelle indkaldelse til generalforsamlingen vil komme inden for to uger, som vedtægterne tilsiger, oplyser Danske Bank.
Bestyrelsen er samtidig i gang med selv at finde yderligere to kandidater til bestyrelsen, der skal tiltræde på forårets ordinære generalforsamling, ligesom der arbejdes videre på at finde en permanent administrerende direktør for Danske Bank, lyder det i meddelelsen.
Udover Ole Andersen træder formanden for revisionskomiteen, Jørn P.
Jensen, ud af bestyrelsen på den snarlige ekstraordinære generalforsamling.
Og til foråret udskiftes yderligere to altså.
FacebookTwitterKopier linkEmner:Danske Bank|Pengeinstitutter




https://www.dr.dk/nyheder/politik/politisk-flertal-bevilger-millioner-udsatte-danskere-skal-have-en-samlet-plan

PolitikPolitisk flertal bevilger millioner: Udsatte danskere skal have én samlet planAlle Folketingets partier på nær Enhedslisten er enige om at afsætte penge til en mere sammenhængende indsats for udsatte borgere.
Minister for offentlig innovation, Sophie Løhde (V), vil med regeringens udspil "Sammen med borgeren" skabe en mere helhedsorienteret indsats.
 Af Emil Winckler06.
nov.
2018 kl.
15.
44Bemærk: artiklen er mere end 30 dage gammelLæs opBorgere, der slås med komplekse problemer, skal ikke længere være nødsaget til at fortælle deres livshistorie om og om igen over for skiftende sagsbehandlere.
Fremover skal der kun være én plan, én udredning og én koordinerende sagsbehandler.
Sådan lød budskabet i et udspil, der kom i oktober fra innovationsminister Sophie Løhde.
Nu har Folketingets satspuljepartier afsat 106 millioner kroner til at realisere udspillet.
- Jeg er rigtig glad for, at vi i satspuljekredsen er blevet enige om at give kommunerne et økonomisk rygstød til arbejdet med at give borgere med komplekse problemer en helhedsorienteret indsats, siger innovationsminister Sophie Løhde (V).
Dagens politiske aftale lægger blandt andet op til at samle bestemmelser fra syv lovgivninger på tværs af fire af de store velfærdsområder, såsom sundhed- og socialområdet, i en ny hovedlov.
Formålet med hovedloven er, at kommunerne skal kunne tilbyde sammenhængende indsatser, der skal give den enkelte bedre mulighed for at stå på egne ben og komme tættere på arbejdsmarkedet.
- Hvis reformen skal virke og gøre en positiv forskel for borgerne, vil det kræve en ekstra indsats ude i kommunerne.
Det kan være dyrt på den korte bane, men i længden betaler det sig, for det giver bedre hjælp til de borgere, der har det allersværest.
Og det skal vi hjælpe kommunerne i gang med, forklarer Sophie Løhde.
Nemt på papiret, men.
.
.
Hos Det Nationale Forsknings- og Analysecenter for Velfærd, VIVE, roser man regeringens ambitioner om at gøre systemet mindre kompleks.
- Det er lidt af en minirevolution - i hvert fald på papiret.
Vi har set gennem lang tid, at der har været to sprog.
De udsatte borgere taler ét sprog, og systemet taler et andet sprog.
Det her vil gøre det mere enkelt at få velfærdssystemet til at møde borgeren, siger Ulf Hjelmar, der er projektchef i VIVE.
Men han understreger også, at selvom det lyder nemt, så er det ikke helt så enkelt.
- Det ser meget nemt ud på papiret, men det er et meget komplekst system at ændre på.
Der er blandt andet flere IT-systemer, der skal laves om, uddyber Ulf Hjelmar.
FacebookTwitterKopier link




https://www.dr.dk/nyheder/penge/kummerlige-forhold-lav-loen-og-lange-arbejdsdage-nu-undskylder-omstridt-transportfirma

Kurt Beier-sagenSe temaPengeKummerlige forhold, lav løn og lange arbejdsdage: Nu undskylder omstridt transportfirmaBoligforholdene var ikke i orden for en stor gruppe udenlandske chauffører ansat i virksomheden Kurt Beier Transport, erkender direktør.
Medejer og administrerende direktør i Kurt Beier Transport A/S, Karsten Beier, undskylder for forholdene for en gruppe af hans ansatte.
Af Mikkel Jensen06.
nov.
2018 kl.
15.
22 | opdateret 06.
nov.
2018 kl.
17.
30Bemærk: artiklen er mere end 30 dage gammelLæs op- Jeg har ikke levet op til mit moralske ansvar som arbejdsgiver.
Sådan lyder det fra medejer og administerende direktør i det danske transportfirma Kurt Beier Transport A/S, Karsten Beier, der i et interview med DR Nyheder i dag undskylder sagen om behandling af de filippinske chauffører.
- Jeg vil meget gerne beklage de billeder, som er blevet vist og undskylde for det.
Vores faciliteter har simpelthen ikke været i orden, siger Karsten Beier.
Meldingen kommer efter en række afsløringer om kummerlige boligforhold, lange arbejdsdage i lastbilen og lønninger ned til 15 kroner i timen for selskabets udenlandske chauffører, der primært kommer fra Filippinerne.
Man kan sagtens mene, at lønnen er for lav.
Men det er et anliggende for politikere og EU.
Karsten Beier, administrerende direktør, Kurt Beier Transport A/S.
Læs også:Transportfirma mistænkt for menneskehandel: Beier-familien er blevet rige på transport og ejendommeDesuden har Syd- og Sønderjyllands Politi afhørt flere chauffører for at finde ud af, om de er blevet udsat for menneskehandel.
Ifølge Karsten Beier er forholdene i Padborg nu blevet ændret.
- De billeder, som er blevet vist, er langt fra vores standard.
Derfor har jeg taget 'action' på det, og nu skulle det være i orden dernede.
I dag er jeg helt tryg ved de forhold, som de lever under.
Han vil dog ikke betegne forholdene i Padborg som en decideret lejr.
- Vi har ikke sat en lejr op.
Vi har fejlet med noget rengøring - og det har ikke været godt nok, siger Karsten Beier.
Undskyldingen fra firmaet giver Jan Villadsen, formand 3F’s transportgruppe, ikke meget for.
- Jeg synes, det er meget sent at komme ud og undskylde, når firmaet for en uge siden sagde, at der var ordnede forhold, og chaufførerne havde en seng at sove i.
Det er simpelthen ikke i orden.
Jeg mener ikke, man kan bruge undskyldningen til noget, siger han.
Lønforhold et anliggende for EUI interviewet forklarer Karsten Beier, at den løn, som de filippinske chauffører er blevet tilbudt, svarer mindst til det, som udenlandske chauffører ville få i en anden transportvirksomhed med en filial i udlandet.
- Jeg kan godt se, at man tænker, at 8.
000 kroner ikke er mange penge, men vi ligger på minimum gennemsnittet af det, som branchen ligger på, siger Karsten Beier.
Ifølge 3F svarer de 8.
000 kroner til cirka 20 kroner i timen (efter skat, red.
).
Synes du, at 20 kroner i timen er en fair løn for at være chauffør i Danmark?
- 20 kroner i timen lyder lavt, men jeg kan kun sige, at vi ligger på niveauet for, hvad andre danske firmaer giver for chauffører udefra.
Hvis man tager hensyn til, at de er ansat i Polen, så synes jeg, at beløbet er i orden.
Han mener, at hvis Kurt Beier Transport A/S betaler mere i løn, så vil transportopgaverne blot tilfalde andre europæiske virksomheder uden relation til Danmark.
Derfor er det et anliggende for politikere og EU at ændre reglerne, mener Karsten Beier.
- Vi vil gerne give mere i løn, men desværre er konkurrencen så hård, at hvis vi gjorde det, så var der ikke noget Kurt Beier i morgen, siger han.
Læs også:9.
700 kroner om måneden: Filippinske chauffører afviser tilbud fra Kurt BeierI en række artikler bragt i Fagbladet 3F er det kommet frem, at chaufførerne angiveligt tjener så lidt som 15 kroner i timen efter skat.
I lørdags fremlagde transportfirmaet et nyt tilbud til de filippinske chauffører, der blandt andet indebar bedre boligforhold og en lønstigning fra 1.
060 euro til 1.
300 euro (9.
700 kroner) svarende til, at timelønnen ville stige fra 15 til 20 kroner.
Et tilbud, som de filippinske chauffører takkede nej til.
Afviser menneskehandelKarsten Beier fortæller, at de billeder, der har været fremme i en række danske medier, har gjort stort indtryk på ham.
- Vi har ikke gjort nok aktivt for, at forholdene har været af en standard, vi har kunnet være bekendt.
Det er ikke godt nok, og det er heller ikke i overensstemmelse med, hvordan vi ønsker at drive forretning, siger Karsten Beier.
Nu beklager du forholdene, men er det fordi, du er træt af, at I er blevet afsløret?
- Overhovedet ikke.
Vores standard er bedre end de billeder, der er blevet vist, og jeg mener ikke, det er det rigtige billede af vores virksomhed.
Læs også:Transportfirma ransaget: Politiet mistænker menneskehandel i PadborgDa afsløringerne om boligforholdene kom frem i sidste uge, førte det til, at politiet ransagede lejren.
Efter ransagningen udtalte politiinspektør ved Syd- og Sønderjyllands Politi, Brian Fussing følgende:- På baggrund af de anmeldelser, vi har fået, sammenholdt med de oplysninger, vi selv har konstateret i morges, har vi vurderet, at der er grundlag for at arbejde videre med en mistanke om, at der rent faktisk kan være tale om menneskehandel efter straffelovens bestemmelser.
Men direktøren i Kurt Beier afviser, at der er tale om menneskehandel:- Jeg er helt sikker og overbevist om, at vi har ikke gjort noget strafferetligt forkert.
Vi har overholdt alle love og regler.
- Alle chauffører har været klar over alle betingelser, da vi har haft samtaler med dem i Filippinerne.
Ingen har været tvunget til noget under arbejde hos os.
FacebookTwitterKopier linkEmner:Syd- og Sønderjyllands Politi|Kurt Beier Transport|Erhverv|Politi|Jylland




https://www.dr.dk/nyheder/politik/regeringen-opgiver-lempe-offentlighedsloven

PolitikRegeringen opgiver at lempe offentlighedsloven Efter måneders forhandlinger kaster regeringen håndklædet i ringen: Der bliver ingen lempelser af udskældt offentlighedslov.
Justitsminister Søren Pape Poulsen (K) må opgive at forhandle en lempelse af den udskældte offentlighedslov på plads.
Af Morten Henriksen og Theis Lange Olsen06.
nov.
2018 kl.
14.
59 | opdateret 06.
nov.
2018 kl.
17.
11Bemærk: artiklen er mere end 30 dage gammelLæs opSelv om et politisk flertal ønsker at lempe offentlighedsloven, kommer det ikke til at ske inden næste folketingsvalg.
Det konkluderer justitsminister Søren Pape Poulsen (K).
Han kaster håndklædet i ringen med den begrundelse, at partierne står for langt fra hinanden, når det handler om, hvordan og hvor meget offentlighedsloven skal lempes.
Læs også:De Radikale opsiger forlig om omstridt offentlighedslovOg henviser samtidig til, at de Radikale i sidste måned besluttede at opsige forliget om offentlighedsloven.
- Der er et meget stort spænd imellem de partier, der forhandler nu, og derfor giver det ingen mening at gå videre, siger justitsminister Søren Pape Poulsen til DR Nyheder.
Offentlighedsloven har især fået kritik for at mørklægge skiftende regeringers interne arbejdsgange og for dermed at gøre det sværere for journalister at kontrollere landets magthavere.
K ville lempe loven markantEt flertal i Folketinget har i flere år krævet en lempelse af offentlighedsloven.
Inden Søren Pape Poulsen blev justitsminister var han selv en ivrig fortaler for at lempe loven.
Jeg er minister og tegner regeringen.
Og regeringens synspunkt står jeg på mål for her.
Der lægger man lige partikasketten.
Søren Pape Poulsen- Man må bare sige, at med den her lov er vi gået for langt, sagde Søren Pape Poulsen i 2015 til Politiken.
Men som justitsminister lagde han et forslag til lempelser frem, som flere af de øvrige partier ikke mente åbnede nok op.
I september besluttede de Radikale på den baggrund at opsige forliget om offentlighedsloven.
Læs også:Papes folk svarer igen: Ny offentlighedslov er en lempelse- Jeg kan konkludere, at De Radikale har opsagt forliget om offentlighedsloven, og derfor bliver der ikke nogen lempelser på den her side af et valg.
Det er sådan, at en forligskreds skal være enig for at kunne lempe, og jeg har lagt en lempelse på bordet.
Det er der så nogen, der ikke synes er godt nok.
Det er fair nok, siger Søren Pape Poulsen.
Men den lempelse, du taler om, var vel et stykke fra det, du selv sagde, du ville, før du kom i regering?
- Jeg er minister og tegner regeringen.
Og regeringens synspunkt står jeg på mål for her.
Der lægger man lige partikasketten, siger Søren Pape Poulsen.
Radikale: Op med mørklægningsgardinerneHos De Radikale erkender man, at man stod langt fra hinanden, men at det samtidig var pseudo-forbedringer, regeringen bød ind med.
Morten Østergaard giver ikke meget for de lempelser, som regeringen fremlagde i forhold til offentlighedsloven.
Ifølge den radikale leder, Morten Østergaard, udtrykte flere eksperter ligefrem tvivl om, hvorvidt der overhovedet var tale om en lempelse af offentlighedsloven.
- For os er det afgørende, at vi nu får rullet mørklægningsgardinerne op, og så er det altså ikke nok, at man kommer med et forslag, hvor der skal målfoto til at afgøre, om der reelt er tale om en lempelse, siger han.
Radikale har derfor i dag sammen med DF, Alternativet, Enhedslisten og SF fremlagt en tekst i folketingssalen, hvor de slår til lyd for at afskaffe flere paragraffer i offentlighedsloven.
Det skal presse de to regeringspartier - Konservative og Liberal Alliance - der talte for markante lempelser af offentlighedsloven, inden de indtog ministerkontorerne.
Så er det altså ikke nok, at man kommer med et forslag, hvor der skal målfoto til at afgøre, om der reelt er tale om en lempelse.
Morten Østergaard, De RadikaleSamtidig skal den sikre, at partierne bag teksten rent faktisk realiserer den efter næste valg og ikke glemmer løfterne i jagten på ministerposter eller indflydelse på andre områder.
- Så er der massivt flertal, og det vil vi gerne sørge for, at de (partierne bag, red.
) bliver holdt op på.
Så vi binder os til masten, og det gør de andre også, på, at det her skal gennemføres efter et valg, uanset hvem der skal være statsminister, siger Morten Østergaard.
Først efter næste valgMen var du som konservativ partiformand selv tilfreds med regeringens forslag?
- Jamen, jeg er justitsminister og agerer for regeringen.
Jeg synes, det var en rigtig lempelse.
Og jeg synes, det er ærgerligt, at man ikke tager det.
I politik må man nogle gange tage det, man kan få, i stedet for at opsige et forlig.
Men hvor står De Konservative så fremadrettet, når det handler om en lempelse af offentlighedsloven?
- Vi har sagt, hvor vi står, tidligere.
Og der står vi stadig.
Nu havde jeg ansvaret for at kunne samle det i en forligskreds.
Det kunne vi ikke.
Så må vi tage den her drøftelse, når vi er forbi et folketingsvalg.
Læs også:Konservativ kovending om udskældt lovHvad skal der ske efter et folketingsvalg?
- Så drøfter vi det igen.
Det vigtige nu er at komme videre.
Det er helt vildt at spilde hinandens tid med forhandlinger, når man ikke kan komme videre, fastslår Søren Pape Poulsen.
TIDSLINJE - OFFENTLIGHEDSLOVEN•2013: Venstre, De Konservative, SF, De Radikale og Socialdemokratiet vedtager offentlighedsloven, der ifølge daværende justitsminister Morten Bødskov (S) vil skabe mere åbenhed.
Eksperter kritiserer loven hårdt, og 90.
000 skriver under på, at de er modstandere af loven.
•Efteråret 2015: I oktober 2015 ændrer De Konservative og partiformand Søren Pape Poulsen holdning til offentlighedsloven.
På et landsråd i Herning krævede han loven ændret.
•- Man må bare sige, at med den her lov er vi gået for langt, sagde Søren Pape Poulsen dengang i et interview med Politiken.
•Juni 2016: I samlet flok meddeler De Konservative, SF og De Radikale grundlovsdag, at offentlighedsloven skal ændres inden et år.
•November 2016: De Konservative bliver en del af den nye VLAK-regering og fraskriver sig reelt muligheden for at gå enegang i spørgsmålet om offentlighedsloven, som Venstre eksempelvis ikke har noget stort ønske om at ændre.
•Denne passus skrives ind i regeringsgrundlaget:•- Når offentlighedsloven skal evalueres i 2017, vil regeringen lempe ministerbetjeningsreglens beskyttelse af den interne og politiske beslutningsproces i forhold til de nuværende regler, hedder det i regeringsgrundlaget.
•Juni 2017: Selvom det er grundlovsdag, har justitsminister Søren Pape Poulsen (K) ikke fremlagt noget udkast til ændringer af offentlighedsloven.
•Februar 2018: Justitsministeren sender lovudkast til SF og De Radikale og indkalder til møde.
SF og R truer med at opsige forlig.
•Marts 2018: Justitsministeriet sender notat til forligskredsen.
•September 2018: De Radikale opsiger forliget på området.
•November 2018: Regeringen opgiver at lempe offentlighedsloven.
FacebookTwitterKopier linkEmner:Det Konservative Folkeparti|Søren Pape Poulsen (politiker)|Radikale Venstre|Offentlig forvaltning|Viborg




https://www.dr.dk/nyheder/vejret/onsdagsvejret-lunt-med-baade-skyer-og-sol

VejretOnsdagsvejret: Lunt med både skyer og sol Vi har - for årstiden - lunt og mildt efterårsvejr lige nu.
Det gælder også onsdag.
Jo længere mod syd og sydøst, du kommer i morgen, jo større er chancerne for at blive nusset lidt af solens stråler.
Af Louise Gade Sig06.
nov.
2018 kl.
13.
37Bemærk: artiklen er mere end 30 dage gammelLæs opHvis vejret i dag, tirsdag, var en rille i en grammofonplade, så kunne vi såmænd spille samme rille i morgen.
Det er nemlig stort set den samme vejrsituation, der vil udspille sig: tocifrede maxtemperaturer, sol til sydøst og skyer til nordvest.
En diset natFørst banker natten på.
Den medbringer tørvejr og relativt klart vejr til de sydlige landsdele.
Efterhånden breder skyerne sig, og der kommer dis eller tåge mange steder.
Temperaturerne vil ligge et sted mellem syv og ti grader, og vinden vil være jævn til frisk fra sydøst.
Mest sol til syd og østDisen eller tågen, der er opstået i nattetimerne, kan hænge i luften først på dagen i morgen.
Men gradvist kommer solen mere og mere igennem, og det er især i de sydlige og østlige egne, at der vil være kig til solen.
Omkring frokosttid ligger temperaturerne omkring ni-ti grader de fleste steder.
Ingen sol til nordjyderneTermometeret ormer sig lidt mere opad i løbet af eftermiddagstimerne og topper på 12 grader.
Det er i det sydlige Danmark, det bliver lunest i morgen.
Skydækket trækker sig en my mod nordvest i dagens løb, men den centrale og nordlige del af Jylland får ikke for alvor solen at se i morgen.
Vinden bliver let til jævn fra sydlige og sydøstlige retninger.
Et højtryk over Østeuropa sender lun luft op over Danmark fra sydlige retninger.
Men i løbet af weekenden vil flere fronter med regn give os ustadigt vejr.
Lunt vejr for årstidenVi er inde i en periode med lunt vejr for årstiden.
Det er et højtryk, som sender varm luft fra det østeuropæiske kontinent op mod Danmark og sikrer os tocifrede dagtemperaturer mange steder.
Samtidig blæser der kun en svag til jævn vind, og det får disse dages efterårsvejr til at føles ganske mildt.
FacebookTwitterKopier link




https://www.dr.dk/sporten/badminton/dansk-double-overlever-otte-saetbolde-i-stort-comeback

BadmintonDansk double overlever otte sætbolde i stort comebackKim Astrup og Anders Skaarup er videre til anden runde af China Masters efter en dramatisk sejr.
Anders Skaarup og Kim Astrup kæmpede sig videre ved China Masters.
06.
nov.
2018 kl.
13.
29Bemærk: artiklen er mere end 30 dage gammelLæs opDen danske herredouble med Kim Astrup og Anders Skaarup færdes tilsyneladende glimrende på kinesisk territorium.
I september vandt parret sin første store turnering med triumfen i China Open, og tirsdag spillede de sig videre til anden runde ved årets China Masters efter en hårdt tilkæmpet sejr på 21-16, 27-25 over et par fra Indien.
Efter dansk sejr i første sæt lignede det, at andet sæt skulle gå til inderne Manu Attri og Sumeeth B.
Reddy, men så lancerede danskerne et stort comeback.
Læs også:Danske herredouble vinder China OpenVed 14-20 afværgede de hele seks sætbolde på stribe og yderligere to efterfølgende, hvorefter Astrup og Skaarup tog sættet hjem med 27-25 efter et stort drama.
China Masters er en turnering på niveau-3, kendt som en Super 750-turnering, på World Touren, hvilket er samme rangering som Denmark Open, Malaysia Open, Japan Open og French Open.
China Open, som de altså vandt, rangerer derimod som en af de tre største turneringer, hvis man fraregner sæsonfinalen.
De to øvrige er Indonesia Open og All England.
Doublerne skuffedeMens Astrup og Skaarup er videre til anden runde, røg Mathias Boe og Carsten Mogensen ud i første runde.
Parret er langt fra topniveauet for tiden, og det kostede et nederlag i tre sæt til et par fra Sydkorea.
Mixeddoublekategorien bød også på dansk skuffelse.
Niclas Nøhr og Sara Thygesen tabte trods flot modstand i tre sæt mod de suveræne kinesiske verdensettere Zheng Siwei og Huang Yaqiong.
Større forventninger var der til Mathias Christiansen og Christinna Pedersen, som var femteseedet, men parret skuffede og tabte i to sæt til et andet kinesisk par.
Hans-Kristian Vittinghus gav lidt oprejsning som sidste dansker i aktion, da han avancerede sikkert efter sejr i to sæt over japaneren Kanta Tsuneyama.
Onsdag fortsætter kampene i første runde, og her er der også flere danskere på programmet.
/ritzau/FacebookTwitterKopier link




https://www.dr.dk/nyheder/regionale/nordjylland/fra-aalborg-til-svendborg-og-hellerup-katolikker-moedes-om-de-sidste

NordjyllandFra Aalborg til Svendborg og Hellerup: Katolikker mødes om de sidste jordiske rester af Den Hellige ThéréseRelikvierne af Skt.
Thérése af Lisieux bliver nu fremvist i katolske kirker i Danmark og resten af Norden.
Relikvierne af Skt.
Thérése af Lisieux ses her i Skt.
Mariæ Kirke i Aalborg.
Af Klaus Videbæk06.
nov.
2018 kl.
14.
14Bemærk: artiklen er mere end 30 dage gammelLæs opHun blev blot 24 år gammel, men hendes liv og tilværelse er til så stor inspiration, at hendes jordiske rester hvert år besøges af tusinder af mennesker i hjembyen Lisieux i Frankrig.
Lige nu er relikvierne af Skt.
Thérése af Lisieux så ganske ekstraordinært på valfart i Danmark og resten af Norden, hvor troende katolikker kan komme helt tæt på dem.
FAKTA: RelikvierRelikvier er rester af hellige mænds eller kvinders legeme, tøj eller brugsgenstande.
Dyrkelsen af relikvier kommer fra forestillingen om, at det hellige menneskes åndelige kraft bevares i dets fysiske rester eller ejendele eller genstande, der har forvoldt det pågældende menneskes død.
Siden oldkirken har relikvier spillet en vigtig rolle for den katolske og de ortodokse kirker - og også i andre religioner end kristendommen.
Kilde: Gyldendal, Den Store DanskeSiden søndag har relikvierne således været at finde i Skt.
Mariæ Kirke i Aalborg, inden de i løbet af tirsdag fragtes videre til Aarhus.
Det gør stort indtryk på Line Bøgelund Nielsen, der er formand for det katolske menighedsråd i Nordjylland, at relikvierne lige nu er i katolske kirker i Danmark.
- Når vi levende mennesker giver hinanden et håndtryk eller et kram, er det et tegn på vores nærhed med hinanden.
På samme måde er det at røre ved relikvierne et tegn på den nærhed, vi føler med hende, siger hun.
Thérése af Lisieux blev født i 1873 og havde allerede i en alder af ni år et ønske om at blive nonne.
Læs også:Verdensberømt musikværk kom til verden i Danmark - 150 år efter giver det stadig gåsehudI vinteren 1882-83 blev hun ramt af alvorlig sygdom med hovedpine, krampeanfald og høj feber, og man var bange for, at hun skulle dø.
Men i sit værelse, hvor der var en statue af Jomfru Marie, så den sengeliggende Thérése den 13.
maj 1883 i et syn madonnaen smile til hende.
"Hendes ansigt udtrykte en uudsigelig godhed og ømhed, men det, der trængte længst ind i min sjæl, var den hellige jomfrus underbare smil.
Herefter forsvandt al min smerte" har Thérése senere fortalt i sine erindringer.
Therese af Lisieux og hendes fire søstre blev alle nonner i klosteret.
(© Wiki Commons)I en alder af kun 15 år fik hun trods mange forhindringer og i sidste ende med pavens tilladelse lov at indtræde i karmelitklostret i Lisieux.
Som nonne blev hun kendt som den Lille Therese, der via 'den lille vej' viste, at det at elske Kristus ikke bare var en mulighed for dem, der allerede er kaldet til det som hende selv, men for alle.
- Det, der gør Den Hellige Thérése af Lisieux meget speciel for mange mennesker, er den enkelthed, der har præget hendes liv på jorden.
Det, at gøre små gerninger for andre mennesker, var én af hendes store ting i livet, siger Line Bøgelund Nielsen.
Når hun bliver kaldt den Lille Therese er det også for at adskille hende fra den 'Store Teresa' - den hellige Teresa af Ávila (1515-82).
Læs også:Her er filmen, der er mere populær end 'Fifty Shades of Grey' i Polen - den handler om præsterI det hele taget er Thérése af Lisieux ikke den mest kendte helgen eller helgeninde, men det kan opholdet i Danmark være med til at ændre på, mener Line Bøgelund Nielsen.
- Når man tilbringer tid med hende her i kirkerummet, kommer man virkelig til at tænke over den måde hun levede på og også hendes forhold til Gud, siger hun.
Efter besøg i Aarhus, Svendborg, Hellerup og København vender relikvierne tilbage til Frankrig den 12.
november.
FacebookTwitterKopier linkEmner:Aalborg|Aarhus|Norden|Kirkeforhold|Kristendom




https://www.dr.dk/sporten/oevrig/jernkvinde-stiller-op-til-ironman-15-uger-henne-i-sin-graviditet

Øvrig sportJernkvinde stiller op til ironman 15 uger henne i sin graviditetTriatleten Michelle Vesterby opdagede kort før det uofficielle VM på Hawaii, at hun var gravid.
15 uger henne vil hun stadig dyrke sin sport.
Af Johan Haarløv og indslag: Anne Hedegaard Petersen06.
nov.
2018 kl.
13.
56Bemærk: artiklen er mere end 30 dage gammelLæs opOm to uger stiller Michelle Vesterby til start ved Ironman i Cozumel i Mexico.
Og det til trods for, at hun til den tid vil være 15 uger henne i sin graviditet.
Den 35-årige triatlet har konsulteret flere læger for at få svar på, om hendes foretagende nu også er forsvarligt, eller om hendes baby risikerer at tage skade af den hårde fysiske anstrengelse.
Indtil videre har hun fået grønt lys.
- Jeg har en mulighed for at vise, hvad man kan med kroppen.
Jeg vil fortsætte med min livsstil.
Og min jordemoder sagde til mig, at ’når du er glad, så er barnet glad’, og jeg er jo glad, når jeg er fysisk aktiv, siger Michelle Vesterby og tilføjer:- Jeg er nu kommet over de 12 uger, som man siger, er den kritiske periode.
Og nu mærker jeg ikke længere trætheden, og jeg kan kontrollere min sult.
Jeg kan godt mærke, at bukserne er begyndt at stramme lidt ekstra, men jeg er ved godt mod og kan opretholde min træningsmængde og intensitet, så hvorfor stoppe?
Læs også:Du bliver fysisk og psykisk stærkere af at være gravidHendes beslutning om at stille op i Mexico er dog ikke blevet mødt med komplet forståelse fra alle sider:- Jeg har mødt kommentarer om, hvorvidt det nu er smart at stille op.
Men det er smart, det synes jeg.
Jeg har overvejet det grundigt, og jeg har snakket med læger, og vi har besluttet, at der ikke er noget til hinder for, at jeg kan stille op.
- Jeg er professionel – ikke kun i min sport, men også til at lytte til min krop.
Så jeg vil selvfølgelig også skelne mellem de gode og de negative signaler, og der er ingen tvivl om, at hvis jeg mærker noget negativt, så bliver løbet streget som det første.
Sundhedsstyrelsen anbefaler gravide at holde sig fra langdistanceløb og ekstreme sportsgrene.
Og selvom den specialeansvarlige på Herning og Holstebros hospitals fødeafdeling, Jane Boris, ikke kategorisk vil fraråde Vesterby at stille op til ironman i Mexico, råder hun dog alligevel triatleten til at overveje, hvordan hun skaber de bedste betingelser for sin deltagelse:- Når man er gravid, skal man finde ind i rollen og forstå, at det giver nogle begrænsninger.
Det er ikke det samme, som at man ikke skal dyrke sport, når man er gravid.
Men hvis man udfører sportsgrene, som sundhedsstyrelsen fraråder, at man dyrker som gravid, så ville jeg overveje at have et godt team bag sig, hvis man alligevel vælger at dyrke det, siger Jane Boris.
Kæmper for en ny billet til HawaiiVesterby opdagede, at hun var gravid for tre uger siden, hvor hun var til det uofficielle VM i ironman på Hawaii.
Alligevel svømmede hun de 3,8 kilometer, cyklede de 180 kilometer og løb de 42 kilometer, som det udmagrende løb består af.
- Min krop var så veltrænet og fit, og derfor var det også lidt mærkeligt at opdage, at jeg var gravid.
Jeg har en kandidat i idræt og sundhed, så jeg ved godt, hvad en graviditet gør ved kroppen, men jeg kunne ikke lade være med at tænke på, om jeg alligevel udsatte barnet for nogle risici ved at deltage.
Men jeg snakkede med en læge, jeg kender godt, og han sagde, at jeg skulle passe ekstra meget på min væskebalance, men ellers sagde han ’just do it’.
En placering i top-fem ville have givet hende en direkte billet til løbet på Hawaii igen næste år, men herningenseren sluttede som nummer 26.
Læs også:VIDEO Dansk jernkvinde vinder Ironman i KøbenhavnNu må hun endnu engang forsøge at kvalificere sig via de stævner, der er i løbet af året, og netop derfor stiller hun op i Mexico om to uger:- Det er mit mål at blive nummer ét i Mexico, så jeg kvalificerer mig til Kona, Hawaii næste år.
Lykkes det, vil det være rigtig fint at kunne gå på barsel med den viden, at jeg har kvalificeret mig til Hawaii.
Og jeg er sikker på, at det både vil give både mig og barnet masser af energi.
Lur i stedet for træningVesterby beskriver selv sit kommende barn som en ønske-baby, som bliver hendes og hendes mands første.
- Jeg er 35 år, så det var ved at være på tide.
Jeg har længe godt kunne tænke mig det ekstra perspektiv i mit liv, som det giver at få et barn.
Men nu vil mange sige, at jeg kommer til at forsømme mit barn, men det kommer jeg ikke til.
Jeg har en mand og en familie, der bakker op om det her, men der er samtidig ingen tvivl om, at jeg vil være sammen med mit barn som overhovedet muligt – og selvfølgelig er det muligt.
Hun lægger dog ikke skjul på, familieforøgelsen kommer til at ændre på den stringente og meget skemalagte tilværelse, som livet som toptriatlet kræver:- Det bliver en udfordring at kombinere rollen som mor med det at være elitesportsudøver.
Men vi har set mange kvinder gøre det før i dansk idræt, så hvorfor skulle jeg ikke også kunne gøre det?
Men jeg glæder mig helt vildt til at tage morrollen på mig, og selvfølgelig kommer det til at betyde, at jeg kommer til at gå på kompromis med min træning.
- Mangel på søvn og andre ting vil betyde, at jeg skal lytte til kroppen og tage en middagslur med ’lillebebs’ i stedet for at tage en træningstur.
Men jeg glæder mig til at blive mindre egocentreret, end jeg er lige nu, og i stedet være noget for en anden, slutter Vesterby.
I 2015 blev Vesterby nummer fire ved ironman på Hawaii.
Det er hendes karrieres til dato største resultat.
FacebookTwitterKopier linkEmner:Hawaii|Graviditet og fødsel|Mexico|Triathlon|Sundhedsstyrelsen




https://www.dr.dk/nyheder/udland/hoejeste-antal-i-30-aar-flere-japanske-boern-og-unge-begaar-selvmord

UdlandHøjeste antal i 30 år: Flere japanske børn og unge begår selvmord250 skolebørn og gymnasieelever tog deres eget liv i 2016, det højeste antal siden 1986.
Flere børn og unge begår selvmord i Japan.
Af Andreas Lindqvist06.
nov.
2018 kl.
13.
32Bemærk: artiklen er mere end 30 dage gammelLæs opNy trist statistik fra de japanske myndigheder viser, at flere japanske unge og børn tager deres eget liv.
Således begik 250 i gruppen selvmord mellem 2015 og 2016, og det er det største antal siden 1986, hvor 268 slog sig selv ihjel.
Undersøgelsen viser, at de gjorde det af flere forskellige grunde, hvoraf bekymringer om fremtiden, mobning, familieproblemer og stressbelastning var blandt de almindeligste, skriver CNN.
Hvad angik 140 af de unge japanere, kender man ikke forklaringen på.
- Antallet af selvmord blandt elever er fortsat højt, og det er et alarmerende problem, som skal håndteres, siger den ansvarlige for området i det japanske undervisningsministerium, Noriaki Kitazaki, ifølge Reuters.
Flest tilfælde efter sommerferienDe fleste, af de som døde, var gymnasieelever - i Japan går unge typisk i gymnasiet, til de bliver 18.
Har du brug for hjælp?
Hvis du er i krise eller har tanker om selvmord, så sig det til nogen.
Det hjælper at få sat ord på de svære tanker og følelser, du har, og du kan gøre det anonymt.
Du kan kontakte Livsliniens telefonrådgivning på 70 201 201 alle dage fra klokken 11-04, ligesom du har mulighed for at chatte med Livslinjen.
Her er en liste over steder, hvor du kan få hjælp.
En sammenskrivning af statistik fra 1972 til 2013, som kom frem i 2015, viser, at antallet af selvmord blandt unge i Japan går kraftigt op omkring 1.
september, når de skal tilbage i skole efter sommerferien.
Alle undervisningsinstitutioner bør derfor ansætte en skolepsykolog, lød det forbindelse med en 2016-plan for at få selvmordsraten ned, ifølge Japan Times.
Antallet af socialarbejdere i systemet skulle også op.
Selvmordsårsager er komplekse og er tit en kombination af problemer derhjemme og i skolen.
Derfor skal voksne omkring børnene og de unge lære at genkende risikotegn.
- Det er vigtigt at lære børn at få hjælp så hurtigt så muligt (.
.
.
) for det bliver sværere og sværere for dem at finde hjælp, når de allerede lider, sagde Koju Matsubayashi, som leder det japanske undervisningsministeriums studievejleder-kontor.
Faldende tendens i DanmarkJapan har generelt en høj selvmordsrate i alle aldersgrupper, selv om antallet er faldet med en tredjedel siden 2003.
I Japan dræbte 16,6 personer sig selv for hver 100.
000 indbyggere i 2015, den såkaldte selvmordsrate.
Det tilsvarende tal herhjemme var samme år 9,4 - eller omkring to mennesker hver eneste dag.
Antallet af fuldbyrdede selvmord blandt unge er faldende, og nåede i 2015 det laveste niveau siden 1970.
I 2016 var selvmordsraten 2,9 blandt de 15-19-årige.
Hvert femte dødsfald blandt 15-24-årige skyldes selvmord, ifølge Center for Selvmordsforskning.
Her kan du få hjælp: Går du med svære tanker og har brug for hjælp, kan du ringe til Livslinjen på 70 201 201 næsten døgnet rundt.
FacebookTwitterKopier linkEmner:Japan|Sundhed og velvære|Socialforhold|CNN|Uddannelse




https://www.dr.dk/nyheder/penge/advokat-skattestyrelsens-udbytteslagsmaal-i-usa-kan-vare-i-aarevis

Afsløring af skatteskandaleSe temaPengeAdvokat: Skattestyrelsens udbytteslagsmål i USA kan vare i årevisRetssager mod pensionskasser bliver tidligst afgjort om ét år - i første instans, siger ekspert.
Store sager om økonomiske tvister i delstaten New York føres typisk ved Southern District-domstolen.
Af Oliver Batchelor06.
nov.
2018 kl.
14.
14Bemærk: artiklen er mere end 30 dage gammelLæs opSkattestyrelsen fik sent i aftes dansk tid grønt lys fra en dommer i New York til at føre sager mod en række amerikanske pensionsplaner om at få 5,4 milliarder kroner retur til danske statskasse.
Men tilkendegivelsen fra distriktsdomstolen i New York er kun første skridt på vejen i en proces, der kan tage flere år, fortæller Thomas Thorup, partner i det dansk-amerikanske advokatfirma Thomas Martin.
Læs også:Vejen banet: Skat vinder vigtigt slag om 5,4 milliarder i USA- Efter den afgørelse, der nu er truffet om, at sagerne ikke bliver forhåndsafvist, kan vi forvente, at der bliver sat en dato for de afsluttende retsmøder, der formentlig vil strække sig over mange dage.
Og det ligger nok et års tid ude fremtiden, siger han.
Dommer: Jeg er overbevistSkattestyrelsen og Kammeradvokaten har i alt anlagt 176 sager i USA mod en række amerikanske pensionsplaner, der spiller en central rolle i svindlen med dansk udbytteskat for i alt 12,7 milliarder kroner.
Pensionsplanerne, også beskrevet som enkeltmandspensionskasser, har ifølge Skattestyrelsen udnyttet den dansk-amerikanske dobbeltbeskatningsaftale til uberettiget at kræve 5,4 milliarder retur i udbytteskat fra Danmark.
Læs også:Minister efter delsejr i New York i sag om 5,4 milliarder kroner: Vi forventer at vindeVed et retsmøde i Southern District i delstaten New York forsøgte pensionsplanernes advokater i aftes dansk tid at få sagerne afvist.
Men det sagde dommer Lewis A.
Kaplan klart nej til.
- Jeg har i sinde af afvise denne begæring (om at afvise sagen, red), medmindre der sker noget radikalt i min opfattelse mellem nu og til, jeg offentliggør min holdning.
Jo længere og jo hårdere jeg har reflekteret over det her, desto tydeligere fremstår det her resultat for mig, lød det fra dommer Lewis A.
Kaplan.
Udveksling af papirer og vidnerDer er endnu ikke truffet en officiel afgørelse om at lade Skattestyrelsens sager køre ved de amerikanske domstole.
Men hvis det som forventet sker, så går det juridiske slagsmål om de 5,4 milliarder kroner i gang.
Den består hovedsaglig af to dele - discovery og depositions - fortæller Thomas Thorup, der til daglig arbejder med rådgivning om amerikanske retsforhold.
Læs også:Regeringen vil afsætte 435 millioner kroner ekstra til kontrol med udbytteskat- Discovery er der, hvor parterne kan bede hinanden om stort set alt, hvad der er af skriftligt materiale og bede om svar på spørgsmål om sagens faktuelle forhold i meget højere grad end vi kender det fra dansk retspleje, siger han.
- Depositions er en slags vidneafhøringer forud for selve retsmødet, som vi i Danmark kalder for hovedforhandlinger.
Dér hvor sagen bliver procederet.
Inden, man når der til, har parterne lejlighed til at afhøre vidner hos hinanden, forklarer han.
Pensionskasser kan indgå forligPensionskassernes ejere kan undgå en retssag ved at indgå forlig med Skattestyrelsen.
Det har to af de i alt 277 pensionskasser, som Skattestyrelsen mener har medvirket til svindlen, valgt at gøre.
I alt har de to pensionskasser sagt ja til at tilbagebetale 10 millioner kroner til den danske statskasse, som svarer til det beløb, de uretmæssigt har fået udbetalt i udbytteskat.
Og det er en mulighed, at flere vil vælge at gøre det samme, fortæller DR-journalist Thomas Svaneborg, der er en af journalisterne bag afdækningen af svindlen.
- Når jeg taler med nogle af de amerikanske advokater, så fortæller de, at deres klienter er nervøse for at blive hængt ud som svindlere i et internationalt spil.
Det er også det, vi hører, nemlig at flere af de her investorer overvejer at indgå forlig med Skattestyrelsen, siger han.
Appelsager kan vare i årevisDistriktsdomstolen i New York skal nu i gang med at finde datoer for de afsluttende retsmøder i sagen mellem Skattestyrelsen og de amerikanske pensionskasser.
Men der er kun tale om 1.
instans, pointerer Thomas Thorup.
En appelsag ved en højere retsinstans kan tage lige så lang tid.
Læs også:Enorm sagspukkel på 5,7 milliarder trækker renter hos SkattestyrelsenOg dermed er det realistisk, at der går mindst to år, før det juridiske slagsmål om de 5,4 milliarder kroner er slut.
- Dommen kan formentlig kun appelleres én gang.
Men ligesom i Danmark kan der i nogle tilfælde være mulighed for at appellere flere gange.
Og her vil der være tale om tilsvarende tidsforløb.
FacebookTwitterKopier linkEmner:Skattestyrelsen|New York|Økonomi|Pensionsselskaber|USA




https://www.dr.dk/nyheder/indland/foelelsesladet-tidligere-anklager-jeg-jokkede-i-spinaten

Fra hashsag til retsskandaleSe temaIndlandFølelsesladet tidligere anklager: Jeg jokkede i spinatenTrine Sorgenfri erkender at have misbrugt sin stilling som anklager ved at lyve for retten.
Sagen mod den tidligere anklager er en udløber af politiets store aktion fra 2014, kaldet Nordlys, mod hashsælgerne i Pusher Street på Christiania.
Her arbejdede flere politiagenter undercover.
Af Emma Toft06.
nov.
2018 kl.
13.
26Bemærk: artiklen er mere end 30 dage gammelLæs opEn lille pakke med servietter blev taget i brug i Frederiksberg Byret i dag, hvor den tidligere anklager Trine Sorgenfri sidder på anklagebænken i en usædvanlig sag.
Hun er nemlig tiltalt for at have misbrugt sin stilling som anklager og lyve for dommere og forsvarere under en stor retssag mod flere hashsælgere fra Christiania.
Sagen kørte i landsretten for to år siden, og Trine Sorgenfri var anklager på sagen.
Tårerne kom frem, da Trine Sorgenfri satte ord på, hvor skidt hun havde det i dagene efter den 29.
september 2016, hvor hun havde fortalt usandheder i landsretten.
- Jeg har det virkelig ikke godt.
Jeg er godt klar over, at jeg har begået en kæmpe fejl, sagde Trine Sorgenfri om sin sindstilstand for to år siden.
Læs også:Danmarkshistoriens største hashsag: Tidligere anklager erklærer sig skyldig i at påvirke vidnerUnder landsretssagen om hashhandel afviste anklageren over for dommerne og forsvarerne, at hun havde sendt sine spørgsmål til politividnerne, inden de skulle vidne i sagen om salg af hash – vidneudsagn, der kunne bruges til at få dømt hashhandlerne.
Hun fremlagde også et word-dokument, som hun påstod var magen til det, hun havde sendt til politividnerne.
Men det var det ikke.
For det dokument, retten og forsvarene fik at se, var renset for de spørgsmål, Trine Sorgenfri havde sendt til politividnerne, inden de skulle afgive forklaring.
Og en anklager må ikke orientere vidner om, hvilke spørgsmål de vil stille i retten – kontakten inden en retssag må kun være af praktisk karakter.
Det var først, da forsvarerne begyndte at spørge ind til anklagerens kontakt med vidnerne, at den tætte kontakt kom frem i lyset – en mailkontakt med politividnerne, der også havde en meget jovial tone.
Mails med "frokostbordsagtig snak" skulle ikke udI dag gav den tidligere anklager to grunde til, at hun forsøgte at holde det hemmeligt for retten, at hun havde sendt sine spørgsmål til politiagenterne.
- Jeg er ikke interesseret i at få fremlagt de mails på nogen måde.
De indeholder en alt for frokostbordsagtig snak.
Jeg vidste også, at der var et udtalt frisprog om dommere og forsvarer, sagde hun.
Læs også:Nye mails viser jovial tone mellem anklager og vidner i hash-retssagDerudover havde den nu tidligere anklager efter eget udsagn ikke overskud til diskussioner med forsvarerne om, hvad politividnerne havde fået at vide i dokumenterne forud for sagen.
- Det var nemmest at holde dem skjult, siger hun.
Læs også:Anklager efter tilståelse: Jeg er så lidt stolt af det, som jeg overhovedet kan væreSamtidig fortalte Trine Sorgenfri i dag, at hun umiddelbart efter det omstridte retsmøde for to år siden ønskede at orientere sine chefer om det, hun havde gjort, selvom hun ikke ønskede, at alle på hendes arbejdsplads skulle vide det.
- Jeg havde ikke lyst til, at det blev spredt i hele anklagemyndigheden, at jeg havde jokket i spinaten, sagde hun i retten.
For rundt som en hovedløs høneI dagene efter retsmødet for hun rundt som en hovedløs høne, lød det i dag.
Hun slettede mails, som hun havde sendt til politividnerne, men bad efterfølgende om at få tilsendt dem igen.
Hun lagde alle kortene på bordet over for sine overordnede, og hun skrev sms’er til en af sine veninder.
Her lød det blandt andet, at hun nok havde lavet en så gedigen brøler, at hun frygtede for sit arbejde, og at hun har haft nogle af de værste dage i sit liv.
Læs også:ANALYSE Anklageren der ville vinde for enhver prisDer gik da heller ikke mange dage, før anklageren i starten af oktober 2016 blev bedt om at aflevere sin telefon, computer og tablet og tage hjem på ubestemt tid fra sit job hos Statsadvokaten i København.
I dag har anklageren et andet job.
Egentlig var der først forventet dom i sagen i slutningen af november, men da anklageren har tilstået flere af sagens forhold, kan der falde dom i sagen på et tidligere tidspunkt.
Hvornår er uklart.
FacebookTwitterKopier linkEmner:Anklagemyndigheden|Retsvæsen|København|Narkokriminalitet|Christiania




https://www.dr.dk/nyheder/indland/forsvaret-russerne-fulgte-reglerne-da-de-sejlede-med-farligt-gods

IndlandForsvaret: Russerne fulgte reglerne, da de sejlede med farligt godsEt russisk fragtskib blev i går beskyldt for at skjule sit farlige gods for myndighederne.
Fragtskibe skal kun meddele, om de sejler med farlig last, når de krydser Storebælt.
Det gjorde det russiske skib Sparta III (ARKIVFOTO).
Af Sally Frydenlund Larsen06.
nov.
2018 kl.
12.
03Bemærk: artiklen er mere end 30 dage gammelLæs op'Rusland sejler i det skjulte farlig last gennem Storebælt'.
Sådan skrev Dagbladet Information i går, der blev gengivet i en række medier heriblandt DR.
dk.
DR.
dk's artikel er nu rettet.
De to systemerDet ene system hedder AIS:- AIS er en forkortelse for Automatic Identification System.
- Systemet registrerer oplysninger, som sikrer, at man kan kende forskel på fragtskibene.
Oplysningerne i AIS er offentligt tilgængelige.
- Skibenes kaptajner skal blandt andet oplyse skibets navn, kurs, destination og fart, men det er frivilligt om kaptajnen oplyser, hvilket gods, skibet sejler med.
- Kaptajnen på Sparta III havde oplyst alle de påkrævede informationer til AIS, men ikke at godset var farligt, hvilket heller ikke er påkrævet.
Det andet system hedder VTS:- VTS er en forkortelse for Vessel Traffic Service.
- VTS er en myndighed under Forsvaret, som assisterer skibe, der passerer Storebælt.
- I VTS's system, skal skibenes kaptajner registrere, om de sejler med farlig last gennem Storebælt.
- Det oplyste kaptajnen på Sparta III i overensstemmelse med kravene.
Kilder: Forsvaret og Søfartsstyrelsen.
I den oprindelige historie, som blev bragt i Information mandag, fremgik det, at fragtskibet Sparta III havde meddelt Forsvaret, at det sejlede med harmløst gods, selv om skibets last var fuld af våben til Vietnam.
Nu afviser Forsvaret, at det skulle være tilfældet.
- Ham her, han har fulgt reglerne til punkt og prikke, og han har rapporteret, som han skulle, da han gik igennem Storebælt, siger Frank Erland Jensen, orlogskaptajn i Forsvarets Operationscenter, om det russiske skibs kaptajn.
To systemerMisforståelsen er opstået, fordi Forsvaret opererer med to forskellige systemer til registrering af detaljer om fragtskibe.
Et af systemerne er offentligt tilgængeligt, og det andet er kun tilgængeligt internt for myndighederne.
Det er kun i stræder og bælter - i dette tilfælde Storebælt - at fragtskibe er forpligtet til at meddele, om de har farligt gods med.
Og det sker i det system, som kun er tilgængeligt for myndighederne.
I det system har det Sparta III registreret deres gods som farligt og har altså overholdt reglerne.
Læs også:Efterretningsvæsen: Russere simulerede angreb på dansk krigsskibKaptajnen meddelte altså myndighederne, at de havde farligt gods ombord, men undlod at oplyse det i de systemer, som alle kan kigge med i.
- I det system skal han blandt andet angive nogle identifikationsoplysninger og sin rejse, altså hvor er han på vej fra og til.
Andre oplysninger er han som sådan ikke forpligtet til at angive i systemet.
Det eneste sted, han er pålagt at rapportere til de danske myndigheder, det er igennem Storebælt.
Og det har han gjort, siger Frank Erland Jensen.
Det er altså frivilligt, om skibenes kaptajner vil oplyse, hvilket gods de har i lasten til de offentlige registre.
Skibets russiske bemanding overholdt altså alle regler til søs, da de passerede de danske farvande.
FacebookTwitterKopier linkEmner:Fyn|Sjælland|Rederier|Skibstrafik|Dagbladet Information




https://www.dr.dk/nyheder/regionale/oestjylland/skal-du-have-en-guldbajer-groenlandsk-kultur-paa-skemaet-kan-nedbryde

ØstjyllandSkal du have en guldbajer?
Grønlandsk kultur på skemaet kan nedbryde fordommeMange grønlændere i Danmark bliver mødt med fordomme.
Et borgerforslag vil prøve at gøre op med det.
Danske folkeskoleelever skal både lære mere om Grønland og Færøerne, foreslår et nyt borgerforslag.
Af Mikkel Vithner og Sarah Friis Elkjær06.
nov.
2018 kl.
12.
30Bemærk: artiklen er mere end 30 dage gammelLæs opSkal du have en guldbajer?
Bor I i igloer?
Det er nogle af de fordomme, som grønlandske 22-årige Angula Høegh har oplevet i de to år, hvor han har boet i Danmark.
- De første gange var det bare sjovt, og når det kommer igen og igen, så er det bare for at drille en.
Det rammer følelserne lidt, men jeg tager det ikke til mig, siger han.
RigsfællesskabetKongeriget Danmark består af Danmark, Færøerne og Grønland.
Det bliver betegnet som rigsfællesskabet.
Inden for rigsfællesskabet har Færøerne og Grønland delvis autonomi med hjemmestyre.
Færøerne fik hjemmestyre i 1948 og selvstyre i 2005.
Grønland fik hjemmestyre i 1979 og selvstyre i 2009.
Der er en række sagsområder, som ikke kan overtages.
Det drejer sig om statsforfatningen, udenrigspolitik, forsvars- og sikkerhedspolitik, Højesteret, statsborgerskab og valuta- og pengepolitik.
Kilde: Udenrigsministeriet og UndervisningsministerietHan er langt fra den eneste grønlænder, som bliver mødt af fordomme i Danmark, og derfor vil et borgerforslag forsøge få mere om Grønland og Færøerne på skemaet i den danske folkeskole.
Læs også:Tre grunde: Derfor er Grønland vigtig for DanmarkBag forslaget står blandt andet direktør for Det Grønlandske Hus i Aarhus, Jørn Holbech.
For hvis børn og unge ikke har viden om Grønland og Færøerne, så ryger forståelsen, mener han.
- Det skaber en distance, og muligheden for at skabe et styrket fællesskab bliver meget begrænset, siger Jørn Holbech.
Angula Høegh tror på, at det vil hjælpe på fordommene, hvis hans jævnaldrendes viden om Grønland er større.
Derfor bakker han op om forslaget.
- Hvis man får det med fra folkeskolen, så tror jeg, at danskerne ville kende godt til Grønland, siger han.
Lang vej endnuBorgerforslaget om, at undervisning om Rigsfællesskabet bliver en fast del af Folkeskolens Formål, har den første måned fået knap 1.
900 støtter.
Det kræver 50.
000 støtter inden marts næste år for at forslaget kommer til afstemning i Folketinget.
Læs også:Test dig selv: Dyrker grønlænderne fingertræk?
Og hvor mange bor egentlig i igloer?
Selv om der kun er kommet knap 1.
900 støtter den første måned, er Jørn Holbech optimistisk.
- Der er lang vej, men jeg håber, at mange flere vil være med til at skabe interesse for det rigsfællesskab, som vi har, siger han.
I 2015 konkluderede en undersøgelse fra Institut for Menneskerettigheder, at en del grønlændere i Danmark bliver mødt af fordomme og uvidenhed fra etniske danskere.
FacebookTwitterKopier linkEmner:Folkeskolen (Danmark)|Grønland|Færøerne|Folketinget|Folkeskole




https://www.dr.dk/musik/beyonces-stor-roste-lillesoester-er-hovednavn-paa-fynsk-festival

MusikBeyoncés stor-roste lillesøster er hovednavn på fynsk festival Heartland Festival ved Egeskov Slot har booket Solange som sit første musikalske hovednavn.
Solange slog igennem med singlen 'Losing You' i 2013, men det var med albummet 'A Seat at the Table' fra 2016, at sangerindens popularitet tog fat.
Af Marie Ravn Nielsen06.
nov.
2018 kl.
13.
07Bemærk: artiklen er mere end 30 dage gammelLæs op'Mesterlig', 'ærefrygtindgydende perfektion' og en af 'tidens mest virtuose og vedkommende stemmer'.
Da r'n'b-sangerinden Solange spillede på Roskilde Festival sidste år, kunne mange anmeldere ikke få armene ned af ren og skær begejstring.
Næste år bliver der så igen mulighed for at opleve den populære og Grammy-vindende sangerinde Solange Knowles, der er lillesøster til popstjernen Beyoncé, på dansk jord.
Det sker på den sydfynske kulturfestival Heartland, der holder til ved Egeskov Slot.
Lyt til hittet 'Cranes in the Sky' her:Solange: Cranes In The Sky- Solange er et navn, vi har drømt om at få på plakaten i hele festivalens levetid, udtaler Heartlands musikprogramchef og direktør, Ulrik ØrumPetersen, i en pressemeddelelse.
- Hun er både en kæmpe kunstnerisk begavelse og en gudsbenådet performer, der har forstået at forene det eksperimenterende med det populærkulturelle på en måde, der har gjort hende til et internationalt ikon, tilføjer han.
Læs også:Beyoncé får kamp til stregen: Lillesøster får topkarakter af anmeldereHar helt nye sange med i bagagenEkstraheldigt er det også, at Solange når at udgive opfølgeren til sit roste album 'A Seat at the Table' fra 2016.
- At hun ovenikøbet har annonceret et nyt album, der udkommer i god tid inden hendes optræden på Egeskov, gør os kun endnu mere stolte over, at hun har valgt os til sin eneste danske optræden til sommer, siger Ulrik ØrumPetersen.
Nyheden må varme hos Solanges danske fans, der havde set frem til at opleve amerikaneren på Plænen i Tivoli i København i august i år.
Den koncert blev nemlig aflyst i sidste øjeblik.
Men nu er Solange altså skrevet øverst på næste års Heartland-plakat.
Udover sangerinden har den musik-, litteratur-, kunst- og madglade festival også allerede sikret sig den amerikanske forfatter Jonathan Franzen.
Heartland finder sted fra torsdag 30.
maj til lørdag 1.
juni næste år.
Solange leverede en storrost koncert på sidste års Roskilde Festival i et pakket Arena-telt.
FacebookTwitterKopier linkEmner:Jonathan Franzen (forfatter)|Tivoli|Egeskov Slot|Pop og rock|Kværndrup




https://www.dr.dk/nyheder/udland/fn-200-massegrave-er-fundet-i-irak

UdlandFN: 200 IS-massegrave er fundet i IrakOp mod 12.
000 ofre for Islamisk Stat er blevet fundet i massegrave i Irak, viser FN-rapport.
06.
nov.
2018 kl.
11.
54Bemærk: artiklen er mere end 30 dage gammelLæs opI tiden efter Islamisk Stat (IS) i Irak er der ifølge en FN-rapport fundet flere end 200 massegrave.
I alt anslår FN's kontor for menneskerettigheder og dens mission til Irak (Unami), at der er op mod 12.
000 ofre i gravene.
Unami mener, at massegravene kan indeholde beviser på krigsforbrydelser.
Det frygtes, at der i de kommende måneder vil dukke flere massegrave op.
Ifølge nyhedsbureauet Reuters er ofrene i de massegrave, FN-rapporten beskriver, både kvinder, børn, ældre og handikappede samt medlemmer af Iraks hær og politi.
De er ifølge FN angiveligt alle blevet ofre for IS's brutale fremfærd i landet mellem juni og december i 2014, skriver Reuters.
Her løb den ekstremistiske sunnimuslimske gruppe store dele af det nordlige Irak over ende.
/ritzau/FacebookTwitterKopier linkEmner:Forenede Nationer|Islamisk Stat|Irak




https://www.dr.dk/sporten/oevrig/aalborgenser-vinder-bronze-ved-vm-i-styrkeloeft

Øvrig sportAalborgenser vinder bronze ved VM i styrkeløft32-årige Trine Bagger løftede 182,5 kilo ved VM i styrkeløft i Sverige, og det var nok til at give hende en tredjeplads.
Trine Bagger, til højre i billedet, løftede 182,5 kilo i finalen ved VM.
Dermed slog hun sin egen danske rekord med 2,5 kilo.
Af Johan Haarløv06.
nov.
2018 kl.
11.
42Bemærk: artiklen er mere end 30 dage gammelLæs opTrine Bagger vandt tirsdag formiddag bronze ved VM i styrkeløft i disciplinen dødløft for 52 kilos klassen i den svenske by Halmstad.
Den 32-årige aalborgenser vandt tidligere på året guld i selvsamme disciplin ved europamesterskaberne, men alligevel var hun overrasket over sin medalje ved verdensmesterskaberne, hvor hun var i konkurrence med et særdeles stærkt felt:- Der klart den stærkeste klasse til VM, så det er fantastisk, siger Trine Bagger og tilføjer:- Jeg havde håbet på at kunne vinde en medalje, for jeg har haft en god optakt med nogle gode løft i dødløft.
Men de andre så gode ud, så jeg skulle både være skarp og heldig, og det var jeg jo så heldigvis.
Læs også:Angsten blev for tung for vægtløfteren Amanda: En mislykket rejse stoppede drømmen om VMBagger løftede 182,5 kilo i dødløft, hvor vægtstangen hæves fra gulvet og op over knæene, indtil ryggen også er strakt.
Håber på finere karat ved VMHavde hun kunnet løfte bare fem kilo mere, havde det været nok til en guldmedalje, og det giver hende blod på tanden.
- Jeg håber, at jeg næste år kan bytte bronzen ud med en finere karat ved VM.
Og som min træning er gået, så ser det realistisk ud, for jeg har løftet de kilo, som gav både guld og sølv til VM i år, så jeg skal bare have det overført til konkurrence.
Læs også:Gennembrud i kvindevægtløftning: Historisk mange danskere til EMDødløft er en af tre discipliner, som indgår i en pakke, som samlet betegnes styrkeløft.
Udover dødløft indgår også squat og bænkpres.
Styrkeløft er – modsat søstersportsgrenen vægtløftning – ikke på OL-programmet.
FacebookTwitterKopier linkEmner:Sverige|Halmstad




https://www.dr.dk/nyheder/regionale/sjaelland/stor-fyringrunde-i-gang-i-region-sjaelland-folk-er-nervoese-og

SjællandStor fyringrunde i gang i Region Sjælland: "Folk er nervøse og frustrerede"I løbet af tirsdag og onsdag får sygehuspersonalet en besked i e-boks om, hvorvidt de har et job fremover.
Personalet går en hård dag i møde på Køge Universitetshospital og andre sygehuse i regionen, hvor 198 stillinger skal afskediges.
Af Sofie Borbiconi og Julie Würtz06.
nov.
2018 kl.
11.
58Bemærk: artiklen er mere end 30 dage gammelLæs opSelvom antallet af afskedigelser på sygehusene i Region Sjælland mandag blev nedbragt fra 317 til 198, er i dag en skæbnedag for de mange læger, sygeplejersker og andet sygehuspersonale i Region Sjælland, hvor langt størstedelen af afskedigelserne vil finde sted.
Det er især lægesekretærerne, der er blevet varslet fyret.
Anja Gylling gik i dag på arbejde på Køge Universitetshospital uden at vide, om hun har et arbejde i morgen.
- Folk er nervøse på egne og andres vegne.
Det er ikke en sjov dag.
Jeg ved jo, at der er meget brug for os til at binde det hele sammen, og jeg ved, at alle mine kolleger rundt i huset knokler hver eneste dag for at få enderne til at hænge sammen.
Så det ser lidt sort ud, synes jeg, lyder det fra lægesekretær Anja Gylling, da hun ankom til Sjællands Universitetshospital i Køge imorges.
Folk har ondt i maven- Vi går en bekymrende dag i møde.
Jeg tror, at mine kollegaer generelt har ret ondt i maven i forhold til det, der skal ske, lyder det fra fællestillidsrepræsentant for sygeplejerskerne og radiograferne, Susann Carlsen.
Hun fortæller også, at personalet er frustreret over selve fyringsprocessen.
- De kan ikke få det at vide samtidigt.
Nogen får det allerede at vide tidligt om morgenen, mens nogle afdelingsledelser har valgt at sende det ud efter klokken 14 eller klokken 15.
30.
Nogen kan også gå i seng i aften uden at have fået besked endnu, fordi der er en forsinkelse på e-boks, siger fællestillidsrepræsentanten.
Fællestillidsrepræsentant Susann Carlsen fortæller, at kollegaerne er bekymret, men den igangværende fyringsrunde vil ikke påvirke patienterne.
 privatfoto)Susann Carlsen understreger dog, at selvom personalet er berørt af situationen, vil det ikke gå ud over patienterne.
- Jeg tror ikke, patienterne ude på sengestuerne kommer til at mærke det.
Vi er så professionelle, at vi nok skal passe vores arbejde.
Der er nok nogen, der synes, de skal vente lidt på, at vi tager en klokke, fordi vi er i gang med en diskussion eller drøftelse på kontoret, siger hun.
Læs også:Patienter utrygge ved fyringer på sygehuse: Personalet løber stærkt nok i forvejenOg selv om antallet af afskedigelser nu er bragt ned med over 100 stillinger, letter det ikke den trykkede stemning, mener Susann Carlsen.
- Der er stadig uvished, om det er mig eller min kollega, som jeg holder meget af, der bliver afskediget.
Så er det også meldt ud, at det er mange lægesekretærer, der bliver afskediget.
Det er bekymrende for det plejepersonale og de læger, der vil stå tilbage, da de så skal varetage opgaverne, og patienterne kommer i fremtiden måske til at vente i længere tid, fordi vi skal tage en telefon, siger hun.
Vil bevare sikkerheden og tryghedenFormanden for Region Sjælland, Heino Knudsen, anerkender personalets bekymring om det fremtidige arbejdsmiljø.
- Det anerkender jeg i dén grad.
I virkeligheden ønsker jeg jo ikke, at vi skulle fyre én eneste medarbejder.
Vi har brug for dem alle sammen.
Men vi er desværre i en situation, hvor det er nødvendigt, siger han.
Derfor vil regionsrådet også have et fremtidigt fokus på sygepersonalets arbejdsmiljø.
I går demonstrerede sygeplejersker og radiografer ude foran Regionshuset i Sorø for at vise deres utilfredshed omkring de mange fyringer.
 I går demonstrerede sygeplejersker og radiografer ude foran Regionshuset i Sorø for at vise deres utilfredshed omkring de mange fyringer.
1 / 2I går demonstrerede sygeplejersker og radiografer ude foran Regionshuset i Sorø for at vise deres utilfredshed omkring de mange fyringer.
1 / 2I går demonstrerede sygeplejersker og radiografer ude foran Regionshuset i Sorø for at vise deres utilfredshed omkring de mange fyringer.
2 / 2- Det er klart, at når man er i en fase, som vi er i nu, er man enormt nervøs for arbejdsmiljøet.
Nogle steder er allerede presset i forvejen, fordi vores medarbejdere løber meget stærkt.
For at forbedre arbejdsmiljøet vil regionen blandt andet reducere brugen af vikarer og i stedet konventere det til fastansatte medarbejdere.
- Vi har vores største fokus på at gøre nogle ting anderledes for at bevare sikkerheden for vores patienter og også at skabe et godt arbejdsmiljø for vores medarbejdere, siger Heino Knudsen.
Læs også:Tillidsrepræsentant om kommende fyringer i region: Vi frygter for patienters sikkerhedFacebookTwitterKopier linkEmner:Heino Knudsen (politiker)|e-Boks|Region Sjælland|Sundhedspersonale|Sjælland




https://www.dr.dk/nyheder/regionale/midtvest/simpel-urinproeve-kan-afsloere-kraeft-maend-slipper-10-stik-i-prostata

Midt- og VestjyllandSimpel urinprøve kan afsløre kræft: Mænd slipper for 10 stik i prostataRegion Midtjylland er i øjeblikket i gang med at teste en ny metode, som gør det lettere at afsløre prostatakræft.
En urinprøve kan afgøre, om mænd har kræft i prostata.
Af Sten Færgemand og Mona Aaberg06.
nov.
2018 kl.
11.
35Bemærk: artiklen er mere end 30 dage gammelLæs opHvert år rammes 4.
500 mænd af prostatakræft, og dermed er det den hyppigste kræftform blandt danske mænd.
Og det er en længere og ubehagelig proces at få konstateret sygdommen.
Men Region Midtjylland er nu i gang med et pilotprojekt, hvor en simpel urinprøve kan skelne mellem raske mænd og patienter med prostatakræft.
På den måde kan patienter med mistanke om prostatakræft undgå unødvendige og smertefulde biopsier.
FAKTAI den tidlige fase er er ingen tegn på prostatakræft.
Men man anbefales at søge læge, hvis man oplever:Blod i urinenBlod i sædenAftagende eller manglende sædmængdeBlærebetændelseVedvarende smerterRejsningsbesværSlap stråle og hyppig og natlig vandladningBesvær med at komme i gang med at tisseKilde: Kræftens Bekæmpelse- Projektet henvender sig til mænd, som af en eller anden grund kunne være bekymret for, om de har prostatakræft, fortæller Bodil Ginnerup Pedersen, der er overlæge på Aarhus Universitetshospital og en af forskerne bag projektet.
Den hidtidige undersøgelse, som er standard i Danmark i dag, er både mere usikker og meget smertefuld for mænd, der har mistanke om prostatakræft:- Hvis der er mistanke om prostatakræft, bliver der taget en blodprøve, og hvis den blodprøve er forhøjet, vil patienten typisk blive henvist til en urinvejskirurgisk afdeling.
Hvis den er gentaget forhøjet, og man opretholder mistanken om prostatakræft, så vil man foretage biopsitagning fra prostata, og det gør man gennem endetarmen ved 10 til 12 tilfældige indstik i prostata, fortæller Bodil Ginnerup Pedersen.
At få foretaget en biopsi i prostataen er ubehagelig, og det er ikke sikkert, at de mange stik i prostata gennem endetarmen afslører, om kræftformen er aggressiv eller hører til den ikke-agressive form for prostatakræft.
- Vi ved, at der er en vis risiko for, at man kan ramme ved siden af, og det er ikke altid man får ramt det område af tumoren, der er mest aggressiv, fortæller Bodil Ginnerup Pedersen.
Kan nøjes med at stikke to til tre gangeMed den nye metode med en urinprøve tilbyder man i første omgang en MR-skanning, og hvis man derefter har mistanke om prostatakræft, laver de en målrettet biopsitagning.
- Det vil sige, at vi kan nøjes med at stikke to til tre gange i stedet for 10 til 12 gange, fordi vi gør det så målrettet, fortæller Bodil Ginnerup Pedersen.
Den nye test er i endnu nogle år et forsøg, da der skal 1.
000 patienter til for at få den nye undersøgelsesform godkendt.
Stik i prostata gennem endetarmen afslører, om kræftformen er aggressiv eller hører til den ikke-agressive form for prostatakræft.
 Signe Heiredal)Stik i prostata gennem endetarmen afslører, om kræftformen er aggressiv eller hører til den ikke-agressive form for prostatakræft.
 Signe Heiredal)FacebookTwitterKopier linkEmner:Kræft|Region Midtjylland|Sundhed og velvære|Aarhus Universitetshospital|Jylland




https://www.dr.dk/nyheder/regionale/hovedstadsomraadet/flere-17-aarige-tager-koerekort-yasmin-tror-paa-hun-bliver-en

KøbenhavnFlere 17-årige tager kørekort: Yasmin tror på, at hun bliver en bedre bilistOrdningen med kørekort til 17-årige løber frem til 2020.
17-årige Yasmin Kock glæder sig til at få det lyserøde kørekort i hus om nogle måneder.
Hun synes selv, at hun er moden nok til at tage kortet.
Privatfoto.
Af Anne Sophie Flach og Kamilla Mærsk06.
nov.
2018 kl.
11.
30Bemærk: artiklen er mere end 30 dage gammelLæs opSelvom Yasmin Kock kun er 17 år, har hun været i gang med at tage kørekort i godt to måneder.
Og hun er langt fra den eneste.
Siden det i januar sidste år blev muligt for 17-årige at få kørekort og køre bil, hvis de er ledsaget af en erfaren bilist, har et stigende antal unge taget imod det.
Det viser en opgørelse fra Rigspolitiet.
Kørekort til 17-årigeDen 1.
januar 2017 startede en tre år lang forsøgsordning, hvor man som 17-årig kan tage kørekort, og derefter køre bil sammen med en erfaren bilist som ledsager, til man fylder 18.
På den måde får den unge bilist træning i at køre bil sammen med en voksen, der kan hjælpe og give gode råd undervejs.
Først når man er fyldt 18 år, må man køre bil alene.
Kilde: Rådet for Sikker Trafik.
Alene Københavns-, Københavns Vestegns- og Nordsjællands Politi har udstedt 3.
133 kørekort til 17-årige i løbet af de første otte måneder i år.
Det er en stigning på 61 procent i forhold til samme periode sidste år, hvor reglerne altså var nye.
Læs også:Flere 17-årige bilister bag rattet på de danske vejeFor Yasmin Kock var der ingen tvivl om, at hun skulle have kortet med det samme, da det blev muligt.
- Det var simpelthen for at få taget kortet hurtigst muligt.
Det har altid været min tanke, siger hun.
Hun tror på, at hun bliver en bedre bilist af at tage kørekortet nu, hvor hun skal have en erfaren ledsager ved sin side, end hvis hun havde ventet, til hun blev 18.
- Jeg tror på, at jeg bliver mere tryg ved at køre alene fremover, i stedet for at blive sluppet ud alene, lige når jeg har fået kortet.
Så kan man nok godt være mere usikker og ikke huske det hele, siger hun.
Hun peger på, at hun har lært det samme på køreskolen som de ældre kørekort-aspiranter.
Og hun er ikke bange for, at det bliver en større overvindelse at køre alene, når hun ikke længere behøver at køre med en mere rutineret bilist.
- Så har jeg jo fået noget erfaring efter de der ti måneder, jeg har kørt med en ledsager.
Jeg tænker godt, at jeg kan klare mig selv til den tid, siger hun.
Kørekort til 17-årige er en forsøgsordning, som løber frem til 2020, hvorefter der skal tages stilling til, om den skal gøres permanent.
Læs også:Kørelærer: Jeg tager ikke nye elever ind, for jeg kan ikke skaffe køreprøver til demFacebookTwitterKopier linkEmner:Biltrafik|København|Nordsjællands Politi|Rigspolitiet|Sjælland




https://www.dr.dk/sporten/oevrig/danske-fifa-stjerner-droemmer-om-fyldt-royal-arena

Øvrig sportDanske Fifa-stjerner drømmer om fyldt Royal ArenaOprettelsen af eSuperligaen får de største danske Fifa-stjerner til at drømme om fyldte arenaer og stadioner.
Stefano 'Pinna' Pinna fra Belgien over for danske Marcus 'Marcuzo' Jorgensen fra Danmark under eWorld Cuppen i London i år.
06.
nov.
2018 kl.
11.
28Bemærk: artiklen er mere end 30 dage gammelLæs opI studier på Østerbro blev superligaklubbernes nye e-sportssatsning eSuperligaen i Playstationsspillet Fifa19 skudt i gang mandag, og tirsdag spilles anden runde af turneringen.
Kulisserne og turneringsformatet fik mandag flotte ord med på vejen af spillerne, som drømmer om, at eSuperligaen er første skridt mod større oplevelser.
For som professionelle e-sportsudøvere havde de alle også bemærket de godt 12.
000 tilskuere, som indfandt sig i Royal Arena lørdag for at støtte op om det danske Counter-Strike-hold Astralis i Blast Pro Series.
Læs også:eSuperligaen kan byde på Raúl i en Vejle-trøje og garanti for godt vejrOg det vækker drømme hos Fifa-stjernerne.
- Fifa har taget et utrolig stort skridt de seneste to år med seertal og så videre, og jeg føler kun, at det går fremad, siger Marcus "Marcuzo" Jørgensen fra FC Københavns North-hold.
- Og for alle, som kan lide Fifa og bruger tid på det, er det jo drømmen at spille et sted som Royal Arena.
Han har selv spillet store turneringer i blandt andet O2 Arena i London, ligesom hans holdkammerat hos North, den tidligere verdensmester August "Agge" Rosenmeier, også har optrådt på store scener.
Første sten er lagt"Agge" ser også gerne, at Fifa fortsætter sin eksplosive udvikling, og han føler, at eSuperligaen er et solidt puf i retning mod hyppigere optrædener i store arenaer.
- Det kunne være stort.
Det er den første sten, som er blevet lagt med det her, siger han.
August "Agge" Rosenmeier under kampen i eSuperligaen mellem Esbjerg og FCK i TwentyFourSevens Studier, mandag den 5.
november 2018.
.
 - Det er noget, som kan gå hen og blive rigtig stort, og vi drømmer alle sammen om, at vi kan få så mange tilskuere ud.
Lige nu er der stadig et stykke vej, men det går helt sikkert den rigtige vej.
Randers har også en tidligere Fifa-verdensmester på holdet i skikkelse af Mohamed Al-Bacha.
Han spiller gerne i Royal Arena, men han drømmer om at komme tæt på den rigtige fodboldverden.
- Jeg vil rigtig gerne ud og spille på et stadion med en masse tilskuere, men der skal nok gå et lille stykke tid, før vi er klar til det, siger han.
Den nye eSuperliga afvikles over syv uger med 15 runder i grundspillet, hvorefter top-8 går videre til kvartfinalerne.
/ritzau/FacebookTwitterKopier linkEmner:FIFA|Royal Arena|eSport|Ørestad|Fodbold




https://www.dr.dk/nyheder/regionale/midtvest/anders-and-co-drager-paa-eventyr-i-vendsyssel-det-er-rigtig-godt-turismen

Midt- og VestjyllandAnders And & Co.
drager på eventyr i Vendsyssel: 'Det er rigtig godt for turismen'For første gang kommer Anders And og Rip, Rap og Rup til Nordjylland.
Anders And graver efter skatte ved den tilsandede kirke.
Af Elise Rasmussen og Frederik Bernhard Gatzwiller06.
nov.
2018 kl.
10.
36Bemærk: artiklen er mere end 30 dage gammelLæs opEfter en ferie på solkysten nødlander Anders og ungerne i Aalborg, hvor de ender i en hæsblæsende skattejagt op gennem Nordjylland.
Turen tager dem fra Hjallerup Marked, ud på vestkysten til Klitmøller og hele vejen op til toppen af Danmark.
Anders And og Co.
i DanmarkI 1949 udkom det første Anders And og Co.
i Danmark, og har år efter år vundet danskernes hjerter.
I første omgang var Anders And og Co.
et månedsblad med fortællinger af udenlandske tegnere, men i 1956 begyndte bladet at udkomme hver 14.
dag, hvilket betød, at der skulle produceres flere historier.
Derfor besluttede Egmont at lave historierne selv.
I det nye blad er det dog både danske, udenlandske, gamle og nye tegneres historier, som fylder bladet for at skabe genkendelse hos nogle af de tidligere læsere.
Kilde: EgmontOg sådan en eksponering er meget mere værd for turismen end en klassisk annonce.
- Det virker.
Det, som rigtig mange destinationer forsøger at gøre, er at blive nævnt af andre.
Altså at blive nævnt i alt fra dagblade og radio til The New York Times og for eksempel Anders And, siger brandingekspert Nikolaj Stagis.
Læs også:Anders And skal finde skjulte skatte i Danmarks vandkantHver uge læser 175.
000 danskere Anders And bladet.
Men historien kommer også i Tyskland og Norge, hvor han har det engelske navn Donald Duck og i den svenske udgave, hvor han er kendt som Kalle Anka.
Historien kommer i denne uges blad, hvor man kan læse om Rip, Rap og Rups tur i det nordjyske med deres onkel.
Egmont lavede en konkurrence i foråret, hvor læserne kunne skrive ind med forslag til, hvor Anders And skulle lægge vejen forbi.
Og her vandt Vendsyssel med en afstikker til Klitmøller over steder som Lolland-Falster, Bornholm og Det Sydfynske Øhav.
Væk fra hovedstaden og ud på landetDet er ikke første gang, Anders og Co.
kommer til Danmark.
Men det har primært været i hovedstadsområdet, hvor den ikoniske Disney-karakter har mødt dronning Margrethe og statsministeren.
Han har også været en enkelt tur i Jelling for at se de to runesten rejst af Gorm Den Gamle.
Derfor har Andebyredaktionen valgt at sende sin hovedperson på tur i det resterende Danmark.
- Vi sætter fokus på Danmarks skjulte skatte, fordi vi ved, at det danske land gemmer på store oplevelser for hele familien.
Og når Anders And & Co.
drøner rundt i Vendsyssel og oplever de mange seværdigheder, er jeg ikke i tvivl om, at læserne selv bliver inspireret til at tage på eventyr i landsdelen, siger Gitte Hoffmann Hansen, marketingchef hos Egmont Publishing, der udgiver Anders And & Co i Danmark.
Undervejs på skattejagten, som skal tage Anders og ungerne til Grenen på toppen Danmark, forvilder de sig til Klitmøller på vestkysten.
Anders og ungerne ender helt oppe i Skagen på deres tur i Vendsyssel.
Og det gør slet ikke noget for Thisted Kommunes borgmester, Ulla Vestergaard (S).
Hun er begejstret for den gratis reklame, som bladet skaber for dem, når det sender Anders og nevøerne til vestkysten.
Og så skal hun nok stå klar med åbne arme og sende dem videre i den rigtige retning, når den atypiske familie kommer forbi.
- Det er en spændende og fantastisk ide.
Man kan jo kun hilse velkommen, at der er nogen, der har set det sjove spind i forhold til at sende Anders And på skattejagt rundt omkring i Nordjylland, hvor man kan blive beriget af, hvad der foregår i vores ganske land, siger hun.
Donaldisterne glæder sig over Anders i VendsysselAnders Ands rundfart i det nordjyske bringer også et smil på læberne i Dansk Donaldist-Forening.
Her mener medlemmerne, at det er en rigtig god ide, at Anders bliver sendt rundt i landet, så hele Danmark kan få glæde af ham, og måske endda få lyst til at gå i hans fodspor.
Anders Christian Sivebæk er en af Danmarks største Anders And fan.
- Jeg synes, det er sjovt.
Joakim von And er jo en globetrotter, så ænderne har været alle mulige steder ud over Andeby.
Men det er da sjovt, at de er i Danmark, synes jeg, og så særligt Thy, siger bestyrelsesmedlem af fanklubben Anders Christian Sivebæk, der selv bor i Thisted Kommune.
Hvis du er er ked af, at den temperamentsfulde og altid ret uheldige andrik ikke er kommet forbi dit område, så fortvivl ikke.
I 2019 kommer Anders og hans nevøer igen på besøg i Danmark.
Om det bliver Sønderjylland, Djursland, Det nordlige Fyn eller Midt- og Vestsjælland, det kan du være med til at bestemme ved at sende en mail til bladredaktionen@andeby.
dk.
Læs også:Populært tegneserie-blad sender Anders And på eventyr i JellingFacebookTwitterKopier linkEmner:Jylland|Walt Disney Company|Thisted Kommune|Lokalpolitik|Ulla Vestergaard (politiker)




https://www.dr.dk/nyheder/politik/minister-vil-forbyde-kunstige-jomfruhinder

PolitikMinister vil forbyde kunstige jomfruhinderEllen Trane Nørby (V) vil med lovforslag aflive myten om, at kvinder skal bløde efter første samleje.
Sundhedsminister Ellen Trane Nørby (V) vil have forbudt rekonstruktioner af jomfruhinder.
06.
nov.
2018 kl.
09.
05 | opdateret 06.
nov.
2018 kl.
15.
34Bemærk: artiklen er mere end 30 dage gammelLæs opSundhedsminister Ellen Trane Nørby (V) vil forbyde læger at medvirke til at rekonstruere jomfruhinder.
Hun sender i dag et lovforslag i høring, der straffer klinikker, der udfører sådanne indgreb, med bøder.
På den måde håber hun at aflive myten om, at kvinder skal bløde efter deres første samleje.
- Jomfruhinden, som noget, der sprænger, første gang man har sex, er en myte.
Den eksisterer ikke og har grundlæggende været brugt til at undertrykke kvinder igennem århundreder, siger hun til Ekstra Bladet.
Læs også:Overlæge: Myten om jomfruhinden er et mentalt kyskhedsbælteFå klinikker tilbyder at rekonstruere en "jomfruhinde".
Men det skal der altså sættes en stopper for, mener ministeren.
Hun mener ikke, at man kan sidestille indgrebet med eksempelvis brystoperationer, der heller ikke har et medicinsk formål.
- Jeg synes, der er markant forskel på, at man selvstændigt træffer et valg om, at man vi have Botox i ansigtet, eller forstørret sine bryster, og det, at vi ved, at rekonstruktion af jomfruhinde er et middelalderligt kvindeundertrykkende indgreb, siger hun.
Læs mere om, hvorfor det er forkert at kalde den kvindelige kønskrans for "jomfruhinde" her.
Rettelse: Tidligere fremgik det af artiklen, at ministeren fremsætter et lovforslag i dag.
Dette er ikke korrekt.
Hun har sendt forslaget i høring.
/ritzau/FacebookTwitterKopier linkEmner:Ekstra Bladet|Venstre|Seksualitet|Kosmetiske operationer|Ellen Trane Nørby (politiker)




https://www.dr.dk/nyheder/indland/aeldre-kvinde-sigtet-draebe-og-partere-sin-mand

IndlandÆldre kvinde sigtet for at dræbe og partere sin mandDommeren fandt dog ikke grundlag for at varetægtsfængsle kvinden.
Politiet var massivt til stede på adressen i går.
06.
nov.
2018 kl.
11.
41 | opdateret 06.
nov.
2018 kl.
13.
08Bemærk: artiklen er mere end 30 dage gammelLæs opEn ældre kvinde er blevet sigtet for at have dræbt sin mand og parteret liget i parrets fælles bolig i Herlev.
Det fremgår af et grundlovsforhør ved Retten i Glostrup.
Drabet skulle være sket i juli, hævder Københavns Vestegns Politi.
Dommeren fandt dog ikke grundlag for at varetægsfængsle kvinden ved grundlovsforhøret, der foregik for lukkede døre, skriver Ritzau.
Sigtelsen er dog opretholdt, oplyser Vestegnens anklagere på Twitter.
- Jeg varetægtsfængsler dig ikke, hverken på mistanken for drab eller medlidenhedsdrab.
Der er helt sikkert begrundet mistanke om usømmelig omgang med lig.
Men der ikke hjemmel og grundlag for en varetægtsfængsling, siger dommeren i retten.
Det er kommet frem, at manden var dødeligt syg.
Under den indledende del af grundlovsforhøret kom det frem, at politiet endnu ikke ved, hvordan manden er blevet dræbt.
Kvinden nægter sig skyldig i drab, men erkender de faktiske forhold.
- Men der er detaljer, som vi ikke har kunnet tage stilling til endnu, siger hendes forsvarer, Bjørn Lund Madsen.
Der er navneforbud mod både kvinden og hendes mand, skriver Ekstra Bladet.
Politiet var på kvindens adresse i adskillige timer i går og i dag.
Anmeldelsen, der henledte politiets opmærksomhed mod huset i Herlev, blev modtaget mandag klokken 10.
30.
Efterfølgende blev adressen spærret af, og Hjemmeværnet holdt vagt ved huset over natten.
Ifølge Ekstra Bladet var politiets kmd-vogne på stedet.
De fungerer som en kommandocentral og arbejdsstation for politiets efterforskere/DR Nyheder/FacebookTwitterKopier linkEmner:Københavns Vestegns Politi|Sjælland|Mord|Politi|Herlev




https://www.dr.dk/nyheder/penge/korrespondent-om-plagiat-sejr-lego-problemet-er-der-stadig

PengeKorrespondent om plagiat-sejr for Lego: Problemet er der stadigVed en domstolssejr har Lego fået lagt låg på Lepin.
Men kopi-truslen er der stadig.
Lego er udfordret af kinesiske kopier, som er skyllet ind på det europæiske marked de senere år.
Af Mathias Sommer06.
nov.
2018 kl.
08.
17Bemærk: artiklen er mere end 30 dage gammelLæs opEn kinesisk domstol har erklæret legetøj fra fire kinesiske firmaer ulovlige.
Alle har de produceret og solgt såkaldt Lepin-legetøj, som er et legetøjsbrand, der til forveksling ligner legetøj fra den danske klodsgigant Lego.
En vigtig sejr for Lego, lyder det fra DR's økonomikorrespondent, Casper Schrøder:- Opgøret med Lepin har varet i årevis, og det er en vigtig sejr for Lego, der bliver mere og mere optaget af at beskytte deres varemærke, siger Casper Schrøder.
Læs også:Kampen mod kinesiske kopister: Lego vinder nyt retsopgørTruslen fra kopivarer er en af de helt store udfordringer for den internationale legetøjssucces, som ved en række kinesiske domstole har forsøgt at sikre sit brand.
- Der har altid været Lego-kopier, men kopierne er blevet bedre, og de seneste år kan man pludselig også finde dem på hylderne i flere europæiske lande, eller folk bestiller dem selv på nettet.
Derfor er sagen vigtig for Lego, siger Schrøder.
Læs også:Korrespondent: Så ramte Lego murenSelv om afgørelsen ved domstolen i den kinesiske Goungzhou-provins er en klar indikation på, at der er grænser for, hvor tæt kinesiske producenter kan lægge sig op ad Lego-klodser, vil der stadig være gråzoner, hvor Lego vil have sværere ved at overbevise domstolene om, at deres rettigheder er kompromitteret.
Og den type sager vil der formentlig kun komme flere af, vurderer Schrøder:- Sejren er et vigtigt signal om, hvor grænsen går for kopiering af Lego.
Men man skal vide, at konkurrenterne stadig kan lave klodser og figurer, der ligner det danske legetøj enormt meget, og holde sig inden for rettighedslovgivningen.
Så problemet kommer ikke til at gå helt væk med den kinesiske sag.
FacebookTwitterKopier linkEmner:Lego Group|Kriminalitet




https://www.dr.dk/nyheder/indland/forsvarer-britta-nielsen-forhandlede-om-sin-egen-overgivelse

Millionsvindel i SocialstyrelsenSe temaIndlandForsvarer: Britta Nielsen forhandlede om sin egen overgivelseDen danske ambassade i Sydafrika besøger svindelmistænkt i arresten i dag.
Her ses Anna Britta Troelsgaard Nielsen blive ført ind i arresten i går.
Optagelserne er lavet af Ekstra Bladet.
Af Lisbeth Quass og Louise Dalsgaard06.
nov.
2018 kl.
10.
02 | opdateret 06.
nov.
2018 kl.
12.
07Bemærk: artiklen er mere end 30 dage gammelLæs opSeks uger efter sin politianmeldelse blev den svindelsmistænkte Anna Britta Troelsgaard Nielsen tidligt i går morges anholdt i en forstad til Johannesburg i Sydafrika.
I dagene op til anholdelsen gav hun ifølge sin danske forsvarsadvokat udtryk for, at hun gerne vil hjem til Danmark, hvor hun er sigtet for at have franarret staten mindst 111 millioner kroner i tilskudsmidler.
Når hun alligevel ikke meldte sig selv, skyldes det ifølge advokaten, at der blev forhandlet med politiet og anklagemyndigheden i Danmark om at få kvinden hurtigt ud af Sydafrika.
- Det med at melde sig selv er ikke så simpelt, som man måske skulle tro.
Man kan ikke bare troppe op hos politiet i Sydafrika og sige 'goddag, jeg er muligvis efterlyst af dansk politi, og hvad kan vi gøre?
', siger forsvarsadvokat Nima Nabipour.
Han tilføjer, at det først og fremmest kunne blive svært at finde ud af, hvor Anna Britta Troelsgaard Nielsen ville blive sendt hen efter en frivillige overgivelse til sydafrikanske myndigheder.
- Og vi ville gerne have, det skulle gå så hurtigt og gnidningsfrit som muligt, siger advokaten.
Læs også:Seks ugers flugt er forbi: Sådan har jagten været på Britta NielsenEn hurtig visit i rettenDet lykkedes dog ikke at lande en aftale inden anholdelsen.
I stedet blev Anna Britta Troelsgaard Nielsen i går anholdt af sydafrikanske betjente i en forstad til Johannesburg, hvor hun opholdt sig på et hotelværelse.
Der er endnu kun sparsomme oplysninger om, hvordan anholdelsen forløb, men det forlyder, at hun overgav sig og forlod sit skjulested uden dramatik.
Omkring middagstid blev den danske kvinde bragt for en dommer, hvor hendes advokat førte ordet for hende.
- Hun var meget kort tid i retten, før hun forsvandt nedad en trappe midt i lokalet.
Selve retssalen er et sted, hvor de kører mange sager igennem på kort tid, så det var en meget hurtig visit, siger journalist Jeppe Vestergaard Jensen, der var i retten i går.
Han fortæller, at det var svært at genkende den svindelmistænkte kvinde fra de billeder, som den seneste tid har været bragt i de danske medier, da hun har farvet sit hår sort og er tyndere end på billederne.
Efter retsmødet blev Anna Britta Troelsgaard Nielsen bragt til en arrest på politistationen Brooklyn i den Sydafrikas hovedstad, Pretoria.
Ifølge danske medier, der er dernede, har den danske kvinde tilbragt natten alene i en celle kun for kvinder.
Læs også:Britta Nielsens sydafrikanske forsvarer: Håber på hurtig udleveringFire personer er sigtet i sagen:•Anna Britta Troelsgaard Nielsen er hovedmistænkt.
•En mand er anholdt i Sydafrika og sigtet for hæleri af særlig grov beskaffenhed, da han menes at have haft en hovedrolle i brugen af tilskudsmidlerne.
Danmark vil have ham udleveret til Danmark.
•To kvinder er desuden sigtet for hæleri af særlig grov beskaffenhed, da de også menes at have fået del i det formodede svindeludbytte.
Tilbageholdt i arrestI løbet af i dag vil repræsentanter fra den danske ambassade i Sydafrika besøge Anna Britta Troelsgaard Nielsen på politistationen.
Konsulent Ludvig Andersen fra den danske ambassade oplyser til Ritzau, at ambassaden ikke vil kommentere detaljer i sagen.
- Ambassaden yder sædvanlig konsulær bistand.
Det vil sige, at ambassaden holder øje med, at fængslede danskere i udlandet får den retslige hjælp, de har krav på.
Vi holder øje med, at forholdene er gode, og at de får mad og de hygiejneartikler, de har brug for, siger han.
Planen er, at Anna Britta Troelsgaard Nielsen skal sidde i arresten i hvert fald til torsdag, hvor næste retsmøde i sagen er planlagt.
Ifølge hendes sydafrikanske forsvarsadvokat, Piet du Plessis, har det været et ønske fra forsvarets side, at hun blev tilbageholdt på en politistation i stedet for i et fængsel, da det er lettere at få adgang til hende i arresten.
- På politistationen er vi ikke bundet af de samme strenge regler som i fængslet.
Og vi har en del anliggender, vi skal diskutere, så for os er det et spørgsmål om praktik, siger han.
Retten i Sydafrika, hvor Anna Britta Troelsgaard Nielsens udleveringssag bliver behandlet.
Advokat: Der er bestilt flybilletterPiet du Plessis er også forsvarer for den hælerimistænkte mand, der er sigtet i svindelsagen.
Manden blev anholdt i sidste uge, da han forsøgte at rejse ud af den internationale lufthavn i Johannesburg.
På Interpols og anklagemyndighedens side håndteres de to sager også af de samme personer, og ligesom Anna Britta Troelsgaard Nielsen ventes den hælerimistænkte mand at komme for retten torsdag.
Ifølge Piet du Plessis kollega Gerhard Landman, der mødte for Anna Britta Troelsgaard Nielsen i retten i går, har repræsentanter fra de danske myndigheder bestilt og betalt flybilletter til kvinden med afgang klokken 20:15 torsdag aften.
Det skyldes ifølge forsvarsadvokaten, at anklagemyndigheden ved torsdagens retsmøde skal fremlægge dokumentation for, at det er muligt at sende hende tilbage til Danmark med det samme.
Læs også:Sydafrikansk politi: Britta havde mange kontanter på sigLøsladelse mod kautionGerhard Landman mener, at der kan være mulighed for at hjemsende Anna Britta Troelsgaard Nielsen allerede torsdag aften, så hun er tilbage i Danmark fredag.
Den oplysning vil Statsanklageren for Særlig Økonomisk og International Kriminalitet (SØIK) dog ikke bekræfte.
Herfra lyder beskeden, at det i første omgang er op til de sydafrikanske myndigheder at vurdere, om der er grundlag for at udlevere kvinden til Danmark.
Hjemme i Danmark fortæller kvindens danske forsvarsadvokat, at der er en mulighed for at gå efter at få Anna Britta Troelsgaard Nielsen løsladt mod kaution.
- Hvis det sker, vil hun helt klart sidde på det første fly på vej hjem til Danmark med nogle danske efterforskere.
Det er i hvert fald hendes ønske, siger Nima Nabipour.
Konfiskerede penge er sat i bankenDen sydafrikanske advokat Gerhard Landman bekræfter, at Anna Britta Troelsgaard Nielsen havde et kontantbeløb på sig, da hun blev anholdt tidligt i går morges.
Ifølge Ekstra Bladets oplysninger var der tale om et beløb svarende til mere end 300.
000 danske kroner.
Den oplysning har det ikke været muligt for DR Nyheder at få bekræftet.
- Alle pengene er blevet konfiskeret og er blevet sat ind på en bankkonto, siger Gerhard Landman.
Ingen af advokaterne ønsker at svare på, hvordan den 64-årige kvinde forholder sig til sigtelsen.
SVINDELSAGEN•Socialministeriet oplyste i begyndelsen af oktober, at 64-årige Anna Britta Troelsgaard Nielsen var efterlyst internationalt og mistænkt for at have overført 111 millioner kroner i tilskudsmidler til sig selv.
•Det skal være sket i perioden fra 2002 til 2018.
•Den senere efterforskning har sat hende i forbindelse med mistænkelige overførsler allerede i 1997, så udbyttet af den formodede svindel kan være endnu større.
•Mistanken mod kvinden opstod, da der i august blev opdaget uregelmæssigheder i udbetalingen af tilskudsmidler til en kommune.
•Samtidig blev det konstateret, at der blev overført penge dels til en privatkonto i Danske Bank i Hvidovre og dels til en erhvervskonto, som tilhørte Anna Britta Troelsgaard Nielsen.
•Den formodede svindel skal være foregået, både mens hun sad i Socialministeriets departement, Socialstyrelsen og den daværende Sikringsstyrelse.
FacebookTwitterKopier linkEmner:Sydafrika|Kriminalitet|Anklagemyndigheden|Ekstra Bladet|Politi




https://www.dr.dk/sporten/fodbold/landsholdet/hareide-forbigaar-skoven-af-blomstrende-talenter-de-laerer-mere-paa-u21

LandsholdetHareide forbigår skoven af blomstrende talenter: 'De lærer mere på U21-landsholdet'Robert Skov, Jacob Bruun Larsen og Philip Billing skal nok komme på A-landsholdet en dag, siger Åge Hareide.
FC københavns Robert Skov er et af de varmeste danske talenter for tiden.
Han er dog ikke blevet udtaget til A-landsholdet.
06.
nov.
2018 kl.
08.
03Bemærk: artiklen er mere end 30 dage gammelLæs opDet er bedre for offensive kometer som FC Københavns Robert Skov og Dortmunds Jacob Bruun Larsen at få en masse spilletid på U21-landsholdet, end det er at sidde på bænken på A-landsholdet.
Det siger landstræner Åge Hareide, der mandag kiggede mod 21 andre spillere, da han udtog truppen til de forestående Nations League-kampe mod Wales og Irland.
Skov og Bruun Larsen skal i stedet spille testkampe mod Spanien og England for U21-landsholdet.
Her har de også selskab af et andet stortalent i form af Philip Billing, der er spået som en potentiel landsholdsafløser for William Kvist på den defensive midtbane.
Læs også:Fodboldens sprællemænd: Sportsdirektøren skal favne bredt for at få succes- Det er vigtigt for deres læreproces at være med på U21-landsholdet, hvor de kan komme med til en slutrunde til sommer.
Det har vi tidligere set, at spillere er vokset af.
- De lærer mere ved at være med der end ved at sidde på bænken for A-landsholdet.
- De skal igennem en læretid for at komme på A-landsholdet, og så har vi en gruppe af spillere, som har været med på A-landsholdet i lang tid, og som de skal kunne slå af for at være med.
- Philip Billing, Robert Skov og Jacob Bruun Larsen er spillere, som skal banke hårdt på døren hele tiden, og så er spørgsmålet, hvornår man skal åbne døren.
- Der er ingen tvivl om, at de er fremtidige landsholdsspillere, men de skal konkurrere mod spillere, der allerede har gjort det rigtig godt på landsholdet, siger Åge Hareide.
Internationale kampe vægtes højtSærligt Robert Skov har vist højt niveau for FC København med ni superligamål og to europæiske mål.
Dertil har han lagt op til flere scoringer, blandt andet sejrsmålet i storkampen mod Brøndby i søndags.
Skovs modstandere har dog ikke kontinuerligt været på højt nok niveau til, at Åge Hareide mener, at Skov vil kunne stå foran spillere som Yussuf Poulsen og Martin Braithwaite på landsholdet.
Robert Skov har scoret ni mål i Superligaen i denne sæson.
Han er dog endnu ikke klar til at spille på A-landsholdet, vurderer landstræner Åge Hareide.
- De europæiske kampe betyder meget for mig, og jeg så ham mod Slavia Prag i Parken, og de kampe betyder mere, end når vi ser FCK spille mod Horsens, Vendsyssel eller Hobro.
- Det er mod hold Slavia Prag, at vi ser det niveau, han skal op mod på landsholdet.
FCK er et dygtigt hold, og Robert Skov er en dygtig spiller, men spillerne skal kunne klare sig internationalt for at kunne gå hele vejen op til landsholdet, siger Åge Hareide.
Nordmanden vil ikke afvise, at han finder plads til Skov og andre stortalenter på landsholdet i løbet af foråret, men uanset hvad skal de modnes af næste sommers U21-EM i Italien, mener han.
- En EM-slutrunde vil være vigtig for dem at deltage i.
Jeg så selv Danmark mod Italien og Tyskland ved det seneste U21-EM, hvor spillerne mødte de bedste spillere på samme vilkår, siger Åge Hareide.
/ritzau/FacebookTwitterKopier link




https://www.dr.dk/nyheder/regionale/oestjylland/vibekes-hunde-har-gule-sloejfer-paa-sloejfen-skal-holde-folk-og-andre

ØstjyllandVibekes hunde har gule sløjfer på: Sløjfen skal holde folk og andre hunde på afstandSløjfen blev opfundet i Sverige, men den er så småt ved at gøre sit indpas i Danmark.
Vibeke Kingo Damgaard med hundene Alex og Junior.
(© Dr Østjylland)Af Jesper Ottosen og Emma Lichscheidt06.
nov.
2018 kl.
08.
10Bemærk: artiklen er mere end 30 dage gammelLæs opDet er ikke alle hunde, som er lige glade for at være sociale med hverken mennesker eller andre firbenede.
Derfor skal en gul sløjfe på hundesnoren advare andre om ikke at komme for tæt på og signalere, at hunden har brug for plads.
Vibeke Kingo Damgaard er en af dem, der har taget sløjfen i brug, når hun lufter sin labrador, Alex.
Alex er nemlig lidt forbeholden over for andre hunde, fortæller hun.
- Da han var lille, blev han bidt af en anden hund, så han er ikke så glad for at møde andre hunde, der bare sådan kommer hen til ham, forklarer Vibeke Kingo Damgaard.
Mange forskellige hunde kan bruge sløfjenDet er ikke kun dårlige oplevelser som hvalp, der får hundeejere til at udstyre deres hunde med den gule sløjfe, fortæller dyrlæge i Åbyhøj Dyreklinik Johan Mikkelsen.
- Det kan være en tævehund, der er i løbetid, hvor det ikke er så interessant, at der kommer andre hanhunde til især, eller en hund, der har været opereret, og måske har brug for lidt plads og for ikke at komme ud at løbe alt for meget, fortæller han.
Her kan du se, hvordan den gule sløjfe kan bruges.
Ideen med den gule sløjfe på hundesnoren var oprindeligt en svensk idé, som startede i 2012, og selvom den stadig mangler noget udbredelse i Danmark, mener dyrlæge Johan Mikkelsen, at den - om ikke andet - kan give anledning til en lille snak.
- Det, at der sidder et gult bånd på snoren, resulterer jo ofte i, at man lige spørger ejeren: 'Hvorfor er der et gult bånd på?
', og så kan man jo så tage dialogen, siger han.
Netop dét gør Vibeke Kingo Damgaard også ofte, når hun går tur med Alex.
Faktisk bruger hun også sløjfen med Alex' lillebror, hvalpen Junior, som er ved at lære at færdes i store forsamlinger, eksempelvis på en strøgtur.
- Han skal jo lære ikke at skulle slikke alle, han møder, på hånden.
Derfor sætter vi en gul sløjfe på for at signalere, at lige nu træner vi, og prøv at give os lidt fred og gå uden om os.
Vi prøver i hvert fald at gå uden om jer, siger hun.
FacebookTwitterKopier linkEmner:Kæledyr|Dyr|Aarhus|Sverige




https://www.dr.dk/musik/dansk-stjerne-skal-have-fjernet-cyste-aflyser-alle-koncerter

MusikDansk stjerne skal have fjernet cyste: Aflyser alle koncerterRapstjernen Kesi skal opereres og må derfor aflyse alle planlagte koncerter.
Kesi har i længere tid døjet med nogle stemmeproblemer, og nu skal han opereres.
Her ser han optræde på festivalen Northside i sommer.
 DR)Af Malene Koops Grønborg06.
nov.
2018 kl.
08.
51Bemærk: artiklen er mere end 30 dage gammelLæs opInden længe må rapstjernen Kesi på operationsbordet.
Lægerne har nemlig fundet en cyste på hans stemmelæbe, og den skal opereres væk, fortæller han på sin Instagram-profil.
- Som nogle af jer ved, har jeg døjet med nogle rimeligt slemme stemmeproblemer siden i sommer.
Vi har har nu fundet ud af, jeg har en cyste på min stemmelæbe, som skal opereres væk, og den bliver højst sandsyndsynligt fjernet i denne måned, fortæller han.
Læs også:Dansk stjernerapper genopfinder sig selv på scenen: Det gik op for mig, hvor latterligt det varLyt til hittet 'Kom over' her:Kesi: Kom over - Alt bliver godt igenDet betyder, at han aflyser de fem planlagte koncerter på Hotel Cecil i København i slutningen af november og starten af december.
Alle, der har købt billetter, får dog returneret deres penge, og Kesi håber, der snart kan stables nogle nye koncerter på benene.
- Jeg kan desværre ikke spille, og det er et sindssygt pres.
Men lægerne siger, at når jeg er blevet opereret, så bliver alt godt igen.
Og lad os håbe, jeg får installeret autotune i stemmen, så bliver alt rigtig, rigtig godt, smiler han i videoen.
FacebookTwitterKopier linkEmner:København|Hotel Cecil|Operationer|Instagram




https://www.dr.dk/nyheder/indland/hpv-virus-gav-claus-kraeft-i-mandlerne

Hpv-vaccineSe temaIndlandHPV-virus gav Claus kræft i mandlerneFlere mænd får kræft i mund, hals og mandler på grund af HPV-virus.
Af Marie Allerslev Eriksen06.
nov.
2018 kl.
09.
02Bemærk: artiklen er mere end 30 dage gammelLæs opClaus Thykjær fik i sensommeren en træls besked.
Hans begyndende synkebesvær skyldtes HPV-relateret kræft.
- Da jeg fandt ud af, at jeg havde kræft, blev jeg sgu meget urolig, og ens første tanke er jo en eller anden dødsting, og den er svær at komme ud af.
Det hele startede med en rejse til Bali i foråret.
Her fik han og konen en masse eksotiske frugter, men Claus Thykjær oplevede, at han havde svært ved at synke skallerne.
Han var nødt til at hoste dem op og synke dem igen.
Et par måneder senere fik ægteparret besøg af deres yngste datter.
Hun syntes, at hendes far havde tabt sig.
Og da Claus Thykjær forklarede, at han havde haft svært ved at synke maden på det seneste, reagerede hun hurtigt.
- Det skal man ikke sige til min datter.
Hun fik straks sendt mig til en øre-næse-halslæge.
I videoen ovenover kan du se et klip fra Claus' operation.
HPV-relateret kræft er en seksuelt overført sygdomChristian von Buchwald, professor i øre-, næse- og halssygdomme på Rigshospitalet, forklarer, at Claus Thykjærs kræftsygdom skyldes HPV, som er seksuelt overført.
En sygdom, der bliver mere og mere udbredt blandt mænd.
- Hvis HPV-vaccinen havde eksisteret, dengang Claus var dreng, og han var blevet vaccineret, inden han blev seksuelt aktiv, så mener jeg ikke, at han havde været patient hos os i dag med kræft og HPV i sin mandel.
Læs også:Gratis hpv-vaccine til drenge er også godt for pigerneChristian von Buchwald uddyber, at HPV-relateret kræft i svælget er en sygdom, der især rammer mænd.
- Hvis du har fire, der får kræft med HPV i mandlerne og tungeroden, så er de tre mænd, og den sidste er en kvinde.
Hvorfor det i højere grad er mænd end kvinder, som rammes, ved lægerne ikke.
Men Christian von Buchwald forklarer, at en af deres hypoteser går ud på, at kvinderne i forbindelse med de seksuelle kontakter enten evner at smide HPV-virusen væk igen fra underlivet eller rammes af livmoderhalskræft, og dermed har de mindre risiko for at udvikle kræft i mandlerne og tungeroden på grund af HPV.
Derudover forklarer han, at HPV-relateret kræft ikke afhænger af seksualitet.
- Heteroseksuelle mænd kan få det på lige fod med homoseksuelle.
Der er ikke flere tilfælde af homoseksuelle mænd, der får kræft forårsaget af HPV i mandlerne og tungeroden.
Robotten viser en overraskelseClaus Thykjær skal have opereret sin kræft væk.
Lægerne tror egentlig, at hans kræftknude sidder på tungeroden.
Men operationen er nærmest kun lige gået i gang, da kirurgen får sig en overraskelse: Kræftknuden sidder slet ikke på tungeroden.
Ved hjælp af robotten, som de anvender til selve indgrebet, opdager de, at kræften i virkeligheden sidder på Claus Thykjærs venstre mandel.
Dermed bliver det en mere skånsom operation, han får.
Ifølge Christian Von Buchwald er Claus Thykjær efter operationen kureret.
- Jeg ser Claus som helbredt nu, da vi har kunnet fjerne det hele med kirurgi, så jeg forventer, at når vi følger ham de næste fem år, så bliver vi ikke overrasket på nogen kedelig måde.
Fordi professoren ser et stigende antal mænd med HPV-relateret kræft, er han tilhænger af, at drenge får HPV-vaccinen:- Jeg mener, at vi står over for en større og større udfordring, da vi ser flere og flere tilfælde af kræft forårsaget af HPV i mandler og tungerod, som specielt rammer mænd.
Derfor håber jeg, at forældre til drenge vil gå med til, at deres drenge bliver vaccineret.
Sundhedsmagasinet handler denne gang om HPV-vacciner til drenge.
Se programmet her.
FacebookTwitterKopier linkEmner:Kræft|Sygdomme og lidelser|Rigshospitalet|Socialdemokraterne|Bali




https://www.dr.dk/sporten/fodbold/superliga/fodboldens-spraellemaend-sportsdirektoeren-skal-favne-bredt-faa-succes

SuperligaFodboldens sprællemænd: Sportsdirektøren skal favne bredt for at få succesEbbe Sand er sidste skud på stammen af tidligere topspillere, der går sportsdirektørvejen.
Af Per Colstrup Vinkel06.
nov.
2018 kl.
06.
51Bemærk: artiklen er mere end 30 dage gammelLæs opForventningerne er skyhøje.
Alene via sit fodboldmæssige CV forventer fans, medier og fodboldverdenen, at den nye sportsdirektør i Superligaklubben Brøndby, Ebbe Sand, fra dag ét vil levere i det job, han ingen erfaring har med.
Fodbold er alt, hvad folk forbinder den tidligere landsholdsbomber med.
Det er helt vitalt, at du i jobbet som sportsdirektør har andet og meget mere med, end blot en karriere som spiller.
Kim Brink, tidligere sportsdirektør, OBMen selvom han i sit nye job fortsætter i den verden, der har formet hele hans liv, så venter der nye og anderledes udfordringer.
Udfordringer, der ikke i dagligdagen er synlige for offentligheden, men hurtigt bliver det skåret ud i pap for Ebbe Sand, at han fremover skal finde slipset og lade støvlerne stå, når han skal på arbejde på den københavnske vestegn.
Det fortæller Kim Brink, der i en årrække var en succesfuld sportschef i superligaklubben OB.
Læs også:Brøndby-legende vender hjem til drømmejob: 'Jeg var aldrig i tvivl'- Det er helt vitalt, at du i jobbet som sportsdirektør har andet og meget mere med end blot en karriere som spiller.
Du skal være leder udadtil overfor fans, aktionærer, sponsorer og medier.
På mange måder er jobbet som et lederjob i erhvervslivet, du skal favne bredt, evne at motivere og lede dine medarbejdere, siger Kim Brink.
Kim Brink fik stor succes i sportsdirektørjobbet i OB.
Han fik solgt flere spillere til udlandet og havde et stort netværk i såvel ind- som udland.
Han understreger, at han ser det som en klar fordel for en tidligere spiller at have haft en pause siden karrierestoppet inden udfordringen med sportsdirektørjobbet.
Ud fra Kim Brinks erfaring bør Ebbe Sand være klædt godt på til jobbet i Brøndby.
Læs også:Andreas Kraul: 'Ansættelsen af Ebbe Sand signalerer ambitioner'Han har siden sidste spark været angrebslandstræner på landsholdet, drevet et fodboldakademi i Shanghai og været en del af et stort byggeprojekt i Dubai.
Samtidig har han via en ambassadørrolle for sin tidligere arbejdsgiver i tyske Schalke 04 bevaret de stærke relationer til tysk fodbold.
Administrationen ødelagde altErfaringen med andre elementer i livet end fodbold hjælper, når hverdagen melder sig, og det ikke udelukkende handler om at hente gode spillere til klubben.
Poul Hansen er en af dem, der på egen krop har oplevet, hvordan jobbet kræver en bred vifte af kompetencer.
Han var i et år sportschef i OB - et job han aldrig fandt sig hjemme i.
Jeg manglede erfaring fra andet i livet end fodbold, derfor blev jeg aldrig en succes.
Poul Hansen, tidligere sportsdirektør, OB- Du kan ikke uddanne dig til sportsdirektør.
Du er nødt til at lære det i jobbet.
Det er vel en kombination af bogholder, vicevært, sælger og fodboldmand.
For mig var den administrative del alt for voldsom, det var alt for langt fra den hverdag, jeg havde som træner med fokus på fodbold.
Læs også:Glen Riddersholm overtager Mogens Kroghs job i Vendsyssel- Jeg manglede erfaring fra andet i livet end fodbold, og det var derfor jeg aldrig blev en succes, forklarer Poul Hansen om sin erfaring med jobbet, han selv valgte at forlade efter bare én sæson.
Poul Hansen fandt aldrig fodfæste i jobbet som sportsdirektør i OB.
Han fungerer i dag som ekspertkommentator og er dermed tæt på livet i de danske superligaklubber.
Her oplever han, hvordan arbejdsopgaverne er vidt forskellige for de enkelte sportsdirektører.
Det er efter hans vurdering ikke rimeligt at sidestille jobbet, der kan variere alt efter, om man er Glen Riddersholm i Vendsyssel eller Ebbe Sand i Brøndby.
- Glen kommer til at have mange kasketter, han skal kunne meget mere end bare fodbold.
Ebbe Sand kommer på den måde meget mere ind i et drømmejob, fordi Brøndbys organisation tillader det.
Læs også:Riddersholm sætter sig i direktørstolen: ’Oplagt at prøve mig af der’- Han kan med det samme aktivere sit netværk i fodboldens verden og skal ikke i samme omfang tænke på administrative opgaver.
Derfor tror jeg, han har en større chance for at lykkes, end Glen vil have det i Vendsyssel, siger Poul Hansen.
Poul Hansen ser også en anden årsag til, at Ebbe Sand har stor chance for at lykkes.
Han har en plads i fodboldhistorien, hvilket spiller en langt større rolle i udlandet end herhjemme.
Derfor har en klub som Brøndby brug for en profil som Sand, hvis den vil lykkes med ambitionen om at kunne hente spillere fra en anden kategori end de øvrige klubber i Superligaen.
Svære fravalgNår jeg som sportsdirektør prioriterer en interessent skuffer jeg samtidig end række andre.
Det er noget af det mest krævende i jobbet, evnen til at kunne prioritere.
Allan Gaarde, sportsdirektør, AaB.
I nordjyske AaB har Allan Gaarde siddet i sportsdirektørstolen i fem år.
Den tidligere superligaspiller afløste legenden Lynge Jakobsen i sædet, hvilket satte et stort fokus på Gaardes ageren.
Siden sit exit som fodboldspiller havde Gaarde bygget på sit CV med en CBS-uddannelse og erhvervserfaring fra Coloplast.
Erfaringer han den dag i dag drager fordel af i jobbet som sportsdirektør i AaB.
- Mængden af interessenter i form af fans, aktionærer, sponsorer, agenter og politiske organisationer er voldsom.
Når jeg som sportsdirektør prioriterer en interessent, skuffer jeg samtidig en række andre.
Læs også:Allan Gaarde hurtigt på hårdt arbejde- Evnen til at kunne håndtere den konstante prioriteringsopgave havde jeg aldrig mestret uden uddannelse og erhvervserfaring.
Omvendt har min fortid som fodboldspiller også været vigtig, da den gav mig troværdighed og adgang til dele af fodboldens verden, der ellers ofte er meget lukket, forklarer Allan Gaarde.
HeltidsjobHan vandt i sin første sæson i AaB ”The Double” for første gang i klubbens historie.
Selvom han lever med i alle kampe på samme måde som i sin aktive karriere, forsøger han konstant at holde et helikopterperspektiv.
For kravene om konstant at prioritere ressourcer i klubbens stramme budget nødvendiggør, at man som sportsdirektør evner at bevare overblikket og ikke lader sig rive med og satse alt på en ny angriber, bare forbi resultaterne i weekenden ikke levede op til forventningerne.
Allan Gaarde vurderer selv tiden i det private erhvervsliv som afgørende for, at han på femte år sidder sikkert i sædet som sportsdirektør i AaB.
Det kan Adam Møller Gomaa også skrive under på.
Han er journalist og forfatter til bogen ”Fodboldbossen”, der går tæt på en række sportsdirektører i danske superligaklubber.
I sin research til bogen kom han tæt på forståelsen af, hvor meget en sprællemand man skal være, hvis man skal lykkedes i jobbet.
- Jobbet er heltid, ikke bare fuldtid, men heltid.
Du skal være lydhør og åben overfor input fra mange interessenter.
Konstant vurdere, hvilke råd du skal lytte til, og hvilke du skal glemme.
Du skal have noget ”andet” med ind i jobbet end din fodboldbaggrund.
Læs også:Superligaens nye sportschefer har livrem p- Omvendt har fodboldspilleren en fordel.
Han har oplevet flere sportsdirektører i sin karriere, været i en form for mesterlære.
Han har set, hvordan en sportsdirektør agerer og lært, hvordan han vil angribe jobbet og måske mere vigtigt, hvordan han ikke vil gøre, forklarer Adam Møller Gomaa.
Har man som Ebbe Sand skabt sig en identitet både i og udenfor fodboldverdenen er basen for at opnå succes som sportsdirektør tilstede.
Men med grundelementer som held, udsving og sensationer som fast inventar i sportens verden, vil sportsdirektørens stol aldrig være et sikkert job.
For mens funktionen nok er magtfuld i dagligdagen, så er det også sportsdirektøren, der vil stå for skud, hvis krisen indtræffer og bestyrelsen skal finde en syndebuk.
FacebookTwitterKopier linkEmner:Allan Gaarde (sportschef)|Fodbold|Glen Riddersholm (fodboldtræner)|Odense Boldklub|Brøndby




https://www.dr.dk/nyheder/indland/gratis-hpv-vaccine-til-homoseksuelle-drenge-er-et-hit

Hpv-vaccineSe temaIndlandGratis hpv-vaccine til homoseksuelle drenge er et hit Flere drenge end forventet har fået gratis hpv-vaccine i et pilotprojekt, lyder det fra Aids Fondet, som står for at vaccinere.
18-årige Viktor Kielstrup (tv) er en af de unge mænd, der har taget imod den gratis hpv-vaccine.
- Som homoseksuel har man nemmere ved at få de kræftformer, og derfor synes jeg, at det er vigtigt at forebygge, siger han.
Af Louise Damløv06.
nov.
2018 kl.
07.
21Bemærk: artiklen er mere end 30 dage gammelLæs op300 drenge og unge mænd.
Så mange homo- og biseksuelle drenge mellem 15 og 19 år har taget imod tilbuddet om en gratis vaccine mod virusset hpv.
Virusset er bedst kendt som det, der hos kvinder kan give kræft i livmoderhalsen, og derfor får alle 12-årige piger vaccinen gratis.
Men virusset kan også give mundsvælgs-, mandel- og analkræft.
Og fordi homoseksuelle mænd har større risiko for at udvikle analkræft end heteroseksuelle mænd, har Sundhedstyrelsen i et pilotprojekt i år tilbudt vaccinen gratis til de 15-19-årige i den gruppe.
- Det er selvfølgelig vigtigt for mig at få den beskyttelse, jeg kan få, siger 18-årige Viktor Kielstrup, der er en af de unge homoseksuelle mænd, som har taget imod tilbuddet om en gratis vaccination.
- Min mor havde allerede hørt om vaccinen for lang tid siden, og vi havde overvejet, om vi selv skulle betale for den.
Så da jeg hørte, at man kunne få den gratis, tog jeg selvfølgelig imod det, fortæller Viktor Kielstrup, der bor på Vesterbro i København.
Flere end forventetVaccinen gives tre gange med nogle måneders mellemrum, og for at være med i projektet skulle drengene og de unge mænd senest den 31.
august have modtaget det første stik for at nå at få de to andre stik, inden forsøgsperioden slutter den 31.
december.
Siden februar, hvor forsøget startede, har 300 drenge fået enten et eller flere stik.
- Vi har oplevet en større interesse, end vi havde forventet, siger Andreas Gylling Æbelø, der er direktør hos Aids Fondet, som har stået for at vaccinere drengene.
Han hæfter sig ved, at drengene og de unge mænd kun har kunnet få vaccinen fire steder i landet - nemlig på Aids Fondets fire checkpoint-klinikker, og at åbningstiderne her har været begrænset til tre-fire timer cirka to gange om måneden.
- At 300 indtil videre har været på besøg hos os i bare fire byer, i en begrænset åbningstid, det synes vi er et rigtig flot resultat, siger han og tilføjer, at klinikkerne gennem forsøget måtte udvide åbningstiden for at imødekomme efterspørgslen.
- Et flot talOgså hos Sundhedsstyrelsen, der står bag pilotprojektet, er overlæge Bolette Søborg tilfreds med, at 300 drenge og unge mænd har taget imod tilbuddet.
- Det er klart, at når det er gennem et checkpoint-klinik-system, så er det begrænset til de steder, hvor der ligger en checkpoint-klinik, og der har været fire steder, man har haft mulighed for at blive vaccineret, siger Bolette Søborg.
- Det taget i betragtning er 300 et flot tal, tilføjer hun.
Oprindeligt var det planen, at drengene skulle kunne få vaccinen hos deres praktiserende læge.
Men de praktiserende lægers organisation PLO og Sundhedsministeriet kunne ikke blive enige om en model, efter PLO udtrykte bekymring for, om man ville lave et "bøsseregister" med de registrerede data.
Læs også:Gratis hpv-vaccine til drenge er også godt for pigerneAnbefaler særligt tilbud til homoseksuelle mændHpv-vaccinen indgår pt i børnevaccinationsprogrammet til piger, når de fylder 12 år.
Og til sommer er det regeringens plan, at alle drenge, når de fylder 12 år også skal tilbydes vaccinen gratis.
Aids Fondet opfordrer til, at man også giver ældre homoseksuelle drenge og mænd samme tilbud.
For mænd, der har sex med mænd, har 30-40 gange større risiko for at udvikle analkræft på baggrund af en HPV-infektion end mænd, der udelukkende har sex med kvinder.
- Vi anbefaler, at der kommer et særligt tilbud til unge homoseksuelle mænd også efter 12-årsalderen på grund af den øget risiko, siger Andreas Gylling Æbelø.
Pilotprojektet skal nu evalueres, men der er ikke sat penge af til, at det fortsætter, lyder det fra Sundhedsstyrelsen.
Sundhedsmagasinet sætter denne gang fokus på, hvilke konsekvenser hpv-virus kan have, når en patient får opereret en HPV-relateret kræfttumor væk.
Du kan se programmet her.
FacebookTwitterKopier linkEmner:Aids-Fondet|Vaccinationer|Kræft|Søborg|København




https://www.dr.dk/nyheder/regionale/fyn/morten-levede-med-kaerestevold-du-kan-ikke-bare-sige-stop-du-har-jo-frygten

FynMorten levede med kærestevold: - Du kan ikke bare sige stop, for du har jo frygtenOmkring ti procent af unge mellem 13 og 18 år har været udsat for kærestevold.
Men ingen taler om det.
Morten Thomsen levede i et forhold, hvor han blev udsat for både fysisk og psykisk vold.
Den eneste årsag til, at han er kommet ud i god behold er, at han har kunnet snakke med nogen om det.
Af Anne Mette Dam Thrane, Trine Rødkær og Jonatan Grau Møller06.
nov.
2018 kl.
06.
30Bemærk: artiklen er mere end 30 dage gammelLæs opHvis du lever med fysisk eller psykisk vold i dit parforhold, er det sjældent noget, du taler om.
Det er det i hvert fald ikke, hvis du er ung.
Det var flovt.
Jeg var bange.
For hvad nu hvis mine forældre opdagede det og sagde noget til hende.
Hvad ville hendes reaktion så være over for mig?
Morten ThomsenDet viser erfaringen fra Center for Selvmordsforskning.
I to år har de tilbudt rådgivning til unge under 18 år, som udsættes for kærestevold, men der har endnu ikke været én eneste deltager.
- Det er et stort tabu og forbundet med skam, så det kan være svært for de unge, siger Christina Petrea Larsen, som er sundhedsfaglig akademisk medarbejder hos Center for Selvmordsforskning.
Læs også:Jens levede i et ødelæggende forhold: "Jeg blev kaldt dum, kluntet og grim"Det ved 39-årige Morten Thomsen alt om.
Som ung levede han i flere år i et forhold med en voldelig kæreste.
Han blev udsat for både fysisk og psykisk vold.
Alligevel var det svært for ham at komme ud af.
- Det var flovt.
Jeg var bange.
For hvad nu hvis mine forældre opdagede det og sagde noget til hende.
Hvad ville hendes reaktion så være over for mig?
Morten Thomsen fortæller om, hvilke konsekvenser det voldelige forhold har haft for ham.
De konstante nålestikSkal Morten beskrive sin frygt for ekskæresten, siger han, at han ikke bare var bange for hende.
Han var hunderæd.
Følelsen kan Morten Thomsen let genkalde.
Også selvom, det er mere end 15 år siden, at han levede i et forhold med en voldelig kæreste.
- Det var ikke så meget den fysiske smerte.
Den vænner du dig til.
Det var mere den der følelse af, at du ikke var noget værd.
De der nålestik på ens selvværd, som man konstant blev bombarderet med, fortæller Morten Thomsen.
Læs også:Anette blev udsat for psykisk vold af sin eks: "Mit hoved begyndte at modarbejde mig"Den eneste måde at få det aftabuiseret på er ved at tale om det.
Det er både i det nære - for de unges vedkommende sammen med deres forældre - men også i det offentlige rumChristina Petrea LarsenDe seneste tal fra Center for Selvmordsforskning viser, at omkring ti procent af unge mellem 13 og 18 år har været udsat for kærestevold.
- Den eneste måde at få det aftabuiseret på er ved at tale om det.
Det er både i det nære - for de unges vedkommende sammen med deres forældre - men også i det offentlige rum, siger Christina Petrea Larsen.
Den betragtning kender Morten Thomsen alt for godt.
Det er først for nylig, at han for alvor begyndte at tale om det.
Men det var egentlig ikke meningen.
Det skete ved et tilfælde.
- For et års tid siden var jeg til psykolog.
Så spørger hun ind til mine forhold, og om der tidligere har været noget med dem.
Så siger jeg ”jah”, sådan henkastet.
”Jeg har været i et dårligt forhold til at starte med”, siger han og fortsætter:- Det bider hun mærke i, og så spørger hun ind til det.
Jo mere hun spørger, jo mere fortæller jeg, og jo mere jeg fortæller, jo mere græder jeg.
Det er første gang, jeg har grædt over det.
Mand dig opFor Morten Thomsen startede de fysiske og psykiske overgreb i det små.
Jeg havde et eksempel, hvor hun kommer til at tabe et fad ude i køkkenet, og jeg er inde i stuen.
Der er det mig, der skal undskylde for, at hun har tabt det.
Halvdelen af fadet flyver også gennem stuen.
Det gør lidt ondt at blive ramt afMorten ThomsenHer kunne ekskæresten for eksempel være kontrollerende og sige, at han ikke skulle tage i byen med en ven, eller at hans tøj ikke klædte ham.
- Det er jo sådan nogle ting, hvor man kan sige okay, det er ikke så slemt.
Men på et eller andet tidspunkt, og man opdager det faktisk ikke, så undskylder man, når man bliver råbt af.
- Jeg havde et eksempel, hvor hun kommer til at tabe et fad ude i køkkenet, og jeg er inde i stuen.
Der er det mig, der skal undskylde for, at hun har tabt det.
Halvdelen af fadet flyver også gennem stuen.
Det gør lidt ondt at blive ramt af, siger han.
Læs også:Antallet af unge i psykiatrien er fordoblet på få år: "Vi skal gøre det bedre"Forsøgte at begå selvmordDet tog noget tid, inden Morten fik sagt fra.
Men selvom han havde forladt forholdet, havde forholdet ikke forladt ham.
Oplevelserne sad stadig i ham i lang tid bagefter.
Den eneste udvej, jeg kunne se, den stod ude i badeværelsesskabet.
Det var et halvt glas med panodiler, og dem tog jeg.
Morten ThomsenDa han flere år efter var brudt ud af et nyt forhold, med en ikke voldelig kæreste, var det ved at gå helt galt for Morten Thomsen.
- Jeg følte vitterligt, at alt det, hun havde sagt dengang, det var rigtigt.
Og den eneste udvej, jeg kunne se, den stod ude i badeværelsesskabet.
Det var et halvt glas med panodiler, og dem tog jeg.
Og så lagde jeg mig ind, og så ville jeg bare sove og ikke vågne igen, siger han.
Heldigvis vågnede han igen.
Siden har psykologen hjulpet ham med at få løsnet op for tingene.
Men oplevelserne sidder stadig i ham.
- Der er nogle ting, der trigger minder.
Flashbacks.
For eksempel at køre forbi den lejlighed, vi havde sammen.
Så kan jeg huske det.
Jeg kan se det for mig.
Jeg kan sågar mærke – ikke slagene, men igen den der stemme inde i hovedet, som fortæller mig, jeg ikke er noget værd.
Den bliver mindre, men når jeg kører forbi der, så lægger jeg mærke til den, forklarer han.
Morten Thomsen ved godt, at det er en lang proces.
Men ifølge ham er der kun én ting, der kan hjælpe.
Man skal tale om det.
- Uanset hvor stærk du end tror, du er, så kan du ikke klare det her alene.
Du er nødt til at have en, du kan støtte dig til.
Du er nødt til at have en, du kan snakke med.
En, som ikke kan analysere det – men som kan hjælpe dig med at forstå den proces.
Og så acceptere, at du faktisk er okay.
At du faktisk er god nok.
FacebookTwitterKopier linkEmner:Vold|Sundhed og velvære|Socialforhold




https://www.dr.dk/nyheder/penge/minister-efter-delsejr-i-new-york-i-sag-om-54-milliarder-kroner-vi-forventer-vinde

Afsløring af skatteskandaleSe temaPengeMinister efter delsejr i New York i sag om 5,4 milliarder kroner: Vi forventer at vinde Skattestyrelsen har fået tilladelse til at gå rettens vej i USA i milliardsøgsmål.
- Det glæder mig, men jeg jubler først, når pengene er tilbage i de danske skatteyderes fælleskasse, siger  Karsten Lauritzen om delsejr i USA.
Af Emil Søndergård Ingvorsen06.
nov.
2018 kl.
08.
09Bemærk: artiklen er mere end 30 dage gammelLæs opDet glæder skatteminister Karsten Lauritzen (V), at Skattestyrelsen i aftes tog det første stik i det juridiske efterspil om udbytteskandalen, der har kostet den danske stat mindst 12,7 milliarder kroner.
I aftes besluttede en dommer i Southern District of New York at give Skattestyrelsen tilladelse til at gå rettens vej for at hive 820 millioner dollar svarende til 5,4 milliarder kroner ud af små amerikanske pensionskasser.
- Det glæder mig, men jeg jubler først, når pengene er tilbage i de danske skatteyderes fælleskasse, hvor de hører hjemme, siger skatteministeren, der har en klar forventning om, hvordan sagen kommer til at ende, siger Karsten Lauritzen:- Vi vil gøre alt for at vinde sagen.
Det har jeg selvfølgelig en forventning om, at vi gør, ellers havde vi ikke anlagt den.
Læs også:Vejen banet: Skat vinder vigtigt slag om 5,4 milliarder i USASkattestyrelsen og Kammeradvokaten har i alt anlagt 176 sager i USA mod flere pensionskasser.
Pensionskassernes advokater forsøgte dog allerede i aftes at få sagen afvist.
Der er endnu ikke truffet en endelig afgørelse, om Skattestyrelsen får lov til at føre sagen til ende i USA, men sagens dommer var temmelig klar i mælet til sidste under retsmødet.
- Jeg har i sinde af afvise denne begæring (om at afvise sagen, red), medmindre der sker noget radikalt i min opfattelse mellem nu og til, jeg offentliggør min holdning.
Jo længere og jo hårdere jeg har reflekteret over det her, desto tydeligere fremstår det her resultat for mig, sagde dommer Lewis A.
Kaplan.
Minister: Der er lang vej igenEfter retsmødet udtrykte Skattestyrelsen tilfredshed med, at sagen nu kan fortsætte ved en amerikanske domstole.
Og landets skatteminister deler opfattelsen af, at det var en vigtig delsejr.
- Det er vigtigt skridt, da dem, vi har sagsøgt, har sagt, at der overhovedet ikke er noget at komme efter.
Der er nu kommet en afgørelse fra dommeren, at der nok er noget at komme efter.
Det er et vigtigt principielt skridt, siger Karsten Lauritzen.
Skatteministeren erkender dog også, at der er særdeles lang vej i bestræbelserne på at få de op til 13 milliarder kroner tilbage til Danmark, som den danske stat angiveligt er blevet svindlet for i forbindelse med refusion af udbytteskat.
- Det er desværre kun et skridt på en lang rejse i retsopgørene, men de skridt, vi har taget indtil videre, er vigtige og principielle.
Men der er mange kilometer, som skal klares endnu, siger Karsten Lauritzen og fortsætter:- Bagmandspolitiet arbejder sammen med Skattestyrelsen i det civilretslige spor, hvor vi har sagsøgt 420 selskaber.
Så sagen er i god gænge, men vi er langt fra at være i mål.
STATUS I SAGEN:•Der er indgået to forlig med to amerikanske pensionskasser, der er gået med til at betale 10 millioner kroner tilbage til Danmark.
Det er det fulde beløb, som de tidligere har fået refunderet.
•Skattestyrelsen har stævnet cirka 420 personer og selskaber, der på den ene eller den anden måde spiller en rolle i sagen.
•Der er anlagt sager i fem lande herunder 176 sager i USA.
•Der er foretaget "civile arrester" i aktiver for samlet 3,3 milliarder kroner i fire lande mod en række selskaber og personer.
Arrest svarer til at beslaglægge penge eller andre værdier.
Beløbet er et skøn og forbundet med usikkerhed.
•En domstol i Storbritannien har udstedt en international ordre om indefrysning, hvor der er opnået en kendelse om arrest for 11,2 milliarder kroner.
•Der er gennemført civile ransagninger i to lande, hvorved Skattestyrelsen har opnået adgang til et meget omfangsrigt materiale af betydning for de anlagte retssager.
FacebookTwitterKopier linkEmner:Karsten Lauritzen (politiker)|Skattestyrelsen|Venstre|USA|Økonomi




https://www.dr.dk/nyheder/penge/kampen-mod-kinesiske-kopister-lego-vinder-nyt-retsopgoer

PengeKampen mod kinesiske kopister: Lego vinder nyt retsopgørEn domstol har afgjort, at kinesiske firmaer skal stoppe med at producere og sælge Lego-kopier.
Lego-klods eller Lego-kopi?
Lego er presset af kopivarer fra Kina, som er tilgængelige for forbrugere i store dele af verden.
Af Mathias Sommer og Casper Schrøder06.
nov.
2018 kl.
05.
33Bemærk: artiklen er mere end 30 dage gammelLæs opEt hammerslag ved en kinesisk domstol giver Lego et nyt redskab til at sætte prop i trafikken af kopi-legetøj fra Kina.
I går afgjorde retten i den kinesiske storby Guangzhou, at klodser fra fire kinesiske firmaer er kopier og derfor ikke må produceres og sælges.
Kopierne er markedsført og solgt under det såkaldte 'Lepin'-brand, som i flere år har været en sten i skoen på den danske legetøjsgigant.
- Vi glæder os over domstolens afgørelse.
Vi mener, at beslutningen er velbegrundet i fakta og klart viser de kinesiske myndigheders indsats for at beskytte intellektuelle rettigheder, siger Legos administrerende direktør, Niels B.
Christiansen.
DR Nyheder har tidligere beskrevet, hvordan Lepin-klodserne spreder sig og kan købes på hjemmesider i store dele af Vesten.
18 legetøjssæt var kopierI alt har retten erklæret 18 Lepin-legetøjssæt for kopier.
Desuden skal de fire kinesiske selskaber betale erstatning på omkring 4,3 millioner kroner til Lego.
- Disse afgørelser sender en klar advarsel til andre virksomheder, der muligvis kopierer Lego-produkter.
Vi vil fortsætte med at tage de nødvendige juridiske foranstaltninger for at beskytte vores intellektuelle ejendomsrettigheder, siger Niels B.
Christiansen.
Læs også:Falske Lego-klodser spreder sig hastigt i EuropaDet er ikke første gang, den danske klodsgigant lykkes med at vinde retssager om plagiat mod kinesiske selskaber.
I 2017 vandt Lego en sag mod den kinesiske legetøjsfabrikant Bela, som havde krænket Legos ophavsret.
Retten afgjorde samtidig, at Lego-koncernen er beskyttet under den kinesiske konkurrencelov mod uretmæssig konkurrence.
Læs også:Lego vinder plagiatsag i KinaBeskyttelsen angår det særlige og unikke udseende, som Legos produkter har på tværs af produktlinjer, og som skal sikre, at forbrugere straks kan genkende og associere produkterne med Lego.
FacebookTwitterKopier linkEmner:Lego Group|Legetøjsindustri|Erhverv|Kina|Niels B.
Christiansen (erhvervsleder)




https://www.dr.dk/nyheder/viden/kroppen/ny-rapport-resistente-bakterier-slaar-flere-europaeere-ihjel-end-nogensinde

KroppenNy rapport: Resistente bakterier slår flere europæere ihjel end nogensinde førProblemet er størst i Italien og Grækenland.
Og det er især spædbørn og ældre, der bliver ramt, viser ny undersøgelse.
Vi skal have fokus på at forebygge, så vi kan reducere brugen af antibiotika, siger dansk forsker.
Af Allan Nisgaard06.
nov.
2018 kl.
06.
30Bemærk: artiklen er mere end 30 dage gammelLæs opLøbende næse, hoste og svedeture.
Influenza- og snotsæsonen er over os.
Det betyder, at flere får følgesygdomme som lungebetændelse, og så stiger forbruget af antibiotika.
Antibiotika kan slå infektionen ned, og derfor har det i mange år været kuren på bakterie-sygdomme.
Men midlet bliver ikke ved med at virke.
Et stigende forbrug i verden gør nemlig, at bakterier bliver resistente.
Læs også:Sygdoms-sæsonen er over os: Få styr på, hvornår dit barn har brug for antibiotikaVidste du,At antibiotika kun virker mod bakterier, ikke virus.
Det betyder, at antibiotika for eksempel ikke virker mod influenza eller forkølelse, da de infektioner altid skyldes virus.
I lande i EU og EEA (EU + Island, Liechtenstein og Norge) dør cirka 33.
000 mennesker årligt på grund af antibiotikaresistens.
Det viser en ny undersøgelse fra det europæiske center for forebyggelse af og kontrol med sygdomme (ECDC).
Tidligere tal har vist, at der cirka dør 25.
000 europæere om året på grund af antibiotikaresistens.
- Inden for de sidste ti år er der kommet en række nye multiresistente bakterier, som vanskeliggør behandlinger.
Og de rammer især de ældre og de svækkede, siger sektionsleder Brian Kristensen fra Statens Serum Institut.
De 33.
000 dødsfald svarer til cirka seks personer for hver 100.
000 indbyggere i Europa.
I Danmark er tallet noget lavere med knap to dødsfald for hver 100.
000 indbyggere.
Forskerne bag rapporten understreger, at tallene er estimater.
Værst i SydeuropaForskerne har lavet deres vurderinger ud fra data fra 2015.
De har kigget på en række forskellige resistente bakterier.
Flere af dem er multiresistente, hvilket vil sige, at de ikke reagerer på flere typer antibiotika.
Udregningerne er komplicerede, og forskerne har taget flere forbehold.
Forskerne har blandt andet kigget på, hvad resistens koster i både antal døde og antal mistet livsår.
Antibiotika og resistensGroft sagt er der to hovedgrupper af antibiotika: Bred- og smalspektret.
De smalspektrede typer er beregnet til at ramme en bestemt infektion, mens de bredspektrede slår mange bakterietyper ihjel.
Også de gode bakterier i din tarm.
Det er primært overforbrug af bredspektrede typer, der fremmer resistens.
Nogle bakterier er naturligt resistente over for nogle typer af antibiotika, men i andre tilfælde bliver bakterier multiresistente på grund af ændringer i deres gener.
Det sker, fordi bakterierne kæmper for deres liv, når vi eksempelvis behandler dem med antibiotika.
Hvis vi ikke slår dem ihjel, bliver de stærkere.
Og jo mere antibiotika, desto mere resistens.
(Kilder: Jenny Dahl Knudsen og SSI.
)Læs:Derfor er antibiotikaresistens en alvorlig trussel mod folkesundhedenOverordnet set er problemet værst i sydeuropæiske lande som Italien og Grækenland.
- Flere af de sydeuropæiske lande bruger mange penge og kræfter på antibiotika-resistens.
Men i Skandinavien rapporterer vi meget mere og følger udviklingen tættere.
Og når man har en større viden om det, kan man også bedre gå ind og gøre noget, siger Brian Kristensen.
- Men det betyder også meget for os her i Skandinavien, at problemet er stort sydpå.
For vi rejser jo ofte derned, fortsætter Brian Kristensen.
Spædbørn og ældre bliver ramtIfølge rapporten fra ECDC er det især spædbørn og ældre over 65 år, der bliver hårdt ramt af de resistente bakterier.
- Når spædbørn bliver hårdt ramt, skyldes det til dels forekomsten af en bestemt type penicillin-resistent bakterie ved navn pneumokokker.
Den har oftest størst konsekvenser hos spædbørn, siger Brian Kristensen og fortsætter:- Og så er spædbørns immunsystem relativt umodent, hvilket ofte gør, at infektioner får større konsekvenser.
Alvorlig stigning i forbrugetSidste år faldt bruget af antibiotika i Danmark med seks procent.
Overordnet set er det gode nyheder.
Men faldet er størst i penicillin, som er en af de typer antibiotika, der er mindst problematisk i forhold til multiresistens.
Derimod er der sket en stigning i nogle af de såkaldte bredspektrede antibiotika-typer.
Det viser en rapport, som blandt andet Statens Serum Institut udgav i sidste måned.
Læs også:Mink mæsker sig i rekordmeget antibiotika- Vi skal have fokus på at forebygge, så vi kan reducere brugen af antibiotika, siger Brian Kristensen.
- Og så skal vi forsøge at forhindre smittespredningen, som sker inde på hospitaler.
Og det handler for eksempel om noget så banalt som at vaske hænder og gøre ordentlig rent på toiletter, fortsætter Brian Kristensen.
Sidste år præsenterede regeringen en handlingsplan for mindre antibiotikaforbrug i Danmark.
Planen indebærer blandt andet, at antallet af indløste recepter på antibiotika skal reduceres.
Derudover skal antibiotika, der er kritisk vigtig for behandling af alvorlige infektioner, reduceres hvor det ikke er nødvendigt.
FacebookTwitterKopier linkEmner:Medicin|Sygdomme og lidelser|Statens Serum Institut|Grækenland|Italien




https://www.dr.dk/nyheder/regionale/hovedstadsomraadet/flere-17-aarige-bilister-bag-rattet-paa-de-danske-veje

KøbenhavnFlere 17-årige bilister bag rattet på de danske vejeDet lyserøde kørekort er ikke længere noget, man kun finder i tegnebogen hos personer over 18 år.
Chaufførerne bag rattet i skolevognene er i stigende grad under 18 år.
(© DR bornholm)Af Kamilla Mærsk06.
nov.
2018 kl.
06.
01Bemærk: artiklen er mere end 30 dage gammelLæs opNår køreskoleelever skal lære om vigepligt, koblingspunkt, fletteregler og gearskifte, er flere af dem knap fyldt 17 år.
Siden januar sidste år har 17-årige kunnet få kørekort og køre bil, hvis de er ledsaget af en erfaren bilist.
Derfor må de unge allerede starte på køreskole, når de er 16 år og ni måneder, og det er et tilbud, som et stigende antal unge tager imod, viser en opgørelse fra Rigspolitiet.
Alene Københavns-, Københavns Vestegns- og Nordsjællands Politi udstedte 3.
133 kørekort til 17-årige i løbet af de første otte måneder i år.
Det er en stigning på 61 procent i forhold til samme periode sidste år, hvor reglerne altså var nye.
Læs også:Mads tager kørekort som 17-årig: ”Det er en fed mulighed”- Det er godt, at flere tager imod tilbuddet, for ordningen indebærer, at de unge kommer i en form for mesterlære.
Typisk sammen med forældrene, som skal køre med dem, siger Mogens Kjærgaard Møller, der er direktør for Rådet for Sikker Trafik.
- Gennem ordningen får de noget erfaring ude på vejene, før de for alvor slippes fri i trafikken, siger han.
Mere erfaring kan give færre ulykkerI Danmark er bilister mellem 18 og 24 år overrepræsenteret i ulykkesstatistikkerne, viser tal fra Vejdirektoratet.
For selvom de unge bilister kun udgør 1/11 af det samlede antal bilister i Danmark, står de for 16 procent af ulykkerne.
Blandt andet derfor håber Mogens Kjærgaard Møller, at ordningen vil minimere risikoen for, at unge ender i et trafikuheld.
- Den undervisning, de unge bilister modtager, når de kører med en ældre bilist, er med til at give dem erfaring, så de bliver bedre og mere sikre trafikanter, siger han.
Læs også:15-17-årige skal have knallertkørekort for at køre på hurtige elcyklerMere læring og højere bøderDet er dog ikke alle, der er helt så begejstret for ordningen som Rådet for Sikker trafik.
Hos Dansk Kørelærer Union mener man ikke, at et enkelt års erfaring bag rattet med mor eller far på passagersædet er nok.
De skal forstå, at det ikke er et computerspil at køre bil, men virkelighed.
René Arnt, landsformand i Dansk Kørelærer Union- Man skal øge læringen i køreundervisningen, så vi ændrer de unge menneskers holdning og adfærd.
De skal forstå, at det ikke er et computerspil at køre bil, men virkelighed, fortæller René Arnt, der er landsformand i Dansk Kørelærer Union.
Han mener, at den nuværende bødestraf på 3.
000 kroner for at køre uden ledsager bør sættes op.
- I øjeblikket er sanktionsniveauet så lavt, at vi desværre ser stadigt flere 17-årige, der overtræder reglerne, idet de ligger og kører rundt uden ledsager, siger han.
- Med de tiltag kan vi komme til at se en mere positiv effekt, hvor de unge bliver sikrere bilister i ordningen.
Forsøgsordningen løber frem til år 2020, hvorefter der skal tages stilling til, om den skal gøres permanent.
FacebookTwitterKopier linkEmner:Dansk Kørelærer-Union|Biltrafik|Rådet for Sikker Trafik|København|Trafik




