https://www.dr.dk/nyheder/indland/klaedt-af-paa-nettet-pludselig-kunne-baade-klassekammerater-og-familie-se-15-aarige

IndlandKlædt af på nettet: Pludselig kunne både klassekammerater og familie se 15-årige Linea nøgenAngst og depression var resultatet, da intime billeder af 15-årige Linea blev delt på sociale medier.
© drAf Mark Lindved Norup26.
aug.
2019 kl.
21.
05Læs opFor Linea var det en lørdag aften som så mange andre.
Det var weekend og tid til at feste.
Der var alkohol på bordet, og udover hende bestod selskabet af tre drenge.
Ikke nære venner, men gode bekendte, som hun selv siger.
SE PROGRAMMETSe første afsnit af 'Klædt af på nettet' her.
Egentlig troede hun også, at nogle af hendes veninder ville dukke op, men de kom aldrig.
Hun blev fuld og endte med at have sex med en af drengene, som hun i forvejen var vild med.
Så langt var det en aften i en 15-årig piges liv, som de udspiller sig hver weekend landet over.
Med en omgang tømmermænd, moralske eller reelle, som den største årsag til fortrydelse.
Men sådan blev det ikke for Linea, der først her flere år efter er ved at komme sig oven på hændelserne den aften i 2017.
Verden ramledeEn af de tre drenge filmede hende, uden at hun vidste det, mens hun havde sex.
Optagelsen blev delt på de sociale medier, og det betød, at forældre, veninder, klassekammerater og mange andre fik dem at se.
Da det gik op for hende, hvad der var sket, ramlede hendes verden sammen.
- Først var det ekstremt ydmygende, og jeg blev ved med at tænke på, hvem der havde set det, og om det var noget, de havde planlagt for at gøre mig ondt, fortæller Linea.
Linea fortæller om hændelsen, der ændrede hendes liv.
Artiklen fortsætter under videoen.
I dag er hun blevet 18 år, og i programmerne ’Klædt af på nettet’, der sendes på DR2, fortæller hun og to andre unge kvinder om konsekvenserne af at blive udstillet ufrivilligt på nettet og deres kamp for at få stillet gerningsmændene til ansvar.
For Linea blev det hele forværret af omgivelsernes reaktion på de intime billeder af hende, og tiden efter sendte hende ud i en psykisk nedtur.
- Jeg gik ned med depression og angst, og jeg sov de fleste dage.
Jeg havde mange tanker om, at det var mig, der var ulækker, fordi det skrev folk til mig.
Når man får det at vide tilpas mange gange, så begynder man at tro på de verbale tæv, man får.
- Og det selvom jeg godt inderst inde vidste, at jeg ikke havde deltaget i det på nogen måde, siger hun.
Vendt ryggen af veninderneDerhjemme følte Linea sig misforstået af sine forældre, og i skolen var hun pludselig venneløs.
- De tætteste veninder, jeg havde haft, talte rigtig grimt om mig, så jeg blev ret hurtigt udstødt og kendt som hende, der havde været med til det der.
Mit sociale liv døde på en halv time, fortæller hun.
I 'Klædt af på nettet' fortæller Linea om konsekvenserne af at blive digitalt krænket.
(© dr)Tynget af skam og uden noget sted at søge opbakning fik hændelsen alvorlige konsekvenser for hendes skolegang og fremtidsvalg.
- Jeg skulle revurdere, hvor jeg skulle gå på gymnasium, da jeg ikke kunne gå i nærheden af de mennesker, der havde gjort det imod mig.
For gerningsmanden fik aftenen også konsekvenser.
I første omgang blev han idømt 20 dages betinget fængsel for at have delt optagelserne.
Ønsker hårdere strafI ’Klædt af på nettet’ har Linea allieret sig med advokat Miriam Michaelsen fra Njord Law Firm, der som den første i Danmark har specialiseret sig i digitale krænkelsessager.
Miriam Michaelsen er advokat i Njord Law Firm, hvor hun har specialiseret sig i digitale krænkelser.
Hun fører i øjeblikket flere end 50 sager.
(© dr)Det lykkedes hende at bevise, at gerningsmanden var skyldig i flere delinger end først antaget, dog uden at det førte til en skærpet straf.
Til gengæld blev han ved en civil retssag dømt til at betale 40.
000 kroner i tort.
En dom, der har efterladt offeret uimponeret.
Linea havde helst set, at han var blevet straffet hårdere med en ubetinget dom.
- Ikke for min egen sag, men for dem, der kommer fremover, ville jeg ønske, at han havde fået fængselsstraf, så han skulle sidde inde og på den måde fik sig en lærestreg, om at man skal respektere andres personlige grænser, siger hun.
Af samme årsag står Linea nu frem med sin historie.
Hun vil sprede budskabet til andre unge med en telefon og adgang til sociale medier, så de ikke i et uovervejet øjeblik deler billeder med uoverskuelige konsekvenser for alle parter til følge.
Har set lyset igenTil andre piger eller drenge, der ligesom hende bliver ofre for digitale krænkelser, lyder hendes råd at se ud over skammen og opsøge andre, der har prøvet det samme.
- Jeg ved godt, at det er kliche at sige, men man er aldrig alene.
Jeg havde aldrig hørt om noget lignende, før det skete for mig selv.
Men vi er mange, som det er sket for, og vi støtter hinanden.
- Det skal nok blive bedre, selvom det ikke føles sådan lige nu, siger hun.
En erfaring Linea selv har gjort sig, selvom det har været hårdt at nå dertil.
- Jeg var fanget i mørket, og det tog mig lang tid at se lyset igen, men det kræver bare noget mod og noget styrke.
Og mest af alt kræver det, at man igen tør komme ud i det sociale liv.
Nu er jeg omringet af dejlige venner, der ved alt om mig, og som forstår mig, siger hun.
Optagelserne af Linea blev angiveligt af en anden person end den første gerningsmand delt i en gruppe på Facebook med flere end 100.
000 medlemmer.
Han er blevet politianmeldt, og sagen mod ham bliver behandlet i retten i september.
Lineas efternavn er redaktionen bekendt.
Da hun under optagelserne til programmerne var under 18 år, fremstod hun uden efternavn.
Det har hun ønsket også at gøre i denne artikel.
FacebookTwitterKopier linkEmner:DR2|Kriminalitet|Facebook|NJORD Lawfirm




https://www.dr.dk/sporten/fodbold/superliga/nordjysk-fodboldfest-aab-lammetaever-horsens-5-0

SuperligaNordjysk fodboldfest: AaB lammetæver Horsens 5-0AaB gav AC Horsens en syngende lussing, da nordjyderne på udebane fejede østjyderne af banen.
26.
aug.
2019 kl.
21.
04Bemærk: artiklen er mere end 30 dage gammelLæs opAaB viste ingen nåde, da nordjyderne ydmygede AC Horsens på udebane med 5-0 i syvende runde af 3F Superligaen.
Horsens-forsvaret havde store problemer med gæsternes offensiv, og det udnyttede udeholdet til fulde mandag aften.
Horsens var bagud med 0-2 allerede efter 13 minutter, og i de sidste 10 minutter gik det helt galt for hjemmeholdet, som indkasserede tre mål.
Med sejren trækker AaB fra Horsens på 11.
-pladsen og lægger sig på fjerdepladsen med ti point.
Horsens har seks point.
Det startede skidt for hjemmeholdet, som allerede kom bagud efter syv minutter.
Højrebacken Peter Nymann spillede bolden direkte i fødderne på AaB-kreatøren Lucas Andersen, som usvigeligt sikkert bragte AaB foran med 1-0.
AaB's Patrick Olsen fik lov til at sætte trumf på med to flotte scoringer til 3-0 og 4-0.
 AC Horsens træner Bo Henriksen var ikke helt tilfreds med sine spilleres indsats.
1 / 2AaB's Patrick Olsen fik lov til at sætte trumf på med to flotte scoringer til 3-0 og 4-0.
1 / 2AC Horsens træner Bo Henriksen var ikke helt tilfreds med sine spilleres indsats.
2 / 2Fem minutter senere blev livet endnu mere surt for hjemmeholdet, da midterforsvareren Jores Okore steg til vejrs ved et hjørnespark.
Han scorede til 2-0 i en situation, hvor Horsens-målmand Michael Lansing ikke så for heldig ud.
Kampen var præget af mange frispark, og der var derfor ikke rigtig nogen rytme i kampen.
Horsens havde store problemer med at komme frem over kanterne, som holdet så gerne vil.
Udeholdet kom afventende ud til anden halvleg, for nordjyderne vidste godt, at det var Horsens, som skulle frem og jagte comebacket.
Desværre for Horsens kneb det stadig med at komme frem til chancer, fordi AaB stod så godt bagude.
Med ti minutter igen viste AaB-midtbanespilleren Patrick Olsen, hvordan det skulle gøres, da han med et flot skud udplacerede Michael Lansing i Horsens-målet, og kort efter gjorde han det også til 4-0.
Seks minutter før tid blev ydmygelsen total, da AaB-anfører Lucas Andersen slap alene igennem og scorede til slutresultatet 5-0.
/ritzau/FacebookTwitterKopier linkEmner:AaB|Horsens|Jores Okore (fodboldspiller)|Fodbold|AC Horsens




https://www.dr.dk/nyheder/udland/medicinalfirma-idoemt-kaempeboede-efter-opioid-epidemi

UdlandMedicinalfirma idømt kæmpebøde efter opioid-epidemiAfgørende dom i USA mod producent af kraftig smertestillende medicin.
Statsadvokaten i Oklahoma, Brad Beckworth, da han præsenterede sagen mod Johnson & Johnson, der mandag endte med en bøde til selskabet på 572 millioner dollar.
 Johnson & Johnson, der står bag en række stærke, smertestillende produkter som oxycontin-piller og fentanyl-plastre, blev mandag idømt en bøde på 572 millioner dollar i Oklahoma, USA.
1 / 2Statsadvokaten i Oklahoma, Brad Beckworth, da han præsenterede sagen mod Johnson & Johnson, der mandag endte med en bøde til selskabet på 572 millioner dollar.
1 / 2Johnson & Johnson, der står bag en række stærke, smertestillende produkter som oxycontin-piller og fentanyl-plastre, blev mandag idømt en bøde på 572 millioner dollar i Oklahoma, USA.
2 / 2Af Mads Korsager Nielsen26.
aug.
2019 kl.
22.
36 | opdateret 26.
aug.
2019 kl.
22.
57Bemærk: artiklen er mere end 30 dage gammelLæs opEn dommer i den amerikanske delstat Oklahoma idømte mandag medicinalfirmaet Johnson & Johnson en kæmpebøde på 572 millioner dollar, eller hvad der svarer til mere end 3,8 milliarder danske kroner.
Hvad er opioider?
Hvis du nogensinde har været i så slem smerte, at du måtte en tur forbi lægen - eller hvis du har fået lavet et særligt smertefuldt indgreb - har du måske stiftet bekendtskab med medicin som morfin, kodein, fentanyl eller oxycodon.
Det er præparater, der går under betegnelsen 'stærkt smertestillende medicin', da de hurtigt og effektivt kan lindre selv de værste pinsler.
Medicinen indgår i opiat-familien, hvor også heroin findes, og påvirker centralnervesystemet i en sådan grad, at smerte bliver dæmpet eller helt forsvinder.
Præcis som heroin er de dog stærkt afhængighedsskabende, og en stor del ender med at være afhængige af stoffet i rigtig lang tid.
I nogle tilfælde, indtil de dør af det.
Der er nemlig en reel fare for overdosis med opioiderne, der sløver eller helt stopper åndedrættet i for store mængder.
Bøden falder som en konsekvens af, at Johnson & Johnson gennem flere år har nedtonet risikoen for afhængighed ved brug af stærke, smertestillende præparater - de såkaldte opioider - der vurderes at slå 130 amerikanere ihjel dagligt.
Det skriver New York Times og NBC News.
Lang række af sagerMandagens afgørelse var første runde i en statslig styrkeprøve over hele USA, der omfatter mere end 2.
000 sagsanlæg mod producenter, distributører og sælgere af opioid-medicinen.
Opioider, morfin-lignende præparater som eksempelvis pillerne OxyContin eller plastrene Fentanyl, er stærkt afhængighedsskabende og har i mange tilfælde ført til misbrug og overdosis, hvilket populært er blevet døbt 'opioid-epidemien' i USA.
Læs også:Smertestillende medicin er en kæmpe dræber i USA: Nu ryger medicinalfirmaerne i rettenI 2017 døde over 70.
200 amerikanere af en overdosis, og heraf var 68 procent fra opioider - enten receptpligtige eller ulovlige.
Det vurderer de amerikanske myndigheder.
Vildledte i markedsføringJohnson & Johnson var under anklage for at have stået bag 'den værste menneskeskabte helbredskrise i statens historie', fordi selskabet sammen med Purdue Pharma og israelske Teva Pharmaceuticals i 1990'erne angiveligt pressede læger til at udskrive flere opioider ved at bruge vildledende markedsføring.
Tidligere indgik Purdue Pharma samt Teva Pharmaceuticals forlig med delstaten og var derfor ikke en del af mandagens dom.
Herhjemme har lægerne på Sundhedsstyrelsens anbefaling ændret praksis for udskrivning af de morfin-lignende præparater, hvilket har nedbragt antallet af patienter, der bliver langtidsbehandlet med opioider.
FacebookTwitterKopier linkEmner:Medicin|Johnson & Johnson|Teva Pharmaceuticals|USA|Medicinalindustri




https://www.dr.dk/nyheder/udland/kvinde-skudt-ned-pa-aben-gade-i-malmo-mand-anholdt

UdlandKvinde skudt ned på åben gade i Malmø: Mand anholdtEn kvinde i 30'erne er død af sine skader efter skudepisode i Malmø.
En mand er anholdt i sagen.
Ifølge svenske medier er manden mistænkt for medvirken til drabet.
26.
aug.
2019 kl.
23.
41Bemærk: artiklen er mere end 30 dage gammelLæs opSvensk politi har her til aften anholdt en mand, efter en kvinde i 30'erne blev skudt og dræbt på åben gade i Malmøs centrum.
Kvinden blev ramt af skud i hovedet.
- Jeg kan ikke sige, om han er mistænkt for selve mordet, eller om han har været involveret på anden vis, siger Mattias Sigfridsson, næstkommanderende i Malmø Politi, til SVT.
Politiet pågreb angiveligt manden til eftermiddag og har afhørt ham her til aften, før man har besluttet at anholde ham.
Drabet fandt sted ved 10-tiden i Ribersborg nær havnen i den svenske by.
Kvinden var ude at gå sammen med sit spædbarn og barnets far, da skuddene blev affyret, skriver Aftonbladet.
Hverken manden eller spædbarnet kom noget alvorligt til ved skudangrebet.
– Det er en ufattelig grusom handling, som vækker afsky hos mig og i hele landet.
Dette har intet at gøre i vort samfund, hedder det i en udtalelse om drabet fra Sveriges statsminister, Stefan Löfven.
Hørte flere skudDer var mange øjenvidner til skyderiet.
Nogle vidner siger, at de hørte tre skud, mens andre siger, at de hørte flere.
- Jeg hørte ni til ti skud.
Da jeg kikkede ud, så jeg en kvinde ligge ubevægelig på jorden.
Ved siden af hende lå et lille barn, siger et øjenvidne til Expressen.
SVT offentliggjorde tidligere på dagen en video, hvor en sortklædt mand ses løbe efter skyderiet.
På videooptagelsen ser det ud som om, at han løber med et skydevåben i hånden.
Aftonbladet skriver, at politiet leder intensivt efter en eller flere gerningsmænd.
Kort efter skyderiet meldte politiet om en bilbrand i kvarteret Lorensborg i Malmø.
Det vides ikke, om episoderne hænger sammen.
Det siger polititalsmand Calle Persson til Aftonbladet.
- Vi prøver at finde ud af, om det kan kobles sammen, fordi hændelserne ligger tæt på hinanden både tidsmæssigt og geografisk, siger han.
/ritzau/DR NyhederFacebookTwitterKopier linkEmner:Malmø|Aftonbladet|Kriminalitet|Sverige|Stefan Löfven (politiker)




https://www.dr.dk/nyheder/udland/tysklands-verdenskendte-poelser-er-i-fare-nu-vil-en-tysk-slagter-redde-dem-med-sit

UdlandTysklands verdenskendte pølser er i fare: Nu vil en tysk slagter redde dem med sit pølsehotelI midten af 90’erne spiste en gennemsnitstysker 68 kilo kød om året.
Det tal er faldet til 60 kilo om året.
Af Michael Reiter26.
aug.
2019 kl.
20.
25Bemærk: artiklen er mere end 30 dage gammelLæs opSojapølsetyskere.
Det lyder ikke specielt mundret.
Men hvis tendensen fortsætter, bliver vi nok nødt til at finde et andet øgenavn til vores sydlige naboer.
For Tyskland er ramt af den måske største omvæltning siden Murens fald.
En voksende opstand mod en national helligdom.
Centrum i tyskernes univers.
Noget, som de har kredset om i århundreder, hvis ikke årtusinder.
Så spænd sikkerhedsselen, for det her er alvorlige sager.
Tyskerne siger stadigt oftere nej tak til en god pølse.
Hvor meget pølse spiser tyskerne egentlig?
30 procent tyskere spiser kød hver dag.
En gennemsnitstysker spiser cirka 60 kilo kød om året.
Til sammenligning spiser en gennemsnitsdansker 52 kilo om året.
90 procent af tyskerne er villige til at betale mere for kød, hvis det højner dyrevelfærden.
64 procent af tyskerne foretrækker at købe deres levnedsmidler i supermarkedet, 35 procent supplerer med discountsupermarkeder, 30 procent køber overvejende deres levnedsmidler i specialbutikker.
11 procent køber mest i økologiske supermarkeder.
Kilder: Ernährungsreport 2018 fra Bundesministerium für Landwirtschaft und Ernährung (BMEL), Bundesanstalt für Lebensmittel und Ernährung (BLE) og DTUOg hvis du tror, det her er fake news, så se bare på tallene.
I midten af 1990’erne spiste en gennemsnitstysker stadig 68 kilo kød om året.
Ifølge seneste opgørelser fra det tyske fødevareministerium, er det tal sunket til 60 kilo årligt.
Det er stadig dobbelt så meget, som læger anbefaler, men ikke desto mindre bemærkelsesværdigt i et land, hvor folk ofte spiser currywurst til morgenmad.
Oveni er antallet af tyskere, der spiser kød dagligt, faldet fra 34 procent i 2016 til 28 procent i 2019.
Et slagteri om dagenEfter at have stopfodret hinanden med pølse – og schnitzel og schweinshaxe – i generationer, synes der at aftegne sig en vis mæthedsfølelse.
Og konsekvenserne er for længst blevet synlige for enhver: I de her år lukker der i snit ét tysk håndværksslagteri om dagen.
I en tid, hvor sorte skyer altså samler sig over pølsetyskland, træder en helt frem i lyset:Claus Böbel, slagtermester fra Rittersbach, en landsby i den sydtyske region Franken, højborg for den stegte tyske traditionspølse, Bratwurst.
Slagter og hotelindehaver Claus Böbel Claus Böbels familie har stillet Rittersbach-borgernes sult i tre generationer.
Han er altså en mand af folket, med begge arme plantet dybt i pølsefarsen.
En handlingens mand.
- Jeg så jo, hvordan stadig flere slagterier her i landområdet mistede kunder og måtte lukke.
Det skyldes ikke alene, at tyskerne spiser mindre kød.
Men også at de i stigende grad køber deres kød i supermarkeder og indkøbscentre, forklarer han.
Det nye pølsehotelMen hvor andre håndværksslagtere kastede håndklædet i ringen, valgte Claus Böbel at kæmpe for sin gesjæft og for et tysk kødklenodie.
- Hvis man vil overleve, bliver man nødt til at prøve noget nyt, fastslår slagtermesteren.
Hvis man vil overleve, bliver man nødt til at prøve noget nyt.
Slagermester og hotelindehaver Claus BöbelPølsen skulle ud til det tyske folk igen.
De skulle smage dens storhed.
Så Claus Böbel producerede et postkort med en vakuumpakket bratwurst, som man kan sende til sine venner.
Næste fremstød var en pølsetaxa, som kører ud med kød til hele oplandet, udfra mottoet "du ringer, vi bringer".
Sidste efterår satte slagtermester Böbel kronen på værket.
Man kunne også sige rosinen i pølseenden.
I sin hjemby slog han portene op til det hidtil største mindesmærke for et aflangt stykke kulturarv.
Han åbnede Tysklands første pølsehotel.
Slagterknive og pølsepuderDe foreløbigt syv værelser har tapeter med pølser i pop-art.
På mere gængse hoteller finder man små chokolader eller poser med vingummibamser på hovedpuden.
Hos Claus Böbel hænger der i stedet en bratwurst som smagsprøve over sengen, der i øvrigt har puder i pølseform.
På badeværelset ser håndsæben – selvfølgelig - også ud som en pølse.
Skiltene, der viser vej til værelserne, er slagterknive.
Overalt på hotelgangene er der lyserøde grise i plys.
Og på væggene står der "pølse" på alverdens sprog.
Det er alt sammen meget gennemført.
Det er nærmest som i en feberdrøm.
En pølseformet sæbe på et af badeværelserne på Claus Böbels Bratwurst-hotel i Rittersbach nær Nurenberg i Tyskland.
 Et af de syv værelser på pølsehotellet, komplet med salamitapet og pølsepuder.
 Claus Böbel i receptionen hos Gasthaus Böbel.
 En slagterkniv viser vej til værelserne på pølsehotellet.
 Claus Böbel i receptionen hos Gasthaus Böbel.
1 / 5En pølseformet sæbe på et af badeværelserne på Claus Böbels Bratwurst-hotel i Rittersbach nær Nurenberg i Tyskland.
1 / 5Et af de syv værelser på pølsehotellet, komplet med salamitapet og pølsepuder.
2 / 5Claus Böbel i receptionen hos Gasthaus Böbel.
3 / 5En slagterkniv viser vej til værelserne på pølsehotellet.
4 / 5Claus Böbel i receptionen hos Gasthaus Böbel.
5 / 5- Hotellet er en bragende succes, konstaterer slagtermester Böbel stolt.
- Allerede i det første halve år har jeg haft gæster fra hele verden, for eksempel fra Japan, Nigeria eller USA.
I udlandet forbinder de jo i den grad vores land med pølse.
Og her hos mig får de, hvad de kommer til Tyskland efter.
Bratwurst til morgen, middag og aftenFor eksempel i hotellets restaurant - undskyld, ”Wurstaurant” – hvor der ene og alene er bratwurst på spisekortet.
Enten i sin klassiske form og smag – men også med for eksempel chili, peberrod, kommen, ost, nødder, knuste kaffebønner eller chokolade.
Som forret kan man få bratwurstsuppe eller bratwurstsylte.
Til slut er der bratwurst-is eller bratwurst-chokoladebudding.
Og ja, der er små stykker pølse i begge desserter.
Det kan jo faktisk være en fordel for os små slagtere.
For vi sætter kvalitet og dyrevelfærd i højsædet.
Slagtermester og hotelindehaver Claus BöbelEfter en overnatning med de allestedsnærværende pølser føler man sig nærmest hjernevasket.
Når man checker ud, foregår det i en slags gavebutik, hvor man kan føle en pludselig og voldsom trang til at powershoppe alle mulige slagtersouvenirs.
Nogle gæster vil formentlig modstå fristelsen, og i stedet skynde sig ud efter den første og bedste salat.
Desuagtet tror slagtermester Böbel på, at han kan (gen)vække sine medmenneskers lyst til en god pølse, og at de små håndværksslagtere har en fremtid.
På trods af tendensen til at spise mindre kød.
På trods af at grønne politikere opfordrer til, at det skal være dyrere at købe kød.
- Det kan jo faktisk være en fordel for os små slagtere.
For vi sætter kvalitet og dyrevelfærd i højsædet.
Så hvis folk spiser kød sjældnere, mon ikke de så køber de gode varer hos os?
Det er i hvert fald Claus Böbels plan.
Så når han af og til holder fri fra jobbet som hotelvært, så tager han i stedet ud og holder foredrag rundt om i Tyskland.
Han prædiker pølsens storhed - og giver sit bud på, hvordan man kan gøre vores naboer syd for grænsen til pølsetyskere igen.
FacebookTwitterKopier linkEmner:Tyskland|Fødevarer|Detailhandel|Historie|Japan




https://www.dr.dk/nyheder/indland/advokat-sidder-med-50-sager-om-digitale-kraenkelser-sociale-medier-boer-stilles-til

IndlandAdvokat sidder med 50 sager om digitale krænkelser: Sociale medier bør stilles til ansvarSociale medier kan stilles til ansvar under den nuværende lovgivning, vurderer juraprofessor.
En af advokat Miriam Michaelsens klienter er Linea, som medvirker i DR-programmet 'Klædt af på nettet'.
Hun står frem og fortæller sin historie om, hvordan angst og depression var resultatet, da intime billeder af hende blev delt på sociale medier.
Af Nikoline Vestergaard og Christina Nordvang Jensen26.
aug.
2019 kl.
21.
00Bemærk: artiklen er mere end 30 dage gammelLæs opDet er på tide, at de, der deler, og de sociale medier stilles til ansvar, når krænkende materiale bliver delt på deres platforme.
Sådan lyder det fra foreningen Digitalt Ansvar, der netop har udgivet en analyse, hvor dette område bliver berørt.
LovgivningenDigitale sexkrænkelser kan straffes efter forskellige regler:Straffelovens § 264:Videregivelse af private billeder vedrørende en andens private forhold eller billeder af den pågældende under omstændigheder, der åbenbart kan forlanges unddraget offentligheden.
Gælder hvis man fx sender et nøgenbillede af en anden person uden samtykke fra personen.
Bøde eller seks måneders fængsel.
Straffelovens § 232:Hvis det nøgenbillede, man sender uden samtykke, er af seksuel eller pornografisk karakter, vil man kunne straffes for blufærdighedskrænkelse.
Bøde eller fængsel op til to år, op til fire år hvis forholdet begås overfor en person under 15 år.
Straffelovens § 235:Hvis det nøgenbillede, man sender uden samtykke, er af en person under 18 år, og billedet er pornografisk, kan man straffes for børneporno.
Det er også strafbart at være i besiddelse af sådan et billede uden samtykke.
Bøde eller fængsel indtil to år, under særligt skærpende omstændigheder op til seks år.
Persondataloven:Et billede, hvor man kan se en genkendelig person, vil ofte være omfattet af persondataloven.
Hvis man lægger et billede ud på internettet i strid med persondatalovens regler, kan man også straffes for det.
Kilde: Danskelove.
dk og Statsministeriet- Det er et stort problem generelt, at ansvaret ligger hos de forurettede, altså ofrene.
Det har været og er stadig i høj grad deres opgave at finde og fjerne det krænkende materiale.
Men det bør jo være dem, der har viden og data på, hvor det her krænkende materiale findes, der også har ansvaret for at fjerne det, siger advokat og formand for Digitalt Ansvar Miriam Michaelsen.
Og det burde kunne lade sig gøre med den nuværende lovgivning at gå efter de sociale medier, lyder det i analysen, som juraprofessor Sten Schaumburg-Müller fra Syddansk Universitet har været med til at udarbejde.
- De sociale medier kan gøres ansvarlige for at distribuere ulovligt materiale efter straffelovens bestemmelser om medvirken.
Det er underligt, at politi og myndigheder endnu ikke har udnyttet de regler, der er, siger han og fortsætter:- For eksempel med Umbrella-sagen (hvor 1.
000 personer blev sigtet for at dele en grov og krænkende video, red.
).
Der mangler en forklaring på, hvorfor man i den sag ikke inddrog Facebook og stillede virksomheden til ansvar for delingen af krænkende materiale.
Måske tør man ikke gå op imod FacebookMiriam Michaelsen påpeger, at der er sket en stor udvikling til det bedre.
Hvor det for bare tre år siden var næsten umuligt at få hjælp fra politiet og de sociale medier i sager om digitale krænkelser, er det i dag klart nemmere.
Men vi er endnu ikke i mål, understreger hun.
Miriam Michaelsen er bistandsadvokat for den unge pige, der blev krænket i den såkaldte "Umbrella-video", der blev delt og delt og delt.
- Det er stadig de forurettede, der kæmper en stor kamp.
Og selv om politiet nu hjælper med at fjerne materialet, kan jeg se en kæmpe udfordring ved, at de sociale medier stadig ikke mener, at de skal udlevere data og materiale til politiet, så man kan få retsforfulgt krænkerne, siger hun.
SE PROGRAMMETSe første afsnit af 'Klædt af på nettet' her.
Ifølge Sten Schaumburg-Müller kan der være flere årsager til, at man ikke har rejst tiltale mod de sociale medier.
- Det kan være, at der ikke er ressourcer nok, man ikke har tænkt på det, eller at jurister og politi ikke har nok viden til at forstå, om det er muligt.
Eller også er der en modvilje mod at stå op imod store virksomheder som Facebook, siger han.
Ofrene er både unge kvinder og skilte mændMiriam Michaelsen har lige nu 50 sager med klienter, der er blevet digitalt krænket, og som håber på at få hjælp til at stoppe delinger og fjerne det krænkende materiale.
Hun medvirker i en ny dokumentar på DR, “Klædt af på nettet”, der sætter fokus på tre unge kvinder, som hun er advokat for.
Fælles for dem er, at de har fået delt seksuelt krænkende billeder og videoer på de sociale medier.
Men det er ikke kun unge piger, der bliver krænket, fortæller Miriam Michaelsen.
Størstedelen af hendes klienter er rigtig nok kvinder, men de findes på tværs af sociale klasser og alder - og der er også mange mænd.
De unge har ikke noget at tabe længere.
De har mistet deres ry og rygte.
Deres mor og far har fået det at vide, deres søskende har fået det at vide – deres venner ved det.
Advokat Miriam MichaelsenMed Umbrella-sagen er der dog kommet en ny udfordring, påpeger Miriam Michaelsen, der selv var bistandsadvokat for den krænkede pige i sagen, for nu er den generelle holdning blevet lidt a la ”så er det problem løst, for nu har de unge forstået, at det må de ikke gøre”.
- Men der må jeg bare konstatere, at det her ikke kun er et ungdomsfænomen.
Det går også ud over voksne mennesker - folk i skilsmisse, folk i psykisk voldelige forhold.
Digitale krænkelser rammer bredt.
Det rammer voksne mænd, hvor ekskonen deler billeder.
Det rammer asylansøgere, direktører, hr-chefer, politikere og offentlige personer, siger hun.
Herunder kan du få råd til, hvad du kan gøre, hvis du bliver udsat for en digital krænkelse:De unge har ikke noget at tabe længereDen altafgørende og store forskel på de unge og de ”ældre” ofre er, at flere unge nu tør at stå frem med deres historier.
- De unge har ikke noget at tabe længere.
De har mistet deres ry og rygte.
Deres mor og far har fået det at vide, deres søskende har fået det at vide – deres venner ved det.
De voksne har måske store børn og et parforhold at passe på.
De har job og kollegaer.
De kan ikke stå frem, for de risikerer at ødelægge karrieren og måske deres familie.
For Miriam Michaelsen og de andre i foreningen Digitalt Ansvar er det ikke nok at sørge for, at folk i dag er digitalt dannede.
Læs også:Eksperter: Derfor er det så svært at fjerne krænkende videoerDe arbejder for at få et retssystem, der kan håndtere det digitale aspekt, og ifølge Miriam Michaelsen bør der ikke være forskel på den digitale og fysiske verden, når det handler om krænkelser.
- Når jeg kigger på mine klienter, og hvad deres største problem er, og hvor bør vi virkelig sætte ind, handler det ikke om at få erstatning.
Det handler ikke om at straffe og få fængslet nogen.
Det handler om at få stoppet materialet og delingen.
Og der er vi altså håbløst bagud, for det kræver, at vi opper os på de digitale platforme og stiller de sociale og digitale medier til ansvar, og at de føler et ansvar for at få stoppet det her, lyder det.
•Digitale krænkelser er mere end deling af krænkende materiale•Digitale seksuelle krænkelser kan være flere ting.
•Det kan være ”klassiske” eksempler som video eller billeder, der bliver delt uden samtykke.
•Det kan være folk, der bliver filmet uden at være klar over det, med skjult kamera eller med webkamera, og hvor filmen efterfølgende deles.
Det kan være fra nogen, man kender eller ikke kender.
•Det kan være trusler om alt fra sexovergreb eller det såkaldte sextortion, hvor man forsøger at presse folk til at sende penge eller flere billeder mod truslen om at offentliggøre de billeder, krænkeren allerede har.
•Det kan være falske profiler, hvor nogen opretter en falsk profil i ens navn med billede og hænger vedkommende ud på for eksempel Tinder eller Snapchat.
•Det kan være”fake porn”, hvor private billeder eller pressefotos bliver billedmanipuleret, så de fremstår med krænkende indhold, og at det ligner, at vedkommende er med i for eksempel en pornofilm.
•Kilde: Miriam Michaelsen/Digitalt AnsvarFacebookTwitterKopier linkEmner:Facebook|Sten Schaumburg-Müller (professor)|Kriminalitet|Snapchat|Sædelighedsforbrydelser




https://www.dr.dk/nyheder/indland/regeringen-saetter-en-stopper-opdraette-flere-fisk-i-danske-havbrug

IndlandRegeringen sætter en stopper for at opdrætte flere fisk i danske havbrugMiljøminister Lea Wermelin stopper lovgivning, som Socialdemokratiet selv stemte for.
Det er primært regnbueørred, der opdrættes i de danske havbrug.
Af Mark Lindved Norup26.
aug.
2019 kl.
20.
19Bemærk: artiklen er mere end 30 dage gammelLæs opDe danske farvande kan ikke tåle, at der bliver opdrættet flere fisk i dem, end der gør i dag, og derfor bliver havbrugssektoren begrænset.
Det var beskeden fra miljøminister Lea Wermelin (S), der i dag havde indkaldt til pressemøde i Nationalpark Mols Bjerge.
- Jeg er meget bekymret for vores vandmiljø, så derfor har jeg besluttet, at det ikke skal være muligt at benytte kompenserende marine virkemidler (muslingeopdræt og tangdyrkning, red.
) til at udvide eller etablere flere havbrug i Danmark.
- Vi kan se, at udledningen af kvælstof ikke er faldet, og vi kan se, at der er store udfordringer med iltsvind, og derfor er der behov for at gøre noget, sagde hun.
Miljøminister Lea Wermelin (midten) holdt pressemødet i Mols Bjerge flankeret af formanden for Danmarks Sportsfiskerforbund, Verner Hansen, og Maria Reumert Gjerding, der er præsident i Danmarks Naturfredningsforening.
(© dr)Socialdemokratisk ideDet var hendes partifælle og tidligere miljøminister Dan Jørgensen, der i 2014 lancerede ideen om, at havbrug kunne få lov til at udvide, hvis de lavede såkaldte kompenserende marine tiltag som muslingeopdræt og tangdyrkning.
HavbrugDer er ca.
20 havbrug i Danmark.
Der opdrættes overvejende regnbueørreder i havbrug.
I 2013 producerede de tilsammen ca.
10.
500 tons fisk.
Der udledes kvælstof, fosfor og organisk stof, som først og fremmest stammer fra foderspild og ekskrementer.
Dertil kommer udledning af antibegroningsmidler (kobber) og medicinrester.
I 2018 blev det opdaget, at en række havbrug har ikke haft de nødvendige tilladelser.
Kammeradvokaten er blevet sat på sagen, og undersøgelsens konklusioner afventes.
Kilde: Miljø- og FødevareministerietTiltag, der mentes at kunne mindske miljøpåvirkningen fra den udledning af næringsstoffer, som fiskeopdræt forårsager.
Ideen blev båret videre af den efterfølgende Venstre-regering, der sammen med blandt andet Socialdemokratiet stemte for den lovgivning, som Lea Wermelin nu spænder ben for.
- Vi har hele tiden været optaget af at passe bedst muligt på miljøet, og kunne det lade sig gøre, så ville vi gerne kigge på det, men nu har vi bare set, at risikoen for vandmiljøet er for stor, siger ministeren om beslutningen, der altså stopper den lovgivning, som hendes parti for få år siden gav grønt lys i folketingssalen.
Klimavenlig fødevareproduktionBeslutningen er et hårdt slag for branchen, der må se alle planer om udvidelser og nye havbrug synke til bunds.
- Det er meget skuffende, og det er meget alvorligt for hele den danske akvakultursektor, siger Niels Dalsgaard, der er formand i brancheforeningen Dansk Akvakultur.
- Vi synes, at havbrug er en meget klimavenlig og meget miljøeffektiv produktion, og det er bekræftet af blandt andet EU, så vi forstår simpelthen ikke, hvad der er baggrunden for det her, fortsætter han.
Tidligere på året besøgte DR Nyheder Niels Dalsgaards havbrug for at høre om hans udvidelsesplaner.
De planer har miljøministeren nu sat en stopper for.
Mens branchen vånder sig, vækker ministerens beslutning glæde flere andre steder.
- Havet gisper i forvejen efter luft, så der var ikke plads til at udvide havbrugssektoren.
Det er en nødvendig beslutning, lød det fra præsidenten for Danmarks Naturfredningsforening, Maria Reumert Gjerding, der var inviteret med til pressemødet af Lea Wermelin.
Fra land til vandFor ministeren er målet ikke afvikling af dansk fiskeopdræt, men en nytænkning, der helt fjerner dem fra de danske farvande, siger hun.
I havbrug foregår opdræt af fisk i store cirkulære net, der holdes flydende ved hjælp af flyderinge forankret til havbunden.
- Derfor er næste skridt, at jeg inviterer Folketingets partier til en debat om, hvordan vi udvikler en bæredygtig strategi for opdræt af fisk på land.
I Dansk Akvakultur har man tænkt sig at tage kampen op, og første skridt bliver at få sat et møde i stand med Lea Wermelin.
- Vi vil bede om at komme til at tale med ministeren i en fart, for det bremser en udvikling i sektoren, hvor vi arbejder med miljøforbedrende tiltag.
Men med det her bremser man al den udvikling i Danmark, og det synes vi er rigtig ærgerligt, siger Niels Dalsgaard.
FacebookTwitterKopier linkEmner:Lea Wermelin (politiker)|Maria Gjerding (politiker)|Socialdemokraterne|Dambrug|Folketinget




https://www.dr.dk/nyheder/regionale/sjaelland/i-holbaek-laerer-flygtninge-og-indvandrere-skabe-deres-egne-jobs

SjællandI Holbæk lærer flygtninge og indvandrere at skabe deres egne jobsAndreas har kun været i Danmark i otte måneder.
Alligevel planlægger han allerede at starte et tøjfirma.
16-årige Natalia Zaremba og Andreas Zari går begge i den udvidede modtageklasse i Holbæk.
Her lærer de om iværksætteri ved at stable events på benene i byen.
Af Trine Warrer Juul og Thor Malthe Andersen26.
aug.
2019 kl.
19.
38Bemærk: artiklen er mere end 30 dage gammelLæs op- Jeg vil gerne lave mit eget tøjmærke.
Det skulle være noget sportstøj, men det er bare en idé lige nu.
Det siger 16-årige Andreas Zari, som kom til Danmark fra Iran for otte måneder siden.
Han går på Holbæk 10.
klassecenter i den såkaldte "udvidede modtageklasse".
Her går elever fra Afrika, Asien, Mellemøsten og Østeuropa.
Fælles for eleverne er, at de kun har været få år i landet.
Eleverne er med i et nyt EU-projekt, der skal lære de unge om iværksætteri.
Ideen bag projektet er, at unge flygtninge og indvandrere allerede tidligt skal spores ind på, hvordan man starter sin egen virksomhed.
De ender nemlig alt for ofte i arbejdsløshed - og det er faktisk selvom, de tager en uddannelse, forklarer Henrik Fritzen, som er lærer i den udvidet modtageklasse.
- Håbet er, at nogle af de unge bliver inspireret til at starte egen forretning eller virksomhed af egen art, siger han.
'Lærer både dansk, matematik og samfundsfag'I undervisningen skal eleverne samarbejde om at lave events.
De har blandt andet lavet mad til hele skolen og til arrangementer i kommunen.
De har også været med til at arrangere ColorRun, som er et motionsløb.
- Vi sad selv med reklamer, madlavning og planlægning selv.
På den måde har vi lært at samarbejde, planlægge og lave præsentationer, siger Andreas Zari.
Lederen af 10.
klassecenteret, Jesper Kongsgaard, mener også, det giver eleverne gode muligheder for at lære om det danske samfund.
- Man lærer jo i virkeligheden dansk, matematik og samfundsfag på denne her måde.
De skal have styr på alt lige fra momsregnskab til polititilladelser til deres events.
Og når man skal præsentere maden på dansk, så er det jo bare ud over rampen, så skal man jo snakke dansk, siger han.
Iværksætteriet i modtageklassen i Holbæk er et EU-projekt som også foregår i Tyskland, Italien, Spanien, Grækenland og Norge.
I alle landene er der stor arbejdsløshed blandt flygtninge, og derfor er projekter som disse vigtige.
Det mener den norske projektleder Jo Sakariassen, som står for projektet på europæisk plan.
- Det gælder om at dele erfaringer med at få flygtninge og indvandrere til at blive selvstændige erhvervsdrivende, siger han.
FacebookTwitterKopier linkEmner:Uddannelse|EU|Holbæk|Flygtninge og asylansøgere|Afrika




https://www.dr.dk/mitliv/tvaers/sarah-paa-23-skar-i-sig-selv-i-ti-aar-nu-har-jeg-laert-turde-tale-med-andre-om-det-der

TværsSarah på 23 skar i sig selv i ti år: 'Nu har jeg lært at turde tale med andre om det, der er svært'Sarah følte, at hun belemrede andre med sin selvskade.
Men en ven fik hende til at søge hjælp.
© drFortalt til Silas Bay Nielsen26.
aug.
2019 kl.
19.
00Læs opFor cirka tre måneder siden var der pludselig én, der opdagede dét, som jeg havde skjult i så mange år.
Det var på universitetet, hvor en rigtig god ven fra studiet kom hen til mig og fortalte mig, at han havde set sårene på min arm.
Han var hverken dømmende eller sur.
I stedet var han bekymret og fortalte, at vi kunne mødes om eftermiddagen, hvis jeg havde brug for hans hjælp.
Nogle gange virker det nemmere at vende sine problemer indad, fordi det så kun er mig, der behøver at forholde sig til dem.
SarahPå den ene side var det rart, at der var en, der faktisk turde konfrontere mig med det.
De fleste tror, at selvskade er forbudt at tale om.
På den anden side var det også lidt skræmmende, da han fortalte det, fordi der normalt ikke er nogen, der opdager det.
For jeg går jo normalt i langærmede trøjer.
Første gang jeg skar i mig selv var i folkeskolen, hvor jeg blev mobbet og ignoreret af de andre.
Jeg gik i 6.
klasse og havde fundet et glasskår i skolegården.
Jeg gik ud på toilettet og snittede mig selv i min venstre underarm.
Jeg kan huske, at mit hjerte bankede hårdt.
Jeg var vildt nervøs.
Men den fysiske smerte hjalp mig med at give slip på nogle af de dårlige følelser, jeg havde inde i mig selv.
Det gav mig på det tidspunkt en rar følelse, men de dårlige følelser vender jo altid tilbage.
Siden har jeg i perioder været mere eller mindre selvskadende.
Det kommer mest, når jeg har følt, at jeg har haft dårlige eller hårde perioder.
Mine forældre blev skilt, da jeg var fem år, og da jeg begyndte at være selvskadende i 6.
klasse, valgte jeg at lade være med at fortælle det til dem, siger Sarah.
Mine lærere vidste godt, jeg var ked af det, og de bad de andre elever om at passe bedre på mig.
Men jeg stoppede med at fortælle lærerne og alle andre om mine problemer.
I stedet vendte jeg mine problemer mod mig selv.
Nogle gange virker det nemmere at vende sine problemer indad, fordi det så kun er mig, der behøver at forholde sig til dem.
Men det blev for meget for mig, og det fik mig til at skære i mig selv.
Mine forældre blev skilt, da jeg var fem år, og da jeg begyndte at være selvskadende i 6.
klasse, valgte jeg at lade være med at fortælle det til dem.
Jeg frygtede nok, at de ville tro, at det var deres skyld.
For jeg er nok den her loyale type, der passer på dem, der er omkring mig – også mine forældre.
Få hjælpHar du brug for hjælp?
Hos Landsforeningen mod spiseforstyrrelser og selvskade kan du både ringe og skrive anonymt og få hjælp.
Se mere på foreningens hjemmeside.
Mens jeg stadig gik i folkeskole, fandt en lærer ud af, at jeg skar i mig selv.
Mine forældre blev kaldt op på skolen, men jeg tror, det fik dem til at reagere i afmagt.
De vidste nok ikke, hvordan de skulle forholde sig til det.
Jeg oplevede det som om, at de blev sure.
Jeg kom til psykolog to gange, men det duede ikke for mig, så jeg fortsatte med at skære i mig selv.
Og jeg var god til at skjule det, så ingen ville blive vrede.
Jeg har altid følt en tryghed i at være alene med mine bekymringer.
Det er nok noget, der er kommet, efter at mine forældre fandt ud af, at jeg selvskadede.
Jeg har nok taget et for stort ansvar over på mine egne skuldre for ikke at påføre mine forældre den smerte, jeg gik og bøvlede med.
Det kan virke svært at tale højt om ens problemer, men det er ikke noget, man bør være bange for.
SarahDa jeg mødtes med min ven fra universitetet den eftermiddag for omkring tre måneder siden, fortalte han, at han også havde haft det svært, og han anbefalede mig sin egen psykolog.
Den måde, han henvendte sig til mig på, var det, der fik mig til at få hjælp til at stoppe med at selvskade.
Tværs på P3Tværs på P3 bliver sendt hver mandag aften på P3 og kan også lyttes til som podcast.
Tværs kan også ses på DR3 og DRTV.
Har du også en historie, du vil dele, kan du skrive til os på tvaers@dr.
dk, eller du kan melde dig ind i Facebook-gruppen Tværs - du er ikke alene.
I modsætning til mange andre valgte han at lade være med at pakke det ind.
Han spurgte mere ind til mig i stedet for at tale om mine sår.
Han ville vide, hvorfor jeg ikke var tilfreds med mit liv, siden jeg skar i mig selv.
Det fik mig til at indse, at der var noget galt.
Nu er jeg begyndt med at gå til psykolog, og jeg har ikke selvskadet, siden min ven tog fat i mig.
Nu har jeg også fået en god kæreste, som jeg kan være ærlig overfor.
Jeg føler, jeg kan se lysere på fremtiden nu.
Jeg har lært, at jeg skal være bedre til at være åben og tale med mine forældre og andre om mine problemer, og så håber jeg, at de vil reagere, så jeg ikke længere føler, at de bliver vrede.
Jeg håber, at jeg kan blive endnu bedre til at dele det allersværeste med dem, der er tæt på mig, siger Sarah.
Ingen fortjener at være alene med sine problemer.
Heller ikke jeg, selvom jeg nogle gange stadig føler, at jeg forsvarer mig selv bedst ved at være alene.
Jeg håber, at jeg kan blive endnu bedre til at dele det allersværeste med dem, der er tæt på mig.
Det kan virke svært at tale højt om ens problemer, men det er ikke noget, man bør være bange for.
Og så må man aldrig miste håbet om at få det godt igen, selvom man har haft det skidt i lang tid.
Sarah har ikke ønsket at få sit fornavn eller fulde navn offentliggjort.
Sarahs rigtige navn er redaktionen bekendt.
FacebookTwitterKopier linkEmner:Psykiske lidelser|Folkeskolen (Danmark)|Uddannelse|Sundhed og velvære




https://www.dr.dk/sporten/cykling/magnus-cort-siger-farvel-til-astana

CyklingMagnus Cort siger farvel til AstanaI næste sæson skal Magnus Cort Nielsen køre for EF Education First, oplyser holdet.
Magnus Cort vandt den 15.
etape af Tour de France sidste år.
26.
aug.
2019 kl.
19.
47Bemærk: artiklen er mere end 30 dage gammelLæs opDen danske cykelstjerne Magnus Cort Nielsen skal til næste år køre for EF Education First.
Det oplyser det amerikanske World Tour-hold mandag i en pressemeddelelse.
Hos EF Education First ser direktør Jonathan Vaughters frem til at få en alsidig rytter ind på holdet.
- Han er dygtig i forskellige slags terræner.
- Han klatrede med blandt de forreste i den sidste uge af Tour de France, og han er i stand til at vinde i kraft af sin speed, når han kommer afsted i udbrud eller mindre grupper.
- Han er en meget klog rytter i komplekse taktiske situationer, siger Jonathan Vaughters.
Magnus Cort vandt i 2018 en etape i Touren, og det er tidligere blevet til to etapesejre i Vuelta a España tilbage i 2016.
Tidligere på året blev det også til en triumf på en etape i Paris-Nice.
Med den nye aftale med EF Education First skifter den 26-årige rytter væk fra Astana, hvor han har kørt de seneste to år.
Her har han været holdkammerat med Danmarks i øjeblikket største cykelstjerne, Jakob Fuglsang.
Bonus med GironaDanskeren fortæller, at han har hørt meget godt om sin kommende arbejdsgiver fra Matti Breschel, der har kørt for EF Education First i 2018 og 2019.
Samtidig har det amerikanske hold base i spanske Girona - ikke så langt fra Corts bopæl i Andorra.
- Det vigtigste for mig i udvælgelsen af et hold er menneskene, og det er klart, at jeg vil passe godt ind i gruppen.
- Det er samtidig en bonus, at holdet har base i Girona, hvor jeg træner en del, og at hovedsproget er engelsk.
Det er vigtigt for mig, siger Cort i pressemeddelelsen.
Magnus Cort kørte fra 2015 til 2017 for Orica-Greenedge.
/ritzau/FacebookTwitterKopier linkEmner:Jakob Fuglsang (cykelrytter)|Magnus Cort (cykelrytter)|EF Education First|Cykelsport|Frankrig




https://www.dr.dk/nyheder/regionale/trekanten/psykiatriske-sygehuspladser-lukker-i-vejle-efter-15-aar-og-flyttes-til

TrekantområdetPsykiatriske sygehuspladser lukker i Vejle efter 1,5 år og flyttes til Odense15 særlige pladser til borgere, der kan blive farlige, bliver brugt for lidt.
15 særlige pladser til potentielt farlige psykisk syge i Vejle bliver ikke brugt ret meget, og nu vil Region Syddanmark flytte pladserne til Odense.
Af Søren Rahbek og Peter Frandsen Siggaard26.
aug.
2019 kl.
18.
33Bemærk: artiklen er mere end 30 dage gammelLæs opPå den ene afdeling er alle pladser fyldt til bristepunktet.
Men lige ved siden af står halvdelen af sengene tomme.
Sådan har situationen været i halvandet år på Vejles Psykiatriske Sygehus.
Her er der 15 særlige pladser til borgere, der kan blive farlige, når de kombinerer deres sygdom med misbrug.
Men de særlige pladser fik en svær start, da de blev gjort tilgængelige i foråret 2018, hvor de i fem uger stod helt tomme.
I den bedste måned var 11 af de 15 pladser i brug, men i gennemsnit har kun 7 af de 15 pladser været i brug.
Nu tager politikerne i Region Syddanmark så konsekvensen.
De lukker pladserne i Vejle og flytter dem til Odense.
Det sker i forbindelse med, at der skal vedtages en ny psykiatriplan i regionen i løbet af efteråret.
Læs også:Nye pladser i psykiatrien står tomme trods pladsmangel: Det er en skandaleNår de særlige pladser i Vejle lukker, betyder det, at der samtidig bliver flere almindelige sengepladser på sygehuset.
Og det er der brug for, da belægningen ofte er tæt på 100 procent.
- De mennesker, der venter på en plads, får længere ventetid eller skal længere væk for at få en psykiatrisk sengeplads.
Det synes jeg ikke, at vi kan være bekendt over for borgerne.
De har brug for hjælp her og nu, siger Venstres medlem af psykiatriudvalget, Gitte Frederiksen.
Brug for mere tidForeningen for psykisk sundhed, Sind, i Region Syddanmark er skeptisk over for planerne om at lukke de særlige pladser i Vejle og mener, at man bør bevare nogle af dem.
Samtidig peger foreningen på, at ordningen kun har kørt i halvandet år.
- Det er for kort tid, og det er ikke optimalt for at få sig et indblik i, om det fungerer, eller om vi skal finde på noget andet, siger Sinds regionale formand i Syddanmark, Anne Hvidbjerg.
Hun håber, at politikerne vil nøjes med at flytte halvdelen af pladserne til Odense.
Vi har mangel på kapacitet i Vejle på de almindelige psykiatripladser, og vi har vanskeligt ved at udbygge yderligere på matriklen.
Charlotte Rosenkrantz Josefsen, sygehusdirektørMen sygehusdirektøren i psykiatrien i Region Syddanmark, Charlotte Rosenkrantz Josefsen, mener, der er gode argumenter for at flytte de særlige pladser fra Vejle og lave dem om til almindelige psykiatriske sengepladser.
- Vi har mangel på kapacitet i Vejle på de almindelige psykiatripladser, og vi har vanskeligt ved at udbygge yderligere på matriklen.
Vi ved, at der i årene fremover vil være befolkningstilvækst i Trekantområdet, så vi får brug for flere almindelige sengepladser i Vejle, siger hun.
Advarede mod at oprette pladserneEn af dem, som glæder sig over, at de særlige pladser i Vejle formentlig snart er fortid, er SF's medlem af regionsrådet i Syddanmark, Ida Damborg.
Hun advarede i sin tid mod at oprette pladserne, som hun ikke mente ville fungere.
- Det er sjældent, at man siger sin lejlighed op i et halvt år for at flytte ind et sted, hvor behandlingen indeholder tvang, siger hun.
Jeg synes, at det er lidt tosset, at vi bruger en masse penge på eksperimenterende løsninger (.
.
.
)Ida Damborg (SF)- Det er ikke, fordi vi ikke har forsøgt at gøre noget for denne gruppe borgere.
Men løsningen er ikke, at man skal væk fra sit lokalmiljø og have en behandling, der indebærer tvang, siger hun.
Nu glæder hun sig over, at der er lagt op til at lukke pladserne i Vejle, men:- Jeg synes, at det er lidt tosset, at vi bruger en masse penge på eksperimenterende løsninger, når man uden at have den store kædestrammereksamen godt kunne forudse, at det her ville være spild af penge, siger Ida Damborg.
Ved indvielsen af pladserne var det forventningen, at afdelingen ville koste omkring 70.
000 kroner i døgnet at drive.
Der er endnu ikke fastlagt en dato for, hvornår pladserne lukker i Vejle, men det bliver formentligt i 2020.
Den nye psykiatriplan bliver først endeligt vedtaget til december.
FacebookTwitterKopier linkEmner:Vejle|Region Syddanmark|Odense|Hospitaler|Gitte Frederiksen (politiker)




https://www.dr.dk/nyheder/regionale/nordjylland/pia-havde-ikke-betalt-husleje-og-frygtede-blive-smidt-ud-men-udlejeren

NordjyllandPia havde ikke betalt husleje og frygtede at blive smidt ud - men udlejeren gav hende et kramFærre smides på gaden på grund af manglende husleje.
Pia Christensen har i dag fast arbejde som pædagog og er tilbage på rette spor efter en turbulent periode.
(© PRIVATFOTO)Af Klaus Videbæk og Martin Møller Geertsen26.
aug.
2019 kl.
18.
02Bemærk: artiklen er mere end 30 dage gammelLæs opKongens foged har ikke så travlt, som han havde engang.
På syv år er antallet af fogedsager, hvor folk bliver sat på gaden, fordi de ikke har betalt husleje, halveret.
Det viser nye tal fra Domstolsstyrelsen.
I 2011 blev 4.
405 personer sat ud af deres bolig efter at have været en tur i retten.
I 2018 lå tallet på blot 2.
278 personer.
Det sker i takt med, at flere kommuner og boligselskaber ansætter beboerrådgivere, der skal sørge for at gribe ind, før en beboer faktisk bliver smidt ud.
Én af dem, der har fået hjælp, er Pia Christensen fra Aalborg.
En forvirrende tidFire dødsfald i den nærmeste familie inden for kort tid, deriblandt hendes mor, og en kronisk sygdom var sidste år med til at udløse en depression hos Pia Christensen.
Samtidig udløb den projektstilling, hun var ansat i.
Han var så forstående.
Vi snakkede hele min situation igennem, og han var bare med hele vejen.
Han var så god og gav mig også et kram.
Pia Christensen, AalborgPludselig var alt vendt op og ned.
Pia Christensen kom ikke længere uden for en dør, og regningerne blev ikke betalt.
- Det var sgu noget lort, fortæller Pia Christensen.
- Jeg skulle jo finde min vej igen i forhold til, hvad jeg gerne ville, og hvad jeg kunne, og hvad jeg skulle, og jeg kunne ikke finde rundt i noget som helst.
Det var en meget forvirrende tid, siger hun.
Var med hele vejenMest af alt havde hun lyst til at gemme sig og glemme de ubetalte regninger.
- Jeg var lidt flov over det, for jeg havde virkelig ingenting, siger Pia Christensen.
Men få dage før hun skulle i fogedretten, blev hun kontaktet af en beboerrådgiver fra sit boligselskab Plusbolig.
- Han skrev, at han syntes, vi skulle snakke sammen.
Han kunne se, at jeg ikke havde betalt husleje pænt længe, siger Pia Christensen.
Hjælp fra en beboerrådgiverFlere boligselskaber har ansat beboerrådgivere, der kan hjælpe med at løse problemer i tilknytning til boligsituationen.
Beboerrådgiverne kan rådgive og vejlede i sager, der for eksempel drejer sig om skilsmisse, boligstøtte, huslejerestancer eller nabokonflikter.
Hun ringede til ham, og de fik en god snak over telefonen, inden de aftalte at mødes i virkeligheden.
Her var han også helt nede på jorden, fortæller hun.
- Han var så forstående.
Vi snakkede hele min situation igennem, og han var bare med hele vejen.
Han var så god og gav mig også et kram.
Han kunne se mennesket bag det, der ellers var noget træls noget, siger Pia Christensen.
Han fortalte hende også, at hun langt fra var den eneste, der havde prøvet at stå i den situation, og at hun ikke skulle føle sig alene.
Et menneske i kød og blodPia Christensen fik som følge af samtalen lagt en plan for, hvordan hun kunne betale gælden af, uden at den steg hende over hovedet.
Via kommunen fik hun også ordnet tænder og kom i et praktikforløb, der siden har resulteret i et job.
Hendes boligsituation er i dag ikke længere i fare.
Og hun er ikke det eneste eksempel på et vellykket forløb.
Langt hovedparten af de beboere, jeg træffer i den her situation, er faktisk glade for eller lettede over, at der kommer et menneske i kød og blod og vil tale med dem.
Johnny Nielsen, beboerrådgiver hos VivaboligOgså hos boligselskabet Vivabolig har man gode erfaringer med at tilbyde rådgivning til de personer, der er havnet i problemer i forhold til deres lejlighed.
Det fortæller beboerrådgiver hos Vivabolig Johnny Nielsen.
- Langt hovedparten af de beboere, jeg træffer i den her situation, er faktisk glade for eller lettede over, at der kommer et menneske i kød og blod og vil tale med dem, siger han.
- En del af de her mennesker er jo fanget i en situation, hvor de måske næsten ikke kan se sig ud af det.
Og bare det, at der kommer nogle andre øjne på, og at vi får snakket, gør, at folk lige pludselig ser muligheder i stedet for begrænsninger, fortsætter Johnny Nielsen.
Kan ende ulykkeligtHvad der helt præcist sker i det tilfælde, at en beboer faktisk bliver opsagt, kan variere.
Nogle kan have et andet sted at flytte hen hos venner eller bekendte.
For andre kan det direkte alternativ være et liv på gaden.
- Det er jo ulykkeligt, når det kommer dertil, siger Johnny Nielsen.
Ifølge seniorforsker ved Statens Byggeforskningsinstitut Lars Engberg har mange kommuner og boligselskaber i de senere år sat fokus på området.
De kan se, at det kan være ganske små ting, som afgør, om en beboer har råd til at betale sin husleje eller ej, fortæller han.
- Det kan for eksempel være, hvis man er buschauffør og har brug for at gå på 7-eleven for at komme igennem dagen.
Så er noget af det, man får fokus på via en rådgiver, at man skal stoppe med det og tage sin kaffe med selv, så man kan spare et lille beløb, siger han.
Tingene blev sat i ordenFor Pia Christensen var det afgørende, at hun fik overblik over sin egen situation igen.
Hun valgte endda at blive sat under frivillig administration, så det var Aalborg Kommune, der i en periode styrede hendes økonomi og sørgede for, at regningerne blev betalt.
- Tingene blev sat i orden, fortæller hun.
Hun er ikke i tvivl om, hvad der ville være sket, hvis ikke hun havde fået hjælp fra boligforeningen.
- Så havde jeg været hjemløs, siger Pia Christensen.
I Aalborg Kommune er antallet af udsættelser fra 2011 til 2018 faldet fra 120 til nu 67.
FacebookTwitterKopier linkEmner:7-Eleven|Aalborg Kommune|Bolig- og ejendomsselskaber|Boligøkonomi|Aalborg




https://www.dr.dk/sporten/cykling/irsk-magtdemonstration-ved-foerste-sprinter-slag-i-vueltaen

CyklingIrsk magtdemonstration ved første sprinter-slag i VueltaenIrerne fører sig frem i Vuelta a España med etapesejr til Sam Bennett og førertrøje til Nicolas Roche.
Sam Bennett kører triumferende over målstregen på 3.
etape.
26.
aug.
2019 kl.
19.
13Bemærk: artiklen er mere end 30 dage gammelLæs opDen irske cykelstjerne Sam Bennett (Bora) var suverænt hurtigst, da 3.
etape af Vuelta a España mandag blev afgjort i en massespurt.
Det var første gang i dette års udgave af det spanske cykelløb, at feltets bedste sprintere kæmpede mod hinanden.
På en flad opløbsstrækning i Alicante leverede Bennett en sand magtdemonstration, da han med to-tre cykellængder kørte fra de værste konkurrenter.
Belgiske Edward Theuns (Trek) blev toer, mens tredjepladsen gik til sloveneren Luka Mezgec (Mitchelton-Scott).
Den 28-årige irer har været stærkt kørende i det meste af 2019, hvor det er blevet til etapesejre i flere større løb.
Tidligere i august vandt Bennett de tre første etaper af BinckBank Tour i Holland og Belgien.
Nicolas Roche (Sunweb) i løbets røde førertrøje.
Mandagens etape på 188 kilometer bød på et langt udbrud med de tre spaniere Hector Sáez Benito (Euskadi), Angel Madrazo Ruiz (Burgos) og Oscar Cabedo Carda (Burgos).
Trioen fik undervejs et hul på mere end seks minutter.
Med 40 kilometer tilbage til målstregen i Alicante var det slut, da udbryderne blev hentet på vej mod toppen af dagens sidste stigning.
Flere af de formodede favoritter til etapesejren kæmpede med at holde fast i bagenden af feltet.
Det gjaldt blandt andre Fernando Gaviria (UAE Emirates) og Fabio Jakobsen (Quick-Step).
Sidstnævnte kom med hjem og endte på syvendepladsen.
Trods hjælp fra flere holdkammerater måtte Gaviria slippe og var derfor ikke en del af massespurten.
I den samlede stilling er irske Nicolas Roche (Sunweb) fortsat nummer et.
Ireren har et forspring på to sekunder til colombianeren Nairo Quintana (Movistar), der vandt 2.
etape.
Læs også:Quintana triumferer i Vueltaen i Astana-fiaskoRigoberto Urán (EF Education First), der også er fra Colombia, er på tredjepladsen otte sekunder efter Roche.
/ritzau/FacebookTwitterKopier linkEmner:Fernando Gaviria (cykelrytter)|Nairo Quintana (cykelrytter)|Quick-Step Team|Cykelsport|Spanien




https://www.dr.dk/nyheder/regionale/midtvest/30000-besoegte-kulturmoedet-paa-mors-jeg-tror-vi-har-faaet-stoerre

Midt- og Vestjylland30.
000 besøgte Kulturmødet på Mors: 'Jeg tror, at vi har fået større selvtillid af det'Dette års kulturmøde er slut, men kulturen lever videre i området omkring Mors.
Kulturmødet på Mors blev afholdt for syvende gang.
Af Maiken Friis Lange26.
aug.
2019 kl.
20.
22Bemærk: artiklen er mere end 30 dage gammelLæs opKulturmødet er kommet for at blive.
Sådan er stemningen, efter det syvende kulturmøde på Mors sluttede i weekenden.
Her lagde 30.
000 gæster vejen forbi Nykøbing Mors, der danner centrum for Kulturmødet.
Nu er scenerne, madboderne og mikrofonerne er pakket sammen, og så er spørgsmålet, om Kulturmødet har gjort en forskel for kulturlivet i området?
- Jeg tror, at vi har fået større selvtillid af det.
Vi føler, at vi har gjort opmærksom på, at det ikke bare er udkantsdanmark, siger Lilly Hvass fra Nykøbing Mors.
Kulturmødet på MorsKulturmødet arrangeres af S/I Kulturmødet i samarbejde med Morsø Kommune og Region Nordjylland og støttes af Kulturministeriet og en række fonde og sponsorerKulturmødet er gratis for alleDet netop overståede Kulturmøde var det syvende.
Det er borgmester i Morsø Kommune Hans Ejner Bertelsen (V) helt enig i.
Kulturmødet har været en motor for andre kulturtilbud i området, siger han.
- Når vi har gæster på besøg fra hele landet, så får de øjnene op for området.
Og når der fremover skal laves kulturtilbud, så tænker de området omkring Mors ind.
De seneste år er flere kulturtilbud skudt op i området.
Det er eksempelvis Skivemødet, Statens Museum for Kunst har åbnet en afdeling i Thy, Kulturrummet i Thisted og Limfjordsteatret, der åbner til september.
- Der sker da mange ting.
Jeg vil næsten sige, at der sker for meget, siger Anny Nielsen fra Nykøbing Mors.
Har især fået fat i de ungeHvordan skal fremtidens kulturliv være?
Det spørgsmål har været ét af de centrale spørgsmål ved dette års kulturmøde.
Derfor var 200 unge kulturtalenter inviteret til at deltage i Kulturmødet.
Én af dem var Caroline Peterka på 19 år fra Engelsholm Højskole.
Hun synes, at Kulturmødet har gjort meget for at inddrage alle - og at dét er fremtiden.
- Det har været en stor prioritet at have samtale og dialog fremfor foredrag.
Det har været meget spændende, i stedet for at det har været en kulturel elite, der har stået for det.
Det er det ikke her, og det er tydeligt, siger hun.
I år fik Kulturmødet godt fat i de unge, fortæller Per Smedegaard, der er direktør for Teatret Svalegangen i Aarhus og oplevede Kulturmødet i tre dage.
- Det har været en strategi for Kulturmødet, og den begynder de virkelig at performe på nu, siger han.
      1 / 71 / 72 / 73 / 74 / 75 / 76 / 77 / 7Per Smedegaard peger på Limfjordsteatrets store arbejde med ungdomsteater og Frontløberne, der samlede alle unge i en camp ved fjorden.
Et af hans højdepunkter var, da en ung digter fra Brønderslev Forfatterskole stod på scenen til Kulturmødets afslutning.
- En helt ung digter, som – nærmest Romeo og Julie-agtigt – hamrede ind i hjertet på mig.
Jeg blev så rørt, samtidig med at jeg bagefter reflekterede meget over, hvordan vi bruger vores tid og penge.
At et helt ungt menneske med stor nerve får mulighed for at påvirke mig.
.
.
Det var helt klart et højdepunkt, siger Per Smedegaard.
Digtoplæsningen var også et af borgmester Hans Ejner Bertelsens højdepunkter.
Han håber, at flere lokale unge vil deltage i mødet næste år.
- Vi har en udfordring i at få kommunikeret Kulturmødet bedre ud til de lokale unge, og målrette arrangementet mere til dem.
Det skal vi arbejde på til næste år.
Kulturmødet bød på mere end 550 arrangementer.
I år gæstede cirka 6.
000 flere mennesker Kulturmødet i forhold til sidste år.
FacebookTwitterKopier linkEmner:Hans Ejner Bertelsen (politiker)|Venstre|Limfjordsteatret|Nykøbing Mors|Teater




https://www.dr.dk/nyheder/indland/webdok-borgmesteren-blev-narkoman-jeg-troede-stofferne-gjorde-mig-fuldendt






https://www.dr.dk/nyheder/udland/minister-efter-skuddrab-paa-nybagt-mor-vi-jagter-gerningsmaendene-til-verdens-ende

UdlandMinister efter skuddrab på nybagt mor: Vi jagter gerningsmændene til verdens endeVidne filmede sortklædt person med pistollignende genstand, der løb væk fra gerningsstedet.
Et vidne hørte skud og filmede med sin mobiltelefon en sortklædt skikkelse, der løber væk fra gerningsstedet med en pistollignende genstand i hånden.
 Kriminalteknikere arbejder på gerningsstedet i Malmø.
Til højre for forhjulet på den hvide kassevogn kan anes et skudhul.
1 / 2Et vidne hørte skud og filmede med sin mobiltelefon en sortklædt skikkelse, der løber væk fra gerningsstedet med en pistollignende genstand i hånden.
1 / 2Kriminalteknikere arbejder på gerningsstedet i Malmø.
Til højre for forhjulet på den hvide kassevogn kan anes et skudhul.
2 / 2Af Mads Korsager Nielsen26.
aug.
2019 kl.
17.
04Bemærk: artiklen er mere end 30 dage gammelLæs opDet var en nybagt mor, der mandag blev ramt af skud i Malmø og senere døde af sine kvæstelser.
Det bekræfter den svenske justitsminister, Morgan Johansson, fra Socialdemokraterna på det sociale medie Twitter.
Læs også:Kvinde dræbt efter skyderi på åben gade i Malmø- Hvilke feje og afskyvækkende udyr, der angriber en nybagt mor, skriver Morgan Johansson, der samtidig forsikrer, at alt vil blive sat ind på at pågribe gerningsmændene.
- Vi jagter dem til verdens ende, hvis det er, hvad der skal til.
Koldblodige mordere skal ikke have lov at gå løs, konstaterer han.
Vidner så person løbe vækPolitiet fik meldingen om et skyderi i Ribersborg-bydelen i det centrale Malmø omkring klokken 10 mandag formiddag.
Ifølge SVT Nyheder hørte et vidne flere skud, kiggede ud gennem vinduet og så en kvinde ligge på jorden med et barn ved sin side.
Samtidig løb en sortklædt person iført hætte væk fra stedet.
I hånden bar vedkommende en pistollignende genstand.
Et andet vidne filmede personens flugt.
Justitsminister Morgan Johansson delte senere klippet med den løbende gerningsmand på Twitter og opfordrede alle, der ligger inde med viden, til at melde sig.
- Hvis der er nogen derude, der beskytter gerningsmændene, skal de vide, at også de risikerer langvarige fængselsstraffe, skriver Morgan Johansson.
Klippet af den formodede gerningsmand, der stikker af, kan ses hos svenske SVT Nyheder via linket her.
Medier: Afdødes mand var måske måletUd over kvinden blev også barnet samt en anden person - ifølge flere medier den dræbtes mandlige ledsager - kørt på hospitalet i ambulance.
Det skriver SVT Nyheder.
Kvällsposten skriver, at det muligvis var den dræbte kvindes mand, som angriberne var ude efter.
De oplysninger er endnu ikke bekræftet af politiet.
- Når det gælder kriminelle bander, så skal man ikke lægge fingrene imellem.
Man skal fastholde presset, bure dem inde en for en og på den måde få bugt med den organiserede kriminalitet, konstaterer justitsminister Morgan Johansson, der i samme omgang skriver, at regeringen ved årsskiftet skærper straffen for drab og tilfører flere penge til det svenske retsvæsen.
FacebookTwitterKopier linkEmner:Twitter|Kriminalitet|Mord|Malmø|Morgan Johansson (politiker)




https://www.dr.dk/sporten/fodbold/landsholdet/jon-dahl-om-traenerskifte-det-er-fuldstaendig-lige-meget-hvad-jeg-foeler

LandsholdetJon Dahl om trænerskifte: 'Det er fuldstændig lige meget, hvad jeg føler'Landsholdets assistenttræner vil have fokus på fodbolden, og han gider ikke bruge mere tid på at tale om, at han er uden job efter sommeren.
Jon Dahl Tomasson under dagens pressemøde.
Af Mikkel Gøtzsche26.
aug.
2019 kl.
17.
29Bemærk: artiklen er mere end 30 dage gammelLæs opFor første gang siden det i juni blev meldt ud, at landstræner Åge Hareide og DBU stopper samarbejdet efter EM næste år, blev der i dag udtaget en landsholdstrup - forud for de forestående kvalifikationskampe mod Gibraltar og Georgien.
Men den danske landstræner glimtede ved sit fravær på grund af en operation i knæet, og det var derfor op til assistenttræner Jon Dahl Tomasson, der også skal finde nyt job, at besvare pressens spørgsmål om den igangværende kvalifikation.
Jon Dahl Tomasson kaldte det selv for "dårlig timing" da Kasper Hjulmand blev præsenteret som ny landstræner i juni.
Det har assistenttræneren siden lagt bag sig og mødte op til pressemødet med fokus på fodbolden.
Landsholdsspillernes nye klubberJoachim AndersenFra: Sampdoria (Italien) Til: Olympique Lyon (Frankrig)Lasse SchöneFra: Ajax Amsterdam (Holland) Til: Genoa (Italien)Robert SkovFra: FC Købenahvn (Danmark) Til: TSG Hoffenheim (Tyskland)Philip BillingFra: Huddersfield Town (England) Til: Bournemouth (England)Jonas KnudsenFra: Ipswich Town (England) Til: Malmö FF (Sverige)Martin BrathwaiteFra: Middlesbrough (England) Til: Leganes (Spanien)Mathias 'Zanka' JørgensenFra: Huddersfield Town (England) Til: Fenerbache (Tyrkiet)- Vi har ikke indflydelse på omgivelserne, og gudskelov for det, for det ville være halvkedeligt, siger Jon Dahl Tomasson.
- Vi har fokus på at vinde kampe.
Det er fuldstændig lige meget, hvad jeg føler, for det her drejer sig om det danske fodboldlandshold.
Det drejer sig ikke om spillere, trænere eller DBU for den sags skyld.
Det drejer sig om at levere for folket.
Positiv transfersommerOver sommeren har der traditionen tro været gang i transfermarkedet i fodboldeuropa.
Også i den netop udtagede landsholdstrup er der sket noget, da syv spillere indtil videre har hevet teltpløkkerne op og skiftet klub.
Og den assisterende landstræner er godt tilfreds med spillernes nye græsgange.
- Det er syv lutter positive historier.
Det kunne være meget anderledes, når man skifter klub, men de er jo alle sammen mere eller mindre strøget direkte ind i startopstillingerne.
Omvendt kan spillere som Dortmunds Thomas Delaney og landsholdsanfører Simon Kjær kigge misundeligt mod sine holdkammerater, når det drejer sig om spilletid.
I indledningen på sæsonen har de således måttet kigge på fra bænken i deres respektive klubber.
Det bekymrer dog ikke Jon Dahl Tomasson.
- Det ville jeg være, hvis vi var længere henne i sæsonen.
Men det er vi ikke, og de har stadig haft en god forberedelse og har spillet træningskampe op til sæsonen.
Så tværtimod har jeg stor tiltro til drengene, siger han.
Joachim Andersen er en af de landsholdspillere, der har fundet en ny klub.
Han skiftede i sommerens transfervindue Sampdoria ud med Lyon, i et skifte til angiveligt 225 millioner kroner, og dermed blev han den dyreste danske fodboldspiller nogensinde.
Assistentræneren uddyber med, at danskerne i den kommende kamp mod Gibraltar sandsynligvis vil have bolden det meste af tiden, og at spillerne derfor ikke vil blive udfordret på samme måde som normalt.
Hjemmebane som motivationDe kommende kampe mod først Gibraltar og siden Georgien, skal gerne give seks point, hvis Danmark skal med til næste sommers EM, der spilles rundt om i flere lande - heriblandt Danmark.
Holdet ligger i øjeblikket nummer to i kvalifikationen med fem point efter tre kampe, og assistenttræneren er ikke i tvivl om, hvad der skal sikre en plads i EM-slutrunden.
- Vi skal fortsætte den vinderkultur, vi har skabt med spillerne og give den max gas.
Vi skal med til det EM i Danmark i 2020.
Glæden og oplevelsen ved at få lov til at spille EM på hjemmebane må jo være helt speciel, siger Jon Dahl Tomasson.
Landsholdet lægger ud med en udekamp mod Gibraltar 5.
september.
Herefter går turen tre dage senere til Georgien, hvor holdet skal forsøge at gentage succesen fra seneste kamp, hvor holdet vandt 5-1 i Parken over netop Georgien.
FacebookTwitterKopier linkEmner:Åge Hareide (fodboldtræner)|Kasper Hjulmand (fodboldtræner)|Georgien|DBU|Fodbold




https://www.dr.dk/nyheder/politik/midtjyske-venstre-folk-situationen-er-uholdbar

Krise i VenstreSe temaPolitikMidtjyske Venstre-folk: 'Situationen er uholdbar'Regionsformand er tavs om formandsskabets fremtid, men klar til at få ryddet op.
Regionsformand for Venstre i Midtjylland Jens Nicolai Vejlgaard ønsker ikke at oplyse, om der var opbakning til Lars Løkke Rasmussen ved mandagens møde.
Af Line Jenvall26.
aug.
2019 kl.
19.
33Bemærk: artiklen er mere end 30 dage gammelLæs opDet er på høje tid, at der kommer orden i geledderne i Venstre.
Det budskab var klart fra de midtjyske partispidser, der her til aften har været samlet til rådsslagning på Pårup Kro mellem Herning og Silkeborg.
- Det er en noget tumultarisk situation, og der har før været bedre stunder.
Men vi er helt sikre på, at vi kommer godt ombord på skibet igen, så vi kan få det fremad, lød det efterfølgede fra Jens Nicolai Vejlgaard, der er formand for Venstres regionsbestyrelse i Midtjylland.
Læs også:Lokal Venstre-formand kritiserer fremrykning af landsmøde: 'Det er ikke en rimelig måde at gøre det på'Mindre klart står det, hvem hovedbestyrelsesmedlemmerne mener skal gå forrest som kaptajn.
- Vi har haft en god drøftelse om Venstres nuværende situation.
Dens konklusion vil jeg nu meddele Venstres formandsskab, sagde Jens Nicolai Vejlgaard.
Han havde dog ingen kommentarer til spørgsmålene om, hvorvidt der var opbakning til formand Lars Løkke Rasmussen og næstformand Kristian Jensen blandt de midtjyske Venstre-medlemmer, eller om de overhovedet står samlet bag den besked, der nu bliver sendt afsted til formandsskabet.
'Trist at Kristian Jensen er en del af det'Midtjylland er næstformand Krisitan Jensens hjemmebane, og det ærgrer da også Jens Nicolai Vejlgaard, at han står midt i orkanens øje.
- Kristian har gjort en fantastisk indsats for sin region og sin valgkreds, så det er selvfølgelig trist at se, at han er en del af det her.
Men det er, som det er, og vi må tage det derfra, siger han.
Læs også:Venstre-balladen: Baglandet splittet om Løkke og Jensens fremtidDet egentlige omdrejningspunkt er imidlertid ikke personer, men partiet, understreger den midtjyske regionsformand.
- Venstre står øverst, men nu må vi se, hvad der sker, siger Jens Nicolai Vejlgaard, der fastslår, at situationen er uholdbar.
Glæder sig over fremrykket landsmødeMødet på Pårup Kro er det seneste i en række, hvor Venstres regionale hovedbestyrelsesmedlemmer over hele landet har drøftet fremtidsscenarierne for partiets ledelse forud for Venstres landsmøde, som nu helt ekstraordinært ser ud til at blive rykket frem efter ønske fra både formand Lars Løkke Rasmussen og partiets regionale formænd.
Det ønske deler også Jens Nicolai Vejlgaard.
- Vi er af den overbevisning, at det er bedst at få ro på partiet, og det tror vi bedst vil kunne lade sig gøre ved hurtigst muligt at få indkaldt til et ekstraordinært landsmøde, siger han.
Læs også:Venstres bagland forsøgte forgæves at få et møde med LøkkeDet handler simpelthen om, at partiet skal have talt tingene igennem, inden der kommer mere brænde på bålet.
- Det er Venstres struktur.
Det er den der gode, solide, demokratiske måde at gøre det på, forklarer Jens Nicolai Vejlgaard.
Lars Løkke Rasmussen har meldt klart ud, at han vil fortsætte som formand for Venstre.
Det er ved landsmødet, det i sidste ende bliver afgjort, hvem der skal tegne partiet frem mod næste valg - en diskussion, som over sommeren har udviklet sig fra en intern ulmen til en mediebrand.
Gnisterne fygerNæstformand Kristian Jensen gik først i brechen i Berlingske midt på måneden med kritik af Lars Løkke Rasmussens valgkampsforslag om at samarbejde med Socialdemokratiet i en SV-regering.
Det fik tidligere forsvars- og finansminister Claus Hjort Frederiksen - hvis ord som regel vejer tungt i Venstre - til at kræve hans afgang, fordi han på den måde gik i rette med formandens linje.
Læs også:Jens Ringberg om Løkkes klare udmelding: 'Nu går han til modangreb på dem, der vil af med ham'Gnisterne føg således om ørerne på Venstres folketingsgruppe, da de på det tidspunkt var samlet til sommergruppemøde.
Fra hovedpersonerne lød meldingen imidlertid, at alt var under kontrol: formandsskabet Løkke/Jensen var stærkt.
Tilsyneladende bare ikke så stærkt, at det efterfølgende kunne dæmpe gemytterne i baglandet, hvorfra der kom flere og flere medlinger om, at den eneste løsning er en helt ny ledelse.
Læs også:Venstre i Sydjylland om opbakning til Lars Løkke og Kristian Jensen: 'Ingen kommentarer'Men Lars Løkke Rasmussen har ikke tænkt sig at gå - han stiller op som formand endnu en gang, når hele partiet samles til landsmøde, sagde han i en video på Facebook søndag aften.
FacebookTwitterKopier linkEmner:Claus Hjort Frederiksen (politiker)|Lars Løkke Rasmussen (politiker)|Venstre|Jylland|Socialdemokraterne




https://www.dr.dk/nyheder/udland/harvey-weinstein-erklaerer-sig-uskyldig-i-nye-sexanklager

UdlandHarvey Weinstein erklærer sig uskyldig i nye sexanklagerRetssag mod filmproduceren Harvey Weinstein er udskudt til januar.
Han afviser på forhånd nye anklager.
Den amerikanske filmproducer Harvey Weinstein (til højre) har erklæret sig uskyldig i en ny anklage om seksuelle overgreb.
)26.
aug.
2019 kl.
16.
52Bemærk: artiklen er mere end 30 dage gammelLæs opDen amerikanske filmproducer Harvey Weinstein har erklæret sig uskyldig i en ny anklage om seksuelle overgreb.
Anklagen er blevet rejst mod ham forud for en retssag, hvor han er tiltalt for seksuelle overgreb mod to kvinder i 2006 og 2013.
Retssagen mod Weinstein på Manhattan i New York blev ved et retsmøde mandag udskudt i fire måneder - til 6.
januar 2020.
Anklagemyndigheden fremlagde tidligere i denne måned dokumenter, som viste, at den vil forsøge at rejse nye anklager, så nævningene i sagen kommer til at høre vidneudsagn fra en tredje kvinde.
Hun hævder, at Weinstein voldtog hende i 1993.
Ifølge amerikanske medier drejer det sig om beskyldninger fra skuespilleren Annabella Sciorra.
Sciorra var med til at sætte gang i den omfattende MeToo-bevægelse i efteråret 2017.
Her fortalte hun til magasinet The New Yorker, at hun blev voldtaget af Weinstein i sin lejlighed på Manhattan i 1993.
Sciorra kommer ikke til at figurere som offer i sagen, da den påståede voldtægt skete for langt tilbage i tiden.
59-årige Annabella Sciorra er bedst kendt for sin rolle i den populære amerikanske dramaserie "The Sopranos".
Afvist alle anklagerDen 67-årige filmskaber Harvey Weinstein er løsladt efter at have betalt kaution på en million dollar.
Han har afvist alle anklager om sex uden samtykke.
Listen over kvinder, der har beskyldt Weinstein for seksuelle overgreb, sexchikane og grænseoverskridende adfærd, er siden 2017 vokset støt.
Blandt kvinderne er de kendte skuespillere Ashley Judd, Angelina Jolie, Gwyneth Paltrow, Uma Thurman og Salma Hayek.
I årtier var Harvey Weinstein en af de mest magtfulde producere i den amerikanske filmindustri.
Han har været med til at stifte produktionsselskaberne Miramax og The Weinstein Company.
/ritzau/ReutersFacebookTwitterKopier linkEmner:Angelina Jolie (skuespiller)|Ashley Judd (skuespiller)|New York|Sædelighedsforbrydelser|Anklagemyndigheden




https://www.dr.dk/nyheder/politik/justitsministeren-afsaetter-130-millioner-til-overarbejdende-politibetjente

PolitikJustitsministeren afsætter 130 millioner til overarbejdende politibetjenteNick Hækkerup (S) er klar til at bruge 130 millioner kroner på at få fjernet stor pukkel af overarbejdstimer.
De ekstra ressourcer til grænsekontrol er en af de medvirkende faktorer til det meget overarbejde.
26.
aug.
2019 kl.
18.
43Bemærk: artiklen er mere end 30 dage gammelLæs opJustitsminister Nick Hækkerup (S) er nu klar med en plan for at nedbringe antallet af overarbejdstimer, der er blevet oparbejdet i det danske politikorps.
Regeringen vil således bruge 130 millioner kroner på at få politiets pukkel af overarbejdstimer mere end halveret.
Det skriver B.
T.
Betjentene skal ifølge planen have mulighed for at få cirka 540.
000 timers overarbejde udbetalt i stedet for at afspadsere dem.
- Vi har i dag et politi, der er hårdt presset, og som står over for en række udfordringer.
Én af dem er den betydelige overarbejdspukkel i dansk politi, som skal håndteres, siger Nick Hækkerup til B.
T.
Steg med 220.
000 timerIfølge justitsministeren udgjorde politiets samledes overarbejde ved udgangen af juli 805.
395 timer.
Alene i 2019 er politibetjentenes overarbejde steget med godt 220.
000 timer.
Nick Hækkerup påpeger, at de store mængder overarbejde nu har nået et niveau, hvor det ikke kan afspadseres, uden at det vil have mærkbare konsekvenser for politiets arbejde.
- Hvis en halv million overarbejdstimer skulle afspadseres, svarer det i runde tal til, at samtlige betjente i Fyns Politi skulle sendes hjem i et halvt år.
Det er uholdbart.
Der har regeringen besluttet at give mulighed for at udbetale over en halv millioner timers overarbejde i politiet, siger han til B.
T.
/ritzau/FacebookTwitterKopier linkEmner:Nick Hækkerup (politiker)|Socialdemokraterne|Ansættelsesforhold|Politi|Fyn




https://www.dr.dk/nyheder/udland/trump-storroser-macron-iran-diplomati-under-g7-topmoede

UdlandTrump storroser Macron for Iran-diplomati under G7-topmødeWeekendens G7-topmøde i Frankrig er afsluttet med et fælles pressemøde.
Donald Trump roser sin franske kollega for afviklingen af G7-topmødet i Biarritz i Frankrig.
Af Malthe Sommerand26.
aug.
2019 kl.
17.
27Bemærk: artiklen er mere end 30 dage gammelLæs opDen amerikanske præsident, Donald Trump, og den franske ditto, Emmanuel Macron, har netop præsenteret et aftalepapir for pressen ved afslutningen af G7-topmødet.
Af papiret fremgår det blandt andet, at man er enige om, at Iran aldrig bør besidde atomvåben.
Macron opfordrer Donald Trump til at møde den iranske leder Hassan Rohani inden for de kommende uger.
- Vi har udarbejdet en form for køreplan ved G7-topmødet, og vi har skabt betingelserne for enighed mellem Iran og USA, siger den franske præsident om det mulige møde mellem den amerikanske og den iranske præsident.
Læs også:Macron vil drøfte atomaftale med Irans præsidentDonald Trump roser den franske præsidents håndtering af situationen og taler i moderat-positive vendinger om Iran.
- Iran er ikke det samme land, som det var, da jeg tiltrådte som præsident.
Tilstandene er blevet bedre.
Jeg har en god følelse omkring Iran.
Jeg tror på, at Iran kan blive en god nation.
Men de kan ikke have atomvåben, slår Trump fast.
Direkte adspurgt, om han vil møde med Irans præsident, Hassan Rohani, svarer Trump noget kryptisk:- Hvis omstændighederne er rigtige, er det en god ide at mødes.
- Jeg tror, at Iran ønsker at mødes.
De lider under de amerikanske sanktioner, deres inflation bare stiger.
Så det er realistisk, at vi vil mødes, fortsætter Trump.
Macron og Trump understreger, at den amerikanske præsident og hans stab var informeret om, at Irans udenrigsminister, Mohammad Javaf Zarif, på fransk initiativ aflagde G7-topmødet et overraskelsesbesøg.
Hvad er G7?
G7-landene har holdt topmøde hvert eneste år siden 1975.
Dengang hed gruppen G6, fordi seks lande deltog i det første topmøde: Frankrig, USA, Tyskland, Italien, Japan og Storbritannien.
Året efter kom Canada med, og "The Group of Seven" - G7 - var en realitet.
G7 opstod som svar på de økonomiske chok - for eksempel oliekrisen - der ramte verden i midten af 1970'erne.
Tanken var at give verdens førende rige demokratier et forum, hvor man kan diskutere makroøkonomi under mere uformelle former.
Siden er rammen blevet udvidet til at omfatte alle de ting, der dominerer den globale dagsorden.
Fra 1977 har EU været repræsenteret ved topmødene, og i 1998 kom Rusland med, hvorfor G7 blev til G8.
Da Rusland invaderede Krimhalvøen i 2014, blev landet smidt ud af gruppen, som nu igen hedder G7.
Trump mødtes ikke med Mohammad Javaf Zarif under topmødet, men blev efterfølgende briefet af den franske præsident.
Hvad med Kina?
Det er den franske badeby, Biarritz, der har været vært for årets G7-topmøde, der er løbet af stablen over weekenden.
G7 består af syv af verdens rigeste lande, der mødes for at diskutere verdens økonomi og udvikling.
Derfor var der naturligvis spørgsmål om USA's udfordrede forhold til Kina, der trængte sig på ved pressemødet.
Hertil siger Macron, at situationen skaber usikkerhed på verdensplan, og han opfordrer de to lande til at finde en løsning og indgå en aftale.
Læs også:Fire ting, du skal vide om G7-mødet i FrankrigDonald Trump siger, at han tror, at Kina meget gerne vil søge en aftale.
Og at Kina har mistet "tre millioner job" og "mere end en milliard dollar i told".
- Kæden er ved at knække for Kina, siger Trump og uddyber:- Jeg mener, at Xi er en god leder, og han vil ikke ødelægge det kinesiske samfund.
Jeg tror ikke, at de har et valg.
Det er ikke en trussel, men de taber penge, så jeg tror, at de vil indgå en aftale hurtigst muligt.
Ifølge præsidenten tog Kina natten til mandag kontakt til amerikanske handelsrepræsentanter med henblik på at genoptage forhandlingerne.
Penge til AmazonasBlandt andre punkter på dagsordenen i løbet af de seneste dages topmøde har været digitale skatter, skat på fransk vin og tidligere i dag også Amazonas.
De syv lande i G7-samarbejdet vil give mindst 20 millioner euro - omkring 150 millioner kroner - til bekæmpelsen af skovbrande i Amazonas.
Læs også:G7 giver 20 millioner euro til at slukke Amazonas-brandeneLederne af verdens syv største industrilande har været samlet for at drøfte blandt andet handel, klima og andre emner.
Det drejer sig om lederne fra USA, Canada, Tyskland, Frankrig, Storbritannien, Italien og Japan.
EU er også repræsenteret og har været en fast del af G7 siden 1981.
Weekendens møde, der slutter i dag, er nummer 45 i rækken.
Det næste G7-topmøde skal afholdes i USA på præsident Trumps private golfresort.
I den forbindelse åbner Trump for muligheden for at invitere Rulands præsident Vladimir Putin med til mødet.
FacebookTwitterKopier linkEmner:Donald Trump (politiker)|Emmanuel Macron (politiker)|Iran|Økonomi|Lederne




https://www.dr.dk/nyheder/politik/gronlands-regeringschef-kan-fortsaette-efter-skaebnemode

PolitikGrønlands regeringschef kan fortsætte efter skæbnemødeTrods massiv intern mistillid rettet mod Kim Kielsen får Siumut-formanden lov til at blive.
Statsminister Mette Frederiksen og Kim Kielsen holder pressemøde under besøg i Grønland, mandag den 19.
august 2019.
26.
aug.
2019 kl.
16.
50Bemærk: artiklen er mere end 30 dage gammelLæs opKim Kielsen får lov til at blive som Grønlands landsstyreformand og som formand for sit parti, Siumut, skriver det grønlandske medie KNR.
Partiets hovedbestyrelse var mandag samlet til et møde for at afgøre, om deres formand skulle blive efter den seneste tids ballade i partiet.
Eller om der skulle indkaldes til et ekstraordinært landsmøde i Siumut.
Læs også:Mette Frederiksen: Nu stopper snakken om at sælge GrønlandPartiets 60 lokalafdelinger var op til mødet blevet hørt om deres holdning til formanden.
Ifølge KNR havde 40 afdelinger svaret, og 34 af lokalafdelingerne bakkede op om Kim Kielsen.
Et flertal på seks af Siumuts ti medlemmer i Inatsisartut (landstinget, red.
) havde ellers skrevet under på et krav om, at han skulle forlade posterne som formand for partiet og som formand for landsstyret.
Et syvende Siumut-medlem - råstofminister Erik Jensen - underskrev også kravet.
- Formanden har udvist en respektløs opførsel over for Inatsisartut-medlemmer og ikke mindst vælgerne, da han ikke har vilje til at lytte.
- Det er ikke holdbart, skrev de syv ifølge det grønlandske medie Sermitsiaq.
Kritikken gik desuden på, at Kim Kielsen ikke fulgte Siumuts valgløfter og politik på flere punkter.
Det var blandt andet i forhold til fiskekvoter og kvoter på narhvaler.
Kim Kielsen meddelte tidligere i august, at han stopper som formand for Siumut ved partiets næste landsmøde, som afholdes næste år.
Ved den lejlighed udelukkede han dog ikke at fortsætte i partiet i en anden funktion.
/ritzau/FacebookTwitterKopier linkEmner:Grønland|Kim Kielsen (politiker)|Siumut




https://www.dr.dk/nyheder/indland/danske-virksomheder-til-trump-stop-toldkrigen

IndlandDanske virksomheder til Trump: Stop toldkrigen!
Toldkrigen har konsekvenser for danske virksomheder med produktion i Kina.
Maileg får produceret tøjdyr og andet legetøj i Kina.
Her ses virksomhedens direktør, Erik Mailil, på kontoret i Herning.
Af Ole Ørskov og Camilla Markvardsen26.
aug.
2019 kl.
17.
00Bemærk: artiklen er mere end 30 dage gammelLæs opDanske virksomheder bliver ramt af den amerikanske præsident Donald Trumps toldkrig mod Kina.
Det gælder blandt andet virksomheden Maileg fra Herning, der får produceret legetøj i Kina, som i stor stil sælges til kunder i USA.
- Det er rigtig ærgerligt.
Vores julevarer er allerede prissat og bliver solgt på messer.
Vi kan ikke hæve priserne nu.
Så det vil være et direkte tab for os, siger direktøren fra Herning.
Det er fra midten af december, at de nye amerikanske toldsatser på ti procent på kinesisk import står til at træde i kraft.
Og en trejdedel af Mailegs omsætning kommer fra det amerikanske marked.
DI: 'Det begynder at ligne junglelov'USA og Kina har været på kollisionskurs i forhold til handel, siden Donald Trump tiltrådte som præsident i 2017.
Allerede under sin valgkamp beskyldte han Kina for at snyde USA og for at manipulere landets valuta for at stille sig selv bedre i samhandlen.
Donald Trump ses her fra de seneste dages G7-møde i Biarritz i Frankrig.
USA har allerede lagt en told på 25 procent på udvalgte varer som stål og aluminium fra Kina.
Den nye told vil ramme fem varegrupper, hvoraf legetøj er en af dem.
Toldsatsen vil være på 10 procent.
I erhvervsorganisationen Dansk Industri (DI) er underdirektør Peter Thagesen meget lidt imponeret over den måde, som USA fører handelskrig på.
- USA tilsidesætter de gældende regler for international handel, og det begynder at ligne junglelov, siger han.
For toldsatserne rammer ikke kun kinesiske virksomheder.
Også amerikanske, europæiske og danske virksomheder, der får produceret deres varer i Kina skal til at betale told.
'Vi er alle tabere i det her'Danske Maileg er allerede indirekte ramt af Trumps varsel om de nye toldsatser inden jul.
Lige nu er der kamp om arbejdskraften i Kina, da virksomheder forsøger at producere så meget som muligt og få det sendt afsted inden december, hvor den nye toldafgift ifølge de seneste meldinger fra Trump bliver indført.
I min optik er vi alle tabere i det herErik Mailil, direktør i Maileg- Vores medarbejdere i Kina bliver kapret.
Der kom en bus kørende og tilbød dem dobbelt løn, hvis de ville arbejde for et andet firma.
Og det ville nogle af dem.
Det betyder, at vi så ikke kan afskibe vores varer til tiden, siger direktør Erik Mailil.
Han håber, at Trump vil begynde at tage den lidt med ro.
- I min optik er vi alle tabere i det her.
Kineserne taber på ordrer, og USA taber på, at priserne stiger, siger Mailegs direktør i Herning.
FacebookTwitterKopier linkEmner:Donald Trump (politiker)|Kina|USA|Erhverv|Dansk Industri




https://www.dr.dk/musik/rapstjerne-angriber-sverige-jeg-vil-virkelig-elske-se-en-eller-anden-bombe-det-her-sted

MusikRapstjerne angriber Sverige: 'Jeg vil virkelig elske at se en eller anden bombe det her sted'Rapmusikeren Azealia Banks kalder på Instagram svenskerne for racister.
Azealia Banks er i øjeblikket i Sverige, og det er tydeligvis ikke et af hendes favoritlande.
(© Getty Images)Af Silas Bay Nielsen26.
aug.
2019 kl.
16.
33Bemærk: artiklen er mere end 30 dage gammelLæs opDen amerikanske rapper Azealia Banks, der i øjeblikket befinder sig i Sverige, er rasende på svenskerne.
I flere kommentarer på opslag og i en story på Instagram ytrer hun blandt andet, at svenskerne definitivt er racister, og at landet burde bombes.
Det skriver Aftonbladet.
- Jeg vil virkelig elske at se en eller anden bombe det her sted sønder og sammen Lmfao (engelsk slang for 'griner min røv i laser').
Give alle jer hvide røvhuller noget at fucking græde over, skriver rapperen blandt andet og kalder svenskerne for grimme, blonde svin.
Hør Azealia Banks' nummer '212' her:Azealia Banks feat.
Lazy Jay - 212Og tilsviningerne stopper ikke her.
- Rygterne om, at alle svenskere er robotagtige, racistiske Avicii-lignende skabninger, er også sande, skriver rapstjernen og tilføjer, at hun på ingen måde kan udstå svenskerne.
'Svenskerne væmmes, når de ser en sort'Ifølge Aftonbladet har hun tidligere lavet en story på det sociale medie, hvor hun ytrer, at Sverige har den slags racisme, 'hvor man automatisk væmmes, når man ser en sort person'.
Desuden skriver hun, at hun sagtens kan forstå, at den amerikanske rapstjerne A$AP Rocky, som for nylig fik en dom for overfald, flippede ud, og skyder blandt andet skylden på 'svenskernes passive aggressivitet'.
Azealia Banks gæstede tidligere på året London, hvor billedet stammer fra.
(© Getty Images)Skyder skylden på nordisk socialismeIfølge Banks, der støtter den amerikanske præsident Donald Trump, er det helt store problem i Sverige den socialistiske politik.
Derfor raser hun over den amerikanske liberale politiker Bernie Sanders, som taler om at indføre skandinaviske velfærdsmodeller i USA, samt dem, der er født omkring årtusindskiftet, som hun mener vil indføre det 'socialistiske lort' i USA.
Det er ikke første gang, Azealia Banks er ude med riven.
Blandt andet har hun svinet Lana Del Rey og hendes udseende til.
Cardi B har hun kaldt en 'billig udgave af Nicki Minaj', og Rihanna, der stammer fra Barbados, har på Instagram fået besked om at holde sin kæft, fordi Azealia Banks tvivlede på Rihannas immigrationsstatus i USA.
FacebookTwitterKopier linkEmner:Bernie Sanders (politiker)|Cardi B (musiker)|USA|Instagram|Pop og rock




https://www.dr.dk/sporten/fodbold/superliga/minut-minut-aab-stormer-mod-tre-point-i-horsens






https://www.dr.dk/nyheder/indland/opholdskrav-kan-koste-aegtepar-dagpengene-jeg-haaber-regeringen-skynder-sig-med

IndlandOpholdskrav kan koste ægtepar dagpengene: "Jeg håber, regeringen skynder sig med at aflyse loven"Ann-Charlott Boynton og hendes mand står til at miste dagpenge efter de nuværende regler, fordi de har boet i Indonesien.
Ann-Charlott Boynton står efter de nuværende regler til at miste dagpenge-retten næste år, fordi hun i perioden fra 2008 til 2015 boede i Indonesien.
Af Lars Lindevall og Pernille Pia Hansen26.
aug.
2019 kl.
16.
36Bemærk: artiklen er mere end 30 dage gammelLæs op- Vi føler os som andenrangsborgere.
Sådan lyder det fra Ann-Charlott Boynton, der sammen med sin mand er kommet i klemme på grund af en omdiskuteret lov, der trådte i kraft ved årsskiftet: opholdskravet.
Loven betyder, at man inden for de seneste 12 år skal have opholdt sig mindst syv år i Danmark eller et i andet EU-land for at have ret til dagpenge.
Intentionen med loven, som den daværende VLAK-regering indførte, var at forhindre borgere fra tredjelande i at komme til Danmark med en hensigt om at få adgang til dagpenge-systemet.
Rammer danskere på udlandsopholdMen opholdskravet har også ramt danskere, der i en periode har været bosiddende i udlandet.
Vi melder os selvfølgelig ud af a-kassen, for det kan jo ikke betale sig.
Det er både trist, fordi jeg tror på dagpengesystemet, men det er også en økonomisk bet for osAnn-Charlott Boynton, marketing-manager, har boet i Indonesien i syv årDet gælder blandt andre Ann-Charlott Boynton og hendes mand.
I 2008 pakkede ægteparret deres kufferter for at udleve drømmen om at flytte til Indonesien og drive et dykkercenter.
De endte med at blive der i syv år, indtil de i 2015 returnerede til Danmark.
Ann-Charlott Boynton fortæller, at hun altid været medlem af en a-kasse som en sikkerhed, hvis hun skulle miste sit arbejde.
Men da opholdskravet har tilbagevirkende kraft, betyder det, at hun muligvis har forsikret sig selv forgæves.
Det samme gælder hendes mand.
Kan miste dagpenge i to årEfter de nuværende regler mister ægteparret deres dagpenge i to år fra februar 2020.
- Jeg synes, det er forkert, at man gør os til skurke, fordi vi har arbejdet i udlandet, og fordi vi har ønsket at få nogle erfaringer uden for andedammen.
Så hører vi pludselig ikke rigtig til i Danmark, siger Ann-Charlott Boynton.
Læs også:Minister vil droppe opholdskrav, der rammer danskere i udlandet: 'Det er et bureaukratisk monster'Hun forklarer, at ægteparret derfor bliver nødt til at betale for private forsikringer i to år.
- Og vi melder os selvfølgelig ud af a-kassen, for det kan jo ikke betale sig.
Det er både trist, fordi jeg tror på dagpengesystemet, men det er også en økonomisk bet for os, tilføjer Ann-Charlott Boynton, der i dag arbejder som marketing-manager.
Ann-Charlott Boynton er blandt de danskere, der risikerer at blive ramt af opholdskravet.
Efter de nuværende regler står hun til at miste dagpenge-retten i to år fra februar 2020 på grund af et udlandsophold i Indonesien i syv år.
Slipper måske med skrækkenNu er der dog en mulighed for, at Ann-Charlott Boynton og hendes mand alligevel kan bevare retten til dagpenge i perioden - eller i en del af den.
Beskæftigelsesminister Peter Hummelgaard (S) har i dag meldt ud, at regeringen har som mål at afskaffe opholdskravet.
Opholdskravet Opholdskravet betyder, at man skal have opholdt sig i Danmark eller et andet EU-land i syv ud af de seneste 12 år for at være berettiget til dagpenge.
Det gælder også, selv om man i alle årene har indbetalt til en a-kasse.
Det blev vedtaget af VLAK-regeringen med støtte fra Dansk Folkeparti kort før årsskiftet og trådte i kraft ved nytår.
Intentionen med et opholdskrav er at skærme dagpengesystemet for udlændinge, der kommer til Danmark.
Det rammer dog også danskere, der i en periode har været bosiddende i udlandet.
Det ligger dog ikke lige rundt om hjørnet.
Ministeren understreger over for DR Nyheder, at der først skal findes finansiering, og at en annullering af opholdskravet ikke kan nå at komme med i den kommende finanslov.
- Når vi på et tidspunkt har fundet finansiering i samarbejde med andre partier, skal det væk, siger beskæftigelsesminister Peter Hummelgaard (S).
Der er opbakning til at skrotte opholdskravet blandt regeringens støttepartier.
Det glæder Ann-Charlott Boynton:- Jeg vil blive rigtig glad, hvis opholdskravet bliver fjernet.
Det er en politisk skandale, at det overhovedet findes.
Så jeg håber meget, at regeringen skynder sig med at aflyse loven, siger Ann-Charlott Boynton.
FacebookTwitterKopier linkEmner:Dagpenge|Indonesien|A-kasser|EU|Økonomi




https://www.dr.dk/nyheder/politik/er-allerede-politisk-leder-uffe-elbaek-bliver-ogsa-alternativets-gruppeforperson

PolitikEr allerede politisk leder: Uffe Elbæk bliver også Alternativets gruppeforpersonAlternativets politiske leder skal være gruppeforperson, og Rasmus Nordqvist fortsætter som politisk ordfører.
Uffe Elbæk fra Alternativet holder her partiledertale på hovedscenen i Allinge på Bornholm under Folkemødet tidligere i år.
26.
aug.
2019 kl.
18.
22Bemærk: artiklen er mere end 30 dage gammelLæs opUffe Elbæk, der er politisk leder for Alternativet, bliver også partiets gruppeforperson.
Det meddeler partiet i en pressemeddelelse.
Alternativet afholder mandag og tirsdag sommergruppemøde i København, hvor de forskellige ordførerposter bliver fordelt.
Uffe Elbæk overtager posten som gruppeforperson fra Carolina Magdalene Maier.
Hun opnåede ikke genvalg, da der 5.
juni i år var valg til Folketinget.
Både Uffe Elbæk og Carolina Magdalene Maier var ved valget opstillet i Københavns Storkreds.
Blot et mandatHer opnåede Alternativet kun et enkelt mandat, og det tilfaldt partilederen, som fik cirka tre gange så mange stemmer som sin partifælle.
Carolina Magdalene Maier blev i december sidste år gjort til Alternativets gruppeforperson, efter at hun tidligere var politisk ordfører.
I december blev Rasmus Nordqvist gjort til politisk ordfører, og den post får han lov til at beholde.
Alternativets folketingsgruppe består desuden af Torsten Gejl og de nyvalgte Sikandar Siddique og Susanne Zimmer.
Partiet fik et skidt valg og gik tilbage fra 9 til 5 mandater i forhold til valgresultatet i 2015.
/ritzau/FacebookTwitterKopier linkEmner:Alternativet (parti)|Carolina Maier (politiker)|Rasmus Nordqvist (politiker)|Torsten Gejl (politiker)|København




https://www.dr.dk/nyheder/regionale/bornholm/bornholmske-landmaend-ved-meget-mere-om-vejret-end-resten-af-landet

BornholmBornholmske landmænd ved meget mere om vejret end resten af landet12 vejrstationer på Bornholm udgør det mest fintmaskede 'vejrnet' i Danmark.
Vejret spiller en afgørende rolle, når de tonstunge maskiner slippes fri på landmændenes marker.
Kornet må eksempelvis ikke være for vådt, når der skal tærskes og høstes.
Af Lene Jensen, Sofie Ejdrup Larsen og Morten Søgård Volff26.
aug.
2019 kl.
16.
10Bemærk: artiklen er mere end 30 dage gammelLæs opNår landmanden skal høste, skal der være de helt optimale vejrforhold.
For hvis kornet er for vådt, og jorden er for fugtig, kan landmanden godt lade mejetærskeren blive i laden.
Derfor er det vigtigt, at landmanden får de helt rigtige vejrinformationer på sin mark, og på Bornholm er man rigtig godt med, når det kommer til at få informationer om netop vejret.
Det er ingen tvivl om, at andre landsdele er misundelige på Bornholm i forhold til vejrstationerne.
Jacob Nielsen, planteavlskonsulent12 vejrstationer fordelt rundt omkring på øen udgør nemlig det mest fintmaskede net af vejrstationer i Danmark, der gør det muligt for landmændene at få minutiøse oplysninger om blandt andet luftfugtighed, nedbørsmængder og jordtemperatur på deres marker.
- Det er ingen tvivl om, at andre landsdele er misundelige på Bornholm i forhold til vejrstationerne, lyder det fra planteavlskonsulent Jacob Nielsen fra Bornholms Landbrug og Fødevarer.
De mange vejrstationer gør det muligt for landmændene at få et overblik over deres enkelte marker via deres telefon, og det betyder, at landmændene får langt lettere ved at planlægge deres arbejde, når de skal finde ud af, hvor mejetærskeren skal hen.
Det fintmaskede vejrnet kan allerede fra morgenstunden give landmændene viden om, hvor det eksempelvis har regnet dagen før.
 DR Bornholm)Landbrugene er i dag så store, at de strækker sig over store arealer med lange afstande mellem markerne, og det betyder, at vejrsituationen kan være anderledes fra mark til mark.
- Hvis eksempelvis en landmand arbejder på en mark et sted, og planen er, at han skal til en anden mark, hvor det pludselig regner, så kan han nemt spare turen, siger Jacob Nielsen.
En nemmere hverdagDet er grovvareselskabet DLG, som står bag de mange vejrstationer på Bornholm, og samtlige af øens landmænd har mulighed for at tilgå systemet.
Selskabets lokalformand på Bornholm, Lars Tolstrup, har, ikke overraskende, ros tilovers for vejrstationerne, som han også selv bruger i sin dagligdag, når han skal vurdere sine marker, som ligger flere kilometer fra hinanden.
Før vejrstationerne måtte han starte bilen og køre ud til markerne for at tjekke, om markerne nu også var klar til at blive høstet.
- Hverdagen er blevet meget nemmere for mig – jeg kan eksempelvis vurdere, hvor det har regnet efter et tordenvejr, og ved hjælp af vejrstationerne kan jeg nemmere tilrettelægge min hverdag, lyder det fra Lars Tolstrup.
Planteavler og formand for DLG Bornholm Lars Tolstrup bruger vejrstationerne flittigt i øjeblikket.
Han har marker, som ligger flere kilometer fra hinanden, og det betyder, at en mark godt kan være tør og klar til at blive høstet, mens en anden er vådere og skal have nogle dage til at blive tør.
 DR Bornholm)I sit embede som lokalformand for DLG er han også sikker på, at vejrstationerne ikke kun er en fordel for landmændene, men også for DLG selv.
- Selskabet kan fortælle sine købere af korn, hvor meget sol det har fået i en sæson, og på den måde kan vi koble en historie på kornet, siger landmanden.
Projektet med vejrstationer er betalt med penge fra BAF-fonden, som er en række fondsmidler, der stammer fra Bornholms gamle grovvareselskab.
FacebookTwitterKopier linkEmner:Bornholm|Landbrug|DLG|Vejret|Landbrug & Fødevarer




https://www.dr.dk/nyheder/udland/overblik-boenner-biler-og-sneakers-er-blevet-til-krudt-og-kugler-i-handelskrigen

UdlandOVERBLIK Bønner, biler og sneakers er blevet til krudt og kugler i handelskrigenUSA og Kina bokser løs på hinanden, mens resten af verden ser på.
Også Danmark er hevet ind i ringen.
Handelskrigen mellem USA og Kina kan mærkes i hele verden.
Af Sean Coogan26.
aug.
2019 kl.
17.
02Bemærk: artiklen er mere end 30 dage gammelLæs op- Vi kan ikke blive ved med at tillade, at Kina voldtager vores land, for det er det, de gør.
Det er verdenshistoriens største tyveri.
Sådan sagde Donald Trump i maj 2016 under den amerikanske præsidentvalgkamp.
De hårde ord mod Kina har langt fra stået alene, og opgøret med den voksende asiatiske stormagt har været en af præsident Trumps helt store mærkesager.
Han har blandt andet beskyldt Kina for valutamanipulation og bebrejdet sine forgængere for at tillade Kina at tjene mange milliarder på uretfærdige handelsaftaler.
Præsident Trump vil blandt andet have gjort noget ved det enorme handelsunderskud, som USA har med Kina, hvor man køber langt flere varer fra kineserne end omvendt.
Læs også:Trump beordrer amerikanske firmaer hjem fra KinaSiden sin tiltræden som præsident har Trump derfor ført en mere konfrontatorisk kurs over for kineserne, hvilket blandt andet har ført til en såkaldt handelskrig med straftold, et nervøst aktiemarked og hårdt ramte amerikanske landmænd til følge.
Efter længere tids iskold luft mellem de to lande, lyder meldingen fra præsident Trump ved G7-topmødet i Biarritz i dag, at Kina er klar til igen at forhandle med USA.
Tidligere forsøg på at ende handelskrigen har dog slået fejl gang på gang.
De to sværvægtere har slået på hinanden i snart halvandet år uden tegn på, at en af dem vil smide håndklædet i ringen.
Øje for øjeDer var tale om et ganske personligt første møde mellem de to præsidenter, hvor de kinesiske gæster blandt andet blev introduceret for præsident Trumps børn.
Præsident Trump har udtrykt sin utilfredshed med Kinas handelspraksis på en række områder.
Utilfredsheden har blandt andet handlet om, at Kina i årevis har krævet, at udenlandske virksomheder, som vil ind på det kinesiske marked, skulle indgå lokale partnerskaber, som har medført, at deres teknologi blev kopieret og stjålet.
Handelskrigens mange træk19.
marts 2018: Trump er utilfreds med Kinas 'uretfærdige handelspraksis' og siger, at han forbereder en told og afgifter på kinesiske varer for 60 milliarder dollar.
1.
april 2018: Kina svarer igen med told på 128 amerikanske varekategorier.
3.
april 2018: USA varsler yderligere told på over 1.
300 kinesiske varegrupper.
4.
april 2018: Kina varsler yderligere told på 106 amerikanske varegrupper.
15.
juni 2018: USA bekræfter, at man vil indføre 25 procents told på 1.
102 kinesiske varer for 50 milliarder dollar om året.
Kina vil svare igen med egne toldafgifter "dollar for dollar".
6.
juli 2018: USA implementerer told på 25 procent på kinesiske varer til en værdi af 34 milliarder dollar.
Kina svarer igen ved at indføre told på amerikanske varer til en tilsvarende værdi.
11.
juli 2018: USA varsler told for yderligere 200 milliarder dollar.
Kina siger, at landet vil svare igen med toldafgifter på amerikanske varer.
17.
september 2018: USA bekræfter en told på 10 procent på kinesiske varer for 200 milliarder dollar fra den 24.
september.
19.
september 2018: Kina svarer igen med told på amerikanske varer for 60 milliarder dollar fra samme dato.
1.
december 2018: USA og Kina bliver enige om en 90 dage lang våbenhvile i forhold til ny told.
Præsident Trump går med til at udskyde den planlagte straftold på 200 milliarder dollars, der skulle træde i kraft 1.
januar 2019, mens de to lande forhandler.
Omvendt går Kina med til at købe store mængder amerikanske landbrugsprodukter.
24.
febuar 2019: Præsident Trump udskyder igen straftolden på 200 milliarder dollars.
Denne gang på ubestemt tid.
8.
maj 2019: Trump-regeringen varsler, at man om to dage vil indføre straftolden på 200 milliarder dollars.
29.
juni 2019: Ved G20 mødet i Osaka bliver USA og Kina enige om at genstarte forhandlingerne.
Den amerikanske præsident indvilliger til ikke at indføre ny straftold, mens Kina siger ja til at købe flere amerikanske landbrugsvarer.
1.
august 2019: Præsident Trump beskylder Kina for ikke at leve op til aftalen om at købe flere landbrugsprodukter og annoncerer yderligere told på en stor række kinesiske varer, der allerede er underlagt straftold på 250 milliarder dollars.
23.
august: Kina indfører told på amerikanske varer til en værdi af 75 milliarder dollar.
Præsident Trump varsler en forhøjelse af både eksisterende toldsatser og ny told på kinesiske varer fra 1.
oktober.
26.
august: Kina opfordrer USA til at genoptage forhandlingerne - en opfordring, som præsident Trump roser og svarer, at han vil imødekomme.
I april 2017 stod præsident Trump for første gang ansigt til ansigt med med Kinas præsident, Xi Jinping, da de to mødtes på Trumps private sommerresidens i Florida, Mar-a-Lago.
- Vi har allerede haft en lang snak.
Indtil videre har jeg ikke opnået noget som helst, men vi er blevet gode venner, lød det fra præsident Trump med et glimt i øjet over for den fremmødte presse under det kinesiske besøg.
Men de to ledere blev ikke enige om nye aftaler, og i marts 2018 begyndte eskaleringen, da præsident Trump varslede nye toldsatser på 25 procent på stål og ti procent på aluminium.
Læs også:Giganter krydser klinger i handelskrig: Hvem blinker først?
Hensigten var først og fremmest at stoppe kinesisk dumping på det amerikanske marked, og en række vestlige lande blev undtaget fra de nye toldsatser.
I juni sidste år tog de to stormagter så de første skridt mod en handelskrig, da de for første gang udvekslede nye toldsatser: 25 procent straftold blev lagt ned over 1.
104 kinesiske varer, mens 659 amerikanske varer fik samme behandling.
De 659 amerikanske varer var nøje udvalgt af kineserne for at ramme præsident Trumps kernevælgere, og det kinesiske modsvar kom trods advarsler fra Trump om ikke at svare igen.
Siden har de to sværvægtere fortsat med at slå på hinanden, selv om de to kæmpere fra tid til anden har trukket luft i hver sit ringhjørne.
- Handelskrigen er rigtig omfattende.
Allerede nu fylder de toldmure, som Trump har bygget, langt det meste af Kinas eksport til USA, fortæller Søren V.
Kristensen, chefanalytiker i Sydbank, der peger på, at konsekvenserne langt fra begrænser sig til de to lande.
- Vi løber desværre også rundt i ringen, siger chefanalytikeren, der peger på, at særligt den europæiske industri er presset af handelskrisen.
Læs også:Danske virksomheder er rystende nervøse for optrapning af handelskrig- Vi kommer helt sikkert til også at kunne mærke det i dansk økonomi, så det spreder sig langt ud over både Kina og USA.
Sko, biler og bønner i klemmeSko produceret i Kina er blevet en del af handelskrigen.
Det har fået skotøjsgiganter som Nike, Adidas og Converse til at bede præsident Trump om at få afsluttet handelskrigen.
Tilbage i maj var der håb om en nedrustning i handelskrigen, da kinesiske og amerikanske forhandlere mødtes i Washington.
Det blev dog i højere grad til en eskalering, hvor præsident Trump slog fast, at han ville ramme kineserne med en ny omgang straftold på 200 milliarder dollars ved at hæve tolden fra ti til 25 procent på en lang række kinesiske varer.
Siden har en våbenhvile mellem landene ikke ført det store med sig, og amerikanerne har i denne måned eskaleret konflikten ved at stemple kineserne som valutamanipulatorer for første gang siden 1994, mens der også er varslet ny straftold.
De nye toldstramninger, der efter planen træder i kraft den 1.
september, forventes at kunne mærkes hos den almene amerikaner i form af højere priser på blandt andet tøj, sko og elektronik.
Læs også:Dyrere sneakers og smartphones: Fire efterspurgte varer USA's nye told kan rammeMens handelskrigen koster begge nationer, har iagttagere peget på, at Kina har bedre tid til at vente med at finde en løsning på handelskrigen.
Landet er nemlig ikke et demokrati, hvor landets leder hvert fjerde år stilles til ansvar for sine resultater.
Det skal præsident Trump derimod næste år.
Han har blandt andet set Kina målrette modangreb mod alt fra Harley Davidson til Jack Daniels.
Men særligt de amerikanske sojaproducenter er blevet udsat for målrettet straf fra kineserne, som især har gået efter områder i USA, hvor præsident Trump har mange vælgere - herunder landmændene i Midtvesten.
Det amerikanske landbrugsministerium, USDA, står for en hjælpepakke på 107 milliarder kroner til de pressede amerikanske landmænd.
Ifølge Financial Times solgte amerikanerne sidste år 15,2 millioner ton sojabønner til Kina i årets første fem måneder.
I år var tallet faldet til 5,3 millioner tons.
Det er dog ikke kun sojaproducenterne, der er kommet i klemme.
I juli sidste år lagde kineserne en told på 25 procent på amerikanske landbrugsprodukter over en bred kam.
I denne måned har Beijing ifølge Financial Times ligeledes bedt alle statsejede virksomheder om at stoppe køb af amerikanske landbrugsprodukter som svar på, at den amerikanske præsident har hævet tolden på kinesiske varer.
Læs også:OVERBLIK Straftold på ris og toiletpapir - forstå handelskonflikt mellem USA og KinaDer er dog også en lang række andre sektorer, der har mærket konsekvenserne af handelskrigen.
Blandt andet må de amerikanske bilproducenter konstatere et faldende salg på det kinesiske marked, som er verdens største.
Tidligere på året kunne de konstatere, at salget af amerikanske biler til det kinesiske marked var faldet med over 100.
000 enheder i løbet af det seneste år.
Trump har holdt fastUnder G20-mødet i Buenos Aires i december blev USA og Kina enige om at indgå en våbenhvile i toldkrigen mellem de to lande.
Den varede dog ikke ved.
Donald Trump var allerede klar i mælet i forhold til Kina under valgkampen, hvor han blandt andet lovede at gøre noget ved amerikanernes store handelsunderskud med Kina.
Mellem 2010 og 2018 steg underskuddet fra 273 milliarder til 419,5 milliarder dollars.
- Derfor var man nok ret godt forberedt på, at der ville komme en konfrontation, men det har nok overrasket nogle, at den har været så langvarig, og at der har været den bølgegang i det, siger Søren V.
Kristensen.
- I maj var vi egentlig ret sikre på, at man havde nået en aftale, og at den bare manglede de to underskrifter, fortæller han.
- Men der har været et kæmpe tilbagefald, og stemningen er værre, end den har været længe, siger chefanalytikeren, der peger på, at Sydbank ikke forventer en løsning på handelskrigen på denne side af præsidentvalget i 2020.
Læs også:USA og Kina indgår våbenhvile i handelskrig: Godt nyt for danske virksomhederMens præsident Trump på nogle punkter er blevet kritiseret for slingrekurs, så har kursen i forhold til Kina været ret konsekvent, vurderer analytikeren.
- Han har holdt sit ord langt hen ad vejen.
Han har sagt, at han ville tage et opgør med Kina, og det har han gjort, siger Søren V.
Kristensen.
Han peger på, at præsidenten ikke som lovet fik stemplet Kina som valutamanipulator, så snart han trådte til som præsident, men det skete så i starten af denne måned.
Mens handelskrigen giver usikkerhed hos virksomheder og på de finansielle markeder rundt om i verden, er der ikke nødvendigvis kun negative aspekter ved præsident Trumps opgør med Kina, fortæller chefanalytikeren.
For mens finansmarkedet er glad for frihandel, så kan handelskrigen måske føre til lavere toldsatser på den lange bane og færre krav til udenlandske virksomheder i Kina, hvis de to sværvægtere når en aftale.
FacebookTwitterKopier linkEmner:Donald Trump (politiker)|Kina|Xi Jinping (politiker)|Udenrigspolitik|Twitter




https://www.dr.dk/nyheder/udland/indonesien-vil-flytte-hovedstaden-til-borneo

UdlandIndonesien vil flytte hovedstaden til BorneoPræsident Joko Widodo har i dag offentliggjort placeringen af landets nye hovedstad.
Indonesiens hovedstad, Jakarta, synker.
Derfor har præsident Joko Widodo i dag offentliggjort placeringen for landets nye hovedstad.
(Arkiv) Af Malthe Sommerand og Grafik: Simone C.
Møller26.
aug.
2019 kl.
15.
53Bemærk: artiklen er mere end 30 dage gammelLæs opIndonesiens hovedstad, Jakarta, med 10 millioner indbyggere kan ikke stoppe med at synke.
Årsagen er ifølge myndighederne, at kontorbygninger, indkøbscentre og lejlighedsbygninger årligt pumper omkring 630 millioner kubikmeter grundvand op.
Det er faktisk den by i verden, der synker hurtigst, omkring 25 centimeter om året.
Derfor vil Indonesien flytte hovedstaden.
I al fald skal alle officielle bygninger og institutioner flyttes godt 2.
000 kilometer nordøst til øen Borneo.
Det har Indonesiens præsident Joko Widodo i dag fortalt ved et pressemøde i præsidentpaladset.
- Vi kan ikke blive ved med at presse Jakarta og øen Java.
Befolkningstæthed, trafikal belastning, luftfourening og drikkevandsproblemer ødelægger byen.
Vi må håndtere situationen med det med det samme, sagde præsidenten.
Det har længe været på tale at flytte fra den nuværende hovedstad Jakarta, da den er en af de mest forurenede og mennesketætte byer i verden.
Begynder næste årByggeriet af den endnu ikke navngivne hovedstad starter i slutningen af 2020, og de indonesiske myndigheder håber, at flytningen kan begynde i 2024.
Læs også:Byen Jakarta i Indonesien synkerJakarta ligger på øen Java, men skal altså rykkes til det nordøstlige Borneo.
Det er tanken, at hovedstaden skal skræve over regionerne Kutai Kartanegara og Nord Penajam Paser.
Her har man fundet et stykke skov, der skal ryddes for at gøre plads til den nye hovedstad.
Det er her, at myndighederne planlægger at flytte Indonesiens hovedstad til.
Øen Borneo er især kendt for et mangfoldigt dyreliv og har nogle af verdens største regnskovsområder.
Derfor har mange dyrevelfærdsorganisationer råbt vagt i gevær over for flytteplanerne.
Indonesiens nye hovedstadDer er blevet udpeget 180.
000 hektar land til den nye hovedstad.
Myndighederne kalder den nye hovedstad for "en smart by i skoven"Den nuværende hovedstad, Jakarta, ligger på øen Java.
Her bor godt 60 procent af landets omkring 260 millioner indbyggere.
1,5 millioner offentligt ansatte skal flytteMyndighederne regner med, at det vil koste dem 33 milliarder dollar - altså omkring 220 millarder kroner.
Heraf vil staten finansiere 19 procent, og resten skal ifølge Reuters komme fra offentligt-private partnerskaber.
Prisen inkluderer genhusning af samtlige ministerier, regeringskontorer med videre.
Samlet ventes mere end 1,5 milloner offentligt ansatte at skulle flyttes.
Fiskere går forbi en oversvømmede moské.
Foto: ASSOCIATED PRESS Myndighederne fik bygget en mur, der skulle forhindre den lavtliggende by i at drukne i havet.
Foto: ASSOCIATED PRESS Beboerne har forladt huset på grund af oversvømmelse.
Foto: ASSOCIATED PRESS Fiskerbådene kan ligge helt op til husene.
Foto: ASSOCIATED PRESS1 / 4Fiskere går forbi en oversvømmede moské.
Foto: ASSOCIATED PRESS1 / 4Myndighederne fik bygget en mur, der skulle forhindre den lavtliggende by i at drukne i havet.
Foto: ASSOCIATED PRESS2 / 4Beboerne har forladt huset på grund af oversvømmelse.
Foto: ASSOCIATED PRESS3 / 4Fiskerbådene kan ligge helt op til husene.
Foto: ASSOCIATED PRESS4 / 4Det meste af Indonesiens rigdom er koncentreret i Jakarta, og mange indonesere, der bor uden for Java, har længe klaget over at blive glemt.
Den planlagte flytning finder sted ved slutningen af Widodos anden femårsperiode som præsident.
Han og regeringen vil snart fremsætte et lovforslag og resultatet af en mulighedsundersøgelse for parlamentet for at sikre endelig godkendelse af den nye hovedstad.
FacebookTwitterKopier linkEmner:Joko Widodo (politiker)|Indonesien|Jakarta




https://www.dr.dk/nyheder/indland/tillidsmand-tiltalt-efter-togulykke-der-kostede-otte-mennesker-livet

Togulykke på StorebæltsbroenSe temaIndlandTillidsmand tiltalt efter togulykke, der kostede otte mennesker livetEn tidligere ansat i DB Cargo er tiltalt for at forvanske beviser efter togulykken, der kostede otte livet.
Der var meget tydelig skader på toget efter ulykken den 2.
januar 2019, hvor otte mennesker mistede livet.
26.
aug.
2019 kl.
16.
11 | opdateret 27.
aug.
2019 kl.
10.
41Bemærk: artiklen er mere end 30 dage gammelLæs opEn tidligere ansat ved DB Cargo er blevet tiltalt for bevisforvanskning efter togulykken på Storebælt, der kostede otte mennesker livet.
Det fremgår af anklageskriftet mod den 47-årige mand, som Ritzau har fået aktindsigt i.
Den 47-årige, der var tillidsmand for stationsbetjente, er tiltalt for at have overstreget oplysningen om, hvem der havde ansvar for at læsse og kontrollere det godstog, der var involveret i ulykken.
Det skal ifølge tiltalen være sket mellem klokken 8 og 12 den 2.
januar - altså kort efter ulykken.
Ved ulykken, der var den værste togulykke i Danmark i 30 år, ramte en løs godsvogn ind i et lyntog med 131 passagerer og tre DSB-ansatte om bord.
Otte personer blev dræbt, og fire blev alvorligt kvæstet.
12 passagerer fik lettere skader i sammenstødet.
Går efter fængselsstrafDe foreløbige resultater fra Havarikommissionen, der kom i marts, tyder på, at en kombination af den kraftige vind på dagen for ulykken og en utilstrækkelig låsemekanisme var skyld i ulykken.
Ud fra undersøgelsen har det ikke været muligt for Havarikommissionen at fastslå, hvorvidt den pågældende trailer ikke var låst, da den var for beskadiget efter ulykken.
Dog var der flere andre vogne på godstoget, der ikke var låst.
- Så når vi snakker den konkrete trailer, må jeg bruge formuleringen, at det er overvejende sandsynligt, at den ikke har været fastlåst, sagde souschef ved Havarikommissionen Bo Hanning, da rapporterne blev fremlagt.
Allerede 11.
januar blev tillidsmanden suspenderet fra sit job.
Godt fire måneder senere blev han i maj fyret.
Sagen skal behandles ved Retten i Glostrup, og her vil anklagemyndigheden gå efter en fængselsstraf, fremgår det af anklageskriftet.
Det er ikke lykkedes Ritzau at få en kommentar fra mandens forsvarer, advokat Henrik Karl Nielsen.
Overfor Berlingske har han dog tidligere udtalt, at han ikke bestrider, at hans klient har overstreget navnet.
Han mener dog, at det er uden betydning, fordi kollegaen ikke var den sidste til at tjekke den pågældende godsvogn.
- Han har forklaret, at det, han gjorde, var en tanketorsk, og ikke på nogen måde et forsøg på at påvirke beviser i sagen, har advokaten sagt til Berlingske.
(Ritzau)Rettelse 27.
august: I artiklen fremgik det tidligere, at Havarikommissionen har konkluderet, at en defekt lås på godsvognen var skyld i ulykken.
Dette er rettet til, at Havarikommissionen i en foreløbige rapport skriver, at undersøgelser tyder på, at en kombination af kraftig vind og en utilstrækkelig låsemekanisme var skyld i ulykken.
Derudover er citat fra Bo Hanning tilføjet.
FacebookTwitterKopier linkEmner:Ulykker|Berlingske Media|Togtrafik|DSB|Fyn




https://www.dr.dk/nyheder/udland/kvinde-draebt-efter-skyderi-pa-aben-gade-i-malmo

UdlandKvinde dræbt efter skyderi på åben gade i MalmøIfølge politiet er en kvinde i 30'erne død af sine kvæstelser efter en skudepisode i Malmø.
Svensk politi har sat afspærringer op ved området i Malmø, hvor der mandag er blevet affyret skud.
26.
aug.
2019 kl.
13.
51Bemærk: artiklen er mere end 30 dage gammelLæs opEfter en skudepisode i den svenske by Malmø er en kvinde i 30'erne død af sine kvæstelser.
Det oplyser svensk politi.
Yderligere to personer er blevet kørt på sygehuset, men er ikke såret, oplyser politiet.
Ifølge Aftonbladet og SVT har vidner fortalt, at kvinden bar på et lille barn, da hun blev ramt af skud.
De oplysninger er ikke bekræftet af politiet.
- Jeg kan ikke kommentere de oplysninger på nuværende tidspunkt, sagde talsmand Calle Persson tidligere i dag til Aftonbladets oplysninger.
Politiet fik meldingen om skyderiet omkring klokken 10 her til formiddag.
Skyderiet skete i Ribersborg-kvarteret i den centrale del af Malmø.
Leder efter gerningsmandPolitiet har endnu ikke oplyst noget om motivet bag skyderiet.
Aftonbladet skriver, at politiet leder intensivt efter en eller flere gerningsmænd.
Kort efter skyderiet melder politiet om en bilbrand i kvarteret Lorensborg i Malmø.
Det vides ikke, om episoderne hænger sammen.
Det siger polititalsmand Calle Persson til Aftonbladet.
- Det er for tidligt at sige, om det har noget med skyderiet at gøre.
Men vi prøver at finde ud af, om det kan kobles sammen, fordi hændelserne ligger tæt på hinanden både tidsmæssigt og geografisk, siger han.
/ritzau/FacebookTwitterKopier linkEmner:Aftonbladet|Kriminalitet|Malmø|Ulykker|Sverige




https://www.dr.dk/nyheder/politik/lokal-venstre-formand-kritiserer-fremrykning-af-landsmoede-det-er-ikke-en-rimelig

Krise i VenstreSe temaPolitikLokal Venstre-formand kritiserer fremrykning af landsmøde: 'Det er ikke en rimelig måde at gøre det på'Modkandidater til Lars Løkke Rasmussen skal have lov til at etablere sig, lyder det fra formanden for Venstre på Bornholm.
Lars Løkke Rasmussen under et pressemøde i forbindelse med Venstres sommergruppemøde på Kragerup Gods ved Ruds Vedby, fredag den 9.
august 2019.
.
 Af Thomas Klose Jensen26.
aug.
2019 kl.
15.
13Bemærk: artiklen er mere end 30 dage gammelLæs opLars Løkke Rasmussens melding om, at Venstres landsmøde bør fremrykkes for at skabe klarhed om partiets fremtidige ledelse modtages af flere folketingsmedlemmer med applaus.
Men på Bornholm er kommuneforeningsformand Niels Plum ikke en del af heppekoret.
Tværtimod.
I hans øjne skal medlemmerne af Venstre kunne stole på aftaler om for eksempel afholdelse af landsmøde, som er blevet indgået.
Kontakt osHar du input til denne historie, eller er der andet, du synes, vi skal kigge nærmere på, så skriv til DR's politiske redaktion på politik@dr.
dk.
- Det er det, som jeg blandt andet har planlagt min kalender efter, og så kan det ikke nytte noget, at man ligger og flytter rundt på det, forklarer han.
Der er dog også en anden side af hans kritik over opfordringen fra Lars Løkke Rasmussen.
Nemlig at hele forløbet nu risikerer at blive forhastet.
- Jeg føler ikke, at det er en rimelig måde at gøre det på, forklarer han.
- Hvis der er nogen, der vil etablere en opposition eller en kandidat eller to til formands- og næstformandsposten, så skal de have den fornødne tid til at stille sådan noget op.
Det er ikke noget, man lige klarer henover en nat.
Nytter ikke noget at drøne tingene hurtigt igennemDerfor har Niels Plum også svært ved at se, hvordan et fremrykket landsmøde på nogen måde vil kunne bidrage til at skabe ro i Venstre.
Noget, som Lars Løkke Rasmussen ellers har brugt som argument for sin opfordring.
Hvis der kommer modkandidater, så er vi nødt til at tage det op på det tidspunkt, for vi er trods alt nødt til først at se, hvem modkandidaterne er.
Niels Plum, kommuneforeningsformand for Venstre Bornholm- Det nytter ikke noget at drøne tingene hurtigt igennem og så tro på, at vi har ro på bagefter.
Så vil folk sidde med en følelse af, at nu fik Lars kørt det her lynhurtigt igennem, og de, der eventuelt ville have været hans modkandidat, fik ikke en kinamands chance for at komme ud og præsentere, hvad de vil, og forklare, hvordan de har tænkt sig at køre det, forklarer han.
Venstre Bornholm havde selv indkaldt til et ekstraordinært møde som følge af uroen i Venstre.
Her blev det besluttet, at lokalforeningen støtter op om Lars Løkke Rasmussen og Kristian Jensen.
- Så længe, der ikke har været et andet landsmøde, så støtter vi op om de mennesker, som er blevet valgt til de poster.
Det er dét, vi har sagt.
Vi har ikke sagt noget om, at vi, hvis der kom en modkandidat, ikke må stemme på noget andet, siger han.
- Hvis der kommer modkandidater, så er vi nødt til at tage det op på det tidspunkt, for vi er trods alt nødt til først at se, hvem modkandidaterne er.
Håber at se modkandidater til LøkkeDet er ikke kun Niels Plum, der vil afvente eventuelle modkandidater, før han tager endelig stilling til spørgsmålet om hvem, der i fremtiden skal sætte sig i Venstres formandsstol.
I den anden ende af landet hos Venstre i Viborg håber kommuneforeningsformand og hovedbestyrelsesmedlem Kurt Mosgaard faktisk at se nogle modkandidater til Lars Løkke Rasmussen.
- Løkke har jo været en fremragende formand i mange år og har en masse kapaciteter, men jeg ser sådan set også gerne nogle andre kandidater, så vi får et demokratisk valg.
Jeg siger ikke på forhånd, hvem jeg eller vi stemmer på, men vi vil lægge vægt på, at et nyt formandskab - eller en fortsættelse af det nuværende - vil lægge vægt på inddragelse af medlemmerne, så det ikke bare er en lille politisk magtelite, der tager stilling, siger han.
- For at sige det lige ud, så har vi har nok følt, at vi meget gerne måtte samle penge ind til Venstre i form af kontingenter, hænge plakater op og så tage dem ned igen og så i øvrigt mellem landsmøderne ikke foretage os ret meget andet end at holde interne møder.
Mads Fuglede vil afvente eventuelle modkandidater til Lars Løkke Rasmussen, før han sammen med sit bagland afgør, hvem han vil stemme på som formand for Venstre.
Også på Christiansborg, hvor flere af Venstres folketingsmedlemmer i dag har udtrykt fuld opbakning til formanden, er der også flere medlemmer af folketingsgruppen, der holder sig til blot at rose forslaget om at fremrykke landsmødet.
En af dem er Mads Fuglede.
- Nu kender jeg jo ikke det felt af kandidater, der kan komme til de forskellige poster, men når vi kender det vil jeg tage et møde med mit bagland - Gladsaxe-kredsen, som har opstillet mig - og så vil vi internt finde ud af, hvad Venstre i Gladsaxe bakker op om, siger han.
- Det er ikke fordi, jeg ikke vil bakke nogen op – det er slet ikke det, jeg forsøger at sige.
Men det er baglandet i Venstre, der vælger Venstres ledelse, og den proces bakker jeg op om.
Derfor vil jeg ikke selv gå ud og blande mig i den strid, før jeg har talt med mit bagland.
FacebookTwitterKopier linkEmner:Lars Løkke Rasmussen (politiker)|Mads Fuglede (politiker)|Venstre|Bornholm|Gladsaxe




https://www.dr.dk/nyheder/regionale/oestjylland/arrangoer-bag-gaderaes-roser-politi-rammer-lige-i-oejenhoejde-med

ØstjyllandArrangør bag gaderæs roser politi: Rammer lige i øjenhøjde med publikum, når de kører medBetjente fik kritik af ledelsen, da de kørte lovligt gaderæs i Randers lørdag aften.
Politiet er altid på patrulje, når Striben i Randers holder lovligt gaderæs.
Denne gang bad betjentene om lov til at deltage.
Af Simon Heegaard Larsen og Sarah Friis Elkjær26.
aug.
2019 kl.
14.
40Bemærk: artiklen er mere end 30 dage gammelLæs opDet gik hurtigt, da der i weekenden var et lovligt gaderæs i Randers, men det gik endnu hurtigere i debattrådene efterfølgende, for der var en overraskelse for gæsterne på Striben, hvor biler konkurrerer mod hinanden.
Politiet deltog nemlig også i gaderæset, da de med blink og sirener tog turen ned gennem banen.
Det foregik stille og roligt, siger bestyrelsesmedlem for Striben-Randers Jesper Mølgaard, der mener, at det var et godt initiativ.
- Jeg synes, at politiet sender et positivt signal.
De bruger et minut af deres tid, og 2.
500 publikummer går derfra med en god oplevelse af politiet, siger han.
Telefonerne kom frem, da to politibiler kørte ned ad banen til lovligt gaderæs på Striben-Randers.
Men det er ledelsen i Østjyllands Politi ikke enige i.
Politiet skrev nemlig efterfølgende i en pressemeddelelse:- Det er ikke politiets opgave at deltage i den slags arrangementer, og jeg synes, det tegner et uheldigt billede af politiet.
Nu er vi i gang med at undersøge, hvordan det er sket, og vi vil indskærpe, at det ikke er den måde, vi skal prioritere vores ressourcer på, udtalte chefpolitiinspektør Klaus Arboe Rasmussen.
Rammer i øjenhøjdePolitiet er altid på patrulje, når Striben holder et arrangement, men det er første gang, at de er med på banen.
Men jeg synes som isoleret begivenhed, at det er et fantastisk eksempel på, at de (politiet, red.
) er i øjenhøjde.
Thomas Mandrup, seniorrådgiver, Publico Kommunikation- De spurgte, om de også måtte køre ned gennem banen, og det sagde vi selvfølgelig ja til.
Jeg synes, at det var en sjov ide og kunne ikke se noget problem i det.
Jesper Mølgaard mener, at politiet har ramt publikum lige i øjenhøjde.
Han fortæller, at nogle har været lidt negative over det, men langt de fleste publikummer er positive.
- Publikum synes, at det var rigtig fedt, at de kørte en tur ned gennem banen med blink og sirener, og alle tog deres telefoner frem og filmede og klappede og hujede, som var det en fodboldkamp.
Det er ligesom, når politiet er ude ved alle mulige andre arrangementer, hvor man for eksempel kan komme ind i deres biler.
Det er seniorrådgiver ved Publico Kommunikation Thomas Mandrup enig med ham i.
Han lever blandt andet af at hjælpe virksomheder med at vinde opmærksomhed og sympati.
- Vi vil gerne se en menneskelighed bag uniformen.
Jeg tror ikke, at ret mange på Striben har været i tvivl om, at det var superfedt, for de rammer lige i øjenhøjde, siger han.
Thomas Mandrup sammenligner det med den gamle plakat, hvor en betjent følger ænder over vejen.
- Problemet kommer nu, hvor politiet diskuterer med sig selv, om det var en god ide.
Men jeg synes som isoleret begivenhed, at det er et fantastisk eksempel på, at de er i øjenhøjde, siger han.
Politiet har ikke yderligere kommentarer ud over pressemeddelelse.
FacebookTwitterKopier linkEmner:Politi|Randers|Publico|Østjyllands Politi|Jylland




https://www.dr.dk/nyheder/indland/langt-faerre-end-frygtet-138-tyrkere-kan-have-krav-paa-familiesammenfoering

IndlandLangt færre end frygtet: 138 tyrkere kan have krav på familiesammenføringEn EU-dom giver relativt få tyrkere lov til at få genoptaget sager.
Minister er lettet.
Af Nis Kielgast26.
aug.
2019 kl.
13.
22Bemærk: artiklen er mere end 30 dage gammelLæs opDet kunne være alt fra en vejsidebombe til en knaldperle under dansk udlændingepolitik, lød det fra udlændinge- og integrationsministeren, da Danmark i juli tabte en sag om familiesammenføringer til tyrkiske borgere ved EU-Domstolen.
Nu har Justitsministeriet fået gransket dommen, og konklusionen i et nyt notat er, at den kun vil have begrænsede konsekvenser.
Det vigtigste for mig er, at reglerne for at få familiesammenføring kan fortsætte fremadrettet.
Dem behøver vi ikke at ændre.
Så de bærende søjler i dansk udlændingepolitik, de står fast.
Mattias Tesfaye (S), udlændinge- og integrationsminister- Jeg vil da gerne indrømme, at jeg blev lidt lettet, da jeg så den juridiske vurdering.
Jeg havde frygtet, hvad dette her kunne have udviklet sig til, men vi er heldigvis endt med en vurdering, som ikke er så alvorlig, siger udlændinge- og integrationsminister Mattias Tesfaye (S).
138 tyrkere, der har fået afslag på familiesammenføring siden 2010, har ret til at få genoptaget deres sager, vurderer ministeriet.
Oven i det kan der komme en stribe, der er ældre end 2010.
Det er væsentlig færre end de op mod 8.
000 tyrkere, som bla.
Dansk Folkeparti havde frygtet.
- Nu sender vi 138 breve til nogle, der har fået afslag på familiesammenføring.
De får mulighed for at få genoptaget deres sag, men det er jo ikke sikkert, at de har krav på familiesammenføring, eller at de har lyst til det efter så mange år, Mattias Tesfaye.
Læs også:Efter EU-dom om familiesammenføring: Advokatformand vil genåbne sagerDe bærende søjler står fastEU-dommen handlede om en tyrkisk kvinde, bosiddende i Tyrkiet, som i 2009 ønskede at blive familiesammenført med sin mand og fire børn, der alle boede og havde fået permanent opholdstilladelse i Danmark.
Det afviste de danske myndigheder.
Man mente nemlig, at tilknytningen til hjemlandet var større end til Danmark.
Den afgørelse underkendte EU, da domstolen fremhævede en gammel aftale mellem EU og Tyrkiet om tyrkeres ret til at arbejde i EU.
Politikere havde også frygtet, at Danmark fremover skulle give øget adgang til familiesammenføring, hvis sagen blev tabt.
Men der er ikke grund til at ændre reglerne, vurderer Justitsministeriet.
- Det vigtigste for mig er, at reglerne for at få familiesammenføring kan fortsætte fremadrettet.
Dem behøver vi ikke at ændre.
Så de bærende søjler i dansk udlændingepolitik, de står fast, siger Mattias Tesfaye.
FacebookTwitterKopier linkEmner:Mattias Tesfaye (politiker)|EU|EU-Domstolen|Udlændingepolitik|Tyrkiet




https://www.dr.dk/nyheder/indland/minister-vil-droppe-opholdskrav-der-rammer-danskere-i-udlandet-det-er-et

IndlandMinister vil droppe opholdskrav, der rammer danskere i udlandet: 'Det er et bureaukratisk monster'Opholdskravet rammer forkert og er umuligt at administrere, siger beskæftigelsesminister.
Beskæftigelsesminister Peter Hummelgaard (S) vil have fjernet det omdiskuterede opholdskrav, som betyder, at man skal have opholdt sig i Danmark eller et andet EU-land i syv ud af de seneste 12 år for at få ret til dagpenge.
Af Lars Lindevall, Rasmus Holse-Pedersen og Sofie Dyjak26.
aug.
2019 kl.
13.
15Bemærk: artiklen er mere end 30 dage gammelLæs op- Det udhuler vores dagpengesystem.
Sådan lyder det fra beskæftigelsesminister Peter Hummelgaard (S), der over for Politiken har slået fast, at regeringen vil afskaffe det omstridte opholdskrav, der begrænser retten til dagpenge.
Opholdskravet blev indført af den daværende VLAK-regering med støtte fra Dansk Folkeparti og trådte i kraft ved årsskiftet.
Reglerne betyder, at man skal have opholdt sig i Danmark eller et andet EU-land i syv ud af de seneste 12 år for at være berettiget til dagpenge.
Størstedelen af dem, det går ud over, er rent faktisk ikke udlændinge.
Det er danskere, der tager til udlandet for at arbejde i nogle år, og de bliver ramt, når de så vender hjem igen.
Peter Hummelgaard, beskæftigelsesminister (S)Rammer de forkerteIfølge beskæftigelsesministeren rammer reglerne de forkerte, fordi størstedelen af de borgere, der bliver fanget i det, er etniske danskere, som har været i udlandet for at arbejde.
Samtidig giver det ifølge ministeren en stor administrativ byrde for a-kasserne.
- Efter det (opholdskravet, red.
) er begyndt at virke, kan vi se, at det er et bureaukratisk monster.
A-kasserne er ikke i stand til at administrere det, siger beskæftigelsesminister Peter Hummelgaard (S) til DR Nyheder.
- Størstedelen af dem, det går ud over, er rent faktisk ikke udlændinge.
Det er danskere, der tager til udlandet for at arbejde i nogle år, og de bliver ramt, når de så vender hjem igen.
Dermed gør man det mindre attraktivt at forsikre sig selv gennem dagpengesystemet, tilføjer Peter Hummelgaard.
Ann-Charlott Boynton er blandt de danskere, der risikerer at blive ramt af opholdskravet.
Efter de nuværende regler står hun til at miste dagpenge-retten i to år fra februar 2020 på grund af et udlandsophold i Indonesien i syv år.
Læs også:Regeringen vil skrotte omstridt opholdskravSkal først finde finansieringBeskæftigelsesministeren understreger dog, at afskaffelsen af opholdskravet ikke når at blive en del af den kommende finanslov, men det er regeringens "intention at skrotte opholdskravet".
- Når vi på et tidspunkt har fundet finansiering i samarbejde med andre partier, skal det væk, siger beskæftigelsesminister Peter Hummelgaard (S).
Opholdskravet Opholdskravet betyder, at man skal have opholdt sig i Danmark eller et andet EU-land i syv ud af de seneste 12 år for at være berettiget til dagpenge.
Det gælder også, selv om man i alle årene har indbetalt til en a-kasse.
Det blev vedtaget af VLAK-regeringen med støtte fra Dansk Folkeparti kort før årsskiftet og trådte i kraft ved nytår.
Intentionen med et opholdskrav er at skærme dagpengesystemet for udlændinge, der kommer til Danmark.
Det rammer dog også danskere, der i en periode har været bosiddende i udlandet.
Blandt regeringens støttepartier er der opbakning til at fjerne opholdskravet.
- I SF har vi hele vejen igennem argumenteret for, at det opholdskrav rammer fuldstændig ved siden af, og vi er glade for, at at regeringen nu også er nået til den erkendelse, siger SF's beskæftigelsesordfører, Karsten Hønge.
Også Radikale Venstre og Enhedslisten støtter regeringens planer om at droppe ordningen.
Kritisk oppositionDerimod er Venstre og Dansk Folkeparti kraftigt imod en annullering af opholdskravet, som partierne selv indførte sammen med Liberal Alliance og Det Konservative Folkeparti.
- Det er en dårlig idé at afskaffe opholdskravet.
Vi mener, det er rimeligt, at når man kommer til Danmark, skal man arbejde i en periode, inden man får adgang til fulde dagpenge, siger Hans Andersen, der er beskæftigelsesordfører hos Dansk Folkeparti.
Han mener, at ministerens forslag vil gøre det attraktivt for udlændinge at komme til Danmark for at få "adgang til vores relativt høje dagpengeydelser".
Dansk Folkepartis beskæftigelsesordfører, Bent Bøgsted, siger, at opholdskravet skal sikre, at der ikke sker misbrug af dagpengesystemet.
- Man skal ikke bare kunne komme til Danmark og arbejde i et års tid for så at få dagpenge.
Opholdskravet er netop indført for at sikre, at der ikke sker misbrug, siger Bent Bøgsted (DF).
FacebookTwitterKopier linkEmner:Bent Bøgsted (politiker)|Dansk Folkeparti|Karsten Hønge (politiker)|Dagpenge|Indonesien




https://www.dr.dk/sporten/fodbold/landsholdet/skov-og-andersen-er-med-her-er-hareides-udvalgte-til-vigtige-em

LandsholdetSkov og Andersen er med: Her er Hareides udvalgte til vigtige EM-kvalifikationskampeÅge Hareide har udtaget Robert Skov og Joachim Andersen til kampene i EM-kvalifikationen mod Gibraltar og Georgien.
Robert Skov har igen fundet vej til den danske landsholdstrup.
I september gælder det kampe mod Gibraltar og Georgien.
26.
aug.
2019 kl.
13.
28Bemærk: artiklen er mere end 30 dage gammelLæs opHoffenheims Robert Skov og Lyons Joachim Andersen er med i den danske landsholdstrup til de kommende kampe i EM-kvalifikationen.
I modsætning til den seneste trup mangler blandt andre Nicolai Jørgensen og Peter Ankersen til gengæld.
Truppen mod Gibraltar og GeorgienMålmænd: Kasper Schmeichel (Leicester), Jesper Hansen (FC Midtjylland).
Forsvarsspillere: Andreas Christensen (Chelsea), Henrik Dalsgaard (Brentford), Jens Stryger Larsen (Udinese), Joachim Andersen (Lyon), Jonas Knudsen (Malmö FF), Mathias "Zanka" Jørgensen (Fenerbahce), Simon Kjær (Sevilla).
Midtbanespillere: Christian Eriksen (Tottenham), Lasse Schöne (Genoa), Lukas Lerager (Genoa), Anders Christiansen (Malmö FF), Philip Billing (Bournemouth) Pierre-Emile Højbjerg (Southampton), Thomas Delaney (Borussia Dortmund), Daniel Wass (Valencia).
Angribere: Christian Gytkjær (Lech Poznan), Kasper Dolberg (Ajax), Martin Braithwaite (Leganes), Robert Skov (Hoffenheim), Yussuf Poulsen (RB Leipzig).
Landsholdet møder 5.
september Gibraltar på udebane, og tre dage senere venter en ny udekamp mod Georgien.
Læs også:Danmarks haltende vej mod EM på hjemmebane begynder i dagLandsholdsassistent Jon Dahl Tomasson præsenterede truppen på 22 mand ved mandagens pressemøde, da landstræner Åge Hareide har fået en infektion efter en knæoperation og ikke havde mulighed for at deltage.
Endnu en spiller udtages på et senere tidspunkt.
Danmarks tre første kampe i EM-kvalifikationen har kastet fem point af sig.
I en højdramatisk åbningskamp blev det 3-3 i Schweiz, siden fulgte en 1-1-kamp hjemme mod Irland, og senest storsejrede landsholdet med 5-1 over Georgien.
Landskampene mod Gibraltar og Georgien bliver de første, efter at DBU for to måneder siden varslede et trænerskifte.
I august næste år overtager Kasper Hjulmand tøjlerne som cheftræner, mens Morten Wieghorst bliver den tidligere FC Nordsjælland- og Mainz-træners assistent.
/ritzau/FacebookTwitterKopier linkEmner:Åge Hareide (fodboldtræner)|Fodbold|Kasper Hjulmand (fodboldtræner)|Georgien|FC Nordsjælland




https://www.dr.dk/sporten/fodbold/landsholdet/dbu-frygter-ikke-hareide-paa-halv-kraft

LandsholdetDBU frygter ikke Hareide på halv kraft Åge Hareide skulle ifølge lægerne blive klar til landskampe trods infektion efter operation.
Åge Hareide hviler i disse dage for at blive klar til næste uges landskampe.
Arkivfoto.
26.
aug.
2019 kl.
16.
20Bemærk: artiklen er mere end 30 dage gammelLæs opMandag blev truppen til A-landsholdet udtaget til næste uges EM-kvalifikationskampe, men manden, der har det sidste ord i udvælgelsen, glimrede ved sit fravær.
Landstræner Åge Hareide har nemlig fået en infektion i forbindelse med en knæoperation og måtte melde afbud til mandagens seance.
I Dansk Boldspil-Union har man dog en klar forventning om, at Hareide er klar, når truppen skal samles næste mandag.
- Lægerne har en forventning om, at Åge (Hareide, red.
) bliver klar til de to kampe, så det er helt klart også vores forventning, siger fodbolddirektør i DBU Peter Møller.
Han frygter ikke, at nordmanden må arbejde på halv kraft på træningsbanen i forbindelse med kampene mod Gibraltar og Georgien.
Åge Hareide sammen med de danske spillere efter EM-kvalifikationskampen mod Georgien i juni.
- Jeg tror, at Åge er ligesom Jon (Dahl Tomasson, red.
).
Når de går ind til noget, så gør de det 100 procent.
Så han vil helt klart melde tilbage, hvis det skulle være et problem, fortsætter Peter Møller.
- Meldingen går på, at han skal holde sig i ro de næste par dage, og så burde han være klar til at tage af sted.
I dag (mandag, red.
) og i morgen skal han slappe af, og så skulle han være klar igen.
Mandag stod assistenttræner Jon Dahl Tomasson for at præsentere de foreløbigt 22 spillere, men han forventer ikke at skulle mangle Hareide på de kommende udebaneture.
- Åge er blevet anbefalet ikke at presse på og stresse for meget, simpelthen for at passe på ham, så han kan blive klar.
Så det er vores udgangspunkt helt klart.
- Der er ingen tvivl om, at hvis han ikke bliver klar, så skal vi nok melde det ud, siger Jon Dahl Tomasson.
Danmark spiller ude mod Gibraltar 5.
september og ligeledes ude mod Georgien tre dage senere.
/ritzau/FacebookTwitterKopier linkEmner:Åge Hareide (fodboldtræner)|DBU|Georgien|Gibraltar|Fodbold




https://www.dr.dk/nyheder/udland/g7-giver-20-millioner-euro-til-slukke-amazonas-brandene

Skovbrande i AmazonasSe temaUdlandG7 giver 20 millioner euro til at slukke Amazonas-brandeneEmmanuel Macron siger, at G7-landene giver bidrag til Amazonas.
Han kritiserer samtidig Brasiliens præsident.
Emmanuel Macron lover en G7-donation på 20 millioner euro til brandslukningsarbejdet i Amazonas.
26.
aug.
2019 kl.
13.
57Bemærk: artiklen er mere end 30 dage gammelLæs opDe syv lande i G7-samarbejdet vil give mindst 20 millioner euro - omkring 150 millioner kroner - til bekæmpelsen af skovbrande i Amazonas.
Det siger Frankrigs præsident, Emmanuel Macron, mandag.
Macron langer samtidig hårdt ud efter Brasiliens præsident, Jair Bolsonaro, som er blevet beskyldt for ikke at gøre nok ved brandene.
Den franske præsident siger, at brasilianerne fortjener en præsident, der "kan klare jobbet", skriver nyhedsbureauet Reuters.
Macron: Trump støtter bidragetAmazonas har været et af punkterne på dagsordenen i løbet af de seneste dages topmøde i den franske by Biarritz.
Her har lederne af verdens syv største industrilande været samlet for at drøfte blandt andet handel, klima og andre emner.
Det drejer sig om lederne fra USA, Canada, Tyskland, Frankrig, Storbritannien, Italien og Japan - samt EU.
Ifølge Macron støtter den amerikanske præsident, Donald Trump, bidraget til Amazonas.
Macron oplyser dog, at Trump på grund af andre, bilaterale møder ikke var til stede under G7-landenes diskussioner om biodiversitet.
/ritzau/ReutersFacebookTwitterKopier linkEmner:Donald Trump (politiker)|Emmanuel Macron (politiker)|Frankrig|Brande|EU




https://www.dr.dk/musik/taylor-swift-slaar-vild-rekord-efter-dage-men-hvorfor-hitter-hun-ikke-hos-danskerne

MusikTaylor Swift slår vild rekord efter to dage - men hvorfor hitter hun ikke hos danskerne?
Popstjernens nyeste album er en kæmpe succes i USA.
Men danskerne er mere til hiphop, ifølge ekspert.
Taylor Swift er et kæmpe hit i USA, men hendes seneste album halter mere på det europæiske marked.
Af Marie Ravn Nielsen26.
aug.
2019 kl.
13.
08Bemærk: artiklen er mere end 30 dage gammelLæs opAmerikanerne er vilde med Taylor Swifts nyeste album 'Lover', der udkom fredag sidste uge.
Faktisk er de så vilde efter at høre det, at albummet på bare to dage har solgt 500.
000 enheder, og det betyder, at 'Lover' allerede er det bedst sælgende album i hele 2019.
Det skriver Billboard.
com.
Dermed har Taylor Swift på to dage overhalet Lady Gaga og Bradley Coopers populære filmsoundtrack til 'A Star Is Born', der ellers var årets store salgssucces indtil videre.
Lyt til hendes nye sang 'The Man' fra det nye album her:Taylor Swift - The Man Det bliver samtidig den bedste salgsuge for et nyt album siden Taylor Swifts egen 'Repution', der udkom i 2017, skriver Billboard.
Så amerikanerne har altså et blødt punkt for den 29-årige popstjerne.
- USA er og bliver Taylor Swifts primære marked – det har det været fra starten.
Hun debuterede jo i 2006, og det gjorde hun som countrysanger, så Taylor Swift er bare USA's sweetheart, siger Sandie Westh, der er radiovært og popekspert på P7 Mix.
- Jeg synes, dette album er ret interessant, fordi hun blander det bedste af Taylor Swift.
Jeg var stor fan af hendes countrytid, og det, hun gør her, er, at hun vender lidt tilbage.
Taylor Swift slog igennem i countrygenren, og selvom hun i dag laver pop, holder mange countryfans stadig ved, siger Sandie Westh.
Her ses hun under American Music Awards i 2008.
Men Swift er fraværende på dansk hitlisteHvis man ser på Spotify, der i år nåede op på svimlende 100 millioner betalende kunder på verdensplan, er Taylor Swifts nye album også et hit.
På Spotifys top 50-liste for USA dominerer Taylor Swift i en sådan grad, at man på hitlistens øverste 20 pladser finder 12 af popstjernens nye sange.
Anderledes fraværende er hun på mange af de europæiske hitlister, og hvis man ser på Spotifys danske hitliste, finder man ikke så meget som ét eneste nummer fra Taylor Swifts 'Lover' på top 50.
Her dominerer rapperen Gilli i stedet.
Læs også:Taylor Swift fjerner omdiskuteret tekstbid fra kæmpehit: 'I har allesammen mobbet hende'Ifølge Sandie Westh er der to grunde til det:- Reelt fik vi her i Europa først øjnene op for Taylor Swift i 2012 med sangene 'I Knew You Were Trouble' og 'We Are Never Ever Getting Back Together'.
I USA er hun bare meget større, fordi hun både har popfansene med sig, men også de gamle countryfans, siger hun og tilføjer:- Og det er virkelig en hiphop-æra lige nu.
Der er stadig mange popstjerner, der lykkes – heriblandt Ed Sheeran, men selv hans seneste album er jo ret hiphop-præget.
Men det ville bare være utroværdigt, hvis Taylor Swift lavede det, siger Sandie Westh.
Taylor Swift har dog fået ros af de danske anmeldere, og 'Lover' har både fået fire stjerner i medier som Soundvenue og Berlingske.
FacebookTwitterKopier linkEmner:Lady Gaga (musiker)|Taylor Swift (musiker)|Pop og rock|USA|Spotify




https://www.dr.dk/nyheder/vejret/hedeboelge-her-rammer-tropenatten

VejretHedebølge: Her rammer tropenatten Vi kalder det en tropenat, når nattemperaturen ikke kommer under 20 grader.
Clausholm slot en fugtig nat Af Søren Vallentin Jacobsen26.
aug.
2019 kl.
12.
32Bemærk: artiklen er mere end 30 dage gammelLæs opDu burde sove på dit grønne øre, men i stedet vrider du dig på et let fugtigt lagen og har allerede sparket dynet af.
Din bolig er gennemvarm efter en dag med hedebølge, og nu kan du ikke rigtig slippe af med varmen.
Tropenatten har ramt dig.
En nat, hvor temperaturen ikke kommer under 20 grader.
Den forgangne nat var vi tæt på at ramme en tropenat et par steder, og de næste par nætter er det sandsynligt, at nattemperaturen ikke kommer under 20 grader.
På kortet kan du se, hvad laveste temperatur var den forgangne nat.
Kortet viser de laveste temperaturer i Danmark natten til mandag.
Det er tydeligt, at hele Østersøen er meget varm og en kilde til tropenætter.
Tropenætter er aldrig et landsdækkende fænomen i Danmark.
Kommer man væk fra kysterne, er vi sjældent i nærheden af 20 grader.
Et kig på vandtemperaturen afslører hurtigt, at det er ved kysterne omkring Østersøen og Smålandshavet, at vi har den største chance for at få en tropenat, fordi vandtemperaturen i de områder er meget høje og over store områder i nærheden eller endda over 20 grader.
Også ved jyske vestkyst er der en stribe med varmt kystnært vand.
Kortet viser DMI's prognose klokken 18 i dag for vandtemperaturen i havet omkring Danmark.
Bemærk, at i Østersøen er der et område med over 20 grader varmt vand.
Men i et stort område ligger temperaturen tæt på 20 grader.
Hedebølge de kommende dageDMI har udsendt et risikovarsel om, at der kan forekomme hedebølge i store dele af Danmark.
Det er i de vestlige landsdele som Vestjylland, Vestfyn, Vestsjælland og så videre, at det bliver varmest.
Årsagen til det er, at vinden kommer fra sydøstlige retninger og derfor overstryger luften mest land - og opvarmes derved - inden den ankommer til vestlige landområder.
DMI varsler på enkelte kommuner, og du kan se DMI's aktuelle varling her:FacebookTwitterKopier linkEmner:Danmarks Meteorologiske Institut|Vejret|Jylland|Fyn|Sjælland




https://www.dr.dk/nyheder/udland/leonardo-dicaprios-klimafond-donerer-335-millioner-kroner-til-amazonas

Skovbrande i AmazonasSe temaUdlandLeonardo DiCaprios klimafond donerer 33,5 millioner kroner til AmazonasDen brasilianske regnskov er ramt af voldsomme skovbrande.
Leonardo DiCaprio kommer nu den brændende regnskov til hjælp.
Af Sally Frydenlund Larsen26.
aug.
2019 kl.
13.
04Bemærk: artiklen er mere end 30 dage gammelLæs opAmazonas, som fortsat er hærget af voldsomme brande, får nu hjælp fra uventet kant.
Skuespiller Leonardo DiCaprio melder sig nemlig nu ind i kampen mod brandene.
Det gør han gennem sin klimafond Earth Alliance, som nu donerer fem millioner dollar - over 33 millioner kroner - til slukningsarbejdet i skovene.
Pengene skal gå til "de oprindelige samfund og andre lokale partnere, der arbejder for at beskytte den biologiske mangfoldighed i Amazonas mod bølgen af brande," skriver fonden på Twitter.
Klimaforkæmperen DiCaprioDet er ikke første gang, at den amerikanske skuespiller sender en hjælpende hånd til ofre for naturkatastrofer og klimakriser.
Allerede i 1998 stiftede han organisationen Leonardo DiCaprio Foundation, som siden da har doneret over 100 millioner dollar til klimaprojekter.
- Jeg er utrolig stolt af den indflydelse, som min organisation har haft de sidste 20 år gennem støtte til næsten 200 projekter fra 132 forskellige organisationer på tværs af klimavidenskab, vedligehold af hav og land, beskyttelse af truede dyrearter og oprindelige folks rettigheder, udtalte skuespilleren i en pressemeddelse i juli.
Leonardo DiCaprio forlader af og til de skrå brædder for at tale for kampen mod klimaforandringerne.
Her taler han for Parisaftalen i FN i 2016.
I juli smeltede Leonardo DiCaprios organisation sammen med andre organisationer og dannede Earth Alliance.
Skuespilleren har også markeret sig som en central stemme i kampen mod klimaforandringerne gennem dokumentarfilmene 'Before the Flood' fra 2016 og 'Ice on Fire' fra i år.
80.
000 brande i årSkovbrande er ikke usædvanlige i Amazonjunglen om sommeren, men i år er målt næsten 80.
000 brande, skriver The Guardian.
Det tal er højere end normalt - faktisk dobbelt så højt som sidste år.
Skovbrandene i Amazonas er så udbredte og voldsomme, at de hvert minut ødelægger et skovområde på størrelse med en fodboldbane.
Mange af brandene er påsat, formentlig af bønder, som vil omdanne skovområderne til landbrug.
Regionen Amazonas dækker et areal på 6,7 millioner km2, og der bor flere end 30 millioner mennesker i området.
Brasiliens præsident, Jair Bolsonaro, har længe set igennem fingre med den farlige praksis, og har tidligere beskrevet beskyttelse af verdens største regnskov som en hindring for økonomisk udvikling i landet.
Efter stor international kritik har præsidenten nu indsat militærfly i kampen mod brandene.
Den store regnskov har enorm betydning for miljøet, fordi de mange træer optager CO2.
Derfor kaldes skoven tit for 'verdens lunger'.
FacebookTwitterKopier linkEmner:Jair Bolsonaro (politiker)|Leonardo DiCaprio (skuespiller)|Skove|Sydamerika|Twitter




https://www.dr.dk/nyheder/politik/laes-svarene-laes-svarene-der-er-lige-nu-ikke-nogen-reelle-modkandidater-til-lars






https://www.dr.dk/sporten/badminton/sportschef-meget-tilfreds-med-badminton-vm-vi-overgaar-vores-forventninger

BadmintonSportschef meget tilfreds med badminton-VM: 'Vi overgår vores forventninger'Det var ikke kun Anders Antonsen, der imponerende ved VM blandt danskerne, mener sportschef Jens Meibom.
Anders Antonsen fejrer sin sejr over thailandske Kantaphon Wangcharoen i semifinalen ved VM.
26.
aug.
2019 kl.
11.
52Bemærk: artiklen er mere end 30 dage gammelLæs opAnders Antonsen overraskede ved at tage sølv i herresingle ved det netop overståede VM i badminton i Basel.
Selv om den 22-årige dansker fik prygl i finalen af verdensetteren, Kento Momota, var Antonsens og flere andre danskeres indsats mere end godkendt.
Det mener elite- og sportschefen i Badminton Danmark, Jens Meibom.
- Vi ser tilbage på VM 2019 med stor tilfredshed.
Vi overgår vores forventninger med Anders' flotte sølvmedalje.
Selv om vi håbede på, at Anders kunne tage en medalje, havde vi trods alt ikke forventet, at han ville spille sig i finalen, siger han i en pressemeddelelse.
- Mia Blichfeldt spiller også et rigtigt flot VM og er ikke langt fra en medalje, og de unge debutanter Freja Ravn/Amalie Magelund præsterede også rigtig fint.
Anders Antonsen var ikke i nærheden af at vinde VM-finalen mod japanske Kento Momota.
Verdensetteren vandt 21-9, 21-3.
 Den danske badmintonspiller Mia Blichfeldt var tæt på at levere karrierens største resultat, men det endte med exit i VM-kvartfinalen, efter hun tabte i tre sæt kinesiske Chen Yufei i kvartfinalen.
 Rutinerede Jan Ø.
Jørgensen var færdig ved VM efter et nederlag til fjerdeseedede Jonatan Christie i tredje runde.
 Kim Astrup og Anders Skaarup spillede et stort andet sæt i tredje runde.
Men efter en lang kamp tabte de til 13.
seedede Liao Min-chun og Su Ching-heng med 19-21, 21-12, 17-21.
1 / 4Anders Antonsen var ikke i nærheden af at vinde VM-finalen mod japanske Kento Momota.
Verdensetteren vandt 21-9, 21-3.
1 / 4Den danske badmintonspiller Mia Blichfeldt var tæt på at levere karrierens største resultat, men det endte med exit i VM-kvartfinalen, efter hun tabte i tre sæt kinesiske Chen Yufei i kvartfinalen.
2 / 4Rutinerede Jan Ø.
Jørgensen var færdig ved VM efter et nederlag til fjerdeseedede Jonatan Christie i tredje runde.
3 / 4Kim Astrup og Anders Skaarup spillede et stort andet sæt i tredje runde.
Men efter en lang kamp tabte de til 13.
seedede Liao Min-chun og Su Ching-heng med 19-21, 21-12, 17-21.
4 / 4Lover godt for fremtidenMens Blichfeldts VM-eventyr endte i kvartfinalen, mens damedoublen nåede anden runde.
- Det lover godt for fremtiden, at der var unge danske spillere som på sportens allerstørste scene formåede at levere på så højt et niveau, siger Meibom, som også synes, at Jan Ø.
Jørgensen, Hans-Kristian Vittinghus og Sara Thygesen/Maiken Fruergaard satte et fornuftigt aftryk.
Meiboms tilfredshed med verdensmesterskabet er ingen overraskelse set i lyset af den danske målsætning.
På forhånd hed Danmarks officielle målsætning én medalje, mens et top-8-resultat ville være acceptabelt for Badminton Danmark.
/ritzau/FacebookTwitterKopier linkEmner:Hans-Kristian Vittinghus (badmintonspiller)|Jan Ø.
Jørgensen (badmintonspiller)|Badminton Danmark|Badminton|Basel




https://www.dr.dk/sporten/fodbold/landsholdet/minut-minut-tomasson-udtager-landsholdet






https://www.dr.dk/nyheder/politik/kristian-jensen-er-enig-med-lokke-godt-fa-en-afklaring

Krise i VenstreSe temaPolitikKristian Jensen er enig med Løkke: Godt at få en afklaringNæstformand Kristian Jensen (V) har ikke meget at sige til formand Lars Løkkes søndagsvideo på Facebook.
Venstres næstformand, Kristian Jensen, har været en del af den uro, der har buldret frem i Venstre siden sommerferien.
26.
aug.
2019 kl.
11.
26Bemærk: artiklen er mere end 30 dage gammelLæs opLars Løkke Rasmussen (V) genopstiller som Venstres formand ved partiets næste landsmøde.
Det slog Løkke endnu engang fast søndag aften i en video på Facebook, hvor Løkke også tilføjede, at han gerne ser landsmødet fremrykket, så der efter en tid med intern uro kan komme styr på formandskab og den politiske linje.
Hidtil har Kristian Jensen (V) meddelt, at han planlægger at genopstille som næstformand.
Men det er ikke mange ord, som Kristian Jensen kommer med dagen efter Løkkes seneste melding.
- Jeg synes, det er godt at få en afklaring, inden Folketinget åbner.
Derudover har jeg ingen kommentarer, siger Jensen til TV2.
Tiltagende uro i VenstreUroen i Venstre er taget til efter sommerferien og har Løkke og Kristian Jensen i hovedrollerne.
Det begyndte med, at Kristian Jensen i et interview med Berlingske undsagde Løkke og dennes tanker om en mulig SV-regering.
Derefter brød uroen ud i offentligheden.
Ritzau har forsøgt at få en kommentar fra Kristian Jensen.
Ritzau har blandt andet spurgt, om han fortsat kan bekræfte, at han genopstiller som næstformand.
Eller om der er ændringer i forhold til hans position i partiet.
Kristian Jensen har været næstformand i Venstre siden 2009.
Men under valgkampen inden sommerferien slog Løkke fast, at det ikke er en naturlov, at næstformanden bliver den næste formand i Venstre.
Ny dato skal drøftes i weekendenEfter planen skal Venstres landsmøde finde sted 16.
-17.
november.
Men Løkke ser det gerne fremrykket, så det finder sted inden Folketingets åbning i oktober.
En ny dato skal drøftes i weekenden af Venstres hovedbestyrelse.
Venstreprofiler som Jakob Ellemann-Jensen, Sophie Løhde, Karen Ellemann, Tommy Ahlers, Lars Christian Lilleholt, Jan E.
Jørgensen, Troels Lund Poulsen og Ulla Tørnæs har udtrykt støtte til Løkke.
/ritzau/FacebookTwitterKopier linkEmner:Jakob Ellemann-Jensen (politiker)|Karen Ellemann (politiker)|Venstre|Folketinget|Valg og folkeafstemninger




https://www.dr.dk/nyheder/indland/efter-ny-episode-med-vanvidskoersel-minister-vil-forhindre-misbrug-af-leasede-biler

IndlandEfter ny episode med vanvidskørsel: Minister vil forhindre misbrug af leasede bilerHårdere straffe til vanvidsbilister kan også komme på tale, siger justitsminister Nick Hækkerup.
- Der skal gøres noget.
Det er en forbrydelse, der er så fuldstændig meningsløs, siger justitsminister Nick Hækkerup (S) om vanvidskørsel.
Af Theis Lange Olsen26.
aug.
2019 kl.
11.
00Bemærk: artiklen er mere end 30 dage gammelLæs opLørdag aften satte en vanvidsbilist endnu engang tilfældige menneskers liv på spil.
I indre København blev en svensk og en norsk mand ramt af en sort Audi, der kørte over et fodgængerfelt med cirka 100 kilometer i timen.
Læs også:To mænd påkørt under vanvidskørsel i København: En mand varetægtsfængsletDet får nu justitsminister Nick Hækkerup (S) til at reagere.
Han vil gerne diskutere, om der skal indføres højere straffe.
Men i første omgang vil han afvente en undersøgelse, der i øjeblikket udføres af Rigsadvokaten og Rigspolitiet, og som skal finde nogle nye værktøjer til at bekæmpe den hensynsløse kørsel.
Vi skal have slået hul igennem deres mulighed for at omgå reglerne og deres mulighed for at forhindre os i at konfiskere bilerne.
Justitsminister Nick Hækkerup (S)Det er kun godt en måned siden, at en 35-årig politibetjent mistede livet midt i København.
Ulykken skete, da en person i en leaset Audi kørte over Langebro fra Rådhuspladsen i tilsyneladende meget høj fart.
Bilen kom over i modsatte kørebane og kørte frontalt ind i betjentens blå Hyundai i30, der kom fra Amager-siden.
- Der skal gøres noget.
Det er en forbrydelse, der er så fuldstændig meningsløs, siger justitsministeren.
Trykprøver ideerFlere oppositionspartier, og en kollega til den afdøde betjent, har efterlyst øgede beføjelser til politiet, så de nemmere kan konfiskere køretøjerne.
Problemet er nemlig, at føreren i mange tilfælde ikke ejer bilen, der ofte er leaset og står i en andens navn.
Men politikerne risikerer dermed også at lave lovgivning, der straffer uskyldige mennesker, hvis de ændrer reglerne.
HVORDAN STRAFFES VANVIDSBILISME?
Vanvidsbilister kan blandt andet dømmes for at have overtrådt straffelovens paragraf 252, hvor strafferammen er op til otte år.
Her lyder det blandt andet, at man straffes for at udvise grov kådhed, eller at man på andre måder volder nærliggende fare for nogens liv.
Justitsministeren erklærer sig dog klar til at gøre et forsøg.
- Vi skal have slået hul igennem deres mulighed for at omgå reglerne og deres mulighed for at forhindre os i at konfiskere bilerne, siger Nick Hækkerup.
- Vi har ideer, og vi er i gang med at trykprøve dem og se, hvilke virkninger de kunne have og hvilke forhindringer, der er, for at de kan virke, siger han og kommer selv med et eksempel på problemstillingen:- Hvis du stopper en, der kører vanvidskørsel i en leaset bil, og han siger, at det ikke er hans leasede bil, det er min søsters, så kan du ikke tage bilen, for han ejer den ikke.
Den type omgåelse vil vi slå hul igennem, siger han.
Videoen nedenfor fortæller om ulykken i juli, hvor en betjent døde:Men justitsministeren erkender også, at det er forsøgt før, og at der venter en svær opgave.
- Indtil videre har vi ikke kunnet udvikle effektive midler.
Det er ikke noget, der ikke er forsøgt, men det har vist sig at være svært, siger justitsministeren.
Rigspolitiet fornemmer et stigende problemPolitikerne har i flere omgange skærpet straffene for hensynsløs kørsel, men Nick Hækkerup afviser bestemt ikke, at det kan ske igen.
- Dybest set handler vores straframmers størrelse om, hvor meget vi som samfund tager afstand fra den forbrydelse, der er begået.
Det her er en type forbrydelse, der er grund til at lægge meget afstand til.
- Men det er en klassisk og gammel diskussion det her med, om grovere straffe virker eller ej.
Det virker på den måde, at vi sender et signal om, at vi ser på det med stor afsky, siger justitsministeren.
Ifølge Rigspolitiet er der lige nu problemer med vanvidskørsel i alle landets politikredse.
- Det er selvfølgelig et problem, der er større hos nogle end hos andre, især i de større byer, siger Christian Berthelsen, politiassistent ved Rigspolitiets Nationale Færdselscenter:- Udfordringen er, at det er noget, der meget pludseligt opstår.
Vi har biler, der har samme kræfter, som de her biler, og vi kan dokumentere deres kørsel.
Vi skal bare også afveje, hvor farligt det her er.
For når du begynder at køre stærkt, så øges risikoen for fare, også når vi kører stærkt, siger Christian Berthelsen.
Der findes ikke noget data på udviklingen i vanvidskørsel, men i Rigspolitiet har de en fornemmelse af, at det er et stigende problem.
- Man kan godt have den fornemmelse, når man sidder og kigger på det, at det er noget, der opleves i stigende grad.
Men det virker også meget voldsomt, når man ser det, siger Christian Berthelsen.
En analyse fra 2018, hvor 27 ulykker indgår, og hvor risikofyldt kørsel er en del af forklaringen, viste en høj andel dræbte og alvorligt tilskadekomne:Ti trafikanter døde, 11 kom alvorligt til skade, fem kom moderat til skade, mens 18 kom let til skade.
26 af førerne i de 27 ulykker var mænd.
Godt halvdelen var 18-24 år.
Fem mænd blev anholdt for forseelsen i København lørdag aften.
Ifølge politiet er de alle en del af bandemiljøet.
Fire af dem blev ifølge Ritzau løsladt efter et grundlovsforhør søndag - den femte mand er varetægtsfængslet foreløbig indtil 10.
september.
FacebookTwitterKopier linkEmner:Nick Hækkerup (politiker)|Socialdemokraterne|Rigspolitiet|København|Kriminalitet




https://www.dr.dk/nyheder/indland/laes-svarene-kasper-schmeichel-og-christian-eriksen-er-mest-sikre-i






https://www.dr.dk/nyheder/politik/venstres-bagland-forsoegte-forgaeves-faa-et-moede-med-loekke

Krise i VenstreSe temaPolitikVenstres bagland forsøgte forgæves at få et møde med LøkkeVenstre-formanden afviser på Twitter, at en mail fra baglandet påvirkede hans beslutning om at fremrykke landsmødet.
Lars Løkke Rasmussen under et pressemøde i forbindelse med Venstres sommergruppemøde på Kragerup Gods ved Ruds Vedby, fredag den 9.
august 2019.
Af Thomas Klose Jensen26.
aug.
2019 kl.
11.
51Bemærk: artiklen er mere end 30 dage gammelLæs opI et forsøg på at gøre situationens alvor klar for Venstre-formand Lars Løkke Rasmussen, har dele af partiets bagland igennem et stykke tid forsøgt at få formanden i tale.
Det fortæller flere kilder tæt på processen til DR.
Interessen fra Lars Løkke Rasmussens side har dog tilsyneladende været minimal, for opfordringerne til et møde førte aldrig til noget.
Derfor besluttede fire ud af fem regionsbestyrelsesformænd sig for at sende partisekretær Claus Richter en mail, hvori de spurgte ind til de formelle krav for, hvornår hovedbestyrelsen kunne fremtvinge et ekstraordinært landsmøde.
- Det er ingen hemmelighed, siger formand for Venstre i Region Sjælland, Elo Jensen, og bekræfter altså, at fire af fem regionsformand stillede spørgsmål til, hvad der kræves, for at udløse et ekstraordinært landsmøde.
Baggrunden for at mailen blev sendt afsted er ifølge Elo Jensen:- Vi skal have en afklaring og ro i partiet - og det har Lars (Løkke Rasmussen, red.
) jo også selv sagt, at vi skal have.
Der blev i øvrigt sendt en kopi af mailen til både Lars Løkke Rasmussen og Kristian Jensen, fortæller Elo Jensen.
DR Nyheder har forsøgt at få en kommentar fra de øvrige fire regionsformænd, men ingen af dem har nogen kommentarer.
Løkke glad for opbakning til fremrykket landsmødeEfterfølgende gik Lars Løkke Rasmussen ud på Facebook med en video, hvor han opfordrede til, at landsmødet blev fremrykket, og at han selv ville være at finde på opstillingslisten til formandsposten.
DR Nyheder har forsøgt at få en kommentar fra Venstre-formanden, men det er ikke lykkedes.
På Twitter afviser han dog enhver spekulation om, at hans video skulle have været fremprovokeret af mailen fra de fire regionsformænd.
"Jeg afviser - som i 100% - at mit forslag skulle være udvirket af andre overvejelser end mine egne," skriver han på Twitter og tilføjer, at han glædes over, at ønsket om, at fremrykke landsmødet er blevet mødt med opbakning.
Spørgsmålet om, hvorvidt han skulle have afvist et møde, forholder han sig dog ikke til.
Balladen i Venstre•Mandag den 5.
august: Det udløser kampvalg, da Venstres folketingsgruppe skal finde en ny næstformand.
Sophie Løhde ender med at vinde over Inger Støjberg.
Støjberg var ellers Lars Løkke Rasmussens foretrukne til posten.
•Torsdag den 8.
august: I et interview i Berlingske lægger Kristian Jensen afstand til Lars Løkke Rasmussens tanker om en SV-regering.
•Fredag den 9.
august: Claus Hjort Frederiksen opfordrer Kristian Jensen til at trække sig.
Han mener, at næstformanden undsiger formand Lars Løkke Rasmussen med interviewet i Berlingske.
Kristian Jensen afviser at trække sig.
•Søndag den 11.
august: Claus Hjort Frederiksen skriver på Facebook, at det delte formandskab i Venstre er slut.
Siden 2014 har Venstre ellers givet udtryk for, at partiet har et delt formandskab mellem Løkke og Jensen.
•Mandag den 12.
august: Kristian Jensen siger, at der ikke er nogen ændringer i Venstres formandskab.
•Onsdag den 14.
august: Forretningsudvalget i Venstre holder møde.
•Torsdag den 15.
august: Claus Hjort Frederiksen trækker sit krav om Jensens afgang tilbage.
Jensen siger, at der nu er luftet ud og skabt klarhed og opbakning til formanden og næstformanden.
•Søndag den 18.
august: Lars Løkke Rasmussen erkender i et interview, at han selv kunne have gjort mere for at undgå den krise, der har præget Venstre.
•Mandag 19.
august: Tiden er inde for Lars Løkke Rasmussen og Kristian Jensen til at sætte Venstre og det liberale Danmark højere end deres egne personlige ambitioner, skriver to kronikører i Jyllands-Posten, der er lokalpolitisk aktive og en del af Venstres bagland.
•I løbet af den seneste uge er der også afholdt to stormøder med lokalformænd fra Venstre.
•Søndag den 25.
august: Lars Løkke Rasmussen slår fast, at han vil blive som formand, og at han ønsker, at partiets landsmøde rykkes frem til afholdelse inden Folketingets åbning i starten af oktober.
•Mandag den 26.
august: Venstres kommuneforeningsformænd mødes for at diskutere deres holdning til partiets fremtidige ledelse.
FacebookTwitterKopier linkEmner:Inger Støjberg (politiker)|Lars Løkke Rasmussen (politiker)|Venstre|Twitter|Sjælland




https://www.dr.dk/sporten/fodbold/overblik-danskernes-weekend-i-fodboldeuropa-skov-assisterer-i-hoffenheim-sejr

FodboldOVERBLIK Danskernes weekend i fodboldeuropa: Skov assisterer i Hoffenheim-sejr Nadia Nadim kom på tavlen i Paris, mens Robert Skov blev noteret for sin første assist i målfest i Hoffenheim.
Robert Skov blev noteret for sin første assist i Bundesligaen i dagens 3-2 sejr til Hoffenheim over Werder Bremen.
Af Anne Hedegaard Petersen, Malte Nørgaard og Mathias Rene Hauge Jacobsen26.
aug.
2019 kl.
09.
38Bemærk: artiklen er mere end 30 dage gammelLæs opEn hel flok danskere var over weekenden på græs i de store ligaer rundt om i Europa.
Herunder giver DR Sporten dig et overblik over de danske spillere, som markerede sig rundt omkring i Europa i denne weekend.
1Sejre til flere danskere i Premier LeagueAndreas Christensen (tv.
) her i løbeduel med den tidligere Brøndby-angriber Teemu Pukki, der kom på tavlen en enkelt gang i opgøret.
Den danske forsvarsspiller Andreas Christensen fik fuld spilletid for Chelsea, da London-klubben vandt 3-2 ude over Norwich lørdag eftermiddag.
Det er Frank Lampards første betydende sejr i rollen som manager for de blå-blusede, og med sejren har klubben nu fire point for tre kampe.
I Southampton fik Jannik Vestergaard og Pierre Emile Højbjerg ligeledes fuld spilletid.
De var med til at sikre klubben en sejr på 2-0 ude over Brighton.
Hos Leicester var Kasper Schmeichel at finde i målet, da holdet var på besøg hos Sheffield United.
Danskeren lukkede et enkelt mål ind, men heldigvis for ham scorede hans holdkammerater to gange i den anden ende.
Den omvandrende transfersaga Christian Eriksen startede endnu en gang på bænken hos Tottenham.
Søndag gæstede klubben Newcastle, og her kom Eriksen først på banen med en halv time igen og med stillingen 1-0 til hjemmeholdet.
Det formåede Eriksen og Tottenham ikke at lave om på og har fire point efter tre kampe.
2Skov med sin første assist i HoffenheimRobert Skov skiftede i sommer til Hoffenheim.
Robert Skov var igen med fra start for Hoffenheim, der lørdag slog Bremen 3-2.
Hoffenheim kom ellers bagud 1-0 i første halvleg, men med tre mål efter pausen fik de altså vendt det.
Skov gjorde sig bemærket, da han efter en times spil fik en fod på bolden og sendte den videre til Ihlas Bebou, som lige akkurat ikke stod offside.
Det er danskerens første assist for sin tyske klub.
Yussuf Poulsen var på pletten med et mål og en assist, da Leipzig søndag mødte Eintracht Frankfurt, der havde Frederik Rønnov på bænken hele kampen.
Kampen var blot ti minutter gammel, da Poulsen headede et hjørnespark videre til angrebskollegaen Timo Werner, der sendte Leipzig i front.
70 minutter inde i kampen kom den danske landsholdsangriber selv på tavlen, da han flugtede bolden i kassen med stor kraft og fordoblede føringen.
Efter to kampe har Leipzig maksimumpoint, og kun en dårligere målscore gør, at klubben ligger under Borussia Dortmund i tabellen.
I Augsburg spillede Marcus Ingvartsen de første 71 minutter for Union Berlin, der fik 1-1 med sig hjem.
Hos Augsburg sad Mads Valentin på bænken hele kampen.
3Nadim på tavlen for ParisNadia Nadim scorede i PSG's første kamp i sæsonen.
Nadia Nadim scorede i sæsonens første turneringskamp og bidrog til PSG's storsejr over Soyaux.
Landsholdsangriberen, der i sommer forlængede sin kontakt med den franske hovedstadsklub, kom på tavlen efter 66 minutter og scorede til 6-0.
Paris vandt 7-0 og fører nu den bedste franske kvindeliga på grund af målscoren.
Nadim møder mandag ind i den danske landsholdslejr, der er samlet frem mod EM-kvalifikationskampene mod Malta og Israel.
I samme liga fik Rikke Seveke en lidt mere uheldig rolle, da hun med sit hold Fleury var på besøg hos Bordeaux.
Efter fem minutter sendte den danske forsvarsspiller nemlig bolden i eget net.
Fleury tabte kampen 4-1.
I Sverige spillede både Sanne Troelsgaard og Sofie Svava hele kampen for FC Rosengård, da holdet mødte Piteå.
Her måtte danskerklubben for anden kamp i træk gå fra banen uden en sejr.
Rosengård fører dog fortsat den svenske liga med to point ned til Göteborg.
Seveke, Svava og Troelsgaard møder alle ind i den danske landsholdslejr mandag.
4Stryger Larsen fik fuld spilletid i overraskende Udinese-sejrJens Stryger Larsen (th.
) kæmper her om bolden med AC Milans brasilianske Lucas Paqueta.
Den danske landsholdsspiller Jens Stryger Larsen var på banen hele kampen, da Udinese en smule overraskende slog det italienske storhold Milan i første runde af Serie A.
Kampens enlige scoring faldt efter 72 minutter.
I samme liga startede både Lukas Lerager og Lasse Schöne på den centrale midtbane for Genoa.
De to landsholdskollegaer spillede hele kampen, der blev en sand målfest.
Efter 90 minutter stod der 3-3 på tavlen, og holdene måtte dele pointene.
I den spanske La Liga var Martin Braithwaite med hele kampen for Leganés, der tabte 1-0 på hjemmebane til Atletico Madrid søndag aften.
Opgørets eneste mål blev scoret af Vitolo midt i anden halvleg.
Hos Valencia fik Daniel Wass fuld spilletid for Valencia, der lørdag tabte til danskerløse Celta Vigo.
I Tyrkiet blev den AGF'er og U21-spiller Jens Jønsson yderst afgørende, da han søndag var en tur i Istanbul med sit hold Konyaspor, hvor mestrene fra Galatasaray ventede.
I sjette minuts overtid sparkede den danske midtbanespiller bolden i kassen til udligning 1-1, der også blev kampens resultat.
Det var Jens Jønssons sjette mål i den tyrkiske Superlig, siden han skiftede fra AGF til Konyaspor i 2016.
FacebookTwitterKopier linkEmner:Timo Werner (fodboldspiller)|Yussuf Poulsen (fodboldspiller)|England|Fodbold|Spanien




https://www.dr.dk/nyheder/kultur/gaming/17-gange-danmarks-befolkning-nu-har-verdens-stoerste-youtuber-rundet-100

PewDiePie vs.
T-SeriesSe temaGaming17 gange Danmarks befolkning: Nu har verdens største youtuber rundet 100 millioner følgerePewDiePie begyndte at uploade gaming-videoer på Youtube i 2010.
I dag er han - ifølge ham selv - god for 130 millioner kroner.
Hvis alle PewDiePies subscribers udgjorde et land, så ville det være verdens 13.
mest befolkede – lige efter lande som Japan og Filippinerne.
(© Grafik: Oliver Seppo)Af Kasper Madsbøll Christensen og Oliver Seppo (grafik)26.
aug.
2019 kl.
11.
03Bemærk: artiklen er mere end 30 dage gammelLæs opDet er umuligt at vide, om svenske Felix Kjellberg selv havde forestillet sig, at han en dag ville blive verdens største youtuber, da han i 2010 begyndte at uploade spilvideoer fra sit hjem i Gøteborg.
Snart ti år efter hersker der dog ingen tvivl om hans status.
Overhovedet.
PewDiePie - som han kalder sig på nettet - er nemlig den enkeltperson på Youtube med absolut flest abonnenter i verden.
Han har netop rundet 100 millioner følgere.
For at forstå præcis hvor stor den følgerskare rent faktisk er, så svarer 100 millioner rundt regnet til 17 gange Danmarks befolkning.
Eller sagt på en anden måde: Hvis alle PewDiePies subscribers udgjorde et land, så ville det være verdens 13.
mest befolkede, lige efter lande som Japan og Filippinerne.
Og så er han i øvrigt - ifølge ham selv - god for mindst 20 millioner dollar, eller omkring 130 millioner danske kroner.
PewDiePiePewDiePie - eller Felix Arvid Ulf Kjellberg, som han rigtigt hedder - er født 24.
oktober 1989 i Gøteborg, Sverige.
Blev verdens største youtuber i 2013, men blev i 2019 overhalet af det indiske musik- og filmselskab T-Series.
Han er dog stadig den største indivuelle youtuber i verden.
Bor i dag i Brighton, Storbritannien, sammen med sin kone - den italienske internetpersonlighed og modedesigner Marzia Bisognin.
De blev gift i august 2019 efter at have datet i otte år.
Men hvordan er det lykkes en helt almindelig dreng fra Gøteborg at blive verdens største på Youtube?
Det har vi spurgt tre eksperter om.
Rasmus Kolbe, der måske er bedst kendt under sit Snapchat-alias Lakserytteren, peger på PewDiePies strategiske sans som en afgørende faktor for hans Youtube-herredømme.
Bag den sjove, ironiske facade gemmer der sig uden tvivl en velovervejet forretningsmand.
Rasmus Kolbe, kreativ direktør- For at være god på Youtube skal man også være strategisk i forhold til det indhold, man laver.
Og der er ingen tvivl om, at han har fuldstændig styr på, hvad han laver.
Rasmus Kolbe har noget at have sin påstand i.
Han er nemlig selv både medstifter og kreativ direktør i Hippo Talent Management og kreativ direktør og partner i WeAreCube.
- Jeg er helt sikker på, at PewDiePie kigger på Google Trends og andre steder for at kunne snakke med om det, andre snakker om på nettet.
Bag den sjove, ironiske facade gemmer der sig uden tvivl en velovervejet forretningsmand, men det mærker man ikke, mener Rasmus Kolbe.
Er med til at ændre mediebilledetPewDiePie startede sin rejse mod de 100 millioner følgere ved at lægge videoer på Youtube, hvor han reagerede kraftfuldt på de spil, han spillede.
Siden da har han udviklet sig til at blive én af de store personligheder på Youtube, der også udforsker og dyrker sin egen rolle som megabrand.
Læs også:Verdens største youtuber erklærer krig mod streaming-gigantDet mener Espen Aarseth, professor og leder for Center for Computer Games Research på IT-Universitet i København.
Han har så mange abonnenter, at han er med til at ændre mediebilledet, som vi har forstået det indtil for få år siden.
Espen Aarseth, professor, ITU- Han er et klassisk eksempel på, hvor vigtig spilkulturen er blevet for mainstream-kulturen – på både godt og ondt, lyder det fra professoren.
- Han har så mange abonnenter, at han er med til at ændre mediebilledet, som vi har forstået det indtil for få år siden.
Han har direkte adgang til 100 millioner følgere på Youtube i forhold til eksempelvis Donald Trump, der 'kun' har 63 millioner følgere på Twitter.
Aarseth understreger – ligesom Rasmus Kolbe – at PewDiePie er en meget intelligent person, 'der forstår og udnytter sin rolle til fulde'.
- Det er meget specielt at have været verdens største youtuber så længe, som han har været.
Det frie individ mod den store megakoncernNetop rollen som verdens største på Youtube – som PewDiePie har haft siden 2013 – er dog blevet mere og mere usikker i løbet af de seneste måneder.
PewDiePie har siden marts i år kæmpet frem og tilbage med Indiens største musik- og filmselskab T-Series om det største antal følgere.
I skrivende stund har T-Series' Youtube-konto omkring ti millioner flere følgere end PewDiePie.
Og den blotte udsigt til, at PewDiePie kunne blive vippet af tronen, fik allerede sidste år flere af hans fans til at sætte alle kræfter ind på at sikre, at svenskeren kunne forblive kongen af Youtube.
For eksempel hackede brugeren 'The Hacker Giraffe' 50.
000 printere, der efterfølgende udskrev papirer med instrukser om at abonnere på PewDiePies kanal og opfordringer til at stoppe med at følge T-Series.
Kampen ser dog – indtil videre – ud til at have været forgæves.
Det ændrer imidlertid ikke på PewDiePies betydning, understreger Espen Aarseth.
- Han er blevet symbolet på Youtube og på det individuelle internet, der går op imod kapitalismen.
Det er også derfor, kampen mod T-Series har fyldt så meget.
Kampen mellem PewDiePie og T-Series er blevet et billede på kampen mellem det frie individ og den store megakoncern.
Læs også:Verdens største youtuber sviner rival: Snyder i skat og har hovedet fuld af lortLeger med ildenKampen mod T-Series er dog ikke den eneste kamp, Felix Kjellberg har måttet kæmpe i sine år på Youtube.
Han har nemlig også været ramt af kontroverser, som blandt andet har handlet om, hvorvidt han er racist.
Som en hvid, priviligeret mand indtager han automatisk en special position, som gør, at nogle af hans videoer kan ses som kontroversielle.
Espen Aarseth, professor, ITUI begyndelsen af 2017 kom PewDiePie i unåde hos alverdens internetbrugere, da Wall Street Journal udgav en artikel, der viste, hvordan PewDiePie i ni videoer havde lavet jokes om jøder og anvendt nazistiske symboler.
- Han spiller på nogle farlige strenge i forhold til eksempelvis racisme.
Han leger med ilden, hvilket man også ser i hans ironiske sviner-video mod T-Series, siger Espen Aarseth.
- Som en hvid, priviligeret mand indtager han automatisk en speciel position, som gør, at nogle af hans videoer kan ses som kontroversielle.
Det er noget, han spiller helt bevidst på - om det så er klogt eller ej, skal jeg ikke kunne sige.
Spørger man den danske gaming-stjerne Marie Watson, har racisme-spekulationerne dog intet på sig.
- Det er måske ikke alle, der forstår hans humor, og den har måske også taget overhånd indimellem, men for mig at se er han ikke spor racistisk.
Det er alt sammen ment i sjov.
'The sky is the limit'Hun mener tværtimod, at han har en personlighed, som er 'super sjov og humoristisk'.
- Han var faktisk den, der inspirerede mig til at starte min egen Youtube-kanal og komme i gang med at uploade og lave indhold.
Marie Watson understreger, at PewDiePie ikke har ændret sig, efter han har fået succes.
Det er der ellers mange youtubere, der gør, mener hun.
- Det har han ikke gjort.
Han ved, hvem han er som person, og han er stadig den samme, efter han har fået succes og er begyndt at tjene mange penge.
Han kører den samme stil, som han altid har gjort og er lidt hele Youtubes 'far'.
Nu har han så rundet 100 millioner følgere på Youtube.
Men hvad kan man egentlig bruge det til?
En hel del, hvis man spørger Rasmus Kolbe.
- Hvis man har 100 millioner abonnenter, kan man starte en hvilken som helst virksomhed, lyder det fra den kreative direktør.
- The sky is the limit, når man er så stor som ham.
FacebookTwitterKopier linkEmner:Donald Trump (politiker)|Youtube|Wall Street Journal|Gøteborg|Ligebehandling




https://www.dr.dk/sporten/motorsport/dansk-motorcrosskoerer-vinder-soelv-ved-vm

MotorsportDansk motorcrosskører vinder sølv ved VMEn samlet sjetteplads i Uddevalla skaffede Thomas Kjer Olsen point nok til, at han er sikker på VM-sølv.
Motocrosskøreren Thomas Kjer Olsen er sikker på at vinde VM-sølv for første gang.
26.
aug.
2019 kl.
12.
27Bemærk: artiklen er mere end 30 dage gammelLæs opMotocrosskøreren Thomas Kjer Olsen er sikker på at vinde VM-sølv for første gang.
Det står klart, efter at han søndag blev samlet nummer seks i VM-afdelingen i Uddevalla.
Løbet bragte ham op på 592 point, og det er nok til at sikre andenpladsen i MX2-klassen med to afdelinger tilbage.
Læs også:Dansk motocross boomer: ’Talentmassen er massiv - og vi har en stjerne i svøb'Mere bliver det dog heller ikke til i denne omgang for Thomas Kjer Olsen, der har vundet bronze de seneste to sæsoner.
Spanieren Jorge Prado, som efter en suveræn sæson er oppe på 737 point, har sat sig solidt på førstepladsen og dermed guldet.
Thomas Kjer Olsen vandt VM-bronze i 2017 og 2018.
I år bliver det til sølv.
(Arkivfoto) Har holdt niveauet højtKjer Olsen fik en bragende god start på sæsonen.
På Matterley Bassin i England vandt han anden afdeling i sin klasse og lagde sig dermed midlertidigt i spidsen af den samlede VM-stilling.
Siden har resultaterne været mere svingende for danskeren, men han holdt alligevel et højt nok niveau til at snuppe sølv.
Læs også:Dansk motocross-kører kæmper sig forrest i kampen om VM-titlen- Det vigtigste, der skete i weekenden, var, at jeg sikrede den samlede andenplads i VM-klassementet.
Jeg kunne ikke have gjort det uden mit fantastiske hold, min familie, venner og alle dem, der har støttet mig.
- Det var fantastisk at se så mange danske tilhængere, der havde taget turen til Uddevalla for at se mig og de danske drenge, skriver Kjer Olsen i et opslag på Instagram.
Næstsidste VM-afdeling afvikles i Afyonkarahisar i Tyrkiet 8.
september, mens Shanghai i Kina danner ramme om finaleafdelingen ugen efter.
/ritzau/FacebookTwitterKopier linkEmner:Instagram|Kina|England|Shanghai|Tyrkiet




https://www.dr.dk/nyheder/indland/minister-og-forgaenger-enige-ny-karakterskala-skal-goere-op-med-fejlfinderkultur

IndlandMinister og forgænger enige: Ny karakterskala skal gøre op med fejlfinderkulturTidligere uddannelsesminister Tommy Ahlers ville indføre 12+ til 7-trinsskalaen.
Afløseren siger nej, men erkender, at skalaen skal have et løft.
Ane Halsboe-Jørgensen (S) er ny uddannelsesminister.
Hun ønsker ikke at indføre karakteren 12+ som sin forgænger Tommy Ahlers (V).
Af Jens Andersen26.
aug.
2019 kl.
12.
10Bemærk: artiklen er mere end 30 dage gammelLæs opTidligere uddannelses- og forskningsminister Tommy Ahlers (V) lancerede i foråret en plan, han ikke nåede i mål med.
7-trinskalaen skulle redefineres, så den ikke blot gik til 12, men fremover gav undervisere mulighed for at give karakteren 12+, når en elev udmærkede sig på exceptionel vis.
Et folketingsvalg kom i vejen for Tommy Ahlers’ planer, men mandag havde den tidligere undervisningsminister så muligheden for at overbevise sin afløser, Ane Halsboe-Jørgensen (S), om herlighederne ved karakteren 12+, da de to mødtes i P1 Morgen.
Den nye uddannelsesminister Ane Halsboe-Jørgensen (S) ser plads til forbedringer i 7-trinsskalaen, men hun er til gengæld knap så ivrig efter at få indført karakteren 12+.
- Vi skal have tænkt det mere grundlæggende anderledes, siger den nye uddannelsesminister, Ane Halsboe-Jørgensen, der peger på, at der er for stort spring mellem karaktererne i midten af skalaenLæs også:Elever vil også have karaktersystem ændret: 'Man skal vide, hvordan man kan gøre det bedre'- Jeg tror ikke, vi kan fikse noget i toppen, uden også at se på den del med de store spring på midten.
Det er for svært at rykke sig, selvom man virkelig gør sig umage.
Jeg synes, vi skal se på det i én samlet diskussion, siger Ane Halsboe-Jørgensen.
- Jeg vil rigtig gerne have de studerende med på råd.
De studerende siger nej til at indføre 12+.
Jeg bange for, at hvis du lægger 12+ i enden af skalaen, så vil det bidrage til en følelse af pres, siger uddannelsesministeren.
FejlfinderkulturTommy Ahlers er mere end villig til at se på hele 7-trinsskalaen, da han er enig med ministeren i, at der også er noget galt med springene i midten af skalaen, men der er ikke desto mindre et reelt behov for en ekstraordinær karakter, mener han.
- Det, som ministeren siger, det lyder præcis som det, vi sagde, tilbage i april.
At der grundlæggende er noget galt med skalaen.
Vi skal se på trinbeskrivelserne og midten af skalaen.
Efter halvandet års vurdering siger bedømmerne også, at de mangler at kunne give noget for de her helt ekstraordinære præstationer.
Det har vi ikke i den nuværende skala, siger Tommy Ahlers, der ikke frygter, at 12+ vil lægge et unødigt pres på de studerende.
- Da skalaen blev designet, regnede man med, at ti procent ville få 12, men nu ligger vi så noget højere.
Det tror jeg egentlig er fint nok, fordi de studerende er dygtige, men vi skal have en skala, der kan omfavne den der helt ekstraordinære præstation.
Vi er nødt til at sige til de unge: 'Der er forskel på jer.
I skal ikke alle sammen have 12', siger Tommy Ahlers.
Læs også:Karakterskalaen skal reformeres: Her er seks forslag til, hvad ministeren kan gøreMens den nuværende og den tidligere undervisningsminister ikke er helt enige om indførelsen af en 12+-karakter, så er de til gengæld anderledes på linje i forhold til, hvordan den nuværende 7-trinsskala bliver anvendt.
Her er der et ærgerligt fokus på at undgå fejl i stedet for at forsøge at præstere så godt som muligt.
- Det var ikke intentionen bag skalaen, men det er bare sådan, skalaen bliver brugt, fordi man siger, at 12-tallet er fejlfrit.
Så i udgangspunktet har man ikke lavet fejl og starter altså på 12, og så kan du ellers fejle dig nedad, siger Tommy Ahlers.
- Det er en lidt speciel fejlfinderkultur i stedet for at sige, at man starter med et blankt papir, og så ser vi, hvad du præsterer.
Og hver gang du gør noget godt, så stiger du i graderne, siger Ane Halsboe-Jørgensen.
FacebookTwitterKopier linkEmner:Ane Halsboe-Jørgensen (politiker)|Socialdemokraterne|Tommy Ahlers (politiker)|Venstre|Uddannelse




https://www.dr.dk/nyheder/indland/ugentlige-samtaler-og-gavekort-hjaelper-18-aarige-peder-jeg-har-spildt-fem-aar-paa

IndlandUgentlige samtaler og gavekort hjælper 18-årige Peder: 'Jeg har spildt fem år på at ryge hash'Ny behandlingsmetode har hjulpet Peder Mendgaard med at komme ud af sit misbrug.
18-årige Peder Mendgaard blogger om sit misbrug, som han nu er i behandling for.
Af Jakob Skaaning, Maiken Steen Frederiksen og Niels Christian Jung26.
aug.
2019 kl.
08.
50Bemærk: artiklen er mere end 30 dage gammelLæs opFørste gang Peder Mendgaard røg hash, var han 14 år gammel.
Og lige fra starten af var han vild med det.
- Det gjorde bare, at jeg blev meget mere afslappet inde i mig selv.
De dårlige ting, der er sket tidligere i mit liv, glemte jeg - og så tænkte jeg på de gode ting, siger Peder Mendgaard.
I dag er han 18 år gammel og er ved at kvitte det, som han selv beskriver som et stofmisbrug.
- Jeg har røget hash i snart fem år af mit liv, og det er måske fem år, jeg har spildt, fortæller Peder Mendgaard.
Her er et af de billeder, som Peder Mendgaard har lagt op på sin blog for at beskrive sit misbrug af hash.
Brød sammen i skolenUdover hash har Peder Mendgaard også brugt en del hårde stoffer.
- Jeg tog amfetamin, coke, denzodiazepin og ritalin.
I store mængder, fortæller han.
En dag i slutningen af 2018 skete der noget, der fik Peder Mendgaard til at overveje, om han skulle blive ved med at ryge hash så ofte, som han gjorde på det tidspunkt.
Læs også:Fanget i hashtågerne:’Når du ryger en bong, tænker du ikke så meget over tingene’- Jeg havde ikke været i skole i lang tid, og jeg havde ikke røget hash fra morgenen af, fordi jeg kom for sent til min bus, fortæller han.
I skolen brød Peder sammen, og det kom for en dag, at han røg for meget.
Skolen opfordrede ham til at opsøge misbrugscentret i Herning.
- Vi snakker ikke kun om mit misbrugHer har Peder Mendgaard siden da gået til samtaler med behandleren Steen Strange-Petersen en gang om ugen.
Og det har ændret nogle ting.
- Jeg blev meget glad, da jeg kom derind, for der var én, der ville snakke med mig, og som faktisk gad at høre, hvad jeg sagde, fortæller Peder Mendgaard.
Vi snakker ikke kun om mit misbrug, vi snakker også om, hvordan det går med skolen og mine venner, og hvad der sker inde i mig selv.
Peder Mendgaard, 18 årPå misbrugscentret i Herning er Peder blevet behandlet med behandlingsmetoden MOVE.
Det er en behandlingsform, som har vist sig særligt effektiv til at hjælpe unge ud af stofmisbrug.
En del af behandlingen er, at de unge modtager en belønning for at møde op til samtalerne.
De får et gavekort på 200 kr.
, som kan bruges i en lokal butik til alt andet end alkohol og tobak.
- Jeg har fået gavekortene, og jeg har været glad for det, men det er ikke sådan, at jeg kommer for at få dét, siger Peder Mendgaard.
Det er i højere grad det at kunne tale frit om problemerne, der får Peder Mendgaard til at blive ved med at forsøge at blive sit misbrug kvit.
- Behandlingen har været god for mig, fordi jeg har snakket med Sten om rigtig mange ting.
Vi snakker ikke kun om mit misbrug, vi snakker også om, hvordan det går med skolen og mine venner, og hvad der sker inden i mig, siger Peder Mendgaard.
Hashen hjalp Peder Mendgaard med at glemme dårlige minder, men gjorde det samtidig svært for ham at koncentrere sig i skolen.
Effektiv behandlingsformMOVE-behandlingen består udover belønningen med gavekort af en række samtaler og en form for kontrakt, hvor behandleren og den unge sammen sætter nogle konkret mål, som den unge så efterfølgende får ros for at opfylde.
- Det kan for eksempel være at reducere sin hashrygning fra hver dag til om lørdagen eller at styre sin angst, så man kan gå en tur ned ad gågaden.
Det er meget præcise mål, vi sætter, og det kan de unge godt lide, fortæller Mette Krogshede, der er projektleder for MOVE-projektet i Herning Kommune.
En undersøgelse fra Center for Rusmiddelforskning af fire forskellige former for misbrugsbehandling har vist, at 50 procent af de unge, der har modtager MOVE-behandling, er stoffri ni måneder efter afslutningen af deres forløb.
Blandt de unge, der havde deltaget i de tre øvrige behandlingsformer, var det kun 33 procent, der var stoffri efter ni måneder.
Gavekort kan lokkeElementet med gavekortene kan hjælpe med at overbevise unge, der egentlig ikke er så motiverede for at gøre noget ved deres misbrug, til at gøre forsøget alligevel, mener projektleder Mette Krogshede.
Det er meget præcise mål, vi sætter, og det kan de unge godt lide.
Mette Krogshede, projektleder, Herning Kommune- Man kan lokke dem herind (på misbrugscentret, red.
) og lave en forstærkning af, at nu gør du faktisk noget godt for dig selv, og det er der en belønning for, siger hun.
Herning er en af de ni kommuner, der i siden 2014 har benyttet MOVE-metoden som led i et forsøg.
Nu vil regeringen forsøge at udbrede metoden til at alle kommunerne og fremsætter et lovforslag, der skal give alle kommuner mulighed for at kunne give gavekort som en del af behandlingen.
Peder Mendgaard har især sat pris på samtalerne med behandleren Steen, fordi han ikke har følt sig fordømt.
- Han spørger, hvorfor man har taget de her ting (stoffer, red.
), og så forklarer man det.
Men han bliver ikke sur på én, han siger det er ens egen krop, så man bestemmer selv, hvad man fylder den med, siger Peder Mendgaard.
FacebookTwitterKopier linkEmner:Brug af euforiserende stoffer|Detailhandel|Herning|Herning Kommune|Betalingsmidler




https://www.dr.dk/sporten/haandbold/skat-gav-dansk-haandbold-forbund-en-opsang-i-2017

HåndboldSkat gav Dansk Håndbold Forbund en opsang i 2017DHF fik en advarsel af Skat, efter at midler i en momsfritaget forening ikke var blevet udloddet.
DHF's generalsekretær, Morten Stig Christensen, kalder det "en teknikalitet".
26.
aug.
2019 kl.
10.
37Bemærk: artiklen er mere end 30 dage gammelLæs opI efteråret 2017 fik Dansk Håndbold Forbund (DHF) en opsang af Skat.
Det skete, efter at DHF i to år efter VM for kvinder ikke havde udloddet 14,5 millioner kroner fra den momsfritagne Foreningen VM 2015.
Det skriver Politiken mandag.
Håndboldforbundet fik en advarsel for at handle i strid med momsloven, da midlerne skulle være udloddet straks efter afslutningen på regnskabet.
Foreningen VM 2015 blev oprettet med det formål, at de midler, der var fritaget for moms, skulle gavne breddehåndbolden.
- Det er korrekt, at vi ikke fik udloddet pengene, som vi skulle, siger DHF-formand Per Bertelsen til Politiken.
Tidligere har håndboldformanden ellers oplyst til avisen, at Skat havde undersøgt regnskaberne, og at der "ikke har været noget at komme efter".
Troede alt kørte efter bogenDHF's generalsekretær, Morten Stig Christensen, kalder det "en teknikalitet".
- Vi havde opfattelsen af, at alt er kørt efter bogen, indtil nogen fortalte os, at vi skal udlodde pengene hurtigere, end vi havde regnet med.
I samme øjeblik vi er blevet gjort opmærksomme på det, så har vi rettet ind, siger han.
VM i håndbold for kvinder blev afholdt i december 2015 i Danmark.
Norge vandt guld, mens Holland fik sølv.
Det danske hold røg ud i kvartfinalen.
/ritzau/FacebookTwitterKopier linkEmner:Dansk Håndbold Forbund|Skat|Håndbold|Holland|Morten Stig Christensen (erhvervsleder)




https://www.dr.dk/nyheder/politik/regeringen-vil-skrotte-omstridt-opholdskrav

PolitikRegeringen vil skrotte omstridt opholdskravBlå partiers opholdskrav for dagpenge skal rulles tilbage, siger ny minister.
Støttepartier er glade.
Et opholdskrav for dagpenge rammer de forkerte og skal derfor skrottes, lover den nye beskæftigelsesminiser, Peter Hummelgaard (S).
(Arkivfoto).
26.
aug.
2019 kl.
07.
06Bemærk: artiklen er mere end 30 dage gammelLæs opDen socialdemokratiske regering vil fjerne det omstridte opholdskrav, der begrænser retten til dagpenge.
Det garanterer beskæftigelsesminister Peter Hummelgaard (S).
- Det er vores politik, og det kommer til at ske, siger han i et interview med Politiken.
Hvornår kan han ikke sige noget om, men opholdskravet står "langt oppe" på listen over hans kommende opgaver.
- Den overvejende del af folk, der bliver fanget i det, er etniske danskere, som har været i udlandet for at arbejde.
Så det strider jo imod intentionen fra dem, der vedtog det i sin tid, siger ministeren og nævner, at det også har vist sig "umuligt at administrere".
- For det tredje – hvilket er et kæmpe problem – er det med til at udhule, hvor attraktivt det er at melde sig ind i en a-kasse, siger Peter Hummelgaard.
Skal have opholdt sig i EU i syv ud af 12 årOpholdskravet betyder, at man skal have opholdt sig i Danmark eller et andet EU-land i syv ud af de seneste 12 år for at være berettiget til dagpenge.
Det gælder også, selv om man i alle årene har indbetalt til en a-kasse.
Det blev vedtaget af VLAK-regeringen med støtte fra Dansk Folkeparti kort før årsskiftet og trådte i kraft ved nytår.
Intentionen med et opholdskrav er at skærme dagpengesystemet for udlændinge, der kommer til Danmark.
Det rammer dog også danskere, der i en periode har været bosiddende i udlandet.
Blandt regeringens støttepartier er der begejstring.
- Fantastisk, siger beskæftigelsesordfører Karsten Hønge (SF), der presser på for hurtig afskaffelse af opholdskravet.
De Radikale og Enhedslisten støtter også en annullering og er klar til at sikre regeringen flertal.
Venstre og Dansk Folkeparti står til gengæld fast på, at det nuværende opholdskrav er det rette.
/ritzau/FacebookTwitterKopier linkEmner:Karsten Hønge (politiker)|Socialistisk Folkeparti|Dansk Folkeparti|Dagpenge|A-kasser




https://www.dr.dk/nyheder/penge/handelskrig-sender-aktiemarkeder-i-roedt-derfor-rammer-det-din-pensionsopsparing

PengeHandelskrig sender aktiemarkeder i rødt: Derfor rammer det din pensionsopsparingI weekenden eskalerede handelskrigen mellem USA og Kina.
I weekenden har Donald Trump kritiseret Kina og varslet endnu flere toldstigninger.
Af Michelle Hald26.
aug.
2019 kl.
12.
48Bemærk: artiklen er mere end 30 dage gammelLæs opDen amerikanske præsident Donald Trumps handelskrig med Kina trækker endnu en gang aktiemarkederne ned.
Alt fra kinesiske til danske aktier er ramt.
Og selvom handelskrigen foregår i den anden ende af verden, har den betydning for, hvor mange penge danskerne har til sig selv, når de går på pension.
Danske pensionsopsparere har nemlig mange af deres penge placeret i aktier og obligationer.
Allerede fredag faldt de amerikanske aktier, efter at Donald Trump langede ud efter Kina på Twitter, hvor han blandt andet skrev:- Vi har ikke brug for Kina.
Og helt ærligt, vi ville klare os meget bedre uden dem.
Samtidig beordrede Trump amerikanske virksomheder til at finde alternativer til Kina og hente produktionen hjem.
Udmeldingerne kom efter, at Kina - som svar på en ny amerikansk told - annoncerede ny told på mellem fem og ti procent på varer fra USA for 75 milliarder dollar.
Samtidig varslede Kina, at landet 15.
december genindfører told på 25 procent på amerikanske biler og reservedele.
Lørdag eskalerede Donald Trump handelskrigen yderligere og varslede i et tweet endnu en toldstigning for 300 millioner kroner mod Kina.
I dag er stemningen mellem Donald Trump og Kinas præsident Xi Jinping dog blødt en anelse op.
På et pressemøde her til formiddag, hvor den amerikanske præsident deltager i G7-mødet i Biarritz i Frankrig, kaldte Donald Trump Xi Jinping en 'stor leder.
'- Vi har haft to telefonsamtaler med Kina, de vil lave en aftale.
Vi vil starte forhandlingerne snart.
Så må vi se, hvad der sker, men jeg tror, vi kan lave en aftale, sagde Donald Trump på pressemødet.
Tysk økonomi hårdt ramtDet ændrer dog ikke på, at både de kinesiske og europæiske aktier faldt over en bred kam her til morgen.
Herhjemme er C25-indekset klokken 12:30 faldet med 1,01 procent.
- Når to af verdens største økonomier ryger i totterne på hinanden, har det store konsekvenser rundt om i verden, fordi globaliseringen betyder, at vi i høj grad handler med hinanden, siger Søren V.
Kristensen, der er chefanalytiker i Sydbank.
Handelskrigen mellem USA og Kina er for eksempel gået hårdt ud over den tyske økonomi, som er meget afhængig af både USA og Kina.
Og kan handelskrigen mærkes i Tyskland, kan den også mærkes i Danmark, fordi netop Tyskland er en af vores største handelspartnere.
Når økonomien er presset, er pensionsopsparingerne det som regel også.
Mange pensionsopsparere har nemlig deres penge placeret i aktier.
Handelskrigen giver en hel masse usikkerhed for virksomhederne, og det trykker væksten i økonomien.
Aftale har lange udsigter- Der er ikke udsigt til, at der kommer en aftale mellem USA og Kina lige foreløbig.
Det er en langvarig periode, hvor der er modvind til økonomierne og dermed til de finansielle markeder.
Det betyder, at pensionsopsparingerne bliver lidt mindre, end de ellers kunne have været, siger Søren V.
Kristensen.
Han tror ikke på, at der kommer en aftale mellem Kina og USA før efter præsidentvalget.
Og måske først når Donald Trump ikke længere sidder i Det Hvide Hus.
- Det virker til, at kineserne måske slet ikke ønsker at levere det, Trump ønsker, fordi forhandlingsklimaet er blevet så dårligt, siger Søren V.
Kristensen og understreger, at Donald Trumps mange forskellige udmeldinger gør det ekstremt svært at spå om, hvor længe handelskrigen vil vare.
Både Donald Trump og Kinas vicepræsident har i dag talt om, at en aftale er på vej.
- Vi er villige til at løse problemet gennem konsultationer og samarbejde på en rolig måde og resolut arbejde imod en eskalering af handelskrigen, sagde Liu He, Kinas vicepræsident på en konference.
Udover faldende aktiemarkeder bliver danske pensionsopsparere også ramt af de lave renter.
De er lave af flere årsager, men en af de ting, der trækker dem ned, er handelskrigen.
- I løbet af i år er det især handelskrigen, der har været med til at trykke renterne ned.
Det er noget af det, som rigtig mange pensionsopsparere kan mærke, siger Søren V.
Kristensen.
Især de pensionsopsparere, som ikke har så mange år, til de går på pension, har en del af deres penge placeret i obligationer.
Og når renten er lav, giver obligationer et meget lille afkast.
Opdateret klokken 13:24 med udtalelse fra Liu He, Kinas vicepræsident.
Handelskrig mellem USA og Kina•Handelskrigen er opstået, fordi Donald Trump mener, at Kina snyder de lande, som Kina handler med.
Derudover mener han, at Kina lægger hindringer i vejen for amerikanske firmaer, som vil ind på det kinesiske marked.
•Det sker ifølge Donald Trump ved at tvinge de amerikanske virksomheder til at arbejde sammen med en kinesisk partner, som i sidste ende er styret af den kinesiske stat, for at kunne stjæle de amerikanske virksomheders opfindelser og teknologi.
•Derfor lagde Donald Trump i første omgang 25 procent told på 818 varer, som USA importerer fra Kina til en samlet værdi af 36 milliarder dollar.
Det var alt fra dele til brug i industriproduktion over køretøjer til kemikalier, der blev ramt.
•Kina har blandt andet svaret igen ved at lægge told på varer, hvor det gør mest ondt på Donald Trumps vælgere.
Kineserne har blandt andet lagt told på varer, som produceres i områder af USA, hvor Donald Trump havde stor opbakning ved præsidentvalget i 2016.
Tolden har for eksempel ramt soyabønner fra Midtvesten.
•Senest har Donald Trump meddelt, at USA fra september og december vil indføre told på ti procent på varer fra Kina for 300 milliarder dollar.
FacebookTwitterKopier linkEmner:Donald Trump (politiker)|Kina|USA|Økonomi|Twitter




https://www.dr.dk/sporten/fodbold/landsholdet/danmarks-haltende-vej-mod-em-paa-hjemmebane-begynder-i-dag-0

Af DR Sportens FodboldkommentatorAndreas KraulLandsholdetDanmarks haltende vej mod EM på hjemmebane begynder i dagTruppen til de kommende EM-kvalifikationskampe bliver udtaget i dag, og der venter nogle afgørende opgør, vurderer DR Sportens fodboldboldkommentator Andreas Kraul.
Danmarks Landstræner Åge Hareide sammen med Peter Ankersen og Martin Braithwaite efter EM-kvalifikationkampen mellem Danmark - Georgien tilbage i juni.
26.
aug.
2019 kl.
07.
45Bemærk: artiklen er mere end 30 dage gammelLæs opDet kommende efterår kan med god ret beskrives som det vigtigste i mange år for det mandlige fodboldlandshold.
Sådan føles det i virkeligheden næsten altid, når man beskæftiger sig med fodbold.
Den kommende kamp er altid den vigtigste, men lige de kommende tre måneder har nu faktisk ekstra afgørende betydning.
DR Sportens korrespondent og kommentator Andreas KraulAndreas Krauls primære stofområde er fodbold, og han har gennem mere end 20 år dækket Superligaen, herrelandsholdet og de internationale turneringer fra nedrykningskampe på Herfølge Stadion til VM-finaler i Berlin, Johannesburg, Rio de Janeiro og Moskva.
Læs mereMed udgangen af november ved vi nemlig, om Danmark er direkte kvalificeret til den EM-slutrunde, som næste sommer skal afvikles i 12 forskellige byer i 12 forskellige lande.
Heriblandt i København.
Aldrig tidligere har et dansk landshold spillet en slutrunde på eget græs.
Med to garanterede kampe i Parken vil det give både landsholdet, DBU og dansk fodbold – ja, også København som by - et enormt løft at være med.
Det skal nok blive en fest uanset hvad, men det er bare aldrig sjovt selv at sidde uden for døren, når man nu har arrangeret det hele.
Landsholdet halter trods acceptabel startSituationen i kvalifikationspulje D er udmærket uden at være fantastisk efter forårets indledende strækkeøvelser med to uafgjort mod Schweiz (ude) og Irland (hjemme) samt en sejr på 5-1 over Georgien i Parken.
Alligevel kan man sige, at landsholdet kommer en anelse haltende ind til efterårets komprimerede og afgørende slutprogram om de to pladser i femholdspuljen, der som sidste hold også tæller Gibraltar.
Danmarks landstræner Åge Hareide har fået en infektion efter en operation i knæet.
Helt bogstaveligt haltende i skikkelse af landstræner Åge Hareide, der er blevet opereret i knæet og har fået komplikationer, som gør, at han ikke kan være til stede, når truppen til septembers kampe på udebane i Gibraltar og Georgien bliver udtaget mandag eftermiddag.
Men også i mere overført betydning er landstrænerduoen Jon og Åge (Tomasson & Hareide) stækket i et omfang, vi endnu ikke kender.
© ScanpixStillingen i Danmarks EM-kvalifikationsgruppeIrland - 11 point (5 kampe)Danmark - 9 point (5 kampe)Schweiz - 8 point (4 kampe)Georgien - 4 point (5 kampe)Gibraltar - 0 point (5 kampe)Trænerbomben i juniDBU smed en junibombe, da de ikke ret mange timer efter sejren over georgierne holdt et hastigt opsat pressemøde for at annoncere, at Kasper Hjulmand skal overtage posten som landstræner, når Hareides kontrakt udløber efter EM-slutrunden næste år.
Og at Morten Wieghorst skal afløse Jon Dahl som assistent.
Den tidligere FC Nordsjælland-træner Kasper Hjulmand skal være landstræner efter Åge Hareide.
Timingen virkede besynderlig, men rygterne var allerede begyndt at svirre, og en klar udmelding er som regel bedre end en masse snak i krogene.
Nu ved alle implicerede ret beset, hvad de går ind til.
Åge Hareide selv har valgt at være tæt på usynlig i den sommer, der er gået mellem præsentationen af Hjulmand og de kampe, som nu venter.
Ærgerlig nordmandNogle få ord og udtalelser til et norsk medie samt til Politikens Søren Olsen herhjemme er det blevet til, men ingen var i tvivl om, at Hareide ikke var tilfreds med den virkelighed, han blev præsenteret for i juni.
Det er i nok ikke så meget beslutningen om, at der skal en ny landstræner til i 2020, som falder den ellers så succesfulde Hareide for brystet, men mere at han slet ikke blev taget med på råd i beslutningsprocessen om, hvordan hans arbejde med holdet skal føres videre.
Ikke et ord virker det til at være faldet mellem arbejdsgiveren og deres vigtigste mellemleder om den del af fremtiden.
Det er selvfølgelig DBU og direktør Peter Møllers ret, men 65-årige Åge Hareide ville tilsyneladende gerne have været med på råd – og havde ganske givet peget på Jon Dahl Tomasson som sin egen efterfølger.
Peter Møller (th.
) har meddelt Åge Hareide (tv.
), at han ikke skal forsætte som landstræner efter EM næste år.
I stedet tager Kasper Hjulmand over.
Sådan blev det ikke, og nu bliver det ekstra spændende at følge dynamikkerne omkring landsholdet i de første kampe i efteråret.
Tiden læger som bekendt mange sår, og spørgsmålet er, om sommeren har dæmpet gemytterne og temperamenterne så meget, at arbejdet omkring truppen kan fortsætte uændret.
Dårlig optakt til vigtigt efterårNormalt er det sjældent befordrende for et holds præstationer og interne liv, når spillerne ved, at træneren så småt er på vej ud ad døren, men det behøver absolut heller ikke at være tilfældet.
Landstræner Åge Hareide sammen med sin assistenttræner Jon Dahl Tomasson (tv.
).
Hareide, Tomasson og spillerne kan sagtens kigge hinanden dybt i øjnene og derefter flytte blikket direkte på den historiske mulighed for at optræde foran et festklædt Parken til EM på hjemmebane.
Og tænk, hvis Hareide – haltende eller ej – næste sommer kan både ind og ud ad hoveddøren til Nationalarenaen på Østre Allé med sin statistik som ubesejret siden efteråret 2016 fortsat intakt, måske med en ny ottendedelsfinale eller endnu bedre som resultat.
Vejen frem mod det begynder med landsholdsudtagelsen på DBU Allé i Brøndby i dag klokken 13.
Også selv om Åge Hareide ikke selv er til stede.
FacebookTwitterKopier linkEmner:Åge Hareide (fodboldtræner)|Fodbold|Kasper Hjulmand (fodboldtræner)|DBU|København




https://www.dr.dk/nyheder/udland/trump-aabner-op-handelsaftale-med-kina-xi-er-en-stor-leder

UdlandTrump åbner op for handelsaftale med Kina: 'Xi er en stor leder'Ifølge præsidenten har Kina selv henvendt sig for at puste nyt liv i forhandlingerne.
Den amerikanske præsident Donald Trump har givet udtryk for, at han er positiv over for et handels-samarbejde med Kina.
Af Sally Frydenlund Larsen26.
aug.
2019 kl.
10.
30Bemærk: artiklen er mere end 30 dage gammelLæs opLuften mellem Kina og USA har været iskold, siden en handelskrig i april sidste år brød ud mellem de to stormagter.
Men nu er der anderledes, positive takter at spore.
Det giver Donald Trump udtryk for på et pressemøde her til formiddag, hvor den amerikanske præsident deltager i G7-mødet i Biarritz i Frankrig.
- Vi har haft to telefonsamtaler med Kina, de vil lave en aftale.
Vi vil starte forhandlingerne snart.
Så må vi se, hvad der sker, men jeg tror, vi kan lave en aftale, siger præsidenten og fortsætter med et kompliment til den kinesiske præsident:- Xi (Jinping, red.
) er en stor leder.
Vi er villige til at løse problemet gennem konsultationer og samarbejde.
Liu He, kinas vicepræsident.
Donald Trump kalder samtidig udviklingen mellem de to parter for 'meget positiv' og giver udtryk for, at han hilser ønsket om ro mellem de to lande velkommen.
Kina er forhandlingsklarDonald Trumps optimistiske udmeldinger kommer i kølvandet på lignende udmeldinger fra Kinas vicepræsident, Liu He, som har stået i spidsen for forhandlingerne med USA.
På en konference sagde han tidligt i morges, at hverken USA, Kina eller 'verdens folk' får noget godt ud af konflikten.
- Vi er villige til at løse problemet gennem konsultationer og samarbejde på en rolig måde og resolut arbejde imod en eskalering af handelskrigen, sagde Liu He ifølge Reuters.
Vicepræsidenten bød også amerikanske virksomheder velkomne i Kina og lovede at sikre 'et godt investeringsmiljø'.
Liu He er Kinas chefforhandler og er samtidig den kinesiske præsident Xi Jinpings tætteste økonomiske forhandler.
Ikke brug for KinaDe rosende ord fra begge parter markerer et tydeligt skift i dialogen mellem de to stridende parter.
Så sent som i fredags eskalerede krisen yderligere, da Donald Trump beordrede amerikanske virksomheder i Kina til at flytte produktionerne til USA.
- Vi har ikke brug for Kina.
Og helt ærligt, vi ville klare os meget bedre uden dem, tweetede præsidenten.
Udmeldingen kom, efter at Kina samme dag indførte en ny told på amerikanske varer til en værdi af 75 milliarder dollar.
Senere fredag annoncerede Donald Trump som modsvar endnu en told på på kinesiske varer.
Handelskrigen mellem USA og Kina har sat sit tydelige aftryk på aktiemarkederne, og verden over har økonomer og industrien holdt vejret.
FacebookTwitterKopier linkEmner:Donald Trump (politiker)|Kina|Xi Jinping (politiker)|USA|Udenrigspolitik




https://www.dr.dk/sporten/fodbold/england/tottenham-manager-eriksen-kan-have-spillet-sin-sidste-kamp-klubben

EnglandTottenham-manager: 'Eriksen kan have spillet sin sidste kamp for klubben'Midt i transferspekulationer startede Christian Eriksen på bænken i Tottenhams nederlag til Newcastle søndag.
Pochettino har udtalt, at han forventer et bud inden 2.
september.
26.
aug.
2019 kl.
09.
02Bemærk: artiklen er mere end 30 dage gammelLæs opTottenhams manager, Mauricio Pochettino, siger, at han ikke ved, om Christian Eriksen er blevet solgt, når Tottenham skal spille igen i næste weekend.
- Vi må se, hvad der sker.
Det er ikke nogen nem situation.
Vi ved, at det kan gøre truppen nervøs, men om ti dage (når transfervinduet lukker, red.
) er det slut, siger Pochettino til det britiske medie BBC.
Den danske offensive midtbanespiller startede for anden gang i tre kampe på bænken for Tottenham i nederlaget på 0-1 til Newcastle søndag.
Læs også:Tottenham og Eriksen skuffer fælt hjemme mod NewcastleChristian Eriksens kontrakt med Tottenham udløber til sommer næste år, og danskeren har selv udtalt, at han godt kunne bruge en ny udfordring.
Det engelske transfervindue lukkede 8.
august, men det spanske og italienske transfervindue lukker først 2.
september.
Derfor kan den spanske storklub Real Madrid, der længe har været favorit til at købe Eriksen, eller Juventus, som også har været nævnt som en mulighed, stadig nå at byde på danskeren.
Christian Eriksen efter nederlaget til Newcastle søndag.
Danskeren spillede kampens sidste 30 minutter.
Pochettino har udtalt, at han forventer et bud inden 2.
september.
Det kan være årsagen til, at Eriksen i to ud af de første tre kampe i Premier League er startet på bænken.
Pochettino måtte efter nederlaget til Newcastle forsvare, at han havde valgt at bænke Eriksen fra start.
Læs også:Millioner fra Real Madrid til Middelfart?
Mega-handel skal betale for ny koncertsal- Når man taber, er de spillere, man har bænket, de bedste.
- Med Christian vinder og taber vi kampe.
Hvis vi havde vundet, havde ingen talt om det.
Tottenham møder - med eller uden Eriksen på holdet - Arsenal på udebane 1.
september.
/ritzau/FacebookTwitterKopier linkEmner:Tottenham Hotspur FC|England|Fodbold|Storbritannien|Christian Eriksen (fodboldspiller)




https://www.dr.dk/sporten/motorsport/nicki-pedersen-braekker-haand-og-ribben-i-slemt-styrt

MotorsportNicki Pedersen brækker hånd og ribben i slemt styrtUnder et løb i den polske liga stødte Nicki Pedersen sammen med australske Jack Holder i første heat.
Nicki Pedersen er kommet slemt til skade efter et styrt ved et ræs i Polen søndag aften.
26.
aug.
2019 kl.
07.
47Bemærk: artiklen er mere end 30 dage gammelLæs opDen 42-årige danske speedwaykører Nicki Pedersen er kommet slemt til skade i et styrt.
Under et løb i den polske PGE Ekstra Liga for sit klubhold Zielona Gora stødte danskeren sammen med australske Jack Holder fra modstanderne, Torun, i første heat.
I et opslag på Nicki Pedersens Facebook-side står der, at styrtet højst sandsynligt har kostet en brækket hånd og brækkede ribben.
Læs også:Veteranen Nicki Pedersen skal køre med om EM-titlen- Nicki var involveret i et meget slemt styrt.
- Han er stadig på hospitalet, og selv om han har meget ondt, fik vi stadig et lille smil, da vi talte med ham, står der i opslaget.
Nicki Pedersen ved speedway-grand prixet søndag aften, inden han styrtede og måtte en tur på hospitalet.
Skal blive på hospitaletLars Munkedal, der er holdleder for Nicki Pedersens danske klub, Holsted, har været i kontakt med den tredobbelte verdensmester.
Ifølge ham har Pedersen brækket sin ene hånd og tre-fire ribben.
Derudover skal han angiveligt opereres i en finger og døjer med lungeproblemer som følge af styrtet.
- Og så skriver Nicki videre til mig, at han har fået masser af morfin til at tage toppen af smerterne.
Foreløbig har han fået at vide, at han skal blive på hospitalet i Polen, så det er virkelig alvorligt, siger Munkedal til Jyllands-Posten.
Den nu 42-årige Nicki Pedersen vandt VM-serien i 2003, 2007 og 2008.
Jack Holder slap umiddelbart for skader og sikrede ti point til det polske hold Torun i løbet, som vandt 44-46.
/ritzau/FacebookTwitterKopier linkEmner:Polen|Nicki Pedersen (speedwaykører)|Facebook|Hospitaler|Holsted




https://www.dr.dk/nyheder/politik/folketingsmedlemmer-bakker-op-om-loekkes-udmelding-hvem-skulle-man-ellers-vaelge

Krise i VenstreSe temaPolitikFolketingsmedlemmer bakker op om Løkkes udmelding: 'Hvem skulle man ellers vælge?
'Venstres formand roses af folketingsmedlemmer for at fremrykke landsmøde.
"Der er meget intern uro i øjeblikket, og det skal vi have stoppet, og det får vi bedst stoppet med et ekstraordinært landsmøde og få valgt formand og næstformand der," siger forhenværende energi-, forsynings- og klimaminister Lars Christian Lilleholt (V).
Af Thomas Klose Jensen26.
aug.
2019 kl.
09.
03Bemærk: artiklen er mere end 30 dage gammelLæs opEfter at Lars Løkke Rasmussen søndag aften valgte at smide en video på Facebook, hvori han gør det klart, at han agter at genopstille som formand for Venstre, er flere af hans partikolleger på Christiansborg ude og yde fuld opbakning.
Heriblandt forhenværende energi-, forsynings- og klimaminister Lars Christian Lilleholt (V).
Han bakker "100 procent op om Lars Løkke", som han skriver, og til DR Nyheder fortæller han, at han har svært ved at forestille sig andet, end at Venstres formand også hedder Lars Løkke Rasmussen efter et kommende ekstraordinært landsmøde.
- Med den markante fremgang, som Lars Løkke leverede ved folketingsvalget som Venstres formand og statsminister, så er jeg helt overbevist om, at så vil landsmødet også genvælge Lars Løkke Rasmussen.
Hvem skulle man ellers vælge, spørger han.
Frygter for at medlemmer kan handle i panikEn næsten identisk udmelding kommer fra forhenværende minister for udviklingssamarbejde, Ulla Tørnæs, der ser Lars Løkke Rasmussen som Venstres bedste chance for at generobre nøglerne til Statsministeriet.
Jeg er bange for, at mange i vores organisation måske handler i - ja, undskyld mig - panik, og derfor har jeg svært ved at se, hvad alternativet kan være til Lars Løkke.
Derfor har han min 100 procent opbakning.
Ulla Tørnæs, forsknings- og uddannelsesordfører for Venstre- Han har netop givet Venstre to fantastiske valgsejre; først til europaparlamentsvalget og så til folketingsvalget.
Han har 25 års erfaring fra landspolitik, herunder statsministererfaring, så jeg tror simpelthen, at han er den bedste til at stå i spidsen for Venstre.
- Men så støtter jeg ham også, fordi jeg har svært ved at se, hvad alternativet kan være.
Jeg er bange for, at mange i vores organisation måske handler i - ja, undskyld mig - panik, og derfor har jeg svært ved at se, hvad alternativet kan være til Lars Løkke.
Derfor har han min 100 procent opbakning.
Ellemann-Jensen vil stemme på LøkkeVenstres politiske ordfører, Jakob Ellemann-Jensen, er et af de navne, der nævnes som favorit til at overtage formandsposten fra Lars Løkke Rasmussen.
Selv afviser han dog at gå med den slags planer.
- Jeg har tænkt mig at stemme på Lars Løkke Rasmussen som formand for Venstre, siger Jakob Ellemann-Jensen til Ritzau og svarer "nej" til spørgsmålet om, hvorvidt han vil udfordre Løkke.
Stiller du op som næstformand?
- Det har jeg ikke nogen planer om.
Støtter du Kristian Jensen som næstformand, hvis han genopstiller?
- Ja, det gør jeg.
"Det er klogt at bede hovedbestyrelsen om at fremrykke landsmødet.
En situation, hvor vi diskuterer personer i stedet for at diskutere politik, det er ikke holdbart," siger Jakob Ellemann-Jensen til Ritzau.
Brug for afklaringBåde de to tidligere Venstre-ministre og Jakob Ellemann-Jensen bakker også op om Lars Løkke Rasmussens ønske om at fremrykke det landsmøde, der i sidste ende skal afgøre spørgsmålet om formandskabet.
En beslutning, som også EU-ordfører Jan E.
Jørgensen bakker op om.
- At skulle gå i den situation, som vi er i lige nu, helt frem til november, det er meget, meget lang tid, og det kan vi ikke holde til.
- Det er jo ligesom at tabe en cigaret i en skov, hvis du ikke får den slukket i en fart, så har du pludselig en skovbrand.
Det risikerer jo at få en selvforstærkende effekt - godt hjulpet på vej af journalister, som selvfølgelig synes, at det her er spændende.
Så derfor er det rigtig godt, at vi får en afklaring så hurtigt som muligt, forklarer han.
Oprindeligt skulle Venstres landsmøde være afholdt den 16.
- 17.
november, men står det til Lars Løkke Rasmussen bør det finde sted inden Folketingets åbning den første tirsdag i oktober.
Hvorvidt landsmødet fremrykkes, og i så fald til hvilken dato, afgøres på lørdag, når Venstres hovedbestyrelse mødes.
FacebookTwitterKopier linkEmner:Jakob Ellemann-Jensen (politiker)|Lars Christian Lilleholt (politiker)|Venstre|Folketinget|Valg og folkeafstemninger




https://www.dr.dk/nyheder/udland/ny-republikansk-udfordrer-tager-kampen-op-mod-trump

Det amerikanske præsidentvalg 2020UdlandNy republikansk udfordrer tager kampen op mod TrumpAnden modkandidat melder sig på banen inden Republikanernes nominering af partiets præsidentkandidat i 2020.
Tidligere kongresmedlem Joe Walsh stiller op som et republikansk alternativ til Donald Trump.
26.
aug.
2019 kl.
06.
18Bemærk: artiklen er mere end 30 dage gammelLæs opEndnu en republikaner stiller op mod præsident Donald Trump ved det republikanske primærvalg forud for præsidentvalget i 2020.
Det er Joe Walsh, som er tidligere medlem af Repræsentanternes Hus, der vil forsøge at blive republikansk præsidentkandidat i stedet for Trump.
- Han er vanvittig.
Han er utilregnelig.
Han er ondskabsfuld.
Han puster til fordomme.
Han er inkompetent.
Han aner ikke, hvad han foretager sig, siger Joe Walsh til tv-stationen ABC News.
Walsh, der kommer fra Illinois, blev valgt ind i Repræsentanternes Hus under den konservative Tea Party-bølge i 2010.
Han blev ikke genvalgt ved valget to år senere og har siden arbejdet som radiovært.
Han har tidligere udtalt sig på meget kontroversiel vis om blandt andet muslimer.
Støttede Trump i 2016Ved præsidentvalget i 2016 støttede han Trump og erklærede lige inden valget, at hvis Trump tabte, "griber jeg fat i mit musketgevær".
Men siden er Joe Walsh blevet alvorligt skuffet over præsidenten.
Han har kritiseret Trump for det voksende underskud på USA's statsbudget og skrev for nylig i en klumme i New York Times, at Trump er en "racistisk brandstifter, der opfordrer til snæversyn og fremmedhad for at opildne sine kernevælgere".
Ud over Joe Walsh har også den mere moderate Bill Weld, der er tidligere guvernør i Massachusetts, meddelt, at han udfordrer Trump.
Ingen af dem spås imidlertid de store chancer for at vippe Trump af pinden.
Et flertal af de republikanske vælgere bakker op om præsidenten, og det anses i forvejen for at være en næsten umulig opgave at vinde sit partis nominering over en siddende præsident.
/ritzau/APFacebookTwitterKopier linkEmner:Donald Trump (politiker)|USA|Repræsentanternes Hus|Valg og folkeafstemninger|New York Times




https://www.dr.dk/nyheder/indland/naar-alzheimers-sniger-sig-ind-i-familien-min-far-er-indimellem-som-et-stort-barn-du

IndlandNår Alzheimers sniger sig ind i familien: 'Min far er indimellem som et stort barn, du skal holde øje med'For fem år siden fik Jens Hansen diagnosen alzheimers.
Af Thea Deleuran Müller, Grafik: Morten Fogde Christensen og Martin Fält26.
aug.
2019 kl.
07.
00Læs opInden læge Jens Hansen blev syg, kunne han arbejde om natten, have fire journaler i hovedet og tre andre patienter, han skulle have styr på.
Nu kan han ikke skrive sit eget navn, så du kan læse det.
Omkring 50.
000 danskere har demenssygdommen Alzheimers, og én af dem er 59-årige Jens.
Selvom sygdommen langsomt, men sikkert er gledet ind i livet i familiens gule villa i Odense, er det stadig svært at fornemme som udefrakommende, hvor godt sygdommen nu har fat i Jens' hjerne.
Du kan stadig have en både rar og hyggelig samtale med Jens, for modsat en del andre med lige netop den sygdom er det ikke så meget sproget, der er ramt hos ham.
Sygdommen har sat sig på hans syn.
Forstået på den måde at hans øjne fungerer uden problemer, men hans hjerne kan ikke altid opfatte de ting, han ser.
Det gør livet svært for især ham selv, men også for hustruen Anne og deres to døtre Sarah Olivia og Rebecca.
Jens er gået fra at være en omsorgsfuld far og ægtemand, der var glad for sit arbejde som læge på Odense Universitetshospital til nu at være "totalt hjælpeløs", som han selv siger det.
Og det betyder, at hustruen Anne har ansvaret for det hele.
Børnene, hjemmet og ikke mindst for Jens.
Døtrene må til tider også hjælpe til, mens de hjælpeløst oplever deres egen far forsvinde langsomt til en uhelbredelig sygdom.
Anne har besluttet, at det er ok at græde uanset hvor og hvornår.
Den ældste datter Sarah Olivia blev ramt af depression, så hun måtte sætte studiet på pause.
Og Rebecca holder sig mere for sig selv end før.
Alligevel får familien en hverdag til at fungere.
En usædvanlig hverdag, men trods alt en hverdag.
Men hvordan er det muligt, når det ikke kommer til at gå andre veje end ned ad bakke?
For over et år siden var DR på besøg hos familien, og nu er vi taget tilbage for at høre, hvordan det står til i dag.
Læs med her, hvor Jens, Anne og Sarah Olivia selv sætter ord på deres hverdag, og få et indblik i, hvordan en familie klarer at se deres far forsvinde.
Helt firkantet er der nogen, der har udtrykt et Alzheimer-forløb på den måde, at du har det i 10 år, så bliver det diagnosticeret, og så har du det i 10 år mere, og så er du død.
På den måde passer det egentlig meget godt på mig.
Med mig går det sådan, at det går ned ad bakke.
Som sygdommen gør.
Der er ikke mange ting, som jeg kunne for et år siden, som jeg kan nu.
Egentlig er jeg totalt hjælpeløs.
Jeg ville overhovedet ikke kunne bo alene.
Mit største problem er stadig det synsmæssige.
At øjnene egentlig virker godt nok, men at hjernen ikke kan opfatte det.
Jeg kan for eksempel ikke læse eller se ting, der står lige foran mig.
Det er det, jeg er mest ked af.
Min retningssans er også helt væk, og jeg kan nærmest fare vild i mit eget hus, selvom vi har boet her i årevis.
Hvis jeg rejser mig op og skal på toilettet, så står jeg pludselig inde i køkkenet, og så må jeg starte forfra og huske, hvorfor det var, at jeg rejste mig fra sofaen og gik ud i første omgang.
Jeg ved ikke, om det er svært for mig at holde fast i tankerne i dag.
Måske er det, og så opdager jeg det bare ikke.
Alligevel kan jeg huske de mærkeligste ting, der er sket for eksempelvis 40 år siden.
Jeg har sunget i kor på højt niveau, siden jeg var en lille dreng.
Da jeg ikke længere kunne læse, måtte jeg holde op i koret.
Men nu er det sådan, at de har lavet et kor til mig, der kommer her.
Der sidder vi 20-25 mennesker inde i stuen og har en bunke sange, som jeg af en eller anden mærkelig årsag stadig kan udenad.
For kor-folk er det en slags frikvarter, hvor vi både snakker og synger frit.
Det betyder enormt meget.
Det er virkelig en legestue uden nogen regler.
Det er også derfor, vi bliver ved.
Samtaler er også svært i dag.
Det der med at kunne nå at følge med svigter også nogle gange.
Det samme gælder, når jeg ser film, hvis filmen ikke har en forholdsvis simpel handling, og det skal være på sprog, jeg kender, for jeg kan jo ikke læse underteksterne længere.
I forhold til praktiske ting kan jeg heller ikke være med længere.
I dag foregår det på den måde, at jeg sætter mig ind i sofaen og venter på, at de andre er færdige.
Jeg er ikke til nogen hjælp nu, og det er så irriterende og helt anderledes end førhen.
At jeg er syg, er helt klart sværest for min familie.
Det ødelægger en masse.
At have en datter, der var startet på et studie, og det gik sådan set ret godt, og pludselig må hun have medicin for depression.
Først nu begynder hun at fungere bedre.
Rebecca, den yngste, synes ikke, det er rart at tale om sygdommen.
Hun er meget privat.
Du skal ikke gå ind på hendes værelse uden at banke på.
Om det har noget med min sygdom at gøre, ved jeg ikke, for sådan har hun måske altid været.
Jeg tænker så tit tilbage til engang, hvor Anne og jeg var på vej hjem fra en rejse og så en familie, hvor forældrene var helt væk af druk og slet ikke kunne være noget for de børn, de havde med sig.
Det minde står helt klart for mig, fordi det var så forkert.
Det ligger i baghovedet, at jeg nu er den, der står der og er far til dem og er lige så hjælpeløs i forhold til at gøre noget godt for dem, som de to fulderikker fra dengang var.
Det er svært at sige, hvordan Anne har det, for hun har travlt.
I modsætning til mig er hun én, som nemt bekymrer sig og mener, at ting skal gøres ordentligt og rigtigt, og det kan nogle gange være svært.
Især i dag.
Der har jeg været den, der har blødt det lidt op.
Jeg ved, hun har sagt til sig selv, at nu er det sådan her, det er, og så må vi tage den derfra, og det er svært for mig at være der for hende.
Jeg prøver at holde gejsten oppe.
Vi bliver mindre og mindre ægtepar, og uligheden bliver større og større.
Det er ikke noget, man vil.
Det er noget, man er tvunget til.
Jeg bliver nødt til at tage nogle ting på mig, som man normalt ikke gør som ægtefælle.
Det er en svær balancegang at være tvunget til at sætte nogle grænser.
Skal jeg for eksempel bestemme, at Jens ikke skal nogle ting, selvom han selv mener, han godt kan?
Helt principielt synes jeg ikke, at jeg bare kan sige til ham, at nu har du nemt ved at blive væk, så nu må du ikke gå ud mere.
For så stopper livet jo.
Selvfølgelig skal han kunne færdes frit.
Jeg kan bare blive bange for, at der kan ske noget med ham eller med andre, og det skal der helst ikke.
Men jeg kan ofte blive i tvivl, for jeg godt kan se og høre, når nogen synes, at nu er jeg lidt for meget over ham.
Der tænker jeg over det en ekstra gang og kommer frem til, at de ikke er her til daglig.
For hvis de var, ville de forstå det.
Her til sommer var vi på ferie, og der vidste jeg, at det ville blive et problem.
Jens har svært ved at finde rundt, når han kommer til et nyt sted.
Hele familien på en båd med deres gode ven Ole.
(© PRIVATFOTO)Vi havde lejet en lejlighed i et etagehus, og jeg gik rundt og ordnede ting, da vi ankom, og pludselig var Jens bare væk.
Det var ikke meningen, han skulle gå ud, men det går op for mig, at han ikke er i lejligheden, men at han er kommet ud, fordi han af en eller anden grund har åbnet en dør og ikke har kunnet finde ind igen.
Der var han havnet på etagen nedenunder.
Efter få timer var han pludselig væk igen, og så var det samme sket.
Han kan ikke finde rundt, og så kommer han til at gå ud af lejlighedens hoveddør og var gået op ad trapperne til etagen ovenover.
Der endte han hos en ældre dame, der boede deroppe.
Nogen ville synes, det var utrolig pinligt, men Jens kan sagtens tage det.
Han sagde nok noget sødt til hende, da han stadig taler fint engelsk, og så har hun nok bare sagt til ham, at han skal gå ned igen.
I den situation beslutter jeg mig for at låse yderdøren, så han ikke kommer til at gå ud hele tiden, for han synes heller ikke, det er sjovt.
Men så bagefter går jeg og tænker, er det i orden?
Bliver jeg for kontrollerende, eller er det helt på sin plads, det jeg gør?
Det er rigtig svært, og jeg kommer ikke frem til en endelig konklusion på det.
Jeg bliver nødt til at gøre det, som jeg i situationen tænker, er det bedste.
Men nogle gange kan jeg godt blive træt.
Også i forhold til mange af de praktiske ting.
Et feriebillede fra familiens tur til Venedig i sommers.
(© PRIVATFOTO)Sorgen er en følgesvend hele tiden.
På den ene side er det et vilkår, og det har jeg måske vænnet mig til, men jeg bliver aldrig vant til, at Jens er syg.
Heller ikke til tanken om, at jeg nu ved, at Jens ikke kommer til at være der altid.
Han vil stille forsvinde til en sygdom, der hele tiden gør opmærksom på sig selv, og det er måske det, der er så grimt ved den.
Du holder aldrig fri fra den.
Det er som om, sygdommen hele tiden er der og vrider armen rundt på én.
Ingen kan være sikker på at have hinanden altid, men jeg ved med sikkerhed, at det bliver skidt.
Jens og jeg ved, at vi ikke rigtig har nogen fremtid.
Bare jeg kigger på huset og tænker, at det var her, vi skulle være sammen, kan jeg blive trist og ked af det.
Det kan vise sig, at vi har mange år endnu, men det er ikke år, vi kan bruge på samme måde som andre.
Førhen havde vi måske idéer om, at det kunne være interessant at rejse et eller andet særligt sted hen.
Lige nu bliver jeg nødt til at vente og vurdere tingene i det enkelte øjeblik, og det gør det svært at planlægge ting.
Vi bliver hele tiden nødt til at indrette alting på, hvordan Jens har det.
Ting, man normalt ville diskutere med sin ægtefælle som for eksempel børn, og hvordan skal vi gøre et eller andet i forhold til dem, kan vi ikke altid tale om på samme måde længere.
Han kan sige et eller andet, men hvor jeg ikke er helt sikker på, om han vil sige det samme om to timer.
Det er som om, det nogle gange ikke interesserer ham så meget.
Om det er rigtigt, eller om han ubevidst skubber det væk, ved jeg ikke.
For Jens er på mange måder stadig Jens.
Heldigvis.
Så længe jeg kan genkende det menneske, jeg holder af, hjælper det lidt.
Men sygdommen tager løbende lidt af ham og hans person, og det er svært.
Det, der ryger, mangler virkelig.
Som at tale med ham om dagligdagsting, eller at han kommer og giver et kram.
Det er meget de små ting.
Sygdommen sætter mig i en position, som jeg ikke har bedt om at være i.
Alternativet er at trække sig helt, men det kan man heller ikke.
Jeg er helt sikker på, at den eneste grund til, at jeg stadig klarer det, er, fordi Jens stadig er rolig og har både overskud og humor.
Selvfølgelig kan han blive ked af det, men han er virkelig fantastisk til at håndtere sin sygdom.
Han har altid været god til at leve i nuet, og det er han også nu.
Det er et stort held for os alle, at han er, som han er.
Jeg havde ikke kunnet klare det på samme måde, hvis det var mig, der havde fået sygdommen.
Jeg var helt sikkert blevet deprimeret, men Jens er helt særlig på det punkt.
Vi bliver nødt til at tage et skridt ad gangen.
Jeg kan ikke forudsige mere, end jeg kan.
Indtil nu er det lykkedes for os at leve i det, og hvis ikke vi kan gøre det, kan vi kun dø i det, og det er ikke nogen løsning.
Der er nogle, der kalder Alzheimers for de pårørendes sygdom, for der er nogle ting, vi oplever, som min far ikke selv opdager.
Selve sygdommen er svær at acceptere, men jeg kan godt acceptere sygdommen på det stadie, hvor den er nu.
Hvis du nu havde permanent ondt i knæet, vil du på et tidspunkt acceptere, at det gør ondt og så prøve at arbejde uden om det, men hver gang jeg er nået dertil med min far og hans sygdom, så rykker sygdommen sig igen, og så skal jeg starte forfra.
Det er hårdt, og det kræver meget energi hele tiden.
Og min fars sygdom ligger i mit baghoved hele tiden.
Hvis jeg besøger ham herhjemme, er han indimellem som et stort barn, som du skal holde øje med.
Hvorfor går han nu derhen, hvad laver han nu, og kommer han til skade.
Jeg bekymrer mig hele tiden.
Da jeg startede på universitetet sidste forår, havde jeg det egentlig okay.
Med tiden blev det selvfølgelig mere udfordrende rent fagligt, og så kom det lidt snigende.
Jeg fik det dårligere og dårligere.
I efteråret var det rigtig slemt.
Der var nogle dage, hvor jeg måske slet ikke kunne overskue at stå op og i bad, så jeg kom slet ikke ud af mit værelse.
Jeg kunne nærmest sove flere dage i streg.
Til sidst kom jeg til en psykiater, som sagde, at jeg havde en moderat depression.
Der hjalp det at få sygeorlov, og jeg fik også antidepressiv medicin, som hjælper mig.
Jeg tog på højskole for at komme lidt væk fra det hele.
Det hjalp helt sikkert, men det var også hårdt, for i den periode så jeg kun mine forældre en gang imellem, og der kunne jeg virkelig mærke fra gang til gang, at min far blev mere og mere syg.
Han var selvfølgelig stadig sig selv, men jeg kunne mærke det på den måde, han formulerede sig på.
Nogle gange glemte han også ting, når vi sad og talte sammen, og så kunne jeg måske nå på toilettet og tilbage igen, og så sidder han stadig og tænker over det, når jeg kommer retur.
Jens med sine to døtre.
Sarah Olivia i midten og Rebecca til højre.
(© PRIVATFOTO)Det sværeste er, at det er så uforudsigeligt, hvad der kommer til at ske.
Det går meget langsomt, og det er også mærkeligt, at det nærmest er blevet dagligdag nu.
Lige pludselig skal han måske på plejehjem, og det bliver enormt hårdt.
Jeg bliver ofte stadig ked af det, men jeg har egentlig vænnet mig til at have en syg far.
Der var én af mine forældres veninder, der sagde for nylig, at man stadig taler med min far, fordi det er hyggeligt og rart at tale med ham, og det blev jeg virkelig glad for at høre.
Den dag, hvor man taler med min far af pligt og for at være sød, bliver det hårdt.
Men det er stressende at have sygdommen hængende over hovedet.
Hver gang jeg skal noget med min far, tænker jeg, at det skal være hyggeligt, for jeg ved jo ikke, hvor længe han er her, på den måde han er i dag.
Jeg når lige at vænne mig til et stadie, så jeg godt kan håndtere og bearbejde det, og så går der to måneder, og så er der noget nyt, der er forsvundet hos ham.
På et tidspunkt hørte vi en sang, hvor min far pludselig siger, at den vil han gerne have, vi spiller til hans begravelse.
Der tænkte jeg, at det nok er lidt tidligt at tænke på den slags, men det er jo nu, vi skal gøre det, mens han stadig er klar i hovedet.
Selvfølgelig ville jeg ønske, at min far aldrig nogensinde var blevet syg, men der er alligevel ting, som jeg lærer at håndtere, og det sætter mange andre ting i perspektiv.
For eksempel var jeg vildt nervøs for at gå til eksamen i gymnasiet, og det tager jeg egentlig rimelig køligt nu.
Ved siden af min fars sygdom virker det fjollet at hidse sig op over det nu, når min far er ved at forsvinde.
På en mærkelig måde er det en gave at blive konfronteret med så svær en sygdom og at kunne overkomme det.
Næste gang, der sker noget meget svært, har jeg måske fået nogle egenskaber, der kan hjælpe mig igennem det.
Det er blevet nemmere for mig at sige pyt.
Det går nok det hele.
Alligevel ville jeg stadig ønske, at jeg ikke stod midt i det her, at min far aldrig havde fået sin sygdom, og at jeg bare kunne være ung.
Du kan se programmet om familien Grønborg Larsen ved at klikke her, og du kan læse med, hvordan det stod til hos familien for over et år siden ved at klikke her.
FacebookTwitterKopier linkEmner:Sygdomme og lidelser|Demens|Depressioner|Odense|Odense Universitetshospital




https://www.dr.dk/nyheder/udland/politiet-i-hongkong-anholder-12-arig-blandt-demonstranter

Protester i HongkongSe temaUdlandPolitiet i Hongkong anholder 12-årig blandt demonstranterDemonstranter i Hongkong kastede brandbomber, og politiet svarede igen ved brug af vandkanoner og tåregas.
Politiet brugte søndag tåregas mod demonstranter i Hongkong efter voldsomme protester.
)26.
aug.
2019 kl.
06.
23Bemærk: artiklen er mere end 30 dage gammelLæs op36 personer, herunder en 12-årig, er blevet anholdt af politiet i Hongkong efter nye voldsomme protester.
Det meddeler Hongkongs politi i en pressemeddelelse mandag.
Anholdelserne skete, efter at voldsomme protester mod regeringen fandt sted søndag aften.
Her kastede demonstranter med sten og brandbomber mod politiet, der svarede igen ved brug af vandkanoner og tåregas.
Samtidig trak flere betjente deres pistoler, og et varslingsskud blev affyret, skriver politiet i en pressemeddelelse.
Første skud mod demonstranterDet er første gang i løbet af de tre måneder, som demonstrationerne har varet, at der er affyret skud, oplyser politiet.
- De eskalerende, ulovlige og voldelige aktioner fra radikale demonstranter er ikke bare skandaløse, de skubber også Hongkong på grænsen til en meget farlig situation, udtaler regeringen i en erklæring.
De 36 personer, der blev anholdt, er mellem 12 og 48 år.
Syv af dem er kvinder.
De er anholdt for at have forsamlet sig ulovligt, for angreb mod politiet og for besiddelse af våben.
Urolighederne gør søndag aften til en af de hidtil mest voldelige aftener, Hongkong har oplevet i de seneste tre måneder med daglige demonstrationer.
Dagen begyndte ellers fredeligt, da tusindvis af mennesker i silende regn gik i et demonstrationsoptog.
Oprindeligt protesterede hundredtusinder af indbyggere mod en omstridt lov om udlevering af folk til retsforfølgelse i Kina.
Men siden har det udviklet sig til et krav om styrket demokrati, og om at den Beijing-loyale regering går af.
/ritzau/ReutersFacebookTwitterKopier linkEmner:Hong Kong|Kriminalitet|Politi|Kina|Beijing




https://www.dr.dk/nyheder/udland/israel-haevner-raketter-fra-gaza-og-retter-luftangreb-mod-hamas

UdlandIsrael hævner raketter fra Gaza og retter luftangreb mod HamasKort tid efter at tre raketter blev affyret fra Gaza, svarede Israel igen.
Et Hamas-kontor var blandt målene.
Konflikten mellem Israel og Hamas-bevægelsen fortsætter.
26.
aug.
2019 kl.
03.
25Bemærk: artiklen er mere end 30 dage gammelLæs opIsraels militær har udført luftangreb mod Hamas-bevægelsen i Gazastriben.
Det oplyser militæret, efter at tre raketter blev affyret fra området ind i det sydlige Israel søndag.
Ifølge det israelske militær var et af målene for luftangrebene et kontor tilhørende en kommandør fra Hamas i den nordlige del af Gazastriben.
Der er ingen rapporter om omkomne.
Sent søndag oplyste Israels militær, at to raketter, der var blevet affyret fra Gaza, var blevet opfanget af israelernes missilforsvarssystem.
Det vides ikke, hvad der blev af den tredje raket.
Raketterne fra Gaza blev affyret, dagen efter at Israel lørdag udførte luftangreb i Syrien.
Ifølge Israel udførte landets luftvåben angreb mod iranske enheder i Syrien for at forhindre et iransk forsøg på at angribe israelske mål.
SOFR: Tre døde i angrebeneOvervågningsgruppen Det Syriske Observatorium for Menneskerettigheder meddelte efterfølgende, at en iraner og to medlemmer af Libanons Hizbollah-milits blev dræbt i angrebene, der skete tæt på Damaskus i Syrien.
Natten til søndag oplyste et højtstående medlem af Hizbollah, der støttes af Iran, at en israelsk drone var faldet ned over den libanesiske hovedstad, Beirut.
Imens var en anden drone angiveligt eksploderet i luften.
Det står ikke umiddelbart klart, hvem der står bag søndagens raketter fra Gaza.
Militante palæstinensere fra Hamas har de seneste dage optrappet antallet af angreb.
Det sker angiveligt i frustration over den israelsk-egyptiske blokade af Gaza.
Det er dog ikke sikkert, at Hamas står bag.
Også iranskstøttede militante i Gazastriben råder over raketter, og søndagens angreb kan have været hævn for angrebene i Syrien.
/ritzau/APFacebookTwitterKopier linkEmner:Hamas|Gazastriben|Israel|Krige og væbnede konflikter|Militær




https://www.dr.dk/nyheder/indland/minister-vil-have-flere-kommuner-til-beloenne-unge-misbrugere-komme-til-samtaler

IndlandMinister vil have flere kommuner til at belønne unge misbrugere for at komme til samtalerForsøgsordning med gavekort til unge misbrugere skal udbredes til hele landet, ønsker socialminister Astrid Krag.
11 procent af børnene i 9.
klasse har prøvet at ryge hash, viser en undersøgelse fra Statens Institut for Folkesundhed.
Af Jakob Skaaning, Maiken Steen Frederiksen og Niels Christian Jung26.
aug.
2019 kl.
06.
37Bemærk: artiklen er mere end 30 dage gammelLæs opSocial- og indenrigsminister Astrid Krag vil genfremsætte et lovforslag, der giver alle kommuner lov til at belønne unge misbrugere, der møder op til samtaler, med gavekort.
Samtidig vil regeringen afsætte midler til at uddanne de medarbejdere, der arbejder med unge i kommunerne, i de nyeste og mest effektive metoder inden for misbrugsbehandlingen.
Misbrugsbehandling med MOVEMOVE er en behandlingsmetode til unge i alderen 15 til 25 år med et behandlingskrævende rusmiddelmisbrug.
Behandlingen består af kognitiv adfærdsterapi i form af en indledende samtale samt 12 behandlinger, der efterfølges af seks måneders opfølgende behandling.
De unge motiveres til at blive ved med at dukke op til samtalerne med et gavekort på 200 kroner.
En central strategi er at stille konkrete mål for den unge.
Kilde: Socialstyrelsen- Det her er et område, hvor det ikke dur, at der er for store forskelle, alt efter hvilken kommune man er så uheldig at komme ud i et misbrug i.
Derfor fremsætter vi nu et lovforslag, der gør det muligt for alle kommuner at bruge de metoder, vi ved virker allerbedst, siger indenrigs og socialminister Astrid Krag.
DR fortalte i går i 21 Søndag, at hver sjette kommune ikke oplever, at have tilstrækkeligt med værktøjer til at hjælpe de unge, der kommer ud i et rusmiddelmisbrug.
Læs også:Fanget i hashtågerne:’Når du ryger en bong, tænker du ikke så meget over tingene’Bevist effektiv metodeEn undersøgelse fra Center for Rusmiddelforskning har vist, at den såkaldt MOVE-model, hvor de unge i behandling netop bliver belønnet med et gavekort for at møde op, virker bedre end de andre testede metoder til misbrugsbehandling, der benyttes i Danmark.
Metoden med at belønne misbrugere for at møde op til samtaler som led i en behandling blev indført som forsøg i ni kommuner tilbage i 2014.
Siden er metoden blevet undersøgt ved, at 460 tilfældigt udvalgte unge med misbrugsproblemer er blevet kontaktet først ni måneder og sidenhen 22 måneder efter afslutningen af de forløb, der skulle få dem ud af misbrug.
De unge var fordelt på fire forskellige behandlingsformer.
Her viste resultaterne, at halvdelen af de, der havde fulgt MOVE-programmet, var stoffrie ni måneder efter deres forløb.
Ved brugen af den næstbedste metode var 37 procent af de unge stoffrie efter ni måneder.
Konkrete mål og 200 krMOVE-modeller handler om at opstille mål for den unge om en anerkendende tilgang og så altså om at belønne de unge med gavekort på for eksempel 200 kroner for at møde op til samtaler.
Læs også:Lukas har været stoffri i to år: Gavekort, sms’er og snak fristede mere end narkoOg den sidste del har kommunerne faktisk været forhindret i hidtil af lovgivningen.
Noget, som regeringen nu vil lave om på.
- Vi vil sikre, at alle kommuner inden for lovens rammer kan bruge de her metoder.
Og det kræver også, at vi er villige til at afsætte nogle penge til, at man kan få kendskab til metoderne.
Der er nogle medarbejdere, der skal vide, hvad der virker, siger Astrid Krag.
Herning: Gavekort er yderst vigtigtI Herning har kommunen brugt MOVE-modellen til at behandle unge stofmisbrugere i flere år.
Projektleder Mette Krogshede er glad for, at kommunen nu får muligheden for at bruge gavekortene lovligt.
- Det er yderst vigtigt for vores behandling.
Man har kunnet måle, at gavekortene er et af de elementer, der har haft størst betydning, siger Mette Krogshede.
- Metoden med gavekortene har også været kritiseret for at opfordre til dårlig opførsel.
Hvad tænker du om den kritik?
- Det her er en måde at lære at tænke på sig selv, at lære at forkæle sig selv og at lære at anerkende sig selv for de ting, man nu synes er rare.
Gavekortet er ikke en belønning for dårlig opførsel.
Forslaget om at lovliggøre brugen af gavekort og at udbrede metoden til flere kommuner blev oprindeligt stillet af tidligere socialminister Mai Mercado (K), men nåede ikke at blive behandlet i Folketinget på grund af folketingsvalget.
FacebookTwitterKopier linkEmner:Det Konservative Folkeparti|Mai Mercado (politiker)|Betalingsmidler|Detailhandel|Herning




