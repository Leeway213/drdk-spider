https://www.dr.dk/nyheder/viden/teknologi/stor-asteroide-susede-taet-forbi-jorden-naesten-uden-varsel

TeknologiStor asteroide susede tæt forbi Jorden næsten uden varselForskere er overraskede over, at en asteroide, der torsdag fløj forbi Jorden, først blev opdaget få dage før.
En asteroide har været en tur forbi Jorden torsdag.
, 26.
juli 2019 kl.
23.
53Bemærk: artiklen er mere end 30 dage gammelLæs opTorsdag var Jorden omkring 73.
000 kilometer fra at blive ramt af en asteroide på mellem 57 og 130 meter i diameter.
Asteroiden blev først opdaget, få dage før den passerede så tæt forbi, at forskere over for Washington Post og flere andre medier udtrykker overraskelse og bekymring over, at den dukkede op nærmest ud af ingenting.
For at forstå forskernes bekymring skal man først forstå, at 73.
000 kilometer er omkring en femtedel af afstanden til Månen.
Alan Duffy, der er astronom og ledende forsker på Det Royale Institut i Australien, gør derudover opmærksom på, at stenens størrelse var mere end rigelig til at få katastrofale følger.
Til netmediet Vox fortæller han, at hvis asteroiden havde ramt Jorden, ville det svare til "over 30 gange så meget energi som ved Hiroshima-bomben" (den amerikanske atombombe over byen Hiroshima i 1945, red.
)Læs også:Efter 11 års søgen: Forskere finder meteor-krater ud for SkotlandIfølge både Washington Post og Vox kaldes den størrelse af asteroider for "bydræbere".
Michael Brown, der er professor ved Monash Universitys afdeling for fysik og astronomi, vurderer, at hovedparten af asteroiden formentlig ville have overlevet turen gennem Jordens atmosfære og ikke være brændt fuldstændig op, inden den ramte Jorden.
- Det havde svaret til en meget stor atombombe, siger han til Washington Post.
Var den faldet det forkerte sted, kunne en storby være lagt i ruiner, forklarer han.
Alle bør være bekymredeAsteroiden med navnet "2019 OK" fløj forbi med en hastighed på lidt under 10 kilometer i sekundet.
Folk med det rigtige udstyr og viden om, hvad man skulle kigge efter, har i et kort øjeblik kunnet se den på himlen torsdag.
Selv om den fløj forbi denne gang, mener både Alan Duffy og Michael Brown, at "2019 OK" bør være en lektie i, hvor hurtigt en potentiel katastrofe kan dukke op fra rummet omkring os.
- Det burde bekymre os alle, rent faktisk, siger Alan Duffy til Washington Post.
- Det er ikke en Hollywood-film.
Det er en reel fare, der er til stede.
I 2013 hamrede en næsten 20 meter stor meteor ned gennem Jordens atmosfære og eksploderede i luften tæt på den russiske by Tjeljabinsk.
Mere end 1.
000 mennesker blev såret.
Den seneste sten på størrelse med "OK 2019", der ramte Jorden, var ifølge Michael Brown for over 100 år siden over Sibirien.
Da den ramte, skabte det en eksplosion, som jævnede 2000 kvadratkilometer skov med jorden.
Ifølge Vox er det omkring 0,5 procent af de asteroider, der kommer så tæt på Jorden, der rent faktisk rammer vores planet.
/ritzau/FacebookTwitterKopier linkEmner:Washington Post|Rusland|Videnskab|Hiroshima|Australien




https://www.dr.dk/sporten/fodbold/england/dansk-broedrepar-koeber-verdens-aeldste-professionelle-fodboldklub

EnglandDansk brødrepar køber verdens ældste professionelle fodboldklubBrødrene Alexander og Christoffer Reedtz har købt engelske Notts County, der spiller i femtebedste række.
Foto: Reuters/Tony O'Brien 26.
juli 2019 kl.
22.
07Bemærk: artiklen er mere end 30 dage gammelLæs opAlexander og Christoffer Reedtz har overtaget ejerskabet af den engelske fodboldklub Notts County.
Det bekræfter klubben, der spiller i den femtebedste engelske række, på sin hjemmeside.
Notts County ligger i byen Nottingham.
Klubben blev stiftet i 1862 og er verdens ældste professionelle fodboldklub.
Alexander og Christoffer Reedtz er, som navnet også antyder, brødre.
De ejer sammen analysefirmaet Football Radar, der har hovedsæde i London og kontorer i Liverpool og bulgarske Plovdiv.
- Lige siden vi stiftede firmaet for ti år siden, har det været vores mål at eje en professionel fodboldklub, og vi er begejstrede over, at dagen er kommet, hvor vi har indfriet den ambition, siger brødrene på klubbens hjemmeside.
Data skal skabe succesNotts County rykkede i sidste sæson ned fra League Two, den fjerdebedste række i England.
I år er første gang nogensinde, at Notts County ikke er at finde i en af Englands fire bedste rækker.
Det er de to danske brødres ambition at forene det, som Football Radar laver, med den fremtidige strategi for Notts County.
- Vi tror på, at den unikke data og viden, vi har adgang til gennem Football Radar, sammen med den store ekspertise, der allerede eksisterer i klubben, kan hjælpe Notts County til at blive meget succesfuld, skriver brødrene.
/ritzau/FacebookTwitterKopier linkEmner:England|Bulgarien|Fodbold|London|Nottingham




https://www.dr.dk/sporten/cykling/tourdefrance/dramaet-fortsaetter-i-alperne-touren-afkorter-loerdagens-etape-paa

Tour de FranceDramaet fortsætter i Alperne: Touren afkorter lørdagens etape på grund af nye jordskredTour de France-ledelsen har besluttet at afkorte lørdagens 20.
etape på grund af nye jordskred i området.
Af Frederik Palle26.
juli 2019 kl.
21.
21 | opdateret 27.
juli 2019 kl.
00.
41Bemærk: artiklen er mere end 30 dage gammelLæs opEfter en dag fyldt med drama i Tour de France tyder det på, at der venter en ny dag med dramatik i morgen.
I stedet for 126 kilometer skal rytterne kun over 59 kilometer, men etapen slutter stadig på toppen af Val-Thorens.
På Tour de Frances Twitter-profil forklarer man årsagen til den beslutning.
Se jordskredet på 19.
etape.
- På grund af forventet dårligt vejr i morgen og jordskred observeret i området, så vil den 20.
etape blive ændret, skriver de.
Man starter og slutter stadig som planlagt.
Starten vil gå i Albertville, inden man 59 kilometer senere slutter på toppen af den lange Val Thorens-stigning.
Men Cormet de Roselend, som var planlagt til at lave en tidlig ændring i løbet, er blevet fjernet fra ruten.
Alle planlagte spurter inden Val Thorens er blevet fjernet.
Dermed er der kun en enkelt bjergspurt tilbage i løbet.
Den er på toppen af Val Thorens.
Der er etapestart klokken 14.
30.
FacebookTwitterKopier linkEmner:Frankrig|Cykelsport|Twitter|Naturkatastrofer




https://www.dr.dk/nyheder/indland/ciliane-kom-ikke-ind-paa-filosofi-studiet-livet-handler-ikke-kun-om-blive

IndlandCiliane kom ikke ind på filosofi-studiet: 'Livet handler ikke kun om at blive studieparat'Der er kun det pres, vi selv finder på, lyder det fra 22-årige Ciliane Stubkjær.
Det er tre år siden, at 22-årige Ciliane Stubkjær gik ud af gymnasiet og lige nu arbejder hun i en madbod.
Af Thea Deleuran Müller26.
juli 2019 kl.
22.
31Bemærk: artiklen er mere end 30 dage gammelLæs opTusindvis af danskere har med stor sandsynlighed været en tur forbi indbakken for at se, om de havde fået en studieplads eller ej.
Det samme gjorde 22-årige Ciliane Stubkjær.
Efter tre år hvor hun har stået i limboet mellem en overstået gymnasietid og den videre færden ud i livet, havde hun søgt ind på filosofi-studiet.
Og planen var klar: Hun er rykket fra Aarhus til hovedstaden for at læse på Københavns Universitet og skulle flytte ind i sin nye lejlighed.
Men i nat landede en besked i hendes e-boks, som satte en stopper for den del af planen.
Hun er én af de over 18.
000, der i nat fik et afslag på sin ansøgning til en videregående uddannelse.
Og i det sekund Ciliane Stubkjær ser den dårlige nyhed, tænkte hun bare 'fuck', siger hun:- Jeg tænkte, hvad skal jeg nu, hvem er jeg, og hvad skal jeg lave.
Hele livet handler ikke om at blive studieparat, så jeg vil ikke sige, at jeg tager 'bare' et friår mere, men at jeg i stedet tager et år mere af mit liv.
Det er lige så lærerigt som at gå på et studieCiliane StubkjærIsær tanken 'jeg bliver ikke til noget', ramte hende.
- Jeg talte også afslaget igennem med min far, som sagde: 'Det er jo egentlig bare et stykke papir, hvor der står, du ikke er kommet ind', og det er jo rigtigt.
'Jeg tager i stedet et år mere af mit liv'I alt havde 88.
754 søgt ind på en videregående uddannelse, og 65.
714 af dem fik i nat tilbudt en studieplads.
Og Ciliane Stubkjær troede også, hun ville være blandt dem.
- Jeg troede, jeg ville komme ind.
Mit snit er på ni, og snittet er bare højere i år, siger hun.
Karaktergennemsnittet for at komme direkte ind på filosofi-studiet på Københavns Universitet lå i år på 9,5.
Selvom flere end 18.
000 fik afslag på deres ansøgning i nat, er der stadig studiepladser ledige på i alt 23 uddannelsessteder landet over.
Læs også:Fortvivl ej!
Der er stadig ledige studiepladser på mange uddannelserPå Københavns Universitet har de for eksempel 550 ledige pladser på 32 forskellige uddannelser, og det er både på uddannelser som matematik og kemi til humanistiske uddannelser som dansk og engelsk.
Men Ciliane Stubkjær vil ikke starte på et studie, bare fordi det er en god idé at komme i gang med en uddannelse.
Hun vil gerne gøre det, fordi det giver mening.
- Hele livet handler ikke om at blive studieparat, så jeg vil ikke sige, at jeg tager 'bare' et friår mere, men at jeg i stedet tager et år mere af mit liv.
Det er lige så lærerigt som at gå på et studie.
'Ligger så dybt i vores ungdom, at man skal presse sig selv'Her til eftermiddagen har den værste panik også lagt sig, og nu ser hun frem til at skulle lave noget andet.
Noget mere spændende.
Noget fedt, siger hun.
- Man får et chok, men lige så snart det chok er gået over, tænker man også bare, fuck, hvor er det bare fedt at være i live.
Alternativet er jo, at man kunne være syg eller død eller noget i den stil.
Vi skal stoppe med at prøve og uddanne os ud af meningsløsheden og i stedet spørge os selv, hvad det er, der giver meningCiliane StubkjærI årene efter gymnasiet har Ciliane Stubkjær sammen med to veninder lavt DR3-serien 'Limbo - Når sabbatår er fucked', der netop handler om det at holde sabbatår med alle de op- og nedture, som den slags år indeholder.
Her har Ciliane Stubkjær og veninderne blandt andet lært, at der ikke er noget stress og ej heller pres, fortæller hun, andet end det, man selv finder på.
- Jeg tror, det ligger så dybt i vores ungdom, at man skal presse sig selv eller være presset, siger hun og uddyber:- Vi skal stoppe med at prøve og uddanne os ud af meningsløsheden og i stedet spørge os selv, hvad det er, der giver mening.
Og nu skal der leves og navigeres efter landkortet, siger 22-årige Ciliane Stubkjær.
- Nu må vi se, hvad der sker, og jeg vil være åben i stedet for at slå mig selv i hovedet over, at jeg ikke er kommet ind.
Hvem ved?
Måske er det meningen.
Hun ved heller ikke, om hun kommer til at søge ind igen til næste år, fortæller hun, og tilføjer kommentaren: 'Hvis du ikke ved, hvad du vil med dit liv, er der ikke noget, du skal nå'.
Kom du heller ikke ind på drømmestudiet i nat?
Du kan læse de tre bedste råd til, hvad du nu skal gøre fra uddannelsesvejlederen ved at klikke her.
FacebookTwitterKopier linkEmner:Københavns Universitet|Uddannelse|DR3|Videregående uddannelser|Aarhus




https://www.dr.dk/sporten/cykling/tourdefrance/afblaest-etape-giver-tour-flashback-til-dengang-riis-tog-den-gule

Tour de FranceAfblæst etape giver Tour-flashback til dengang Riis tog den gule trøje i 1996Udviklingen på 19.
etape var vildere, end dengang Bjarne Riis måtte fragtes gennem snevejret i 1996, mener cykelekspert, Dan Frost.
Bjarne Riis iført den gule trøje, som han vandt i Tour de France 1996.
Af Emil Halkier26.
juli 2019 kl.
20.
22Bemærk: artiklen er mere end 30 dage gammelLæs opDer er Tour de France-momenter, man aldrig glemmer.
Fredagens 19.
etape i årets udgave af det franske cykelløb ender uomtvisteligt i den kategori.
For mens Tour-favoritterne med savklinger på albuerne udkæmpede et slag om podiepladser på nedkørslen fra Col de I'Iseran, blev løbet neutraliseret.
Kraftigt haglvejr og et mudderskred længere nede ad bjerget umuliggjorde en videre afvikling af etapen.
Det var simpelthen for farligt - både for ryttere og tilskuere.
Læs også:Kruijswijk forbander aflysningen: 'Jeg kørte ikke fuld gas'I 1996 var der en lignende episode, da danske Bjarne Riis vandt Tour de France.
Og den sprang da også straks frem på lystavlen, da DR Sportens cykelekspert, Dan Frost, sad og så fredagens Tour-etape.
- Dengang sad jeg nede i Sydfrankrig på træningslejr som landstræner for Danmarks Cykle Union.
Det var 35 grader, og vi sad og kiggede på billeder, hvor de kørte i biler i snevejr oppe ved Sestriere, fortæller Dan Frost om 9.
etape af Tour de France i 1996.
Se billeder fra dengang Col de l'Iseran blev ramt af snevejr i Tour de France 1996.
Her måtte løbsarrangere afkorte ruten på grund af snevejr og stærk vind.
Derfor blev de ikke farbare stigninger sløjfet, rytterne fragtet frem til et punkt 46 kilometer fra den planlagte målstreg og sendt afsted.
Herfra stak Bjarne Riis afsted med det samme, vandt etapen og kørte sig i den gule trøje.
- Jeg havde det på samme måde i dag (under fredagens etape, red.
).
Det kunne bare ikke passe.
De havde kørt de sidste dage med hedebølge og lige pludselig måtte de aflyse, fordi der var hagl, sne og mudder på vejene.
Det virkede helt urealistisk.
Læs også:Ny mand i førertrøjen: Sådan ser klassementet ud efter afbrudt bjergetapeSelvom dagens afblæste etape giver flashback til 1996, er der ingen tvivl hos Dan Frost om, hvorvidt nutiden slår fortiden.
- Det, vi så i dag, er det vildeste, jeg har set i Tour de France - også vildere end i 1996, lyder det fra cykeleksperten.
- Dengang var det ”kun” sne.
Det var ikke noget, folk løb væk fra.
Folk stod jo op på Galibier, da Bjarne blev kørt op over i bil.
De kunne bare ikke køre der på cykler.
I dag så man jo billeder af folk, der løb væk fra det mudder, der skred ned.
Bjarne Riis indrømmede i 2007, at han havde benyttet doping til at vinde Tour de France i 1996.
Stor forvirring i feltetDan Frost var i perioden fra 2006 til 2013 sportsdirektør på Team CSC (senere Team Saxo-Bank og Team Saxo-Tinkoff, red.
), før han i 2014 blev sportsdirektør hos Team Sky.
Derfor kender han alt til, hvordan pulsen reagerer i et Tour de France-felt, når kaos bryder ud.
Det fremgik også tydeligt af tv-billederne, at rytterne var meget i tvivl om, hvad der foregik i minutterne under og efter aflysningen af fredagens etape.
- Det har været ligeså forvirrende for ryttere og holdbiler som for tv-seerne.
Jeg er lige ved at sige, at end ikke Christian Prudhomme (løbsdirektør, red.
) i sin røde bil har haft overblik over noget som helst, fordi det kom så pludseligt, siger Dan Frost.
Se referat af 19.
etape.
Som løsning efter etapeafblæsningen valgte Tour-ledelsen at notere de tider, rytterne havde, da de krydsede toppen af Col de I'Iseran.
En beslutning, der ikke har gjort alle i feltet lige tilfredse.
Det er imidlertid også en umulighed, mener DR Sportens cykelekspert.
- Der er altid vindere og tabere alt efter, hvordan man ser på det.
Det er nu engang præmissen.
De kunne jo så have valgt at annullere etapen helt, men det tror jeg havde været noget rigtig møg.
Læs også:VIDEO Se jordskredet som afbrød historisk Tour-etapeTiderne på Col de I'Iseran betyder, at Egan Bernal (Ineos) er ny mand i gult, mens Julian Alaphilippe (Quick Step) indtager andenpladsen 48 sekunder efter colombianeren.
Bernals holdkammerat, sidste års vinder Geraint Thomas, ligger nummer tre.
- Når ret skal være ret, tror jeg, at det er et retvisende billede af, hvordan det også havde set ud i mål.
Det kan godt være, at afstandene havde været anderledes, men jeg tror, det er et billede af, hvordan det havde tegnet sig senere i løbet også, siger Dan Frost.
Det er kun sket én gang tidligere, at Tour de France har aflyst en etape.
Det var i 1982, før holdtidskørslen på 5.
etape, da strejkende arbejdere blokerede vejen og forhindrede etapen i at blive afviklet.
FacebookTwitterKopier linkEmner:Egan Bernal (cykelrytter)|Frankrig|Geraint Thomas (cykelrytter)|Tinkoff Saxo|Cykelsport




https://www.dr.dk/sporten/fodbold/superliga/brandvarm-hollaender-dukker-lyngby

SuperligaBrandvarm hollænder dukker LyngbyMed to mål sikrede Mart Lieder Sønderjyske en sejr over Superliga-oprykkerne.
26.
juli 2019 kl.
21.
02 | opdateret 26.
juli 2019 kl.
22.
10Bemærk: artiklen er mere end 30 dage gammelLæs opMart Lieder blev fredag aften den helt store helt for Sønderjyske, da han scorede to mål og lavede en assist i 3-0-sejren over Lyngby.
Dermed går Sønderjyske op på førstepladsen i 3F Superligaen med syv point efter tre kampe.
Både FC København, FC Midtjylland og Brøndby kan dog gå forbi sønderjyderne senere i runden.
Læs også:Ny OB-angriber får drømmedebut i storsejr over LyngbySejren kom i hus efter en særdeles effektiv anden halvleg af Sønderjyske, hvor Mart Lieder scorede til 1-0 og 2-0, mens Mads Albæk lukkede til 3-0.
Lyngby ramte indersiden af stolpen en gang i hver halvleg, men i begge situationer var heldet med gæsterne, der altså tager tre point med hjem til Haderslev.
Kampens indledning var præget af en lang række fejlafleveringer fra begge mandskaber, og der var derfor langt mellem chancerne.
En flyvende hollænderFørste halvlegs bedste forsøg stod Jesper Christjansen for efter 33 minutter, da han efter godt opspil i højre side bankede bolden på stolpen.
Stefan Gartenmann kom i første halvlegs døende minutter til en hovedstødschance efter et hjørnespark, men forsvarsspilleren headede langt over mål.
Sønderjyske tog føringen efter 59 minutter, da Rilwan Hassan fandt Mart Lieder på midten, der sparkede bolden fladt i det lange målhjørne.
Læs også:Ulvene er fortsat ubesejrede: FCM slår Nordsjælland 2-1 i HerningFem minutter senere prellede Emil Nielsens afslutning af på træværket, og derfor kunne Mart Lieder sende Sønderjyske foran 2-0 med et køligt lob efter 71 minutter.
Inden da havde han med ét langt løb tilbagelagt halvdelen af banens længde.
Mart Lieder var med otte minutter igen i oplæggerens rolle, da han serverede bolden for fødderne af Mads Albæk, der bankede bolden i mål til slutresultatet 3-0.
I næste runde venter der Sønderjyske en hjemmekamp mod FC København, mens Lyngby tager imod AGF.
/ritzau/FacebookTwitterKopier linkEmner:FC København|SønderjyskE|Lyngby|Fodbold|Mads Albæk (fodboldspiller)




https://www.dr.dk/nyheder/udland/ligene-af-62-migranter-fundet-i-havet-ud-libyen

UdlandLigene af 62 migranter fundet i havet ud for Libyen150 migranter blev torsdag meldt savnet ud for Libyens kyst.
62 af dem er fredag fundet døde.
Redningsarbejdere er sat ind, efter to både kæntrede ud for byens Komas' kyst i Libyen.
26.
juli 2019 kl.
20.
07 | opdateret 26.
juli 2019 kl.
20.
17Bemærk: artiklen er mere end 30 dage gammelLæs opRedningsarbejdere fra hjælpeorganisationen Røde Halvmåne har fredag hentet ligene af 62 migranter op fra havet ud for Libyens kyst dagen efter et af årets dødeligste skibsforlis i Middelhavet.
Torsdag blev op mod 150 mennesker meldt savnet, da to både kæntrede efter at have sat ud fra byen Komas, der ligger cirka 120 kilometer øst for Libyens hovedstad, Tripoli.
Læs også:Skibsforlis ud for Libyen: Over 100 frygtes omkommetDe første meldinger lød på, at mindst 132 blev reddet i land.
Mindst 12 personer er kørt til hospitalet i Komas, mens resten af migranterne er blevet transporteret til forskellige forvaringscentre.
Tusindvis druknerEn af de overlevende fra torsdagens forlis er en mand fra Eritrea.
Han fortæller ifølge nyhedsbureauet AP, at skibet, han befandt sig på, kæntrede efter at have sejlet i en time.
Han fortæller også, at de fleste migranter om bord på skibet var kvinder, og at de fleste af dem druknede.
- Alle, der druknede, var kvinder.
Kun to af pigerne reddede sig selv, siger den unavngivne mand ifølge nyhedsbureauet.
Ifølge AP var der blandt migranterne folk fra Eritrea, Egypten, Sudan og Libyen.
Farvandet over Middelhavet mellem Libyen og Italien er en af de mest brugte ruter for flygtninge og migranter, der søger mod Europa.
Tusindvis af migranter drukner årligt i forsøget på at komme over Middelhavet.
Tidligere i juli omkom 72 mennesker, da en båd fuld af migranter forulykkede ud for Tunesiens kyst.
/ritzau/AFPFacebookTwitterKopier linkEmner:Libyen|Ulykker|Flygtninge og asylansøgere|Eritrea|Røde Kors




https://www.dr.dk/nyheder/udland/hvorfor-vil-trump-have-faengslet-rapper-i-sverige-hjem-ser-sig-selv-som

UdlandHvorfor vil Trump have fængslet rapper i Sverige hjem: 'Ser sig selv som afroamerikanernes beskytter'Det er indenfor USA's grænser, at sagen kan gavne præsidenten, lyder det fra USA-kender.
Den amerikanske præsident Donald Trump langer ud after den svenske regering og statsminister, efter anklagemyndigheden i Sverige har rejst tiltale mod rapperen A$AP Rocky.
Af Thea Deleuran Müller26.
juli 2019 kl.
21.
10Bemærk: artiklen er mere end 30 dage gammelLæs opIgen i dag blander den amerikanske præsident, Donald Trump, sig i sagen om den amerikanske rapper A$AP Rocky, der lige nu sidder varetægtsfængslet i Sverige.
A$AP Rocky, hvis rigtige navn er Rakim Mayer, skulle angiveligt have været involveret i et gadeslagsmål i den svenske hovedstad Stockholm den 30.
juni.
I skarpe vendinger på Twitter kritiserer præsidenten den svenske regering med statsminister Stefan Löfven i spidsen, efter at Sveriges anklagemyndighed i går valgte at tiltale rapperen for vold.
Det får Donald Trump til blandt andet at beskylde Sverige for at "have svigtet vores afroamerikanske befolkning".
Men hvorfor blander den amerikanske præsident sig overhovedet i sagen om en fængslet rapper i et land som Sverige?
Det gør han med stor sandsynlighed ikke for at få noget udenrigspolitisk ud af det, men i stedet appellerer præsidenten til sit publikum i hjemlandet, siger Philip Christian Ulrich, der er udenrigsredaktør på netmediet Kongressen.
com.
Hvem er A$AP Rocky?
A$AP Rockys borgerlige navn er Rakim Mayers.
Han er en amerikansk rapper, der er født og opvokset i Harlem i New York og er 30 år gammel.
Rapperen har udgivet tre album og har flere hundrede millioner afspilninger på Spotify.
Han har arbejdet sammen med et utal af verdensstjerner som for eksempel Cardi B, Kendrick Lamar, Lana Del Ray, Frank Ocean og Rihanna.
- Ham og hans støtter kan igen pege på, at alle anklagerne om, at Donald Trump er racistisk, og at han kommer med nedgørende kommentarer om afroamerikanere, muslimer og folk fra Mellemøsten ikke passer - for se selv, hvad han gør i eksempelvis den her sag.
Og det, at præsidenten selv identificerer sig som én, der både beskytter og hjælper den afroamerikanske befolkning, spiller også en stor rolle, siger det:- Donald Trump ser sig langt henad vejen som afroamerikanernes støtte og forsvarer og bryster sig også af, at han har gjort mere for afroamerikanere end for eksempel præsident Obama gjorde det i de otte år, han sad i Det Hvide Hus.
Forskel på præsidentens tweets og politisk handlingDet er ikke første gang, at Donald Trump sender tweets afsted, hvor den amerikanske rapper og Sverige er omdrejningspunktet.
Den 20.
juli skrev Donald Trump i et tweet, at han havde talt med Kanye West, der også er rapper, om sagen, og at præsidenten derfor vil række ud til den svenske statsminister for at få A$AP Rocky hjem igen.
A$AP Rocky, da han spillede på Northside Festival i 2014.
I år har han spillet på den fynske festival Tinderbox.
I det første tweet skrev præsidenten, at han ville ringe til "den meget talentfulde statsminister i Sverige for at se, hvad vi kan gøre for at hjælpe A$AP Rocky".
Men det er altså svært for præsidenten at opnå det store udenrigspolitisk med den handling, understreger Philip Christian Ulrich.
- Det er præsidenten, der sender tweets afsted, som spiller for et indenrigspolitisk publikum i USA, men vi skal også hele tiden holde for øje, at der er forskel på præsidentielle tweets og præsidentielle ordrer - og så reel amerikansk udenrigspolitik, siger han og uddyber:- Det er ikke sådan, at den svenske statsminister kan gå ind og blande sig i en igangværende retssag.
Sådan fungerer det hverken i Sverige eller i USA for den sags skyld.
Den svenske statsminister Stefan Löfven svar til Trumps første tweets var også, at "alle er lige for loven, selv besøgende fra andre lande", og at "at den svenske regering hverken kan eller vil forsøge at påvirke anklagere eller domstole".
Læs også:Trump beskylder Sverige for at 'have svigtet vores afroamerikanske befolkning''Hvis han havde siddet i Nordkorea, gav det mening'Den 30-årige rapper var ellers godt i gang med en Europa-turné, inden han den 3.
juli blev arresteret af det svenske politi og har siddet bag tremmer lige siden.
Selvom A$AP Rocky er amerikansk statsborger, er det lidt ud over det sædvanlige, at en præsident går ind i sagen, når vedkommende er fængslet i et land som Sverige, forklarer udenrigsredaktør Philip Christian Ulrich.
- Havde han siddet i Nordkorea eller en stat, hvor man ikke kunne være sikker på den amerikanske statsborgers sikkerhed eller behandling, ville det være mere oplagt, at præsidenten går ud og melder sig på banen i sagen.
Udover Trumps forsøg på at få A$AP Rocky ud af Sverige, er der også startet en bevægelse på sociale medier med underskriftsindsamlinger og med støtte til rapperen ved at bruge hashtagget #freerocky.
Her ses plakater med samme budskab udenfor det fængsel, hvor rapperen lige nu sidder i Stockholm.
Normalt vil en sag som denne blive håndteret af den amerikanske ambassade, som sikrer sig, at alt går, som det skal, og kontakten til familie og advokat kører på skinner, forklarer han.
Slagsmålet, som rapperen er tilbageholdt for, skete på åben gade en tidlig morgen, og han har selv lagt flere videoer op på sin Instagram-profil fra hændelsen, som er set flere millioner gange.
To personer er udover rapperen tiltalt.
A$AP Rocky havde kort forinden spillet koncert på den fynske festival Tinderbox, og fængslingen er gået ud over en stribe koncerter i blandt andet Norge, Polen, Spanien, Tyskland og England.
Retssagen starter tirsdag den 30.
juli og vil vare tre retsdage, fortalte A$AP Rockys advokat i dag, og tiltalen betyder, at rapperen forbliver varetægtsfængslet, til retssagen starter.
A$AP Rocky har hele tiden nægtet sig skyldig, og han hævder, at der var tale om selvforsvar, da han blev provokeret.
FacebookTwitterKopier linkEmner:Sverige|USA|Kriminalitet|Retsvæsen|Stefan Löfven (politiker)




https://www.dr.dk/nyheder/viden/teknologi/danmarks-mest-populaere-bil-faar-hug-i-miljoetest

TeknologiDanmarks mest populære bil får hug i miljøtestDieseludgaven af Nissan Qashqai udleder 17 gange mere skadelig kvælstofgas end tilladt.
30.
juni var der solgt over 4.
000 eksemplarer af Nissan Qashqai i Danmark.
Det gør den til den mest solgte bilmodel i årets første seks måneder.
Af Dan Grønbech26.
juli 2019 kl.
19.
01Bemærk: artiklen er mere end 30 dage gammelLæs opHvis ikke du selv har én, så er der næsten med garanti en på din vej eller en i din familie, der har.
Det japanske bilmærke Nissan har haft stor succes med deres SUV Qashqai.
Kun enkelte andre bilmodeller er solgt mere i Danmark i 2017 og 2018, og indtil videre har ingen overhalet Qashqaien i 2019.
Det viser tal fra brancheforeningen De Danske Bilimportører.
Læs også:Forskere: Mindre luftforurening i byen giver færre børn med astmaSamme billede har gjort sig gældende i England, hvor der dog nu er britiske tæsk til folkets favoritbil.
Ikke fra bilkøberne, men fra myndighederne.
Den britiske pendant til trafikstyrelsen DVSA (Driver and Vehicle Standard Agency) har i en test fundet ud af, at dieseludgaven af den populære bil udleder 17 gange mere NOx-gas ude på vejene end tilladt.
Hvad er NOx - og hvorfor er det farligt?
Kvælstofilte (NOx) er giftige gasser, der udledes fra kvælstof- og iltforbrænding under højt tryk og høje temperaturer.
NOx er en fællesbetegnelse for to stoffer: Kvælstofoxid (NO) og kvælstofdioxid (NO2).
NOx har direkte og indirekte påvirkning på menneskers sundhed.
Det kan blandt andet forårsage vejrtrækningsproblemer, hovedpine, kronisk nedsat lungefunktion, øjenirritation og tab af appetit.
Når NOx udledes via dieseldampe, kan gassen trænge ned i lungerne og øge risikoen for at få kræft, give kroniske vejrtrækningsproblemer og føre til for tidlig død hos personer med hjerte- eller lungesygdomme.
Kilder: AFP, US Environmental Protection Agency (EPA), European Environmental Agency (EEA), UN Environment Programme (UNEP), Science Media Centre (SMC)Det fortæller flere medier.
Heriblandt The Guardian.
En ny og skrappere test afslører QashqaienNOx-gasser opstår ved forbrændinger ved høje temperturer.
For eksempel i en bilmotor.
Gasserne har en række sundhedsskadelige effekter på mennesker, ligesom de kan være med til at skabe smog og syreregn.
Læs også:Miljøtjek: Er diesel værre end benzin?
Tidligere har man testet bilers udledning af gasserne i laboratorier i såkaldte NEDC-tests.
Men nu er der en ny type test i byen, som giver et mere virkeligshedstro billede af hvad (og hvor meget), der kommer ud af udstødningsrøret på bilerne.
Det er de såkaldte WLTP-tests, som byder på en del stramninger.
Du kan læse mere om forskellene på de to testtyper her.
Læs også:NOx, NO2 og CO2: Hvad er forskellen og hvad er det egentlig VW har snydt med?
Den nye test har været led ved Qashqaien, viser rapporten fra de britiske trafikmyndigheder, hvori de blandt andet skriver:Renault Kadjar, her set ved præsentationen af den nye model i Geneve i 2015, er stort set samme bil som Qashqai'en, og har derfor samme problemer med NOx.
- Resultatet viste sig at være mere end 17 gange den lovgivningsmæssige grænse.
Denne markante overskridelse betyder, at køretøjet ikke er tilstrækkeligt godt designet til at kontrollere (udledningen af, red.
) NOx under virkelige forhold.
Renault opgraderer, men Nissan gør intetEfter fundet af den markant højere udledning, havde de britiske myndigheder forventet, at Nissan ville udbedre fejlen i motorerne.
Det har Nissans søstervirksomhed Renault for eksempel gjort med deres model Kadjar, som minder utrolig meget om Qashqaien.
Renault har nemlig kontaktet alle britiske kunder med en Kadjar dCi for at opgradere deres biler.
Men japanske Nissan har meddelt de britiske myndigheder, at de ikke har tænkt sig at gøre noget for at forbedre motoren i deres biler.
Læs også:Ridser i lakken: Audi får milliardbøde for dieselsnyd- Det er ikke muligt at lave en rekalibrering for eksisterende kunder, da de gerne vil fokusere deres energi og ressourcer på nye modeller, skriver DVSA blandt anden i sin rapport om Nissans begrundelse for ikke at gøre noget.
Og DVSA er mildest talt ikke imponeret af den udmeldning.
- Vi finder Nissans tilgang til de her høj-udledende køretøjer uacceptabel, skriver de.
Nissans Qashqai-modeller bliver produceret på bilproducentens fabrik i Sunderland i England.
FacebookTwitterKopier linkEmner:Biler|Nissan|Storbritannien|Renault|Bilindustri




https://www.dr.dk/nyheder/indland/akuttelefonen-sveder-i-sommervarmen-husk-nu-drikke-rigeligt-og-pas-paa-solen

IndlandAkuttelefonen sveder i sommervarmen: ’Husk nu at drikke rigeligt og pas på solen’- Vi glemmer UV-indekset, siger overlæge, der giver gode råd under hedebølgen.
Det vigtigste råd er, at passe på solen og drikke rigeligt i varmen.
Af Mette Richardt26.
juli 2019 kl.
21.
04Bemærk: artiklen er mere end 30 dage gammelLæs opHedebølgen er over os, og UV-indekset er højt.
Men på trods af at gentagne advarsler og opfordringer til at drikke rigeligt og passe på solens stråler, så er der mange danskere, der glemmer de gode råd.
Akuttelefonen 1813 i Region Hovedstaden har i hvert fald haft rigeligt at se til i den forgangne uge.
Cirka 120 personer har henvendt sig med solskoldninger, og flere end 100 ældre har henvendt sig med dehydrering, hvoraf 20-30 personer er blevet indlagt.
- Mange ældre er blevet indlagt med væskemangel, og så er der en del, der har fået solskoldninger.
Desuden er der en del insektbid – især myg og flåter, fortæller overlæge ved Akutberedskabet 1813, Asmus Thun Bisgaaard.
Antallet af opkald til Akuttelefonen har dog ikke været højere end normalt i forbindelse med en normal varm dansk sommeruge.
Men Asmus Thun Bisgaard råder til, at man er ekstra opmærksom på væskeindtaget og især UV-indekset i denne tid.
Akuttelefonen har fået mange henvendelser ved solskoldning.
SolskoldningNår UV-indekset er over 6, så er risikoen for at blive solskoldet høj.
Og det er der mange, der ikke er opmærksomme på.
Kend dit UV-indeks og din hudtypeEn undersøgelse viser at ni ud af 10 danskere har hørt om UV-indekset.
Til gengæld er det kun 26 af procent af dem, der ved, at det er nødvendigt at beskytte sig mod solen, når indekset er på tre eller derover.
I disse dage er UV-indekset i Danmark på 6+ (høj UV-intensitet).
UV-indekset i Danmark kommer højst op på 7, mens det længere sydpå kan komme op på 10+.
Du kan downloade appen ‘UV-indeks’, hvor du kan se det forventede UV-indeks i både ind- og udland og bruge ‘hydtypeguiden’ til at se, hvor lang tid du kan opholde sig i solen, før du risikerer skoldning.
De fleste danskere har hudtype 2.
Det betyder, at de på en dag med et UV-indeks på omkring 6 kan opholde sig 30-35 minutter i solen midt på dagen, før de risikerer skoldning.
Kilde: Kræftens Bekæmpelse og Trygfondens Solkampange.
- Når man kigger på temperaturen, så skal man huske at kigge på UV-indekset, for det er højt i disse dage.
Så det er ikke overraskende, at så mange bliver solskoldet, siger Asmus Thun Bisgaard.
Læs også:Fire myter og et par gode råd: Her din guide til en solrig weekend uden forbrændingerMan opdeler solskoldninger i 1.
2.
og 3.
gradsforbrændinger.
Det er typisk 1.
gradsforbrændinger, folk henvender sig med, men en del kommer også med 2.
gradsforbrændinger, som er kendetegnet ved, at huden begynder at boble.
- Det er alle, der bliver ramt af solskoldninger.
Men børn er særligt udsatte, da de ikke bemærker det selv.
Og så er det typisk folk, der falder i søvn i solen, siger Asmus Thun Bisgaard.
Hvad gør man, når skaden er sket?
- Man skal selvfølgelig holde sig væk fra solen.
Og så kan man tage en panodil.
Man kan også købe en lokalbedøvende spray, Xylocain, mod smertefulde solskoldninger.
Hvis det er slemt, kan man prøve at smøre med Mildison, der indeholder en mild form for binyrebarkhormon.
En læge kan ikke gøre mere - der er ikke noget vidundermiddel, siger Asmus Thun Bisgaard, som først opfordrer folk til at gå til lægen, hvis det gør så ondt, at man ikke kan holde det ud.
Især ældre skal mindes om at drikke mere end normalt i varmen.
DehydreringVi skal alle drikke mere, når sommertemperaturerne er over os.
Men de ældre har ikke den samme fornemmelse for tørst, som yngre.
Derfor er der mange ældre, der dehydrerer i varmen.
- De har ikke den naturlige tørst og bliver hårdere ramt.
Pludselig bliver de sløve og forvirrede.
De skal drikke en halv til en hel liter mere end normalt, siger Asmus Thun Bisgaard.
Han opfordrer pårørende og naboer til at holde øje med de ældre og sikre, at de får drukket nok i disse dage.
Er der brug for hjælp, har flere kommuner fået en akutfunktion, så de kan rykke ud og behandle ældre borgere med saltvandsopløsning via drop, så det ikke er nødvendigt at skulle på sygehuset.
Men også de små, skal der holdes øje med.
Især hvis et barn er ramt af en maveinfektion og har diarré og opkast.
- Så skal man være opmærksom på, at de får nok at drikke.
Hold øje med om der er aftagende urinpoduktion – om der er længere tid mellem bleskift.
Og hvis barnet bliver sløvt, skal man kontakte lægen, siger Asmus Thun Bisgaard.
Billede af skader ni dage efter bid fra skovflåt.
InsektbidVed insektbid kontakter folk typisk Akuttelefonen, hvis der går infektion i det og de husråd, man har kendskab til, ikke rækker.
- Her skal man være opmærksom på, om det røde område vokser, og om man får feber.
Man kan også sende et billede af stikket til os, så kan vi vurdere, om der skal kigges på det, siger Asmus Thun Bisgaard.
Det er sæson for flåter.
Udover den kendte borreliainfektion, så er der dukket en ny virus op TBE (Tick-Borne Encephalitis, også kendt som centraleuropæisk hjernebetændelse).
Den kan man blive vaccineret imod, og det er en god ide, hvis man færdes meget i skoven, siger Asmus Thun Bisgaard.
- Hvis man bliver bidt af en flåt, gælder det om at få den fjernet så hurtigt som muligt.
Har den siddet et døgn, er der større risiko for at overføre borrelia.
Hvis man får et klassisk udslæt, der indenfor få uger er større end en femkrone og ringformet, skal man gå til lægen, siger Asmus Thun Bisgaard.
FacebookTwitterKopier linkEmner:Lægevagt|Sundhed og velvære|Region Hovedstaden|Insekter|Vejret




https://www.dr.dk/sporten/cykling/tourdefrance/kruijswijk-forbander-aflysningen-jeg-koerte-ikke-fuld-gas

Tour de FranceKruijswijk forbander aflysningen: 'Jeg kørte ikke fuld gas'Steven Kruijswijk havde sparet på kræfterne inden den sidste klatretur, som altså blev aflyst.
Steven Kruijswijk ærgrer sig over, at etapen endte med at blive aflyst.
26.
juli 2019 kl.
19.
30Bemærk: artiklen er mere end 30 dage gammelLæs opJumbo-Vismas hollandske Tour de France-håb Steven Kruijswijk er alt andet end tilfreds med udviklingen på 19.
etape, der blev stoppet på grund af uvejr og et jordskred på ruten.
I stedet for at kæmpe om sekunder på sidste stigning op til Tignes, bliver rytterne noteret for den tid, de havde, da de krydsede toppen af næstsidste bjerg, Col de l'Iseran.
Og det var ikke lige det, hollænderen havde kalkuleret med.
- Det var lidt uvirkeligt.
Det var så hektisk i løbet, og så sagde sportsdirektøren pludselig, at løbet var stoppet, og at tiden ville blive taget på toppen af Col de l'Iseran.
Se referatet fra 19.
etape af årets Tour de France.
- Det havde man svært ved at fatte.
Og når jeg så tænkte over det, blev det virkelig noget lort, for jeg kørte ikke fuld gas op mod toppen af l'Iseran, og jeg havde ekstra flasker med.
- Pludselig finder man ud af, at alle sekunder tæller, og det betyder vel 20 sekunder i forhold til Egan Bernal, siger Kruijswijk.
Netop Egan Bernal, Ineos' colombianske klatrer, var stukket af fra favoritfeltet på vej op ad l'Iseran.
Han nåede at opbygge så stort et forspring, at han overtager den gule førertrøje fra Julian Alaphilippe og har vundet tid i forhold til samtlige sine øvrige konkurrenter.
Kruijswijk ville have disponeret sine kræfter og sine hjælpere anderledes, hvis han havde været klar over, at etapen ville blive forkortet.
Jordskredet var afgørende for, at etapen blev afbrudt.
- Jeg vidste, hvad der ventede forude.
Derfor ville jeg gerne have Laurens De Plus ved min side på nedkørslen.
- Også med tanke på, at Bernal skulle køre alene, hvilket ville koste ham en masse energi.
Det var også grunden til, at vi kørte kontrolleret til toppen, siger Kruijswijk.
Han understreger, at han er enig i aflysningen.
- Afgørelsen var korrekt, hvis man så på forholdene, men det er ikke til min fordel.
- Jeg håber ikke, det får indflydelse på det samlede resultat.
Jeg satser på, at jeg kan give den et skud lørdag.
Men dette var en god mulighed, siger den 32-årige hollænder, der er samlet nummer fire.
/ritzau/FacebookTwitterKopier linkEmner:Egan Bernal (cykelrytter)|Julian Alaphilippe (cykelrytter)|Frankrig|Cykelsport|Visma




https://www.dr.dk/sporten/formel1/magnussens-racer-bryder-sammen-under-foerste-traening

Formel1Magnussens racer bryder sammen under første træningKevin Magnussens racer brød sammen, men blev fikset i pitten under den tidlige træning fredag på Hockenheim.
Kevin Magnussens racer måtte skubbes i pitten under dagens første træning før søndagens grandprix på Hockenheim-banen i Tyskland.
Foto: EPA/VALDRIN XHEMAJ 26.
juli 2019 kl.
17.
37Bemærk: artiklen er mere end 30 dage gammelLæs opKevin Magnussens Haas-team leder desperat efter løsninger på de problemer, som det meste af sæsonen har umuliggjort gode resultater for danskeren og hans franske teamkammerat, Romain Grosjean.
Men bilen har stadig store problemer, hvilket var tydeligt under første træning fredag før søndagens grandprix på Hockenheim-banen i Tyskland.
Kevin Magnussens racer brød sammen under træningen og måtte slæbes tilbage til pitten.
Her fik mekanikerne liv i den, så Magnussen kunne komme tilbage på banen - dog uden at imponere.
Læs også:Haas-boss er stadig vred på Magnussen og GrosjeanDanskeren sluttede som nummer 13 i træningen - mere end et halvt sekund dårligere end Grosjean på ottendepladsen.
Skidt anden træningI anden træning gik det ikke bedre for danskeren, der sluttede som nummer 18 med tiden 1 minut og 15,470 sekunder.
Det var markant langsommere end Grosjean, der blev sekser i anden træning med tiden 1 minut og 14,179 sekunder.
Franskmanden fik dog sin racer smadret på den sidste træningsomgang, og det sender endnu en gang mekanikerne på hårdt arbejde.
Ferrari-racerne var hurtigst i begge fredagens træninger foran den forsvarende verdensmester Lewis Hamilton i britens Mercedes.
Forud for træningerne fortalte Magnussen til BT, at holdet i jagten på problemløsning ville forsøge vidt forskellige setups af bilen til træningerne.
Læs også:Magnussens bil opgraderet til næste grandprixDanskerens bil var sat op identisk med den, han udgik med på Silverstone for to uger siden, mens han til fredagens anden træning havde et helt nyt setup.
Grosjean derimod kørte begge fredagens træninger med det setup, som teamet brugte til sæsonpremieren i Australien tilbage i marts.
Træningen må have givet stof til eftertanke hos Haas, da holdets "gamle" bilsetup fra sæsonstarten var klart hurtigere end den opdaterede racer, som Magnussen sad i.
/ritzau/FacebookTwitterKopier linkEmner:Kevin Magnussen (racerkører)|Lewis Hamilton (racerkører)|Motorsport|Ferrari|Australien




https://www.dr.dk/nyheder/udland/italiensk-premierminister-efter-russiagate-min-tillid-til-regeringen-er-uaendret

UdlandItaliensk premierminister efter "Russiagate": Min tillid til regeringen er uændretOppositionen vil afholde mistillidsafstemning om indenrigsminister, Matteo Salvini, efter anklager om korruption.
Den italienske premierminister, Giuseppe Conte, måtte i onsdags svare på spørgsmål om anklagerne mod regeringspartiet Lega.
Af Louise Brodthagen Jensen26.
juli 2019 kl.
18.
24Bemærk: artiklen er mere end 30 dage gammelLæs opDen italienske indenrigsminister, Matteo Salvini, har stadig fuld opbakning fra landets premierminister, Giuseppe Conte.
Det gjorde Conte klart tidligere på ugen, da han i Senatet måtte svare på spørgsmål om regeringspartiet Lega, der er anklaget for at være indblandet i en sag om muligheden for at modtage millioner af dollar som led i en russisk oliehandel - en sag, de italienske medier allerede har døbt "Russiagate".
- På dette stadie af undersøgelsen er der ikke dukket noget op, der ændrer den tillid, jeg har til medlemmer af regeringen, lød det fra Giuseppe Conte, der efter flere måneders forhandlinger sidste forår blev indsat som en slags neutral premiermininster for en regering bestående af de to partier, det højrenationale Lega og protestpartiet Femstjernebevægelsen.
Men det er ikke godt nok for det socialdemokratiske oppositionsparti.
For trods en opfordring fra Giuseppe Conte dukkede Salvini nemlig ikke op i Senatet for at svare på anklagerne om, at hans parti skulle have modtaget ulovlig økonomisk støtte fra Rusland.
Derfor vil oppositionspartiet nu fremsætte forslag om en mistillidsafstemning om Salvini, skriver Politico.
Partistøtten skulle komme fra oliehandelPremierminister Conte sagde i Senatet, at han ikke har fået svar fra Salvini vedrørende hans tidligere rådgiver, Gianluca Savoini, der er omdrejningspunktet for anklagerne.
Det amerikanske medie Buzzfeed og det italienske magasin L'Espresso berettede i forrige uge, hvordan Savoini under et møde i Rusland i oktober sidste år mødtes med tre russere for at diskutere, hvordan man via en oliehandel kunne sikre et millionstort beløb fra Rusland til Lega-partiet uden, at det blev opdaget af myndighederne.
Vicepremierminister og indenrigsminister, Matteo Salvini, er kendt for at ville føre en stram kurs mod immigranter og kritik af EU.
Gianluca Savoini har i mange år været særlig rådgiver for netop Matteo Salvini, og sagen har fået statsanklageren i Milano til at iværksætte en efterforskning af mulig korruption.
Salvini, der ofte har udtrykt sin respekt for den russiske præsident Vladimir Putin og kritiseret de sanktioner, der er indført mod Rusland på grund af annekteringen af halvøen Krim, har flere gange afvist at have modtaget penge til partiet.
Savoini selv har også afvist anklagerne og kaldt det en "fælde for vicepremierministeren (Salvini, red.
)".
Læs også:Lydoptagelse fra hemmeligt møde: Højrenationale Lega i Italien indblandet i sag om millioner af russiske oliedollarsTvivl om opbakning til forslagInden premierministeren havde talt færdigt i Senatet onsdag udvandrede næsten alle repræsentanter fra Legas koalitionspartner, Femstjernebevægelsen.
- Hvorfor vi ikke er til stede?
Fordi Salvini burde være derinde, lød det fra Stefano Patuanelli, en af senatorerne fra Femstjernebevægelsen.
Forholdet mellem de to regeringspartier har igennem længere tid været anstrengt, og så sent som i sidste måned krævede premierministeren, at de to partiledere, Matteo Salvini og Luigi Di Maio, lagde uenighederne bag sig.
Det er da ifølge Politico heller ikke sandsynligt, at et forslag til en mistillidsafstemning vil blive stemt igennem i parlamentet, da det vil kræve, at Femstjernebevægelsen skal stemme imod deres koalitionspartner og dermed risikere at vælte regeringen.
FacebookTwitterKopier linkEmner:Matteo Salvini (politiker)|Rusland|Vladimir Putin (politiker)|Italien|Socialdemokraterne




https://www.dr.dk/nyheder/indland/forbrugerraad-dumper-solcremers-beskyttelsesevne-se-om-din-er-en-af-de-problematiske

IndlandForbrugerråd dumper solcremers beskyttelsesevne: Se om din er en af de problematiskeProducenter og importører afviser Forbrugerrådet Tænks resultater.
(Arkivfoto).
Af Signe Mai Vilsbøll26.
juli 2019 kl.
18.
45Bemærk: artiklen er mere end 30 dage gammelLæs opSkygge, solhat og solcreme er de gode gamle råd fra eksperter, når sommersolen står højt over Danmark, og din krop skal beskyttes mod overophedning, rødme og forbrænding.
Det er dog ikke helt ligegyldigt, hvilken solcreme du vælger at smøre på din hud, lyder det fra Forbrugerrådet Tænk.
Her har man både sidste år og i år testet solbeskyttelsen i en række cremer og sprays, og flere produkter dumper.
De giver ikke den lovede beskyttelse, lyder det fra rådet.
- Vi tester 10-12 produkter hvert år, og vores tests viser, at det ikke er alle cremer og sprays, der lever op til det, de lover forbrugeren.
Det, mener vi, er problematisk.
Især fordi det er helt umuligt for den enkelte forbruger at undersøge den reelle beskyttelse, siger forbrugerrådets vicedirektør, Vagn Jelsøe.
Parfumeret økologisk solcremeNogle af de dumpede produkter har ifølge Forbrugerrådet Tænk en faktor, som er mærkbart lavere end den, der står på emballagen.
Andre beskytter kun tilstrækkeligt mod UVA-stråler, men fejler, når det kommer til UVB-stråler, der kan give forbrændinger, allergiske reaktioner og hudkræft.
Blandt produkterne, som Forbrugerrådet har testet i år og ikke vil anbefale, er den økologiske solcreme 'Spray solaire spécial enfants SPF 50' fra Bioregena.
Selvom cremen holder den lovede UVB faktor, giver den ikke tilstrækkelig beskyttelse mod solens UVA-stråler, som kan være skadelige for huden.
Derudover påpeger Forbrugerrådet Tænk, at solcremen er parfumeret til trods for, at det er et produkt til børn, hvor parfume frarådes.
Miljømærket, men uden tilstrækkelig beskyttelseTo af de produkter, der blev testet sidste år, er kendte mærker, som sælges fra supermarkedskædernes hyldemeter, og til trods for, at de er miljø- og allergimærkede, holder de ifølge Forbrugerrådet Tænks test ikke den angivne solfaktor.
Solsprayen 'Sunspray til børn og voksne SPF 30' fra Änglamark er mærket som faktor 30, men den reelle faktor ligger ifølge rådet kun på 23, mens sprayens beskyttelse mod solens UVA-stråler kun holder sig lige omkring minimumskravet for solcremer.
Det samme er ifølge Forbrugerrådet tilfældet med produktet 'Solspray SPF 30' fra producenten Derma.
Producenter er uenigeProducenter, importører og distributører af de undersøgte cremer og sprays anfægter Forbrugerrådet Tænks resultater.
De mener, at konklusionerne er forkerte:Mange solcremer holder ikke på huden ret længe.
Derfor bør de smøres på i rigelige mængder, og gerne tilstrækkeligt mange gange i løbet af en dag.
Vagn Jelsøe, vicedirektør i Forbrugerrådet Tænk- Vi har fået Änglamark-solcremen testet på uafhængige laboratorier som følge af testen, og med det mener vi at kunne dokumentere, at den lever op til kravene og det, der står på emballagen.
Emballagen og indholdet af produktet, som rådet testede i 2018, er derfor det samme i dag, siger informationsdirektør Jens Juul fra Coop, som står bag Änglamark.
Ifølge Jette Jacobsen fra Pureday, der importerer Bioregenas til Danmark, lever produktet'Spray solaire spécial enfants SPF 50' også op til gældende krav om beskyttelse.
- Vi har efterspurgt dokumentation på Forbrugerrådet Tænks metoder og information om testen, men det har vi ikke fået, siger hun og understreger, at 'producentens tests fra eksterne laboratorier viser, at sprayen lever op til krav om beskyttelse mod UVA-stråler'.
Læs også:Nej tak til solcreme på arbejdet: 'Jeg kommer til at ligne en gammel lædertaske'Forbrugerrådet Tænk: Resultaterne holderTestchef i Forbrugerrådet Tænk, Hanne Damsted Vilsbøl, undrer sig over importører og producenters holdning til testen.
Hun står inde for testens metoder og resultaterne af rådets undersøgelse.
- Vi anvender anerkendte metoder og et akkrediteret laboratorium, som har både høj ekspertise og solid erfaring på området.
Det er selvfølgelig godt, at virksomheden tester deres produkter igen på baggrund af vores test.
Men det ændrer ikke ved, at vi som en uafhængig instans kan konstatere, at de solcremer, vi har indkøbt som en almindelig forbruger og testet helt efter bogen, ikke er i orden, lyder det i en mail til DR Nyheder.
Vagn Jelsøe, vicedirektør i Forbrugerrådet Tænk, supplerer:- Det er vigtigt, at vi kan stole på, at beskyttelsen har det niveau, der står.
Alt andet kan resultere i skoldning og hudkræft, hvis man bruger solcreme med lavere faktor end lovet.
Pas på!
Med testresultaterne for øje opfordrer Vagn Jelsøe forbrugere til at tjekke solcremer og sprays en ekstra gang.
Ikke bare for om beskyttelsen lever op til det, producenten lover - men også for, om produkterne indeholder problemkemi.
- Prisen er ikke afgørende for kvaliteten af solcremer og solsprays, når det kommer til beskyttelse og problemkemi.
Og vi har set masser af eksempler på dyre produkter, der er problematiske.
En creme med dårlig beskyttelse kan være god på andre områder, og en beskyttende solcreme kan indeholde hormonforstyrrende stoffer, siger han.
Samtidig påpeger Vagn Jelsøe dog også, at det vigtigste i disse varme dage trods alt er, at folk smører sig ind med rigeligt solcreme, hvis de vil opholde sig længere tid i solen.
- Kvaliteten af produkter er vigtigt, og det er rigtig, rigtig vigtigt, at man undgår solskader.
Mange solcremer holder ikke på huden ret længe.
Derfor bør de smøres på i rigelige mængder, og gerne tilstrækkeligt mange gange i løbet af en dag.
DR Nyheder har forsøgt at få fat i Derma, som er på sommerferie.
I forbindelse med testen har administrerende direktør for Dermapharm A/S, Mikkel Egelund Jensen, dog skrevet, at producenten har fået foretaget en ny undersøgelse hos et internationalt, uafhængigt laboratorie, som blåstempler sprayen.
FacebookTwitterKopier linkEmner:Forbrugerrådet|Sundhed og velvære|Vejret|Coop|Vagn Jelsøe (erhvervsleder)




https://www.dr.dk/sporten/cykling/tourdefrance/video-se-jordskredet-som-afbroed-historisk-tour-etape

Tour de FranceVIDEO Se jordskredet som afbrød historisk Tour-etape19.
etape af Tour de France blev neutraliseret på grund af et jordskred, der skete på grund af en kraftig nedbør.
Af Frederik Palle26.
juli 2019 kl.
18.
34Bemærk: artiklen er mere end 30 dage gammelLæs opØnsket om en etape med masser af dramatik og underholdning blev i den grad opfyldt på 19.
etape i Tour de France.
På grund af et kraftigt nedbør startede der et jordskred, som gjorde, at rytterne ikke kunne komme videre.
Tour de France-ledelsen besluttede at afbryde etapen og lade tiderne på toppen af Col de l’Iseran være gældende for den samlede stilling.
TV 2 Norge fangede, da jorden pludselig løb ned på vejen.
Egan Bernal er ny mand i førertrøjen.
FacebookTwitterKopier linkEmner:Egan Bernal (cykelrytter)|Frankrig|Cykelsport|Naturkatastrofer|Norge




https://www.dr.dk/sporten/cykling/tourdefrance/ny-mand-i-foerertroejen-saadan-ser-klassementet-ud-efter-afbrudt

Tour de FranceNy mand i førertrøjen: Sådan ser klassementet ud efter afbrudt bjergetapeEgan Bernal er ny mand i førertrøjen, selvom bjergetapen til Tignes blev afbrudt, inden rytterne nåede til stigningen.
Af Frederik Palle26.
juli 2019 kl.
17.
42 | opdateret 26.
juli 2019 kl.
19.
51Bemærk: artiklen er mere end 30 dage gammelLæs opSikke en etape.
Altså sådan en af dem, der havde det hele.
Fuldendt med, at etapen blev neutraliseret til sidst.
Det er helt sikkert en af de dage, der vil blive husket i mange år i Tour de France-regi.
Mest af alt for at være blevet afbrudt på grund af massive mængder hagl og et jordskred.
Men det var altså også allerede inden en etape, der var spækket med underholdning, hvor der blev angrebet fra den første kilometer.
På Col de l’Iseran angreb Geraint Thomas tidligt, hvor favoritterne alle rykkede med, men da holdkammeraten Egan Bernal kontraangreb, så skete der ting og sager.
Egan Bernals blå bog* Navn: Egan Bernal.
* Alder: 22 år.
* Født: 13.
januar 1997.
* Højde: 174 centimeter.
* Karriere:- 2018-: Team Sky/Team Ineos.
- 2016-2017: Androni.
* Udvalgte meritter:- Samlet sejr i Schweiz Rundt (2019).
- Etapesejr i Schweiz Rundt (2019).
- Samlet sejr i Paris-Nice (2019).
- Samlet sejr i Tour of California (2018).
- To etapesejre i Tour of California (2018).
- Etapesejr i Romandiet Rundt (2018).
Kilde: procyclingstats.
com/ritzau/Førertrøjen Julian Alaphilippe blev med det samme sat, og Bernal kørte solo med de resterende favoritterne jagtende bag ham.
På toppen af stigningen havde Bernal et minut ned til en gruppe med blandt andre Thomas, Steven Kruijswijk og Emanuel Buchmann, mens Alaphilippe var godt to minutter efter.
Det var så kort efter det, at Tour de France-ledelsen besluttede at afbryde løbet med meldingen om, at tiden på toppen af Col de I’lseran ville være den gældende.
Det betyder, at Egan Bernal er ny mand i førertrøjen.
Man har besluttet, at der ikke bliver kåret en etapevinder på 19.
etape.
Nedenfor har vi skrevet den samlede stilling ind.
De officielle tider bliver skrevet ind, når de bliver offentliggjort.
1Egan Bernal, Team Ineos2Julian Alaphilippe, Deceuninck-Quick Step - 0.
453Geraint Thomas, Team Ineos - 1.
034Steven Kruijswijk, Jumbo-Visma - 1.
155Emanuel Buchmann, Bora-hansgrohe - 1.
426Mikel Landa, Movistar - 4.
357Rigoberto Uran, EF Education - 5.
148Nairo Quintana, Movistar - 5.
179Alejandro Valverde, Movistar - 6.
2510Richie Porte, Trek-Segafredo - 6.
28FacebookTwitterKopier linkEmner:Alejandro Valverde (cykelrytter)|Egan Bernal (cykelrytter)|Cykelsport|Movistar Team|Frankrig




https://www.dr.dk/sporten/cykling/tourdefrance/vanvittige-scener-i-touren-etape-neutraliseret-midt-i-kaempe-bjergdrama

Tour de FranceVanvittige scener i Touren!
Etape neutraliseret midt i kæmpe bjergdramaTour de France-ledelsen har besluttet af neutralisere dagens etape på grund af dårligt vejr midt i dramaet.
Af Frederik Palle26.
juli 2019 kl.
16.
44 | opdateret 26.
juli 2019 kl.
20.
19Bemærk: artiklen er mere end 30 dage gammelLæs opTour de France-ledelsen har besluttet af neutralisere dagens etape på grund af dårligt vejr midt i dramaet.
Alle favoritterne lå spredt ud over det hele efter Col de l'Iseran.
Rytterne var i gang med nedkørslen på Col de l'Iseran frem mod den afgørende stigning på Tignes.
Se referat af den kaotiske etape.
"På grund af store mængder hagl på nedkørslen er løbet stoppet.
Tiderne er taget på toppen af Col de l’Iseran," skriver Tour de France på hjemmeside.
Samtidig har der været et jordskred på ruten, som betyder, at rytterne ikke ville kunne køre den planlagte rute.
På Twitter har holdet Deceuninck-Quick Step delt et billede af jordskredet.
Der var store frustrationer hos de mange ryttere, der var i fuld gang med løbet.
Team Ineos' Egan Bernal lå i spidsen af løbet og havde virtuelt også kørt sig i førertrøjen.
Han var, da løbet blev afbrudt, helt forrest i løbet med Simon Yates på hjul.
Cirka et minut efter sad Geraint Thomas, Steven Kruijswijk og Emanuel Buchmann.
Mens Julian Alaphilippe var yderligere et minut efter.
Den afbrudte etape betyder, at Bernal kommer i den gule trøje, fordi tiderne gælder fra toppen af Col de l'Iseran.
FacebookTwitterKopier linkEmner:Egan Bernal (cykelrytter)|Geraint Thomas (cykelrytter)|Frankrig|Quick-Step Team|Cykelsport




https://www.dr.dk/nyheder/regionale/fyn/fynsk-haerget-af-brande-loebeklub-stresser-pyroman-med-hemmelige-loebeture-om

FynFynsk by hærget af brande: Løbeklub stresser pyroman med hemmelige løbeture om natten11 påsatte brande har de seneste måneder ramt Nyborg.
Løbeklubben Nyborg Trail Runners er begyndt at træne om natten for at forhindre byens pyroman i flere brandstiftelser.
Af Louise Mandrup (interview) og Allan Christiansen26.
juli 2019 kl.
18.
50 | opdateret 26.
juli 2019 kl.
19.
57Bemærk: artiklen er mere end 30 dage gammelLæs opDansende pandelamper og selvlysende kondisko på gaderne midt om natten kan forhåbentlig sætte en stopper for den lange række af brande, der har ramt Nyborg de seneste måneder.
Det er i hvert fald håbet hos den lokale løbeklub Nyborg Trail Runners, der fremover vil træne midt om natten på hemmelige ruter rundt i byen, fortæller formand Mathias Møller.
- Vi håber, at initiativet kan få ro på byen.
Forhåbentlig kan vi gøre folk trygge ved vores tilstedeværelse.
Siden foråret har en lang række brande ramt Nyborg.
Den første brand opstod i et kolonihavehus tilbage i april, og siden har 11 formodentlig påsatte brande ramt især kolonihaveforeninger i Nyborg.
Nyborg har haft 11 mistænkelige brande siden april i år.
Fyns Politi mistænker, at en eller flere pyromaner står bag.
Nyborg har haft 11 mistænkelige brande siden april i år.
Fyns Politi mistænker, at en eller flere pyromaner står bag.
Den seneste brand opstod i en villa på Jernbanegade i sidste uge.
Politiet efterforsker stadig branden og kan endnu ikke sige, om den også var påsat.
Brandene skaber utryghed i byenDe mystiske brande påvirker stemningen i byen.
Det mærker Karina Rode, der ikke bor langt fra flere af brandene.
Karina Rohde bor tæt på flere af de steder, der har været brand.
De mange påsættelser af brand gør hende utryg.
(© (c) DR)- Det er lidt utrygt p.
t.
- man holder øje.
Starter nogen en grill, tænker man, om der er ild i noget igen.
Det påvirker folk her i byen.
Løbeklubben vil flere gange i ugen trække i løbetøjet om natten og begive sig ud på udvalgte hemmelige ruter og tidspunkter i håb om, at den eller de pyromaner, der står bag brandene, kan holdes i skak, indtil politiet pågriber dem.
- Planen er at stresse den eller de, der laver uro i byen, siger Mathias Møller.
Sportsfiskernes klubhus på volden i Nyborg brændte ned til grunden  den 12.
juli efter en påsat brand.
 DR)Løbeklub får opbakning fra politietIndtil videre er en 51-årige mand sigtet for flere af brandene, og Fyns Politi efterforsker stadig sagen, som de prioriterer højt, fortæller efterforskningsleder Jack Liedecke, der hilser de natlige løbetræninger velkommen.
- Jo flere øjne og øre, der er i området, des bedre for os.
Når bare man nøjes med at observere.
Ser man noget mistænkeligt, skal man kontakte politiet på telefon 114, lyder opfordringen fra efterforskningslederen.
Mistænkelige brande i Nyborg•2.
april: Brand i en havepavillon i kolonihaveforeningen Skovly.
•18.
maj: Brand i et kolonihavehus i Helgetoften.
•7.
juni: Brand i toiletbygningen ved Restaurant Liffroy.
•16.
juni: For anden gang er der brand i et kolonihavehus i Helgetoften.
•19.
juni: Et kolonihavehus i Grejsdalen brænder ned.
•12.
juli: Tre brande stiftet i en radius af 400 meter.
•14.
juli: Endnu et kolonihavehus i Grejsdalen er ramt af brand.
•16.
juli: Politiet efterforsker garage ved handicapcentret Låddenhøj, hvor der flere dage forinden er forsøgt at starte en brand.
•18.
juli: Brand i kælderen i en villa på Jernbanegade – årsagen til branden er stadig uvis.
•Kilde: Fyns PolitiFacebookTwitterKopier linkEmner:Nyborg|Brande|Fyns Politi|Motion|Fyn




https://www.dr.dk/nyheder/indland/flere-end-18000-fik-nej-til-studiestart-slaa-koldt-vand-i-blodet

IndlandFlere end 18.
000 fik nej til studiestart: 'Slå koldt vand i blodet' Se de tre bedste råd fra uddannelsesvejlederen her.
Mange har åbnet en mail med et afslag på uddannelsesoptag, og de skal ikke gå i panik, lyder rådet fra e-vejledning.
Af Cecilie Rosenkvist Dam og Elisabeth Thiis26.
juli 2019 kl.
17.
00Bemærk: artiklen er mere end 30 dage gammelLæs opMens 65.
714 har kunnet fejre, at de er blevet optaget på en uddannelse, så er der også tusindvis, der har måttet åbne en mail med afslag på en studieplads.
De kom ikke ind88.
754 personer har søgt ind på en videregående uddannelse, men kun 65.
714 har fået besked om, at de er kommet ind.
Der er tre forskellige kategorier af ansøgere, der ikke har fået plads.
Afviste ansøgereDet er ansøgere, som opfylder kravene til at søge om pladsen, men ikke har fået plads på hverken kvote 1 eller 2, fordi der har været flere ansøgere end pladser.
Det kan for eksempel være deres karaktergennemsnit, der gør, at de ikke får pladsen.
Ikke-kvalificerede ansøgereHer er tale om ansøgere, som ikke opfylder adgangskravene til at søge uddannelserne.
Det kan for eksempel være at have en gymnasial uddannelse, have fået en bestemt karakter i visse fag eller haft et fag på et vist niveau.
Annullerede ansøgereKategorien dækker over dem, som har underskrevet, at de ansøger om en plads på en eller flere uddannelser, men senere har annulleret den inden fristen for at søge løb ud.
Kilde: Styrelsen for Forskning og Uddannelse18.
269 har fået besked om, at de er blevet afvist eller ikke er kvalificeret.
Og hvad stiller man så lige op med det?
Det har mange spurgt om hos Undervisningsministeriets service eVejledning, der rådgiver om uddannelse og job.
- Det her er nok vores travleste dag, fordi alle sidder og venter på svar og undrer sig over, hvorfor de ikke lige har fået svar, eller hvad de skal gøre, hvis de ikke har fået en studieplads, siger Anja Møller Pedersen, der er e-vejleder.
Da de åbnede for telefonerne klokken 9, kom der hurtigt kø, og så havde de også åbnet deres online-chat fra midnat og to timer frem.
- Så kunne vi forebygge den panik, der opstår hos dem, der spørger, 'hvorfor er jeg ikke kommet ind'.
Så hjælper vi dem med at finde nogle svar.
Sammen med sin kollega Jannie Meedom Nielsen giver hun dig de bedste råd her, hvis du ikke har fået en studieplads.
1Træk vejretNår først svaret er tjekket, er det en god ide lige at tage sig lidt betænkningstid.
(ARKIVFOTO) Det allerførste råd er måske lettere sagt end gjort: Træk vejret.
- Det handler om at slå koldt vand i blodet og tænke sig om, lyder det fra vejlederen.
En del af dem, der ringer ind, var forberedte på, at de ikke kom ind, men mange er også rigtig kede af det.
Derfor kan det være en hjælp at finde en, du kan snakke med.
- Nogen gange handler det bare om, at der er en, der lige kan lytte og har nogle ideer til, hvordan den videre proces kan være.
Du kan chatte med eVejledningen her eller se nogle af de oftest stillede spørgsmål her.
2Find ud af hvad du vil og forbered digTiden til næste ansøgningsrunde kan blandt andet bruges på at lave studierelevant arbejde, så kvote 2-chancerne bliver bedre eller se, hvilke andre uddannelser kunne være interessante.
Selvom planen om at stryge tilbage på skolebænken ikke gik, så er der stadig mange ting, du kan gøre.
Start med at orientere dig om hvilke muligheder, der er relevante for dig, og om det er vigtigt, at du lige starter på studiet i år, siger Anja Møller Pedersen.
Hvis du ender med at beslutte dig for at tage et år mere, kan du eksempelvis forsøge at forbedre chancerne for at komme ind på kvote to.
Her handler det om at gå målrettet efter, hvad du vil, og hvor du vil det henne, siger Jannie Meedom Nielsen.
Hun opfordrer til at se på, hvilke ting man kan bruge tiden på.
Man kunne eksempelvis forsøge at forbedre sine chancer for at komme ind på kvote to eller tage et sabbatår mere.
- Gå direkte til kernen.
Hvis en uddannelse udbydes 5-6 steder i landet, bestemmer de, hvad de lægger vægt på for kvote 2-optag.
Hos nogen er det godt med erhvervserfaring indenfor en bestemt branche, mens andre er tilfredse med mere generel erhvervserfaring.
Andre vægter en tur på højskole, eller at man har været ude at opleve verden, forklarer hun.
Man kan ringe til uddannelsesinstitutionernes kontor og spørge, hvilke kritierier de har.
I grafen her kan du se, hvor mange der ikke er blevet optaget på et studie.
Hvis du er helt på bar bund, så kan du tage på uddannelsesmesser, tage 'hvad kan jeg blive'-test - for eksempel her og her - og tjekke uddannelsesguiden.
I oktober måned tilbyder de videregående uddannelser også praktik, hvor du kan komme og være med til undervisningen og se, om det er noget for dig.
3Søg de ledige pladserSelvom du har fået afslag, kan du sagtens ende med at skulle til forelæsninger og fredagsbar, hvis du er klar på at brede paletten ud.
Hvis du rigtig gerne vil i gang i år, så er der faktisk ledige pladser, som du kan kigge på her.
Listen bliver løbende opdateret, og hvor det hos nogle af uddannelserne går efter 'først til mølle'-princippet, så har størstedelen af uddannelsesstederne en samlet ansøgningsfrist.
- Her skal man ind på de enkelte uddannelsinstitutioners hjemmesider og søge, og det betyder, at man godt kan søge flere forskellige steder, og så kan man faktisk ende med at stå i den heldige situation at få to ledige pladser tilbudt.
FacebookTwitterKopier linkEmner:Uddannelse|Undervisningsministeriet|Videregående uddannelser|Arbejdsløshed|Arbejdsmarked




https://www.dr.dk/nyheder/indland/analytiker-der-venter-en-farlig-mission-i-hormuzstraedet

IndlandAnalytiker: Der venter en farlig mission i HormuzstrædetEt dansk krigsskib skal være klar til ildkamp, hvis det sendes til Hormuzstrædet, vurderer analytiker.
Der vil være risiko for ildkamp, hvis Danmark vælger at involvere sig i konflikten i Hormuzstrædet.
26.
juli 2019 kl.
14.
51Bemærk: artiklen er mere end 30 dage gammelLæs opDet vil være en mission, der er forbundet med farer og risiko for ildkamp, hvis Danmark vælger at deltage i en flådemission i det uroprægede Hormuzstrædet.
Det vurderer Anders Puck Nielsen, der er militæranalytiker ved Forsvarsakademiet.
I dag annoncerede regeringen, at den er positivt indstillet over for at støtte en flådemission, der skal beskytte skibe i området.
Læs også:Regeringen klar til at deltage i flådemission i Hormuzstrædet- Umiddelbart vil det være en rimelig farlig opgave - også fordi der er så anspændt en situation i Hormuzstrædet.
Men Søværnet er jo forberedt på opgaven og trænet i at tage højde for de farer, der er, siger Anders Puck Nielsen.
Det er Storbritannien, der har foreslået en europæisk alliance for at beskytte skibe, der sejler gennem strædet.
Forslaget kom, efter at en olietanker under britisk flag blev tilbageholdt af Iran i sidste uge.
Linedans med fregatterHvis Danmark ender med at deltage i en mission i Hormuzstrædet, vil det ifølge Anders Puck Nielsen formentlig blive i form af en eller flere af Søværnets fregatter.
- Det vil blive en form for linedans i forhold til de iranske skibe.
De skal være myndige og afvise dem, hvis de kommer, og samtidig forsøge at undgå en eskalering af situationen.
- At eskortere handelsskibe er selvfølgelig forbundet med nogle farer, hvis Iran beslutter sig for at prøve nogle grænser af og rent faktisk prøve at tage et af handelsskibene, siger Anders Puck Nielsen.
- Frygten er jo, at man ender i ildkamp med iranske sikkerhedsstyrker.
Men samtidig skal man også være parat til at vise, at man mener det alvorligt, hvis Iran prøver nogle grænser af.
Selv om den danske flåde har deltaget i en række overvågnings- og eskorteringsopgaver, så mindes Anders Puck Nielsen ikke et dansk flådebidrag præcis som det, der vil vente Søværnet i Hormuzstrædet.
- På sin vis er det en normal opgave for en fregat at beskytte andre skibe.
Vi har tidligere beskyttet handelsskibe mod pirater, men jeg kan ikke huske, at Danmark har deltaget i en mission, hvor det er var et land, der udgjorde truslen, og det gør jo opgaven speciel, siger han.
/ritzau/FacebookTwitterKopier linkEmner:Iran|Flåde|Storbritannien|Rederier|Forsvarsakademiet




https://www.dr.dk/musik/verdensstjerne-i-overraskende-samarbejde-med-dansk-musiker-vi-moedtes-i-fitness-centeret

MusikVerdensstjerne i overraskende samarbejde med dansk musiker: 'Vi mødtes i fitness-centeret'David Guetta har arbejdet sammen med verdens største stjerner, og nu har han lavet en sang med danske Morten.
De har været venner i mange år, og nu har de to dj's Morten Breum og David Guetta også lavet en sang sammen.
Af Christian Mejdahl26.
juli 2019 kl.
17.
00Bemærk: artiklen er mere end 30 dage gammelLæs opHan er manden bag nogle af de største hits gennem de seneste ti år.
David Guetta er ansvarlig for, at hele verden har sunget med på sange som 'Titanium', 'When Love Takes Over' og 'Sexy Bitch'.
Den franske dj og producer er en af de bedst betalte inden for sit felt og har navne som Rihanna, Justin Bieber og Sia på sin liste over samarbejdspartnere.
Nu har David Guetta så også lavet et samarbejde med den danske dj MORTEN med det borgerlige navn Morten Breum, der har brugt de seneste år på at gøre karriere i udlandet.
De to dj's har sammen med sangeren Aloe Blacc begået nummeret 'Never Be Alone', som du kan høre lige her.
David Guetta & MORTEN - Never Be Alone (Feat.
Aloe Blacc)Til dr.
dk fortæller David Guetta, at det egentlig er lidt pudsigt, at de er endt med at lave det nye nummer sammen.
For de har nemlig været venner i lang tid uden at lave musik sammen.
- Jeg tror, det er fem år siden.
Jeg mødte Morten i træningscenteret i Los Angeles og anede ikke, han var dj.
Jeg så bare en sindssyg fyr, der trænede som et bæst.
Han var fuldstændig hæmningsløs.
Og jeg var nødt til at fortælle ham, hvor vild han så ud, lyder det fra David Guetta, der fortsætter:- Men der sagde han ikke, at han også er dj.
Hvilket jo egentlig var ret sødt.
Måske var han imponeret eller sådan noget, griner David Guetta.
David Guetta er 51 år og født i Paris i Frankrig.
Han begyndte på livet som dj allerede som13-årig.
Mortens gode idéMen selvom de har været venner i flere år, så er det altså først nu i 2019, at de to stjerner har slået pjalterne sammen rent musikalsk.
Morten Breum mener, at sol, måne og stjerner endelig stod rigtigt i forhold til at få et samarbejde op at stå.
- Vi har kke haft en lyd, der passede til os begge før nu.
Vi har længe gerne ville lave noget sammen, men det skulle give mening først, og det gør det så nu, siger han.
Det er David Guetta enig i, og han afslører også, at det grundlæggende er Morten Breums fortjeneste, at sangen kom til verden.
- Morten kom til mig med en idé, som jeg syntes var virkelig stærk.
Vi har snakket om, at der mangler en ny lyd for dj's.
Og vi synes, vi har den sang nu, siger David Guetta og fortsætter:- Nordiske kunstnere har noget lidt anderledes, og Morten kom bare med en original lyd, som virkelig tiltalte mig.
Jeg skrev en sang ovenpå, som vi så fik Aloe Blacc til at synge, og jeg synes, resultatet er blevet rigtig godt og ret særligt.
David Guettas liste over prominente gæstestjerner er lang.
Her ses han med rapperen Nicki Minaj, som han har lavet flere sange sammen med.
'En arbejdshest uden sammenligning'Morten Breum har da også kun ros til overs for samarbejdet med den erfarne David Guetta, som han kalder 'superlærerigt og inspirerende':- Han er en arbejdshest uden sammenligning, så det er med at holde tungen lige i munden, siger Morten Breum, der særligt er imponeret over David Guetta enestående evne til at stykke et gedigent hit sammen.
- David afskiller sig fra andre dj's, fordi han har et helt unikt 'pop-øre'.
Hans forståelse for popmusik er fantastisk, og han formår at blande det ellers så ofte minimalelektroniske univers med popmusik.
Og det gør bare, at han har lavet nogle af de største hits i verden.
Morten Breum fik et gennembrud i 2010, da han gik sammen med Nik & Jay på nummeret 'Fest', der blev en sand landeplage.
Og snart er de to parter tilbage sammen igen, for 1.
august udkommer deres fælles sang 'Magnolia'.
(© Getty Images)Der skal da heller ikke herske tvivl om, at David Guetta gør sig mange overvejelser om, hvem han vælger at arbejde sammen med for at kreere stribevis af hits.
- Nogle gange er musik ikke så kompliceret.
Det handler om at have en vision.
For du kan godt arbejde med fantastiske musikere, men det betyder ikke, at de nødvendigvis har noget originalt at sige.
Og det vigtigste for mig er at høre noget friskt hver gang, siger David Guetta og tilføjer:- Og den originalitet føler jeg, Morten havde med sig.
FacebookTwitterKopier linkEmner:Justin Bieber (musiker)|Pop og rock|Los Angeles|Rihanna (musiker)




https://www.dr.dk/sporten/svoemning/endnu-en-phelps-verdensrekord-slaaet

SvømningEndnu en Phelps-verdensrekord slåetCaeleb Dressel har slået Michael Phelps verdensrekord i 100 meter butterfly ved VM i Sydkorea.
Caeleb Dressel er ny indehaver af verdensrekorden i 100 meter butterfly efter at have overgået selveste Michael Phelps.
26.
juli 2019 kl.
14.
15Bemærk: artiklen er mere end 30 dage gammelLæs opFørst smadrede den 19-årige ungarer Kristof Milak legenden Michael Phelps' verdensrekord i 200 meter butterfly på langbane, og i dag var det Phelps' landsmand Caeleb Dressel, som knuste rekorden i 100 meter butterfly.
Dressel svømmede i VM-finalen i 100 meter butterfly i tiden 49,50 sekunder, hvilket var 32 hundrededele af et sekund hurtigere end Phelps' ti år gamle verdensrekord.
Den 22-årige amerikaner lavede et fremragende udlæg og var halvvejs mere end et halvt sekund foran den eksisterende verdensrekord.
Han mistede en smule på de sidste 50 meter, men han havde rigeligt at give af til at smadre rekorden med en pæn margin.
Læs også:Jeanette Ottesen svømmer sig i VM-semifinaleDressel er dermed klar favorit til at snuppe guldet i finalen.
Kort efter kvalificerede han sig også til finalen i 50 meter fri i sikker stil.
Også hos kvinderne blev der sat en verdensrekord af den blot 17-årige amerikaner Regan Smith.
Smith tilbagelagde de 200 meter rygsvømning i tiden 2 minutter og 3,35 sekunder.
Det var 71 hundrededele af et sekund hurtigere end landsmanden Missy Franklins rekord fra OL i 2012.
Dermed er der nu sat seks verdensrekorder ved det igangværende VM på langbane i Sydkorea.
/ritzau/FacebookTwitterKopier linkEmner:Sydkorea|Svømmesport|Michael Phelps (svømmer)




https://www.dr.dk/sporten/cykling/tourdefrance/kunne-dufte-tour-sejren-smerter-tvinger-pinot-ud-af-touren-med-taarer-i

Tour de FranceKunne dufte Tour-sejren: Smerter tvinger Pinot ud af Touren med tårer i øjneneThibaut Pinot (FDJ) er udgået på 19.
etape af Tour de France med en skade i det ene lår.
Thibaut Pinots drøm om at vinde Tour de France endte i ruiner på 19.
etape, hvor han måtte udgå.
26.
juli 2019 kl.
15.
24Bemærk: artiklen er mere end 30 dage gammelLæs opThibaut Pinot er færdig i årets Tour de France.
Den franske cykelrytter, der inden dagens etape lå samlet nummer fem i klassementet, måtte i dag udgå af 19.
etape på grund af smerter i det ene lår, der forhindrede ham i at træde ordentligt i pedalerne.
Grædende satte han sig ind i FDJ-holdets bil, da der manglede omkring 90 kilometer af bjergetapen.
Læs også:Tour-ryttere jagter sekunder ned ad bjerge med risikabel teknik: ’Man bør forbyde det!
’Pinot lå blot 1 minut og 50 sekunder efter landsmanden Julian Alaphilippe i den gule førertrøje inden dagens etape og havde blot 15 sekunder op til podiet.
Med godt 90 kilometer tilbage af etapen søgte Pinot hjælp ved holdbilen, hvor han fik lagt en forbinding om sit ene lår.
Efterfølgende havde han svært ved at træde i pedalerne og havde tydelige smerter.
Han stod af cyklen og forsøgte selv at få forbindingen til at sidde bedre og kørte igen et stykke videre.
Da var han allerede langt bagved feltet og sad uden hjælperyttere til at trække sig tilbage.
Det lignede en umulig kamp, og få minutter senere parkerede franskmanden så cyklen og stod af.
Dermed mister Frankrig en af sine bedste muligheder for at få den første franske vinder af Tour de France siden 1985.
/ritzau/FacebookTwitterKopier linkEmner:Julian Alaphilippe (cykelrytter)|Thibaut Pinot (cykelrytter)|Cykelsport|Frankrig|Groupama-FDJ




https://www.dr.dk/nyheder/regionale/oestjylland/sommerskole-giver-flygtningefamilier-en-foelelse-af-ferie

ØstjyllandSommerskole giver flygtningefamilier en følelse af ferieDet er forbudt for familier på integrationsydelse at tage på ferie.
Men det har Aarhus Kommune fundet en løsning på.
Sommerskolen foregår på Frederiksbjerg Skole i Aarhus.
Af Malte Nørgaard og Signe Haugaard26.
juli 2019 kl.
15.
50Bemærk: artiklen er mere end 30 dage gammelLæs opDet kan være svært at mærke, at det er sommerferie, hvis ens forældre er på integrationsydelse.
For så skal forældrene stå til rådighed for arbejdsmarkedet, og det er forbudt at tage på ferie.
Og det kunne altså godt blive en smule kedeligt for både voksne og børn, siger Feryal Abdulgani, der er på integrationsydelse.
- Jeg var bare hjemme og lavede ingenting.
Måske så jeg lidt fjernsyn, siger hun.
Det er bare rigtig dejligt, fordi vi laver så mange sjove ting.
Tawfiq Alkadra, otte årMen nu har Aarhus Kommune fundet en løsning, så dagene ikke flyder sammen, og familierne får en følelse af ferie, når det er sommer i Danmark.
I samarbejde med Red Barnet har kommunen arrangeret en sommerskole, hvor 30 børn, 60 voksne og 50 frivillige deltager.
- Vi har gjort det, så forældrene får en uge, hvor de kan være sammen med deres børn, mens de også får undervisning, forklarer Heidi Ritto, som er næstformand i Red Barnets afdeling i Aarhus.
Tawfiq Alkadra har det sjovt på sommerskolen.
Her spiller han fodbold med en jævnaldrende.
På sommerskolen bliver der både spillet rundbold og lavet mad, mens familierne også tager på virksomhedsbesøg.
Og det er en rigtig god oplevelse, fortæller Tawfiq Alkadra på otte år.
- Det er bare rigtig dejligt, fordi vi laver så mange sjove ting, siger han.
Besøg på et plejehjemBlandt andet har deltagerne været på besøg hos et østjysk plejehjem for at se, hvordan hverdagen er.
For det er essentielt, at det hele ikke ender med sjov og ballade, siger Heidi Ritto.
- Det er også vigtigt, at de danner sig et billede af, hvordan det er at være ansat på et plejehjem, samtidig med at det også er en god mulighed for at stille nogle spørgsmål til de ansatte.
Sommerskolen foregår på Frederiksbjerg Skole i Aarhus.
Plejehjemsbesøget var både spændende og lærerigt, fortæller Feryal Abdulgani, der er mor til Tawfiq Alkadra.
- Jeg vil måske gerne arbejde på et plejehjem, så det var godt at se, hvordan arbejdet foregår, fortæller hun efter besøget.
Forældrene får også besøg af jobkonsulenter på sommerskolen.
De kan hjælpe med at finde et arbejde, mens der også bliver tid til sprogundervisning.
Sommerskolen har varet hele ugen og slutter i dag.
Læs også:11-årige Julie Isabella er på gratis ferielejr: 'Hvis vi ikke var her, havde vi bare siddet derhjemme'FacebookTwitterKopier linkEmner:Aarhus Kommune|Red Barnet|Fritidsaktiviteter|Flygtninge og asylansøgere|Aarhus




https://www.dr.dk/sporten/fodbold/superliga/minut-minut-soenderjyske-udklasserer-lyngby






https://www.dr.dk/sporten/svoemning/ottesen-sikrer-foerste-danske-vm-finale

SvømningOttesen sikrer første danske VM-finaleDen danske svømmer Jeanette Ottesen er klar til VM-finalen i 50 meter butterfly.
Danske Jeanette Ottesen er klar til VM-finalen i 50 meter butterfly.
EPA/PATRICK B.
KRAEMER (Foto: Patrick B.
Kraemer © Scanpix)Af Emil Halkier26.
juli 2019 kl.
14.
44Bemærk: artiklen er mere end 30 dage gammelLæs opDanmark har fået den første finaleplads ved svømme-VM på langbane i Sydkorea.
Den danske svømmer Jeanette Ottesen er klar til finalen i 50 meter butterfly.
Ottesen sluttede som nummer fem i sit semifinale-heat, men hun tilbagelagde distancen i tiden 26,01 sekunder, og det var lige nøjagtig hurtigt nok til at klemme sig med videre som den ottende og sidste i finalen.
Læs også:Endnu en Phelps-verdensrekord slået- Jeg ved ikke, hvad jeg skal sige.
Det er ikke fordi, det var en prangende tid og et godt løb, men jeg er i finalen til VM efter at have fået et barn for halvandet år siden.
Jeg havde ikke regnet med, at jeg ville stå her.
- Jeg har besluttet mig for, at jeg ikke vil tude, men det betyder rigtig meget, og det har været en hård kamp, men jeg elsker det så meget, og det er bare rigtig godt, siger en rørt Ottesen med tårer i øjnene til TV2 Sport efter semifinalen.
Læs også:Jeanette Ottesen svømmer sig i VM-semifinaleHun er den hidtil eneste danske svømmer, der har nået en finale ved dette VM.
Tættest på var Tobias Bjerg, da han tirsdag var i omsvømning med en anden svømmer i semifinalen i 50 meter brystsvømning om den sidste finaleplads.
I omsvømningen var han 0,08 sekunder langsommere end Kirill Prigoda fra Rusland.
/ritzau/FacebookTwitterKopier linkEmner:Jeanette Ottesen (svømmer)|Svømmesport|Sydkorea|TV 2 (tv-kanal)|TV 2 Sport




https://www.dr.dk/nyheder/indland/rigspolitiet-om-franske-betjente-til-dansk-tour-start-det-er-helt-naturligt

IndlandRigspolitiet om franske betjente til dansk Tour-start: 'Det er helt naturligt'Fransk politi kommer til at arbejde under dansk ledelse ved dansk Tour de France-start i 2021.
Rigspolitiet mener, at det er naturligt, at franske betjente er med til at varetage sikkerheden ved den danske Tour de France-start i 2021.
Af Mads Korsager Nielsen og Emil Søndergård Ingvorsen26.
juli 2019 kl.
15.
48Bemærk: artiklen er mere end 30 dage gammelLæs opNår Tour de France begynder i Danmark i 2021, vil man kunne se fransk politi på de danske gader.
Det kunne DR Nyheder afsløre tidligere i dag via en aktindsigt hos Erhversministeriet.
Rigspolitiet bekræfter, at fransk politi kommer til indgå i den politimæssige indsats, og at de franske betjente skal arbejde under dansk ledelse.
Tour de France Grand Départ i DanmarkÅbningsetapen skal køres som en enkeltstart i København.
Anden etape går fra Roskilde via Storebæltsbroen til Nyborg.
Tredje etape går fra Vejle til Sønderborg.
Danmark bød officielt på Tour de France-starten i 2016, og kontrakten med A.
S.
O.
blev underskrevet i februar 2019.
Budgettet for en dansk grand depárt er sat til 88 mio.
kroner, som staten, regioner og kommuner deler imellem sig med henholdsvis 17, 15 og 55 millioner kroner.
Kilde: ErhvervsministerietDet er dog endnu ikke fastlagt i detajler, hvordan de franske betjente skal bidrage under den dansk Tour-start, lyder det i et skriftligt svar, hvor Rigspolitiet også gør det klart, at det er 'naturligt at indgå i et samarbejde med dem om den politimæssige opgave'.
Læs også:Fransk politi skal bevogte Touren på dansk grund: ‘Problematisk for retssikkerheden’Svaret kommer, efter at Radikale Venstres retsordfører, Kristian Hegaard, har udtrykt bekymring om fransk politis tilstedeværelse.
Han vil nu bede om en redegørelse fra justitsminister Nick Hækkerup (S).
- Jeg synes, det er problematisk hvad angår retssikkerheden.
Hvis de franske betjente ikke er orienteret om dansk lovgivning, kan det godt gå hen og blive et problem, sagde retsordføreren tidligere i dag.
Udenlandske betjente har tidligere arbejde under sportsbegivenhederRigspolitiet skriver i sit skriftlige svar, at udenlandske betjente også tidligere har været en del af den politimæssige indsats under store sportsbegivenheder i Danmark.
- Vi har tidligere arbejdet sammen med svensk politi i forbindelse med afviklingen af VM i Ishockey i Danmark i 2018, hvor der var svenske dialog-betjente i København, og det er således ikke nyt for dansk politi at arbejde sammen med andre landes politienheder, siger Uffe Stormly, politiinspektør ved Nationalt Beredskabscenter i Rigspolitiet.
Han tilføjer, at fransk politi har meget stor erfaring i at følge Tour de France-karavanen.
En lignede begrundelse kom den danske tour-starts administrerende direktør, Alex Pedersen, med tidligere i dag.
- Fransk politi er vant til at arbejde sammen med Tour de France-kavaranen og ved, hvordan man styrer det kæmpe-maskineri, som karavanen udgør, sagde Alex Pedersen.
Budgettet for den danske grand depart er sat til 88 millioner kroner, som staten og de involverede regioner og kommuner dækker.
Hverken justitsminister Nick Hækkerup (S) eller tidligere justitsminister Søren Pape Poulsen (K) har ønsket at udtale sig om historien.
FacebookTwitterKopier linkEmner:Det Konservative Folkeparti|Kristian Hegaard (politiker)|Socialdemokraterne|Frankrig|Politi




https://www.dr.dk/nyheder/udland/kaempe-milliarderstatning-bliver-reduceret-i-roundup-sag

UdlandKæmpe milliarderstatning bliver reduceret i Roundup-sagEt amerikansk par hævder at have fået kræft af at bruge Roundup.
Den tyske kemi- og medicinalgigant Bayer står over for flere end 13.
400 retssager i USA (Arkivfoto).
)26.
juli 2019 kl.
10.
48Bemærk: artiklen er mere end 30 dage gammelLæs opEn enorm erstatning på to milliarder dollar er blevet reduceret kraftigt i en amerikansk sag om ukrudtsmidlet Roundup.
En dommer i den amerikanske delstat Californien har således besluttet at ændre erstatningen fra to milliarder dollar - cirka 13,4 milliarder kroner - til 86,7 millioner dollar - godt 580 millioner kroner.
Det er det amerikanske par Alva og Alberta Pilliod, der har lagt sag an mod selskabet bag Roundup, den tyske kemi- og medicinalgigant Bayer.
De hævder, at ukrudtsmidlet er skyld i, at de har fået kræft.
I maj blev Bayer dømt til at betale den enorme milliarderstatning, som nu er blevet reduceret kraftigt.
Den californiske dommer Winifred Smith mener, at erstatningen var overdrevet og i strid med forfatningen.
13.
400 retssager forudeBayer kalder i en udtalelse beslutningen for "et skridt i den rigtige retning":- Vi mener fortsat, at dommen og erstatningen ikke kan støttes af beviser og er i strid med den omfattende mængde af pålidelige studier og konklusioner, der bekræfter, at ukrudtsmiddel med glyfosat kan bruges sikkert.
Roundup består af det kemiske stof glyfosat og optages gennem blade og skud.
Det er et meget benyttet ukrudtsmiddel - også i Danmark, hvor Miljøstyrelsen anslår, at det danske forbrug i 2015 var på 853 ton.
Bayer står over for flere end 13.
400 retssager i USA på grund af den påståede kræftrisiko, som menes at være forbundet med ukrudtsmidlet.
Bayer afviser anklagerne.
Den tyske gigant henviser til, at uafhængige forskere samt årtiers studier af selskabet har vist, at det er sikkert for mennesker at anvende glyfosat og Roundup.
/ritzau/FacebookTwitterKopier linkEmner:Planteavl|Californien|Miljøstyrelsen|USA|Kræft




https://www.dr.dk/nyheder/politik/regeringens-stoettepartier-uenige-om-dansk-bidrag-til-flaademission-det-er-en-farlig

PolitikRegeringens støttepartier uenige om dansk bidrag til flådemission: 'Det er en farlig strategi'Enhedslisten er bestemt ikke begejstret for udsigterne til en flådemission i Hormuzstrædet.
Flere af regeringens støttepartier bakker op om at sende støtte til en flådemission, mens Enhedslisten mener, at det kan være en farlig strategi.
(Foto: Staff Sgt.
Donald Holbert © Scanpix)Af Emil Søndergård Ingvorsen og Emil Winckler26.
juli 2019 kl.
13.
36Bemærk: artiklen er mere end 30 dage gammelLæs opDer tegner sig et bredt flertal i Folketinget for, at Danmark bidrager til en flådemission i Hormuzstrædet.
Efter at der den seneste tid har været store diplomatiske spændinger i området, meldte regeringen i dag ud, at de bakker op om en flådemission i det uroprægede Hormuzstræde.
Der er dog ikke enighed blandt regeringens støttepartier om, hvorvidt Danmark skal blande sig i den anspændte situation.
Læs også:Regeringen klar til at deltage i flådemission i HormuzstrædetFor Enhedslisten stiller sig på bagbenene, og gør det meget klart.
De danske skibe bør holde sig langt væk.
- Det er en farlig strategi fra europæisk side at sende flåder og militær til Hormuzstrædet.
Situationen er lige nu ekstremt tilspidset, og der er det vigtigt, at de europæiske lande bidrager til at neddrosle konflikten, og det gør man ikke på den her måde, siger udenrigsordfører Eva Flyvholm.
Jeg er bange for, at det her ikke er gennemtænkt.
Det kan få meget store konsekvenser.
Jeg er bange for, at den europæiske position bliver rykket for tæt på USA, og at vi i stedet for at nedtrappe konflikten, er med til at puste til ilden.
Eva Flyvholm, EnhedslistenTil gengæld er der helt andre positive toner fra både Radikale Venstre og SF.
Hermed stiller de sig på linje med både Dansk Folkeparti og Venstre.
Hvorfor er Hormuzstrædet så vigtigt?
• Strædet ligger mellem Oman og Iran og er forbindelsen mellem flere af landene ved Golfen: Irak, Kuwait, Saudi-Arabien, Bahrain, Qatar og Forenede Arabiske Emirater.
• Det er den eneste adgang for eksporteret råolie fra den Persiske Golf, og en tredjedel af verdens olie, der bliver transporteret via skibe, passerer igennem her.
• Hvis strædet lukkes, kan det få store konsekvenser for verdensøkonomien.
Alene ved nyheden om eksplosionerne hoppede oliepriserne fire procent.
Iran har tidligere truet med at blokere strædet.
- Vi er positive, fordi det ser ud til, at et samlet EU står bag.
Det er et europæisk initiativ, hvor vi ikke øger aggressionen, som amerikanerne er tilbøjelige til at gøre, og så fordi vi har en interesse i, at også danske skibe kan sejle frit i Hormuzstrædet, siger De Radikales udenrigsordfører, Martin Lidegaard.
- Det er afgørende, at Iran overholder international ret, og derfor at civile skibe kan sejle uden blive angrebet eller kidnappet.
Danmark er en stor søfartsnation, så vi har jo en interesse i at beskytte vores skibe, siger SF's partiformand, Pia Olsen Dyhr, og tilføjer:- Det er afgørende for os, at der er tale om en europæisk-ledet aktion og ikke en amerikansk.
Og det skyldes blandt andet, at Trump har været dybt optrappende i forhold til Iran, og det har vi ikke brug for i den pågældende situation.
Kan det optrappe konflikten?
Der har været rørte vande i Hormuzstrædet, der ligger mellem Oman og Iran, de seneste måneder.
Konflikten begyndte, da USA trak sig ud af den internationale atomaftale med Iran og indførte økonomiske sanktioner, som rammer olieeksporten, mod landet.
Efterfølgende eskalerede situationen, da Iran for en uge siden beslaglagde en britisk olietanker i området.
Den daværende britiske udenrigsminister Jeremy Hunt anklagede efterfølgende Iran for at agere som pirater, og advarede Iran om, at landets handlinger vil blive mødt med stærke, internationale løsninger.
I samme ombæring luftede han tanken om at indlede en flådemission med de andre lande i EU.
Hvis Danmark skal gå med i en sådan mission, er det afgørende, at vi samtidigt ser på andre mulige løsninger, mener Radikale Venstre.
- Samtidigt med, at vi indleder forberedelserne til at gå i gang miltært, så skal vi afsøge alle diplomatiske midler og forsøge at løse konflikten med Iran på en stille og rolig måde, siger udenrigsordfører Martin Lidegaard.
Når vi fra europæisk side opruster i området, hvorfor vurderer du så ikke, at det kan optrappe situationen?
- Det er afgørende for os, at det ikke bliver udført på en måde, så det øger spændingerne i området, men udelukkende gør det sikkert for vores skibe at sejle der.
Og det er også regeringens mål, som jeg forstår det, siger han.
Hos Enhedslisten frygter de, at flådemissionen kan få den helt modsatte effekt end det tiltænkte.
- Jeg er bange for, at det her ikke er gennemtænkt.
Det kan få meget store konsekvenser.
Jeg er bange for at den europæiske position bliver rykket for tæt på USA, og at vi i stedet for at nedtrappe konflikten, er med til at puste til ilden, siger udenrigsordfører Eva Flyvholm.
Udenrigsminister Jeppe Kofod (S) oplyser til DR Nyheder, at man endnu ikke har lagt sig fast på præcis, hvordan Danmark skal bidrage til missionen.
Det skal drøftes med de andre partier i Folketinget.
FacebookTwitterKopier linkEmner:Eva Flyvholm (politiker)|Iran|Jeppe Kofod (politiker)|Radikale Venstre|Udenrigspolitik




https://www.dr.dk/nyheder/vejret/lalandia-i-soendervig-vil-vaere-det-stoerste-turistomraade-udenfor-koebenhavn

VejretLalandia i Søndervig vil være det største turistområde udenfor KøbenhavnDet skal ske ved at 'trække vejret indenfor', så Søndervig bliver et sted, turister besøger om vinteren.
Det nye vandland i Søndervig bliver Nordeuropas største vandland med omtrent 480 feriehuse tilknyttet.
Efter planen skal badelandet stå klar i 2021.
Af Diana Bengtsen26.
juli 2019 kl.
12.
07Bemærk: artiklen er mere end 30 dage gammelLæs opI Søndervig har den 71-årige købmand Keld Hansen store drømme om at være med til at gøre området og resten af Ringkøbing-Skjern til det største turistområde uden for København.
Det vil han gøre ved sammen med Lalandia-koncernen at bygge Nordeuropas største badeland og placere det i Søndervig: Lalandia 3.
Hele ideen går ud på at 'trække vejret indenfor', så Søndervig også bliver et sted, turister besøger om vinteren.
- Vi vil gerne have godt vejr hele året, og sådan er det virkelige vejr jo ikke.
Derfor vil vi bygge der her badeland med masser legeredskaber og indendørsaktiviteter, så koldt vejr ikke længere er en hindring for at holde badeferie, siger Keld Hansen.
Drømmen om at få et badeland til den lille charmerende ferieby har han haft siden 2006, men der har været en masse forhindringer og bump på vejen, før drømmen kunne realiseres:- Det har taget alt for mange arbejdstimer, penge og tålmodighed.
Men så kommer den vestjyske stædighed op i mig, og så sagde jeg: 'Nu gør vi det altså', siger Keld Hansen.
Derfor vil vi bygge der her badeland med masser af legeredskaber og indendørsaktiviteter, så koldt vejr ikke længere er en forhindring for at holde badeferie.
Keld Hansen, købmand i Søndervig og partner i Lalandia 3Én million flere turister til SøndervigPlanen er, at det nye vandland skal trække én million flere gæster til området.
Heraf skal størstedelen gerne komme udenfor sommersæsonen:- Vi regner med 600.
000 flere overnatninger i de eksisterende sommerhuse her i området.
Så vil der komme 300.
000 overnatninger fra de nye feriehuse, som tilknyttes Lalandia og resten regner vi med bliver effekter fra andre områder, forklarer Keld Hansen.
Keld Hansen og Lalandia-koncernen har fået tilladelse til at bygge næsten 480 ferieboliger, og da boligerne kom i forsalg i juni blev over tre fjerdedele solgt allerede de to første weekenderne – og det er vel og mærke inden, de står færdige.
Ringkøbing-Skjern klarer sig allerede godt på turistfrontenSelvom Keld Hansen ønsker at gøre Søndervig og Ringkøbing-Skjern til en turistmagnet, så klarer Ringkøbing-Skjern sig faktisk allerede godt på turistfronten.
Det viser tal fra VisitDenmark, som DR har fået udleveret.
Ringkøbing-Skjern Kommune havde i 2018 tæt på fire millioner kommercielle overnatninger, hvilket gør kommunen til den tredje mest populære kommune blandt turister – kun overhalet af København og Varde.
Artiklen fortsætter under grafikken.
De tæt på fire millioner overnattende turister i 2018 er en stigning på tre procent sammenlignet med 2017.
Men det er for lidt, mener Keld Hansen:- Når du kigger på turismen, så halter vi bagefter her i Ringkøbing-Skjern i forhold til vækst inden for turisterhvervet, så der skal jo ske et eller andet for, at vi kan få vækst.
Og der kunne vi bare se, at vi manglede et badeland, hvor der er godt vejr hele året rundt, siger han.
Alle erhvervsdrivende her i området vil få gavn af badelandet, fordi det øgede antal turister jo også vil sive ud til dem.
Keld Hansen, købmand i Søndervig og partner i Lalandia 3Det nye badeland vil samtidig øge turismeomsætningen med 700 millioner, viser beregninger fra Feriehusudlejernes Brancheforening og Lalandia-koncernen, fortæller Keld Hansen.
Det vil betyde en stigning på 20 procent i turismeomsætningen, hvis man sammenligner med de seneste tal fra 2017.
- Vi kender tallene for overnatninger og det gennemsnitlige turistforbrug.
Så den eneste ubekendte faktor er præcis, hvor mange der kommer.
Om det bliver 900.
000 eller 1.
200.
000.
Og det gode er jo, at alle erhvervsdrivende her i området vil få gavn af badelandet, fordi det øgede antal turister jo også vil sive ud til dem.
FacebookTwitterKopier linkEmner:Lalandia|Ringkøbing-Skjern Kommune|Søndervig|Turisme|København




https://www.dr.dk/nyheder/kultur/amerikansk-skuespiller-raser-efter-publikum-tager-billede-af-noegenscene-ikke-i-orden

KulturAmerikansk skuespiller raser efter publikum tager billede af nøgenscene: 'Ikke i orden'Skuespilleren er vred over, at en person blandt publikum tog et billede af hende, mens hun stod nøgen på scenen.
Skuespiller Audra McDonald lægger ikke fingrene imellem, efter en person blandt publikum tog et billede af hende, da hun stod nøgen på scenen i forbindelse med sin medvirken i 'Frankie and Johnny in the Clair de Lune'.
Af Kasper Madsbøll Christensen26.
juli 2019 kl.
12.
27Bemærk: artiklen er mere end 30 dage gammelLæs op- Til hvem end det var blandt publikum, der tog et billede med blitz under vores nøgenscene i dag: Det er ikke i orden.
Slet ikke i orden.
Så klar er beskeden fra den amerikanske skuespiller Audra McDonald til den person blandt publikum, der ikke kunne dy sig for at tage et billede af den seksdobbelte Tony Award-vinder, da hun stod nøgen på scenen forleden.
Det gjorde hun i forbindelse med sin medvirken i teaterstykket 'Frankie and Johnny in the Clair de Lune' på Broadhurst-teatret i Manhattan, New York, skriver The Guardian.
Teaterstykket, der er skabt af Terrence McNally og første gang sat op i 1987, åbner med en lidenskabelig sexscene mellem de to hovedkarakterer.
Rollen som Frankie bliver spillet af Audra McDonald i 2019-genopsætningen, mens rollen som Johnny bliver spillet af skuespiller Michael Shannon.
McDonald - der blandt andet er kendt for sin medvirken i tv-serier som 'The Good Wife' og 'Greys hvide verden' - har aldrig tidligere medvirket i en nøgenscene.
Hun har inden stykket åbent fortalt om sin frygt for at skulle stå på scenen uden en trevl på kroppen.
- Måske vænner strippere sig til det, men for mig er der intet normalt over det.
Der er intet sted i mit sind, hvor jeg kan søge hen og bare lade det ske, fordi alt omkring det (scenen) kræver, at du er tilstede, sagde hun til The New York Times i maj, inden stykket fik premiere.
åbnende.
Audra McDonald (til venstre) overrækker kollega Stephanie J.
Block Tony Award-prisen for bedste skuespiller i en musical i juni 2019.
Block vandt prisen for sit portræt af den 73-årige sanger og skuespiller Cher i 'The Cher Show'.
Har tilknyttet intimitetskoordinatorI forbindelse med genopsætningen af 'Frankie and Johnny in the Clair de Lune' er der blevet tilknyttet en intimitetskoordinator, der har haft til opgave at opsætte den pikante nøgenscene.
Desuden har Broadhurst-teatret en erklæret politik om, at fotografering er forbudt.
Forbryder publikum sig mod denne politik, bliver de bedt om at slette billedet af teatrets personale og efterfølgende at vise deres slettet-mappe på telefonen, så teatret kan sikre sig, at billedet ikke stadig findes, fortæller en talsperson for teatret.
Nægter man at gøre dette, bliver man bedt om at forlade teatret.
Det er ikke første gang, teatrene oplever problemer med, at publikum tager billeder af nøgenscener.
Det er tidligere sket, da Kathleen Turner spillede med i en opsætning af 'The Graduate', da Tracy Shaw medvirkede i 'The Blue Room' og da Anna Friel var med i 'Breakfast at Tiffany's', rapporterer BBC.
Læs også:Kitt, Anders, Xenia og Peter stiller sig nøgne frem foran publikum: 'Vi skammede os konstant'Audra McDonald sammen med USA's tidligere præsident Barack Obama, da hun blev tildelt en National Medal of Arts i 2015.
Danske teatre: Vi gør meget ud af at oplyse publikumHos Det Ny Teater, der ligger på Vesterbro i København, fortæller direktør Niels-Bo Valbro, at 'langt de fleste publikummer udviser respekt for hinanden og for forestillingen'.
Fra tid til anden er der nogen, der føler sig fristet til at optage under forestillingen.
Og det forstyrrer både deres egen og andres oplevelse.
Niels-Bo Valbro, direktør, Det Ny Teater- Men jeg kan også konstatere, at i takt med, at mobiltelefoner har fået stadigt bedre kameraer, så sker det fra tid til anden, at nogen føler sig fristet til at optage under forestillingen.
Og det forstyrrer både deres egen og andres oplevelse, mener teaterdirektøren.
Han understreger, at publikum bliver gjort opmærksom på at slukke deres telefon inden en forestillings start, og at det i øvrigt ikke er tilladt at optage eller fotografere under forestillingen.
Hvis man sidder det forbud overhørig, bliver man bedt om at forlade teatret.
Oplever du det som et problem, at folk tager billeder eller filmer under forestillingerne?
- Jeg oplever det ikke som et generelt problem; men der er altid nogle få, der på trods af alle instrukser stadig ikke forstår, at en mobiltelefon ikke har noget at gøre i en teatersal.
Heller ikke Det Kongelige Teater oplever problemer med, at folk tager billeder under forestillingerne, siger Annette Julie Berg, der er pr- og presseansvarlig hos teatret:- Men vi gør også rigtig meget ud af at oplyse vores publikum – især når vi har skoleklasser inde - om, at mobiler skal være på lydløs, og at de ikke må tage billeder under forestillingen, siger hun og uddyber:- Til gengæld må publikum gerne fotografere under fremkaldelsen; altså når kunstnerne bukker under applausen til sidst.
FacebookTwitterKopier linkEmner:Teater|Det Ny Teater|Det Kongelige Teater|København|New York




https://www.dr.dk/sporten/formel1/haas-boss-er-stadig-vred-paa-magnussen-og-grosjean

Formel1Haas-boss er stadig vred på Magnussen og GrosjeanDe to kørere ramte hinanden og udgik på Silverstone, og det er Günther Steiner fortsat skuffet over.
Haas-chefen Günther Steiner har stadig ikke tilgivet sine kørere, at de stødte sammen og begge udgik kort efter i det britiske grandprix på Silverstone for et par uger siden.
26.
juli 2019 kl.
11.
44 | opdateret 26.
juli 2019 kl.
12.
57Bemærk: artiklen er mere end 30 dage gammelLæs opGünther Steiner, chef for Formel 1-teamet Haas, var alt andet end imponeret over sine to kørere, Kevin Magnussen og Romain Grosjean, efter grandprixet på Silverstone for to uger siden.
På første omgang ramte de to biler hinanden, så begge udgik tidligt i løbet.
Og Steiner er fortsat vred på sine to kørere, fortæller han til formula1.
com.
- Jeg er stadig ikke kommet mig over det, lyder det fra teamchefen, som lige efter grandprixet i England kaldte kørernes opførsel 'uacceptabel'.
De svigtede ikke mig personligt.
De svigtede hele holdet, og det skuffer migGünther SteinerMagnussen og Grosjean har ved et par tidligere lejligheder ramt hinanden, og teamchef Steiner har talt dunder til de to kørere og ladet dem forstå, at det ikke må ske igen.
Og alligevel skete det så til det britiske grandprix.
Derfor er de to kørere endnu ikke tilbage i kridthuset hos Haas-chefen.
Holdet har nemlig store problemer med racerne, og her var grandprixet i Storbritannien vigtigt for at komme nærmere en løsning.
Løbet skulle især bruges til at indsamle en masse data fra bilerne for at kunne forbedre dem, men det tidlige exit for begge kørere efter sammenstødet ødelagde den plan.
Læs også:Magnussens bil opgraderet til næste grandprix- De (kørerne, red.
) er nødt til at forstå, hvor vi står, og det er det, som er skuffende for mig, siger Steiner.
- De svigtede ikke mig personligt.
De svigtede hele holdet, og det skuffer mig.
- Normalt er jeg hurtig til at komme over ting, men denne gang, fordi vi havde en tydelig snak efter Barcelona (hvor de to også ramte hinanden, red.
), om hvad man må og ikke må, er jeg det ikke.
De lyttede ikke.
VM-stillingen efter 10 af 21 løb1.
Lewis Hamilton, 223 point2.
Valtteri Bottas, 1843.
Max Verstappen, 1364.
Sebastian Vettel, 1235.
Charles Leclerc, 12012.
Kevin Magnussen, 1417.
Romain Grosjean, 2Haas er på jagt efter ny data og oprejsning i denne weekend, hvor Formel 1-showet kører i Tyskland på Hockenheim.
I dagens første træning gik det imidlertid ikke synderligt godt for Haas.
Kevin Magnussens racer brød sammen under træningen og måtte slæbes tilbage til pitten.
Her fik mekanikerne liv i den, så Magnussen kunne komme tilbage på banen - dog uden at imponere.
Danskeren sluttede som 13 i træningen - mere end et halvt sekund dårligere end Grosjean på ottendepladsen.
Ferrari var hurtigst i træningen med Sebastian Vettel og Charles Leclerc foran verdensmester Lewis Hamilton i sin Mercedes.
Læs også:Nye regler: 1970'erne skal gøre Formel 1 spændende igenForud for træningen fortalte Magnussen til BT, at holdet i jagten på problemløsning ville forsøge vidt forskellige setups af bilen til træningerne.
Danskerens bil var sat op identisk med den, han udgik med på Silverstone for to uger siden, mens han til fredagens anden træning vil have et helt nyt setup.
Grosjean derimod kører begge fredagens træninger med det setup, som teamet brugte til sæsonpremieren i Australien tilbage i marts.
Træningen må have givet stof til eftertanke hos Haas, da holdets "gamle" bilsetup fra sæsonstarten var klart hurtigere end den opdaterede racer, som Magnussen sad i.
/ritzau/FacebookTwitterKopier linkEmner:Kevin Magnussen (racerkører)|Lewis Hamilton (racerkører)|Storbritannien|Motorsport|formula1.
com.





https://www.dr.dk/nyheder/indland/prins-nikolai-kom-ind-pa-sit-studie-og-skal-studere-pa-cbs

IndlandPrins Nikolai kom ind på sit studie og skal studere på CBSEfter sommerferien skal prins Nikolai læse Business Administration and Service Management på CBS.
Gallataffel på Christiansborg Slot i anledning af H.
K.
H.
Kronprinsens 50-års fødselsdag den 26.
maj 2018.
Prins Nikolai, Prinsesse Marie og Prins Joachim.
26.
juli 2019 kl.
12.
19Bemærk: artiklen er mere end 30 dage gammelLæs opPrins Nikolai er blevet optaget på Copenhagen Business School, hvor han skal starte med at læse efter sommerferien.
Prinsen er kommet ind på uddannelsen Business Administration and Service Management.
Det oplyser kongehuset.
- Prinsen glæder sig til at komme i gang med studiet og har udtalt, at uddannelsen, der er på engelsk, skaber en bred vifte af muligheder og er en god platform, når man skal videre ud i erhvervslivet, udtaler kongehusets kommunikationsafdeling.
Det har krævet et karaktergennemsnit på minimum 8,9 at komme ind på uddannelsen.
823 personer havde søgt uddannelsen, de 211 som 1.
-prioritet, og 185 er kommet ind.
Det viser tal fra Styrelsen for Uddannelse og Forskning.
Uddannelsen er ikke målrettet en bestemt stilling, men kan typisk give job som konsulent eller rådgiver inden for kultur, turisme og service.
Har arbejdet som modelPrins Nikolai er 19 år og blev sidste sommer student fra Herlufsholm Gymnasium ved Næstved.
Efterfølgende startede han sidste år på den toårige reserveofficersuddannelse på Hærens Sergentskole i Varde, men droppede ud efter få måneder.
Siden har han blandt andet arbejdet som model.
Ifølge ugebladet Se og Hør har prinsen desuden arbejdet for virksomheden M.
Goldschmidt Ejendomme, der er ejet af milliardæren Mikael Goldschmidt.
Prins Nikolai er søn af prins Joachim og grevinde Alexandra, der blev skilt i 2005.
Grevinde Alexandra har en uddannelse inden for handel og økonomi fra universiteter i Hongkong, Wien, Tokyo og London.
Prins Joachim er uddannet agrarøkonom og har flere uddannelser inden for Forsvaret.
/ritzau/FacebookTwitterKopier linkEmner:Mikael Goldschmidt (erhvervsleder)|Copenhagen Business School|Royalt|Uddannelse|Næstved




https://www.dr.dk/nyheder/politik/regeringen-klar-til-deltage-i-flaademission-i-hormuzstraedet

PolitikRegeringen klar til at deltage i flådemission i Hormuzstrædet Det skal dog først drøftes med Folketinget, siger udenrigsministeren.
Der har gennem længere tid været spændinger i Den Persiske Golf, hvor iranske krigsskibe blandt andet har forsøgt at forhindre et britisk olieskib i at sejle igennem.
Af Emil Winckler og Emil Søndergård Ingvorsen26.
juli 2019 kl.
10.
36 | opdateret 27.
juli 2019 kl.
09.
08Bemærk: artiklen er mere end 30 dage gammelLæs opRegeringen ser positivt på, at Danmark skal bidrage til en flådestyrke i Hormuzstrædet.
Det oplyser Udenrigsministeriet i en skriftlig kommentar.
- Regeringen deler bekymringen mht.
den maritime sikkerhedssituation i Hormuz-strædet og har gennem de seneste uger været i tæt kontakt med allierede om situationen.
For en søfartsnation som Danmark er det afgørende, at vores skibe kan sejle sikkert, lyder det fra udenrigsminister Jeppe Kofod (S) og fortsætter:Hvorfor er Hormuzstrædet så vigtigt?
• Strædet ligger mellem Oman og Iran og er forbindelsen mellem flere af landene ved Golfen: Irak, Kuwait, Saudi-Arabien, Bahrain, Qatar og Forenede Arabiske Emirater.
• Det er den eneste adgang for eksporteret råolie fra den Persiske Golf, og en tredjedel af verdens olie, der bliver transporteret via skibe, passerer igennem her.
• Hvis strædet lukkes, kan det få store konsekvenser for verdensøkonomien.
Alene ved nyheden om eksplosionerne hoppede oliepriserne fire procent.
Iran har tidligere truet med at blokere strædet.
- Jeg hilser den britiske regeringsudmelding om en international maritim sikkerhedsindsats i området velkommen.
Indsatsen vil have et stærkt europæisk aftryk.
Regeringen ser positivt på et muligt dansk bidrag til en sådan indsats, men det er selvsagt noget, vi skal drøfte med Folketinget, når vi har mere klarhed om de konkrete opgaver og partnere.
Storbritannien ønsker flådemissionMeldingen kommer efter, at Storbritannien bad flere europæiske lande om at stå i spidsen for en flådemission i Hormuzstrædet i Den Persiske Golf, der skal sikre stabilitet og sikkerhed.
Den daværende britiske udenrigsminister Jeremy Hunt nævnte specifikt Danmark, da han fremlagde sine planer i mandags.
- Udover igen at tale med min iranske kollega, har jeg i dag også talt med udenrigsministrene i Oman, USA, Frankrig, Tyskland, Italien, Finland, Spanien og Danmark, sagde han.
Læs også:Udenrigsministeriet bekræfter: Danmark og Storbritannien drøfter situationen i HormuzstrædetForsvarsminister Trine Bramsen (S) siger i en skriftlig kommentar, at det er regeringens opfattelse, at et dansk bidrag vil kunne bidrage til opretholdelsen af sikkerheden i strædet.
- Danmark vil dermed bidrage til overholdelsen af internationale konventioner og fri handel som aktiv søfartsnation.
Dette vil vi naturligvis drøfte i rammen af Det Udenrigspolitiske Nævn.
Danmark har et stærkt og kapabelt søværn, som vil kunne bidrage aktivt og effektivt til denne type af opgave, siger hun.
Der tegner sig umiddelbart et politisk flertal for dansk deltagelse.
DF og Venstre har allerede tilkendegivet, at de bakker op.
Og Radikale Venstre er ligeledes positiv, oplyser udenrigsordfører, Martin Lidegaard.
Storkonflikt i strædetDe seneste måneder har Hormuzstrædet været centrum for en konflikt mellem USA og Iran.
Det begyndte, da USA trak sig ud af den internationale atomaftale med Iran og indførte økonomiske sanktioner mod landet, som rammer olieeksporten.
Storbritannien blev en del af konflikten 4.
juli.
Her assisterede flere britiske marinesoldater gibraltarisk politi, da det tilbageholdt og beslaglagde et iransk tankskib ved Gibraltar Strædet.
Det fik Iran til at true briterne med gengæld, hvis ikke tankeren blev sluppet fri.
Sidste fredag beslaglagde Iran så en britisk olietanker i Hormuzstrædet.
Daværende udenrigsminister Jeremy Hunt anklagede efterfølgende Iran for at agere som pirater, og advarede Iran om, at landets handlinger ville blive mødt med stærke, internationale løsninger.
FacebookTwitterKopier linkEmner:Martin Lidegaard (politiker)|Socialdemokraterne|Storbritannien|Trine Bramsen (politiker)|Skibstrafik




https://www.dr.dk/nyheder/indland/familieterapeut-jesper-juul-er-dod-71-ar

IndlandFamilieterapeut Jesper Juul er død - 71 årJesper Juul var internationalt anerkendt for sine tanker om børneopdragelse og familieliv.
Han døde torsdag.
Jesper Juul skrev blandt andet bogen 'Dit kompetente barn (ARKIV - 2017).
26.
juli 2019 kl.
11.
53Bemærk: artiklen er mere end 30 dage gammelLæs opDen danske familieterapeut og forfatter Jesper Juul er død - 71 år.
Det skriver Odder Avis.
Han døde i går efter længere tids sygdom.
Han var internationalt anerkendt for sine bøger og tanker om børneopdragelse og familieliv.
Han var aktiv i mere end 15 lande verden over.
Jesper Juul havde kultstatus blandt tusindvis af danske forældre, som har læst hans bøger, herunder den populære "Dit kompetente barn" fra 1995.
Eller er gået til hans foredrag og lyttet til budskabet om, at samværet i en familie bør bygge på ligeværdighed mellem børn og voksne.
Han blev i 2012 ramt af en invaliderende neurologisk sygdom.
Det betød, at han blev lam fra brystet og ned.
Arbejdede i NorgeJesper Juul var grundlægger og leder af Family-Lab, der er en international organisation, som tilbyder rådgivning til forældre og familier.
Organisationen har blandt andet afdelinger i Danmark, Norge og Sverige.
I Norge var han i en periode også ansat hos aviserne Aftenposten og Dagbladet, hvor han tog imod spørgsmål fra læsere om børn og familieliv.
Det skriver det norske nyhedsbureau NTB.
Det lå ikke umiddelbart lige for, at Jesper Juul skulle gå den terapeutiske vej.
Efter realeksamen fra Ebeltoft Borger- og Realskole tog han hyre som kok på et skib.
Siden fulgte job på land som opvasker, bartender og jord- og betonarbejder, inden han begyndte på Marselisborg Seminarium i 1966 med linjefag i historie og religion.
Internationalt samarbejdeSenere fulgte studier i idéhistorie på Århus Universitet.
Et job på behandlingshjemmet Bøgholt i Aarhus åbnede dog hans øjne for børn og unge, der slås med en tung social arv.
På et kursus traf han den amerikanske psykiater og familieterapeut Walter Kempler og den danske børnepsykiater Mogens Lund, som siden blev hans lærere og terapeuter.
Sammen med Mogens Lund og socialrådgiver Lis Keis dannede han i 1979 Kempler Instituttet i Odder.
Han var også bosiddende i Odder den sidste del af sit liv.
/ritzau/FacebookTwitterKopier linkEmner:Norge|Odder|Aarhus Universitet|Samliv og børn|Parforhold




https://www.dr.dk/nyheder/udland/nrk-fjerner-satirisk-video-og-beklager-brug-af-ordet-jodesvin

UdlandNRK fjerner satirisk video og beklager brug af ordet jødesvinTæt på 400 klager er blevet indsendt til NRK efter brugen af ordet "jødesvin" i et animeret satirisk klip.
I den animerede video får en mand muligheden for at spille ordet "jødesvin" under et spil Scrabble, men tøver af hensyn til modstanderen, en ortodoks jøde.
26.
juli 2019 kl.
10.
36Bemærk: artiklen er mere end 30 dage gammelLæs opNorges statslige tv- og radiostation, NRK, har fjernet en animeret satirisk video fra alle sine platforme efter stor kritik.
Det oplyser NRK på sin hjemmeside fredag morgen.
I videoen spiller en ortodoks jøde brætspillet Scrabble sammen med en anden mand.
Manden har mulighed for at skrive ordet "jødesvin" med sine brikker, men tøver for ikke at støde den ortodokse jøde.
Brugen af det krænkende ord har fået knap 400 personer til at klage til NRK's klageorgan, Kringkastingsrådet.
De mener, at videoen er antisemitisk.
NRK har tidligere svaret på kritikken ved at sige, at formålet med videoen er at understrege, at man netop ikke bør bruge den slags ord.
Skulle være krænkendeFredag beklager den statslige tv- og radiostation offentligt videoens indhold.
- Vi vidste selvfølgelig godt, at ordet var brutalt og krænkende, og i den her kontekst skulle det være krænkende, for at videoen kunne fungere.
- Men ordet havde en mere alvorlig betydning for særligt det jødiske miljø i Norge, end vi desværre var klar over.
Så vi beklager brugen af ordet, skriver underholdningsredaktør Charlo Halvorsen på NRK's hjemmeside.
Erik Skarrud fra Kringkastingsrådet oplyser, at det er sjældent, at klageorganet får lige så mange klager, som det har været tilfældet.
- Det er ret sjældent og sker måske én eller to gange i løbet af et år, siger Erik Skarrud til Medier24, der skriver om den norske medieverden.
/ritzau/FacebookTwitterKopier linkEmner:NRK|Norge




https://www.dr.dk/nyheder/udland/150-migranter-frygtes-omkommet-i-skibbrud

Udland150 migranter frygtes omkommet i skibbrudDet kan være den værste tragedie på Middelhavet i år.
Af Josefine Hummelmose26.
juli 2019 kl.
10.
26Bemærk: artiklen er mere end 30 dage gammelLæs opEn båd med 300 migranter ombord er kæntret ud for Libyens kyst.
Omkring 150 personer frygtes omkommet ifølge FN's Flygtningehøjkommissariat (UNHCR).
Hvis det tal bekræftes, vil det være den dødeligste ulykke på Middelhavet i år.
- Vi begyndte at sejle om aftenen fra Libyen mod Italien, men efter en time begyndte skibet at synke, og de fleste af dem (migranterne, red.
) druknede, siger en af de overlevende til nyhedsbureauet AP.
- Ingen kunne redde os, vi reddede os selv.
Vi var i vandet i mere end syv timer, siger han.
Læger uden Grænser har taget imod de overlevende.
De har behandlet 135 overlevende efter forliset.
De overlevende er angiveligt reddet op af fiskebåde.
- Folk, der har ligget i vandet i længere tid, har typisk livstruende komplikationer som lav kroptemperatur.
Mange af dem er måske i en dårlig helbredstilstand i forvejen.
Nogle har været udsat for vold i tiden på skibet, og nogle har været udsat for vold i Libyen.
Det er en bred vifte af forskellige komplikationer, forklarer læge Mads Geisler fra Læger uden Grænser.
Presserende behov for redningsskibeDen Internationale Redningskomité, der er en global NGO, siger, at denne tragedie er en kraftig påmindelse om den humanitære krise i Libyen og det presserende behov for igen at få redningsskibe i Middelhavet.
I år er 426 migranter - foruden det seneste skibbrud - indtil videre omkommet i Middelhavet.
I 2018 var der 2.
133 dødsfald.
Migranter, der overlevede skibsbruddet, ser til, mens en af de omkomne pakkes ind i en ligpose.
Det lyder umiddelbart som en udvikling i den rigtige retning.
Det skyldes, at færre tager den farlige tur over Middelhavet.
Men for de, der gør, er risikoen for ikke at klare turen i live steget drastisk.
Sam Turner fra Læger uden Grænser, der arbejder med redningen af migranter ud for Libyens kyst, siger til BBC, at 1 ud af 20 nu mister livet, når de tager flugten.
Tidligere år var det omkring 1 eller 2 ud af 100.
- Det er meget farligere at krydse havet nu, fordi der er meget færre redningsfartøjer, siger Mads Geisler.
Ifølge ham kan ansvaret placeres hos flere - blandt andet de europæiske regeringer.
- I henhold til international lovgivning skal man redde nødstedte på havet, og de skal føres sikkert til en nærliggende havn.
Og det ansvar og vores pligt over for de mennesker bliver der ikke levet op til nu.
Så simpelt er det, siger han.
Redningsskib er på vejLæger uden Grænser sender sammen med SOS Mediterranée igen et skib til Middelhavet.
Det er lige nu på vej, men er endnu ikke nået frem.
Skibet skal redde migranter, asylansøgere og flygtninge, der forsøger at krydse Middelhavet til Europa hovedsageligt fra det konfliktramte Libyen.
Læs også:Læger uden Grænser sender igen redningsskib til MiddelhavetIfølge Mads Geisler er flugten over Middelhavet den sidste udvej for mange.
- Hvem tør begive sig ud i sådan et fartøj, uden der er en alvorlig årsag til det?
, spørger han.
Frem til december 2018 var Læger uden Grænser og SOS Mediterranée til stede i Middelhavet med skibet Aquarius, der samlede migranter op og sejlede dem til havne i Europa.
Driften med Aquarius blev indstillet efter anklager fra italienske myndigheder om, at skibet havde skaffet sig af med 24.
000 ton affald på ulovlig vis i italienske havne.
Beskyldninger som Læger uden Grænser afviste.
FacebookTwitterKopier linkEmner:Læger Uden Grænser|Libyen|Flygtninge og asylansøgere|UNHCR|Ulykker




https://www.dr.dk/nyheder/politik/sf-r-og-regeringen-karakterer-skal-betyde-mindre-studieoptag-i-fremtiden

PolitikSF, R og regeringen: Karakterer skal betyde mindre for studieoptag i fremtidenMere fokus på motivation og evner, mener regeringens støttepartier.
Minister er enig.
Ane Halsboe-Jørgensen vil nu arbejde med blandt andre SF og Radikale for at få et nyt optagelsessystem med mindre fokus på karakterer.
 Af Andreas Nygaard Just26.
juli 2019 kl.
13.
00Bemærk: artiklen er mere end 30 dage gammelLæs opSelv med et overbevisende karaktergennemsnit kan håbefulde unge mennesker i dag få afslag på deres drømmeuddannelser, fordi snittet ikke er højt nok.
Men allerede fra 2021 skal det være slut, hvis det står til SF, siger gruppeformand Jacob Mark.
Partiet vil forsøge at presse regeringen og uddannelses- og forskningsminister Ane Halsboe-Jørgensen (S) til at indkalde til brede forhandlinger i Folketinget inden jul for at lave en politisk aftale om et helt nyt optagelsessystem for de videregående uddannelser.
- På den måde kan vi få lavet et nyt system, så man ikke skal have 12 i snit for at komme ind på de mest populære uddannelser.
Det skal bygge mere på optagelsessamtaler og optagelsesprøver, siger Jacob Mark.
Idéen med flere optagelsesprøver og optagelsessamtaler er hentet på Syddansk Universitet, hvor flere uddannelsesretninger opererer med netop de to faktorer, når der optages studerende hvert år.
- Det, der er problemet ved det nuværende optagelsessystem, er, at hvis man eksempelvis får dårlige karakterer i et eller to fag, der slet ikke er relevante i forhold til, hvad man vil fremadrettet, så kan det betyde, at man ikke kan komme ind på sin drømmeuddannelse, siger Jacob Mark.
I foråret nedsatte nu forhenværende uddannelses- og forskningsminister Tommy Ahlers (V) en arbejdsgruppe, der skal gøre optagelsessystemet mindre fokuseret på karakterræset.
Opbakning fra RadikaleDet arbejde skal gøres færdigt hurtigst muligt mener SF, som så vil bruge arbejdsgruppens anbefalinger til at starte forhandlinger før jul.
Den tanke støtter Radikale, siger fungerende politisk ordfører, Kristian Hegaard (R).
- Når SF foreslår det samme, som Radikale har foreslået flere gange, nemlig at man i højere grad skal se på de unge mennesker, og hvem de er, i stedet for kun at kigge på det tal, de har fået stemplet i hovedet, så er det et rigtigt skridt og noget, vi gerne vil bakke op om, siger han.
Man skal i højere grad se på de unge mennesker, og hvem de er, i stedet for kun at kigge på det tal, de har fået stemplet i hovedet.
Kristian Hegaard, fungerende politisk ordfører, RSå nu er de to støttepartier til den nye socialdemokratiske regering klar til at presse på for en politisk aftale omkring nytår.
- Det er jo lidt sjovt, at man på mange prestigefyldte amerikanske universiteter ikke går så meget op i karakterer, som vi gør i Danmark.
Der ser man mere på kompetencer, og sådan bør vi også gøre i Danmark i stedet for bare at kigge på karakterer fra gymnasiet, siger Kristian Hegaard.
Uddannelsesminister: Partier behøver ikke at presse migSelv om både SF og Radikale er klar til at presse den nye regering for at få et mere flerstrenget optagelsessystem til landets videregående uddannelser, så er der ikke behov for det.
Det slår uddannelses- og forskningsminister Ane Halsboe-Jørgensen fast.
- Jeg kan glæde dem med, at der slet ikke er nogen grund til at presse mig, siger hun.
I toppen af listen over ting, der skal gøres i hendes tid som minister, står nemlig netop et nyt optagelsessystem.
- Det, synes jeg, meget usunde fokus på karakterer i de seneste år, skal blødes op.
Der er brug for hele mennesker, der kan tænke kreativt, kritisk og er motiverede.
Karakterer er bare et tal, og unge mennesker er meget mere end det, siger Ane Halsboe-Jørgensen.
De unges fremtid skal ikke defineres af tal.
Ane Halsboe-Jørgensen, uddannelses- og forskningsminister, SUddannelses- og forskningsministeren vil ikke komme med et konkret bud på, hvornår et nyt optagelsessystem kan være på plads.
Men det er vigtigt for regeringen at få lavet et opgør med det store fokus på karakterer.
- Karaktererne fylder for meget, og de fylder i særdeleshed for meget for vores unge, som i mange tilfælde knækker, hvis de ikke får lige præcis den karakter, de har brug for.
- Livet er meget mere end en karakter, og de unges fremtid skal ikke defineres af tal.
Derfor skal optagelsessystemet favne bredere.
Det er vi meget enige med SF omkring, og jeg glæder mig meget til det arbejde.
Jeg tror, det bliver godt, siger Ane Halsboe-Jørgensen.
I dag har tusindvis af unge mennesker fået svar på, om de er blevet optaget på deres drømmeuddannelse.
Læs også:12+: Regeringen vil indføre ny karakter til 'de modige'FacebookTwitterKopier linkEmner:Ane Halsboe-Jørgensen (politiker)|Kristian Hegaard (politiker)|Socialdemokraterne|Venstre|Uddannelse




https://www.dr.dk/nyheder/regionale/sjaelland/fy-den-lede-raadden-tang-skraemmer-turisterne-vaek-fra-strand

SjællandFy for den lede: Rådden tang skræmmer turisterne væk fra strandKilometervis af rådden tang på Bjerge Sydstrand ved Kalundborg får turisterne til at fravælge området.
Af Johanna Maj Varming og Julie Würtz26.
juli 2019 kl.
09.
24Bemærk: artiklen er mere end 30 dage gammelLæs opLugten af rådne æg har spredt sig langs Bjerge Sydstrand ved Kalundborg, der lige nu kæmper med store mængder fordærvet tang langs strandkanten.
Men lugten fra tangen sætter en dæmper på sommerhumøret, mener formand for Gørlev og Omegns Lokalråd Jonas Henriksen.
Også blandt de turister, der lejer sommerhuse i området.
Han fortæller, at når der er pålandsvind i området, kan man lugte det rådne tang en kilometer inde på land.
Kalundborg Kommune mener, at fjernelsen af tangen skal ske på grundejernes regning, men formanden er ikke enig.
- Vi anslår, at der ligger mellem 600 til 800 tons tang, som er blevet akkumuleret over de seneste fem-seks år, og det er en for stor opgave til, at vi kan løfte den selv.
Der ligger fem til ti meter tang, før man kan gå ud i vandet, og som lugter råddent.
Jonas Henriksen, lokalrådformandDerfor håber Jonas Henriksen, at kommunen vil give en økonomisk hånd til at fjerne tangen.
- Kommunen opfordrer hvert år til, at sommerhusejere skal leje deres sommerhuse ud.
Men det er svært at leje sit sommerhus ud ved en strand, som ser ud, som den gør.
Der ligger fem til ti meter tang, før man kan gå ud i vandet, og som lugter råddent, siger Jonas Henriksen.
Skræmmer turisterne vækLokalrådet har talt med flere turister, der har lejet sommerhuse i området, som i flere tilfælde er taget hjem før tid, fordi de ikke kunne bade ved stranden med deres børn.
- Turisterne kommer ikke tilbage efter sådan en oplevelse, og det går ud over vores handel i området, siger Jonas Henriksen.
Derfor mener medlemmerne i lokalrådet, at det heller ikke er deres økonomiske ansvar at fjerne de rådne og ildelugtende vandplanter.
- Det er ikke en opgave for grundejerne at understøtte turismen og handlen i området.
Det er en kommunal opgave.
Tangen ligger så langt øjet rækker, når man går en tur på Bjerge Sydstrand, fortæller Jonas Henriksen.
 Jonas Henriksen har vurderet sammen med medlemmerne i lokalforeningen, at der skal fjernes mellem 600 til 800 ton tang fra stranden.
1 / 2Tangen ligger så langt øjet rækker, når man går en tur på Bjerge Sydstrand, fortæller Jonas Henriksen.
1 / 2Jonas Henriksen har vurderet sammen med medlemmerne i lokalforeningen, at der skal fjernes mellem 600 til 800 ton tang fra stranden.
2 / 2Jonas Henriksen bakkes op af en aktionsgruppe, der kæmper for at få fjernet tangen.
- Offentligheden har også adgang til stranden, og der er tre kommunale parkeringspladser ved stranden.
Derfor er det en fællesopgave, og kommunen skal træde i karakter, siger Martin Sørensen, der har været med til at oprette aktionsgruppen.
En kommune må ikke tilgodese en bestemt gruppe private lodsejere grundet lugt fra tang.
Martin Damm (V), borgmesterJonas Henriksen erkender dog, at hvis tangen bliver fjernet, vil det også komme til gavn for de lokale grundejere.
Derfor er grundejerne villige til at medfinansiere tangfjernelsen.
Borgerne må selv til lommerneDebatten har raset en del på Facebook, hvor borgmesteren i Kalundborg Kommune, Martin Damm fra Venstre, også har ytret sig.
- En kommune må ikke tilgodese en bestemt gruppe private lodsejere grundet lugt fra tang, skriver Martin Damm i kommentarfeltet i gruppen ’Gørlev og omegns lokalråd’.
Han skriver også, at en kommune må rydde tang på offentlige strande, men at man har valgt at prioritere andre kommunale opgaver som børnepasning, folkeskole og ældrepleje.
- Derimod må en gruppe lodsejere gerne indføre en service, der kommer dem selv til gode.
Det sker for eksempel også, når den samme gruppe lodsejere betaler i fællesskab til vedligeholdelse og snerydning af deres private fællesveje og opsætning af badebroer, skriver han.
Det har ikke været muligt at få borgmesteren til at uddybe sin kommentar grundet ferie.
Kalundborg Kommune har i alt 160 kilometer kyststrækning.
FacebookTwitterKopier linkEmner:Martin Damm (politiker)|Venstre|Kalundborg Kommune|Lokalpolitik|Gørlev




https://www.dr.dk/sporten/cykling/tourdefrance/svimlende-hoejder-plager-rytternes-lunger-og-soevn

Tour de FranceSvimlende højder plager rytternes lunger og søvnDen iltfattige luft i Alperne stiller store krav til Tour de France-rytternes forberedelse.
© Scanpix26.
juli 2019 kl.
10.
00Læs opDet højeste Tour de France nogensinde.
Sådan lød den lokkende beskrivelse, da Tour-ruten blev præsenteret sidste efterår.
Og højt kommer rytterne i hvert fald op de disse dage.
Tre dage i træk kører de langt mere end 2.
000 meter over havoverfladen.
Fredagens tur over Col de l'Iseran tager feltet op i hele 2.
770 meters højde.
- Man kan gå ud i sit køkken, tage et sugerør og så prøve at trække vejret gennem det, lyder Mads Würtz Schmidts (Katusha) beskrivelse af, hvordan det føles at køre på cykel i de luftlag.
- Tager man en dyb indånding, føler man, at lungerne ikke bliver fyldt helt op.
Man bliver hurtigere udmattet.
Da jeg sidste år var på højdetræningslejr, fik jeg pulsen op på 100 bare ved at klæde om den første dag.
- Man kan vænne sig til det, men det har vi ikke tid til her i Touren, siger den danske debutant.
Læs også:Nyt mirakelmiddel i Touren?
Den gule trøje bekræfter brug af trylledrikAt dyrke konkurrencesport i højderne er en udfordring på flere niveauer.
Først og fremmest mangler kroppen ilt i de høje luftlag og begynder derfor straks at producere mere hæmoglobin for at øge iltoptaget.
Men det betyder, at kroppen bliver stresset og pulsen stiger.
- Når du kører i højderne, vil din præstation blive dårligere, hvis du ikke er forberedt.
Det gælder om at komme på træningslejr i højderne, og du skal have en krop, der reagerer på manglen på ilt, siger Astanas cheflæge, Serge Niamke.
Mange af Tour de France-rytterne har da også forberedt sig ved at tage på højdetræningslejr.
Man kan gå ud i sit køkken, tage et sugerør og så prøve at trække vejret gennem detMads Würtz SChmidtEn af dem er Søren Kragh Andersen, der sammen med resten af Sunwebs Tour-hold tog til Tenerife for at vænne sig til de uvante forhold.
Han måtte forleden forlade løbet på grund af siddesår.
Blandt eksperter er der uenighed om, hvor meget højdetræningen giver, men Serge Niamke mener, at det er den bedste måde at forberede sig på.
En rytter, der har været i højderne i juni, vil stadig kunne mærke en effekt nu, fastslår han.
- Hvis du tager i højdetræning, forbereder du din krop, så den har flere røde blodlegemer.
Det virker stadig, selv om det er flere uger siden, du har været afsted, siger Astana-lægen.
I nat og den kommende nat overnatter rytterne i ski-byer i omegnen af 2.
000 meters højde.
Mads Würtz Schmidt har flere gange bevæget sig ud på hårde togter i årets Tour de France.
Her vil nogle af dem opleve et lidt overset problem i højderne.
Mange har svært ved at falde i søvn de første nætter i tynd luft, fordi pulsen er højere, og kroppen arbejder for at tilpasse sig.
- Det frygter jeg faktisk mere end selve etaperne, siger Mads Würtz Schmidt.
- Sover man ikke ordentligt, så restituerer man ikke lige så godt.
Kroppen arbejder mere, så man skal også sørge for at spise mere.
Man skal virkelig passe på sig selv, for kroppen er mere presset, siger han.
Klassementet efter 18.
etape af Tour de FranceJulian AlaphilippeEgan Bernal +1'30''Geraint Thomas +1'35''Steven Kruikswijk +1'47''Thibaut Pinot +1'50''Emanuel Buchmann +2'14''Nairo Quintana +3'54''Mikel Landa +4'54''Rigoberto Uran +5'33''Alejandro Valverde +5'58''Ifølge Serge Niamke er det typisk et sted mellem 1.
800 og 2.
200 meters højde, at rytterne begynder at få problemer med den iltfattige luft.
Men der er forskel på folk, og nogle er langt bedre til at håndtere højderne end andre.
Mange peger på, at de colombianske ryttere vil have en fordel på de tre alpeetaper.
- De bedste colombianere på World Touren er født og bor i over 2.
000 meters højde.
De er allerede forberedt.
Miguel Ángel López (colombiansk Astana-rytter, red.
) bor for eksempel i 2.
400 meter, siger Astana-lægen.
Læs også:Tager du også en lur til Tour de France?
Her er søvnforskerens forklaringMens colombianerne altså er vant til iltfattig luft, valgte Christopher Juul-Jensen at forberede sig til bjergene ved at køre træningsture i rundt regnet nul meters højde omkring København.
Det var hans eget valg.
Dels skal han ikke accelerere for at køre om sejre i bjergene, dels mener han ikke, at højdelejre er umagen værd.
- Personligt føler jeg ikke, at jeg får nogen fordel ved at tilbringe tre uger på toppen af et bjerg.
Men uanset hvem du spørger, har de forskellige holdninger til det at tage på højdetræningslejr.
- Det handler også om, hvilken slags rytter man er.
Jeg er kommet frem til den konklusion, at det ikke er det, der giver mig det sidste nøk, siger Christopher Juul-Jensen.
/ritzau/FacebookTwitterKopier linkEmner:Christopher Juul-Jensen (cykelrytter)|Søren Kragh Andersen (cykelrytter)|Cykelsport|Frankrig|Astana Pro Team




https://www.dr.dk/sporten/badminton/rutinen-knaekker-ungdommen-i-danskerduel

BadmintonRutinen knækker ungdommen i danskerduelJan Ø.
Jørgensen er klar til semifinalen i Japan Open efter tresæts-sejr over landsmanden Rasmus Gemke.
Jan Ø.
Jørgensen skal i semifinalen møde indoneseren Jonatan Christie, der besejrede Anders Antonsen i sin kvartfinale.
26.
juli 2019 kl.
09.
46 | opdateret 26.
juli 2019 kl.
12.
20Bemærk: artiklen er mere end 30 dage gammelLæs opDet blev rutinen, som triumferede, da Jan Ø.
Jørgensen og Rasmus Gemke bød hinanden op til dans i kvartfinalen ved Japan Open.
I tre sæt vandt 31-årige Jan Ø.
Jørgensen med cifrene 11-21, 21-14 og 21-13 efter en lille times badminton mod sin 22-årige landsmand.
Japan Open er en Super 750-turnering på World Touren og rangerer dermed på samme niveau som Denmark Open lige under All England, Indonesia Open og China Open.
Gemke var ellers flyvende fra kampens start og snuppede de første syv point, før den rutinerede landsmand kom på tavlen.
Spændingen kom ikke tilbage i sættet, hvor Jan Ø.
Jørgensen aldrig kom tættere på end 9-15.
Læs også:Jan Ø.
Jørgensen tager flot skalp i gyserDen tidligere VM-bronzevinder er ofte en lidt langsom starter.
Det så man også i anden runde mod Chou Tien Chen, hvor Jan Ø.
Jørgensen kom langt bagud fra start i første sæt, men kom tilbage og faktisk vandt sættet.
Andet sæt i danskerduellen blev mere jævnbyrdigt frem til 12-12, men så havde Jan Ø.
Jørgensen spillet sig varm.
Han tog ni af de næste 11 point og bragte kampen ud i tre sæt, og havde ikke i sinde at lade sig slå ud af sin yngre landsmand.
Kvartfinalerne i herresingleFredag spilles kvartfinalerne i herresingle i Japan Open således:Kento Momota, Japan - Anthony Sinisuta Ginteng, Indonesien 21-13, 20-22, 21-15Tommy Sugiarto, Indonesien - Sai Praneeth, Indien 12-21, 15-21Rasmus Gemke, Danmark - Jan Ø.
Jørgensen, Danmark 21-11, 14-21, 13-21Anders Antonsen, Danmark - Jonatan Christie, Indonesien 12-21, 14 -21Fra 7-6 begyndte han at trække fra Gemke, som stille og roligt kunne se semifinalepladsen fortone sig.
Jan Ø.
Jørgensen var klart stærkest i slutfasen, og ved 19-10 var kampen reelt afgjort.
Gemke pyntede lidt på cifrene, men er færdig i turneringen.
Det samme er Anders Antonsen, og derfor bliver der ikke nogen ren dansk semifinale.
Den 22-årige aarhusianer ramte aldrig sit topniveau i kvartfinalen mod den sjetteseedede indoneser Jonatan Christie, som vandt med cifrene 21-12, 21-14.
Nu skal Jan Ø.
Jørgensen forsøge at stække Christie i semifinalen.
I finalen venter vinderen af mødet mellem verdensetter Kento Momota og inderen Sai Praneeth Bhamidipati.
Danmark har ikke spillere tilbage i andre kategorier i turneringen.
/ritzau/FacebookTwitterKopier linkEmner:Jan Ø.
Jørgensen (badmintonspiller)|Rasmus Gemke (badmintonspiller)|Japan|Badminton|Anders Antonsen (badmintonspiller)




https://www.dr.dk/nyheder/vejret/sol-og-varme-ja-faktisk-hedeboelge-de-hoeje-temperaturer-fortsaetter-i-dag

VejretSol og varme - ja faktisk hedebølge: De høje temperaturer fortsætter i dagHenover weekenden vil det dog blive køligere, forventer DMI.
Tre dage med mere end 28 grader i gennemsnit har gjort varmen til en hedebølge.
Af Signe Mai Vilsbøll26.
juli 2019 kl.
08.
56Bemærk: artiklen er mere end 30 dage gammelLæs opEt hav af nationale rekorder bliver slået i disse dage, hvor en bølge af varme er strømmet ind over store dele af Europa, og med over 28 grader i vente herhjemme, er der også tale om hedebølge flere steder i Danmark, siger Frank Nielsen, vagthavende meteorolog hos DMI.
- Vi forventede allerede onsdag, at vi ville få tre dage i træk med mere end 28 grader regionalt.
Det må siges at være en rigtig forudsigelse.
I dag bliver det op mod 30 grader nogle steder, og lokalt i Nordvestsjælland og Himmerland kan vi komme endnu højere op.
Når gennemsnittet af de højest registrerede temperaturer overstiger 28 grader tre dage i træk, kan vejret kategoriseres som hedebølge.
I denne uge har det været en regional en af slagsen, fortæller Frank Nielsen.
Kold luft ved kysterneFrank Nielsen forklarer, at mere end halvdelen af landets areal skal opfylde betingelserne, før hedebølgen er landsdækkende, og da de østlige egne over de sidste tre dage er blevet kølet ned af vind fra Østersøen, har det vestlige Danmark oplevet højere temperaturer.
- Vi nåede også 30 grader rigtig mange steder i går, men i Syd- og Østsjælland, Møn, Falster, Als og Bornholm, og ved kyster med pålandsvind, kom vi ikke op over 28 grader.
Sådan bliver det også i dag, siger Frank Nielsen.
Gårsdagens højeste temperatur blev målt til 32,8 grader i Vestjylland ved Borris, hvilket gjorde dagen til den hidtil varmeste.
Utallige rekorder er slåetDen nationale varmerekord for den varmeste julidag nogensinde (35,3 grader, red.
) er endnu ikke nået, men syd for grænsen er der slået utallige varmerekorder den seneste uge.
I den centrale del af Europa blev der onsdag målt rekordhøje temperaturer.
Mens Belgien overgik den hidtidige rekord fra juni 1947 på 38,8 grader, da termometeret viste 38,9 grader i byen Kleine-Brogel, målte man i Holland 39,2 grader nær byen Breda onsdag eftermiddag.
Det overgår den tidligere rekord på 38,6 grader fra august 1944.
Tysklands nye varmerekord lyder på 40,5 grader, som blev målt i Gelsenkirchen nær grænserne til Belgien og Holland i går, og i løbet af dagen nåede Frankrigs hovedstad Paris med 42,6 grader i gaderne over temperaturrekorden fra 1947.
På med solcremenSelvom temperaturerne i Danmark ikke når ligeså højt op som i andre europæiske lande, lyder varslet fra DMI i dag på 'farligt vejr' og hedebølge i de vestlige egne.
Det kan ifølge vejrtjenesten betyde, at dine omgivelser påvirkes af varme.
Trafik og forsyning kan blandt andet være forstyrret, og myndighedernes råd bør følges, når du er ude, siger Frank Nielsen.
Væskemangel bliver hurtigt et problem i varmen.
Desuden tager det ifølge Kræftens Bekæmpelse kun 33 minutter for en halv-bleg gennemsnitsdansker at blive solskoldet.
Ustadigt vejr i weekendenFrank Nielsen minder om, at det gode vejr dog også skal nydes mest muligt i dag.
Fra i morgen bliver vejret nemlig mere ustadigt.
- Det er ikke hver dag, det er så varmt så mange steder i Danmark tre dage i træk.
Spørgsmålet er, om vi når op på 28 grader i morgen.
Det ser ikke sådan ud - så det kan blive sidste hedebølgedag, siger han.
Det varme vejr ser ifølge Frank Nielsen ud til at aftage henover weekenden.
Her falder temperaturerne gradvist til mellem 22 og 27 grader med optræk til byger, lyder det fra DMI's vagthavende meteorolog.
FacebookTwitterKopier linkEmner:Vejret|Danmarks Meteorologiske Institut|Sjælland|Belgien|Kræftens Bekæmpelse




https://www.dr.dk/sporten/cykling/tourdefrance/bernal-bryder-sammen-ifoert-den-gule-troeje-det-er-noget-vi-har-droemt

Tour de FranceBernal bryder sammen iført den gule trøje: ’Det er noget, vi har drømt om’Egan Bernal fra Team Ineos er ny mand i gult, selvom han har svært ved at forstå det.
Af Anders Keld Messer26.
juli 2019 kl.
20.
14Bemærk: artiklen er mere end 30 dage gammelLæs opDet var en tydelig berørt Egan Bernal, der kunne iklæde sig den gule trøje efter den afbrudte 19.
etape i årets Tour de France.
Etapen blev stoppet på grund af dårligt vejr og mudderskred, hvilket resulterede i, at den colombianske rytter havde skabt et så stort forspring til Julian Alaphilippe, at Bernal blev ny mand i gult, selvom etapen blev afbrudt.
Se Egan Bernals flotte præstation og alt kaos omkring det.
I det efterfølgende interview med Tour de France officielle reporter var det en tydelig berørt Bernal, der skulle reflektere over den nye tilværelse som den førende rytter i årets Tour.
- Sandheden er, at jeg ikke ved, hvordan jeg har det lige nu.
Der er mange forskellige følelser, modstridende følelser, siger colombianeren efter etapen.
- Jeg er superlykkelig og glad.
I morgen bliver en meget vigtig dag.
Jeg håber, at jeg kan forsvare trøjen til Paris, uddyber Bernal efterfølgende med optimisme i stemmen.
Da samtalen ledes hen mod familien og glæden ved at dele den gule trøje med dem, bliver Bernal rørt.
- Det var noget, vi har drømt om, siger Bernal inden han tager hænderne til hovedet og bukker sig forover i forbløffelse.
- Jeg vil bare have i morgen overstået og komme til Paris, siger Bernal til sidst.
FacebookTwitterKopier linkEmner:Egan Bernal (cykelrytter)|Julian Alaphilippe (cykelrytter)|Frankrig|Cykelsport




https://www.dr.dk/nyheder/indland/ferdinand-kom-ind-paa-studiet-dejligt-vide-hvad-man-skal-de-naeste-aar

IndlandFerdinand kom ind på studiet: Dejligt at vide, hvad man skal de næste år89.
759 har ved midnat fået at vide, om de er kommet ind på deres drømmestudie.
Selvom Ferdinand Elfrinks var rimelig sikker på at komme ind på pædagogstudiet, så nåede nerverne ham alligevel.
(© dr)Af Kevin Ahrens26.
juli 2019 kl.
09.
04Bemærk: artiklen er mere end 30 dage gammelLæs op- Jeg er heldigvis kommet ind.
Sådan lyder det fra en glad, men også træt Ferdinand Elfrinks, der er kommet ind på pædagogstudiet, der var hans første-prioritet.
Læs også:Her er årets adgangskrav til alle studier: Se, om du er kommet indDet giver mig en god følelse i maven, og jeg har stor motivation til at gå ind til arbejdet og uddannelsen.
Ferdinand Elfrinks, snart pædadogstuderendeHan er én af de 89.
759 håbefulde, som fik besked på, om de skal læse på en videregående uddannelse efter sommerferien.
65.
714 af dem har fået tilbudt en studieplads.
Ferdinand Elfrinks var egentlig rimelig sikker på, at det var en god nyhed, der ventede på ham klokken 00.
01, da han kunne tjekke, men:- Jeg tror ikke, man kan undgå at være spændt, når man sidder og kigger på sådan et ur, der tæller ned.
Jeg har været rimelig sikker, men nåede alligevel at blive rimelig spændt.
Vi fulgte tidligere på dagen Ferdinand Elfrinks, inden han fik svaret, hvilket blev til et indslag i TV-Avisen.
Se det her.
Ro på de næste årMed nattens gode nyhed kan Ferdinand Elfrinks endelig slå tankerne om studie, karakterer og kvoter lidt væk.
- Som udgangspunkt er det ret dejligt bare at vide, hvad man skal de næste par år, siger han og fortsætter.
Det giver mig en god følelse i maven.
Drømmejobbet er at komme til at arbejde i en institution med børn, der har forskellige udfordringer.
Så selvom han glæder sig til en afslappet sommer, så ser han også frem til at komme i gang.
- Jeg har stor motivation til at gå ind til arbejdet og uddannelsen.
Og så skal jeg forberede mig på, at jeg nu skal til at læse igen, siger Ferdinand Elfrinks.
Ferdinand Elfrinks drømmejob er arbejde i en institution med børn, der har forskellige udfordringer.
(© PRIVATFOTO)En lang dag med nerverSelvom Ferdinand Elfrinks først kunne få svaret, han har ventet på de seneste uger, ved midnat, så har det været svært at få meget ud af dagen i dag, indrømmer han.
- Jeg har ikke lavet så meget andet end at prøve at lade være med at tænke for meget på nedtællingen.
Jeg har bare gået og spist lidt mad og holdt mig beskæftiget på anden vis.
De seneste år har nogle studerende oplevet, at spændingen blev forlænget, fordi der var ventetid på siden, hvor de fik svaret.
Det var dog ikke så slemt i Ferdinand Elfrinks' tilfælde.
- Der var heldigvis kun et par minutters ventetid, så det gik ret hurtigt.
Nu skal den nye studieplads fejres - med en god gang søvn.
- Jeg er blevet lidt søvnig efterhånden, siger han.
I 2013 kom 5.
330 ind på pædagoguddannelsen, og i år er der 4.
869 optagne på studiet.
FacebookTwitterKopier linkEmner:Uddannelse|Videregående uddannelser




https://www.dr.dk/nyheder/udland/australien-opretter-klageinstans-med-fokus-pa-it-giganter

UdlandAustralien opretter klageinstans med fokus på it-giganterNyt kontor i Australien skal undersøge Facebook og Google og sørge for, at de er mere transparente.
FILE PHOTO: Facebook, Google and Twitter logos are seen in this combination photo from Reuters files.
REUTERS//File Photo 26.
juli 2019 kl.
06.
28Bemærk: artiklen er mere end 30 dage gammelLæs opAustralien vil oprette et kontor, der er dedikeret til at kontrollere de to teknologigiganter Facebook og Google.
Kontoret skal blandt andet gennemgå de to virksomheders algoritmer, som afgør, hvilke reklamer der bliver vist til brugerne.
Det oplyser Australiens finansminister, Josh Frydenberg, fredag til Reuters.
- Disse virksomheder er blandt de mest magtfulde og rigeste i verden.
- De skal holdes ansvarlige for deres handlinger og skal være mere transparente, siger Frydenberg i forbindelse med offentliggørelsen af en rapport fra Australiens konkurrence- og forbrugerkommission (ACCC).
Det nye kontor vil høre ind under ACCC.
Det vil tage imod forespørgsler fra virksomheder, der mener, at Facebook eller Google har misbrugt sine algoritmer.
Fik kæmpebøde i USAUdmeldingen kommer i kølvandet på, at Facebook har fået en bøde på fem milliarder dollar svarende til 33 milliarder kroner for ikke at oplyse brugere om, at deres informationer blev brugt af det sociale medie.
Det er den største bøde, som den amerikanske forbruger- og konkurrencestyrelse, Federal Trade Commission (FTC), nogensinde har givet en it-virksomhed.
Efterforskningen af Facebook begyndte i 2018 efter Cambridge Analytica-sagen.
Det britiskbaserede firma blev afsløret i at have samlet personoplysninger om millioner af Facebook-brugere siden 2014.
Informationerne anvendte firmaet blandt andet til at sælge konsulentydelser til politikere.
24.
juli udtalte USA's justitsministerium, at det har indledt en undersøgelse mod det sociale medie om konkurrenceforvridning.
/ritzau/FacebookTwitterKopier linkEmner:Facebook|Australien|Google|Erhverv|IT-branchen




https://www.dr.dk/nyheder/viden/kroppen/fire-myter-og-et-par-gode-raad-her-er-din-guide-til-en-solrig-weekend-uden

KroppenFire myter og et par gode råd: Her er din guide til en solrig weekend uden forbrændingerVidste du, at det kun tager 33 minutter for en halv-bleg gennemsnitsdansker at blive solskoldet?
UV-indekset ligger i disse dage på omkring seks.
Det betyder, at du skal tage din forholdsregler, hvis du vil være brun og ikke rød.
Af Maria Lise Behrendt26.
juli 2019 kl.
06.
31Bemærk: artiklen er mere end 30 dage gammelLæs opEfter et par måneder med klassisk, ustabil dansk sommer har varmen for alvor ramt os med hedebølge over store dele af landet.
Om lidt er det weekend (for de af os, der ikke allerede har ferie), og du skal ud at nyde vejret med vennerne til en omgang maveplaskere i havnebadet eller en stribe fadøl til Grøn Koncert.
Det bliver lækkert.
De første 33 minutter.
Det er nemlig ca.
så lang tid, der tager en halv-bleg gennemsnitsdansker uden solbeskyttelse at blive skoldet, når UV-indekset er så højt, som det er i disse dage.
Kend dit UV-indeks og din hudtype En undersøgelse viser at ni ud af 10 danskere har hørt om UV-indekset.
Til gengæld er det kun 26 af procent af dem, der ved, at det er nødvendigt at beskytte sig mod solen, når indekset er på tre eller derover.
I disse dage er UV-indekset i Danmark på 6+ (høj UV-intensitet).
UV-indekset i Danmark kommer højst op på 7, mens det længere sydpå kan komme op på 10+.
Du kan downloade appen ‘UV-indeks’, hvor du kan se det forventede UV-indeks i både ind- og udland og bruge ‘hydtypeguiden’ til at se, hvor lang tid du kan opholde sig i solen, før du risikerer skoldning.
De fleste danskere har hudtype 2.
Det betyder, at de på en dag med et UV-indeks på omkring 6 kan opholde sig 30-35 minutter i solen midt på dagen, før de risikerer skoldning.
Kilde: Kræftens Bekæmpelse og Trygfondens Solkampange.
- Jeg kan godt forstå, at man gerne vil ud og nyde det gode vejr, men jeg anbefaler, at man tager nogle forholdsregler, siger Christine Behrens, der er seniorprojektleder hos Kræftens Bekæmpelse og Trygfondes solkampagne.
Hun guider dig her til en weekend uden førstegradsforbrændinger og afliver et par myter om UV-stråling, solbadning og skoldning.
Først de tre gode, gamle s’erFor dem, der husker Frederik Fetterleins forfærdelige sommersang ‘3xS’ fra 2013, sidder budskabet formentlig fast for evigt:Skygge, solhat, solcreme.
Heldigvis bliver sangen ikke spillet mere, men opfordringen fra Christine Behrens og Kræftens Bekæmpelse er den samme:Søg skygge.
Især midt på dagen, hvor solen er kraftigst og UV-indekset højst.
Tag solhat på.
Helst en bredskygget en.
Og brug løstsiddende tøj til at dække noget af kroppen.
Brug solcreme.
Og rigeligt af det.
Mindst faktor 15 i Danmark og mindst faktor 30, hvis du er i sydens sol.
Brug bare rigelige mængder solcreme.
Gerne en håndfuld per krop.
- Hvis du gerne vil have noget farve på kroppen, så ophold dig i solen i ydertimerne og kun i kort tid af gangen, siger Christine Behrens.
Her kan du bruge ‘UV indeks’-appen til at vurdere, hvor lang tid du kan være i solen med udgangspunkt i din hudtype, før du risikerer at blive forbrændt.
'Plet-forbrænding' er også slemtDen værste form for solskoldning er ‘en dansker i Grækenland’-forbrændingen.
Den hvor farmand er blevet forbrændt alle andre steder end under Speedos’ne.
Hudkræft rammer 45 danskere om dagen I Danmark konstateres der hvert år omkring 16.
500 nye tilfælde af kræft i huden.
Det rammer altså 45 danskere hver dag.
Langt størstedelen af hud- og modermærkekræft kan tilskrives UV-stråling.
Risikoen for at blive ramt af kræft i huden stiger med alderen (og mængden af stråling, du har været udsat for).
Men modermærkekræft er stadig den hyppigste kræftform blandt unge.
Heldigvis er antallet af danskere, der bliver solskoldet, faldet med ca.
én procent per år fra 2007-2015.
Det betyder færre kræfttilfælde i fremtiden.
Kilder: Kræftens Bekæmpelse og Christine Behrens.
- Jo mere skoldet, du er blevet, desto mere skadelige stråling har din krop jo været udsat for, siger Christine Behrens.
Men de solskoldninger, vi oftest rammes af, er ‘plet-forbrændinger’ som den røde tud, de brændende skuldre, den kogte isse eller den klassiske ‘bondearm’, hvor armen er pink fra t-shirtens ærmekant og ned.
- Selvom du kun bliver skoldet på et lille stykke af huden, er det altså ikke ufarligt.
Det er stadig et tegn på, at din hud har taget skade, siger Christine Behrens.
Og så til et par myter.
Myte 1: Du skal være rød, før du bliver brun- Vi hører ind imellem påstanden om, at man lige skal svitses af solen, før man kan blive brun, siger Christine Behrens.
Men hvis man gerne vil være lidt brun, kan det være en god idé at få en smule sol gradvist allerede fra starten af foråret.
Christine Behrens, seniorprojektleder, Kræftens Bekæmpelse.
Logikken skulle altså være, at en god solskoldning udgør grundlaget for en lækker brun kulør efterfølgende.
Det holder overhovedet ikke.
- Men hvis man gerne vil være lidt brun, kan det være en god idé at få en smule sol gradvist allerede fra starten af foråret, så man udsætter huden for lidt stråling af gangen og undgår at blive forbrændt, siger Christine Behrens.
Myte 2: Det er et sundhedstegn at være solbrunJa, solen er den vigtigste kilde til d-vitamin, som dannes, når solens stråler rammer huden.
Men du behøver ikke ligge og bade i solen for at få den nødvendige dosis.
- Det er vigtigt at understrege, at det ikke er et sundhedstegn, når huden bliver solbrun.
Ja, du skal have en smule sol for at få d-vitamin, men den får du ved almindeligt ophold udenfor, siger Christine Behrens.
Myte 3: Det er en god idé at varme op med solariumDet er en elendig idé.
Hvis du bruger solarium, inden du fylder 35 år, har du ifølge Kræftens Bekæmpelse 60 procent øget risiko for at udvikle modermærkekræft.
- Sommetider hører vi, at der er nogle, der tror, at det er en god idé at gå i solarium inden solferien for at forberede huden, siger Christine Behrens.
En undersøgelse af unges solarievaner viser, at 12 procent af de 15-25 årige mindst én gang i løbet af 2017 gik i solarium.
20 procent af dem mente ikke, at solariebrug øger risikoen for hud- og moderkræft.
Solariebrug er skyld i omkring hver 10.
tilfælde af modermærkekræft i Danmark.
Myte 4: Jeg bliver aldrig rød, så jeg skal ikke bekymre migDu kender garanteret mindst et eksemplar af ‘jeg bliver aldrig rød, kun brun’-typen.
Gør i så fald vedkommende en tjeneste og fortæl ham/hende, at det selvfølgelig er rigtig dejligt, men at det altså ikke betyder, at solens stråling er fuldstændig ufarlig.
- Strålingen er mindre skadelig, hvis man ikke bliver solskoldet, men risikoen for at få kræft i huden stiger stadig i takt med eksponeringen over et helt liv, siger Christine Behrens.
Det er altså en god idé at tænke sig en smule om i solen.
Uanset hvor latino man føler sig.
FacebookTwitterKopier linkEmner:Kræftens Bekæmpelse|Vejret|Sundhed og velvære|TrygFonden|Grækenland




https://www.dr.dk/sporten/cykling/tourdefrance/dagens-etape-advarsel-til-folk-med-hoejdeskraek-alpe-gyser-venter-paa

Tour de FranceDAGENS ETAPE Advarsel til folk med højdeskræk: Alpe-gyser venter på Tourens højeste stigningHvis man har problemer med højdeskræk, så kan det godt være, at man skal vente til afslutningen med at følge med på dagens etape.
Af Frederik Palle26.
juli 2019 kl.
07.
55Bemærk: artiklen er mere end 30 dage gammelLæs opDer er aldrig blevet krydset en højere stigning i Alperne i Tour de France-historien end Col de l’Iseran.
2.
770 meters højde.
Det er altså helt deroppe, hvor luften bliver rigtig tynd.
Derfor må der også være nogle ryttere, som allerede har sved på panden, inden de begynder på dagens 19.
etape i årets Tour de France.
Rytterne skal nemlig over den skræmmende stigning.
Det modbydelige bjerg har kun været brugt i Tour de France syv gange før, hvor den seneste gang var for 12 år siden.
Med sine 12,9 kilometer og 7,5 procent i gennemsnitlig stigningsprocent lyder den ikke hårdere end så mange andre store bjerge i Alperne, men i det tynde luftlag kan der pludselig ske mærkelige ting, fordi kroppen reagerer helt anderledes.
Og etapen slutter langt fra på Col de l'Iseran.
Efter toppen venter der nemlig en lang nedkørsel til bunden af den sidste stigning – Tignes.
Ruteprofilen for 19.
etape ser ikke ligefrem indbydende ud efter knap tre uger på en cykel.
Den stigning er 7,4 kilometer lang og stiger med et gennemsnit på syv procent, hvor starten af stigningen er klart hårdest.
Den sidste kilometer flader ud hen til målstregen.
I alt er det en etape på 'blot' 126,5 kilometer, men den byder alligevel på kategoriserede stigninger, og det går næsten kun opad hele dagen.
Store danske resultater med en mørk skyggeDet er næsten uundgåeligt at nævne, at der faktisk er leveret et par store danske resultater på denne rute, selvom begge har dopingskyggen over sig.
Det var nemlig meningen, at Col de l’Iseran skulle være brugt i 1996 også, men på grund af kraftig sne på toppen af den og Col du Galibier blev etapen afkortet.
Det var til stor frustration for Bjarne Riis, som havde planlagt store angreb på de stigninger for at tage den gule førertrøje.
(Michael Rasmussen) Der var god opbakning fra dansk side til Michael Rasmussen på Tignes i 2007.
Danskeren angreb dog alligevel på den afkortede etape, hvor han kørte alene i mål på Sestriere, tog den gule førertrøje og holdt den til Paris.
I 2007 var der ingen afkortning af etapen, men Michael Rasmussen ramte på 8.
etape en af de dage, hvor der var diamanter i benene.
Efter et stort solotogt kørte danskeren alene i mål næsten tre minutter foran Iban Mayo på andenpladsen.
Michael Rasmussen holdt den gule førertrøje helt frem til 16.
etape, som han i øvrigt også vandt, før han blev smidt ud af løbet for at have løjet om de såkaldte 'whereabouts' - at man skal oplyse dopingkontrollanterne om, hvor man befinder sig.
Hvor falder de første angreb?
Der er kun omkring 300 kilometer tilbage i årets Tour de France, hvor konkurrenterne kan angribe Julian Alaphilippe.
Men hvornår sker det?
Medmindre benene ikke er der, så skal det ske tidligt i dag.
Klassementet1.
Julian Alaphilippe, Frankrig (Quickstep), 75.
18.
49 timer2.
Egan Bernal, 1.
30 minutter efter3.
Geraint Thomas, 1.
354.
Steven Kruijswijk, 1.
475.
Thibaut Pinot, 1.
506.
Emanuel Buchmann, 2.
147.
Nairo Quintana, 3.
548.
Mikel Landa, 4.
549.
Rigoberto Uran, 5.
3310.
Alejandro Valverde, 5.
58Jo mere franskmanden kan dufte hyldesten i Paris, jo større bliver hans vinger formentlig, så hvis konkurrenterne har nogle kort at spille ud, så kommer de formentlig allerede på Col de l’Iseran.
Med to kort på hånden i form af Egan Bernal og Geraint Thomas på henholdsvis anden- og tredjepladsen i den samlede stilling må man forvente, at det bliver Team Ineos, der tager kontrollen.
Men hvor tidligt tør de åbne?
Og ryttere som Thibaut Pinot, Steven Kruijswijk og Emanuel Buchmann må også se potentiale i at teste Alaphilippe.
Og så er der Movistar-holdet, der har hele tre mand i top 10 efter Nairo Quintanas store solosejr i går, men ingen af dem er højere placeret end en 7.
plads, så de er nødt til at angribe tidligt.
Der venter en dag med utrolig meget spænding - og forhåbentlig kommer angrebene tidligt.
FacebookTwitterKopier linkEmner:Egan Bernal (cykelrytter)|Frankrig|Geraint Thomas (cykelrytter)|Cykelsport|Movistar Team




https://www.dr.dk/nyheder/indland/fortvivl-ej-der-er-stadig-ledige-studiepladser-pa-mange-uddannelser

IndlandFortvivl ej!
Der er stadig ledige studiepladser på mange uddannelserHvis man opfylder kravene, er der stadig ledige pladser på alt fra Landskabsarkitektur til Financial Controller-studiet.
Det er langtfra alle studier, som har besat alle pladser.
(Arkivfoto).
Af Kevin Ahrens26.
juli 2019 kl.
08.
30Bemærk: artiklen er mere end 30 dage gammelLæs opHvis du i nat blev vækket af et jubelbrøl, som hvis Danmark vandt EM i fodbold endnu engang, så var det sikkert "bare" en ellevild kommende studerende.
Ved midnat fik 88.
757 nemlig svar på, om de kan kalde sig studerende på en videregående uddannelse efter sommerferien.
Læs også:Her er årets adgangskrav til alle studier: Se, om du er kommet indDet kan 65.
714 af dem, hvilket betyder, at 82 procent af dem, kom ind på deres førsteprioritet.
Det betyder dog også, at 8.
416 kvalificerede ansøgere ikke fik et optagelsesbrev i indbakken.
Det betyder dog langt fra, at de ikke kan komme til at sidde på skolebænken inden for den nærmeste fremtid.
Der er nemlig masser af ledige plads på flere forskellige uddannelser.
Landskabsarkitektur og Financial ControllerPå Uddannelses- og Forskningsministeriet kan man se, hvor der er ledige pladser og ledige standby-pladser.
Du kan se de ledige pladser her, hvor du også kan læse, hvad de næste skridt er.
Det kræver dog stadig, at man skal opfylde uddannelsen krav til optag - det kan for eksempel være, at man har haft matematik på A-niveau.
Hvis man opfylder kravene, kan man komme til at læse på alt fra Københavns Universitet til Erhvervsakademi Kolding.
På Københavns Universitet er der ledige pladser på for eksempel Landskabsarkitektur, Musikvidenskab og Latin.
Erhvervsakademi Kolding kan du blive Financial Controller og Multimediedesigner, mens du på Aalborg Universitet kan læse Matematik-økonomi eller Kunst og teknologi.
Det handler dog om at undersøge, hvilke regler uddannelsen har for optag, før man søger, og så skal det også ofte gå hurtigt, da der stoppes for optag, når alle studiepladser er fyldt op.
Du kan se de forskellige ansøgningsfrister her.
FacebookTwitterKopier linkEmner:Uddannelses- og Forskningsministeriet|Københavns Universitet|Uddannelse|Videregående uddannelser|Erhvervsakademi Kolding




https://www.dr.dk/nyheder/indland/mange-hjertepatienter-som-glennie-faar-ordineret-medicin-som-de-ikke-kan-taale

IndlandMange hjertepatienter som Glennie får ordineret medicin, som de ikke kan tåleNyt studie viser, at 60 procent af en særlig gruppe hjertepatienter bliver fejlmedicinerede.
Selvom Glenne Boetius Petersen havde gjort sin læge opmærksom på sin hjertesygdom, fik hun alligevel ordineret et lægemiddel, som kunne have haft alvorlige konsekvenser for hende.
 DR Nyheder)Af Lasse Bastian Larsen26.
juli 2019 kl.
06.
00Bemærk: artiklen er mere end 30 dage gammelLæs opGlennie Boetius Petersen lider af 'langt QT-syndrom', som er en forstyrrelse af hjertets elektriske system.
Syndromet kan føre til, at hendes hjerterytme bliver forstyrret.
Derfor skal hun være varsom med, hvilken medicin hun tager.
Den 41-årige jursist er af den årsag omhyggelig med at orientere sin læge om sin hjertesygdom, inden hun får ordineret medicin.
Derfor var det med ro i maven, at hun tog imod de piller, som lægen gav hende imod den græsallergi, som hun døjer med.
Men da Glennie for en sikkerheds slog googlede flere oplysninger om præperatet på nettet, spærrede hun øjnene op.
- Jeg kunne se, at nogle af bivirkningerne ved medicinen blandt andet var uregelmæssige hjerterytmer, og så måtte jeg jo skrive tilbage til min læge, at det ikke var så godt.
Glennie Boetius Petersen har svært ved at forstå, hvordan det kan ske.
- Jeg synes, at det er super uheldigt, at man får udskrevet medicin, som man ikke kan tåle.
Det kan jo have rimelig fatale konsekvenser.
- Jeg synes selvfølgelig, at ansvaret må ligge hos den praktiserende læge, lyder det fra hjertepatienten, der samtidig er glad for, at hun selv har ressourcerne til at forholde sig kritisk til den medicin, som hun får ordineret.
Kan i yderste konsekvens medføre dødOg eksemplet med Glennie er ikke enkeltstående.
60 procent af alle danske patienter med langt QT-syndrom har oplevet at få udskrevet medicin, som kan forårsage en særlig type hjerterytmeforstyrrelse.
Der er tale om eksempelvis forskellige typer antibiotika, mavesyredæmpende midler, antidepressive midler eller svampemidler.
Det viser en undersøgelse fra en gruppe forskere fra blandt andet Hjertemedicinsk Klinik på Rigshospitalet, som har undersøgt fejlmedicinering af gruppen med langt QT-syndrom mellem 1995 og 2015.
Konsekvenserne ved at få disse typer medicin kan være ganske alvorlige for patientgruppen, lyder det fra hjertelæge Peter Weeke, som står bag undersøgelsen.
- Bivirkningerne ved nogle af disse typer medicin kan være svære, og de kan give hjerterytmeforstyrrelser, som i yderste konsekvens kan medføre død.
Cirka 800 danskere har fået udskrevet medicin, som de ikke kan tåle.
Det viser en undersøgelse, som blandt andet hjertelægen Peter Weeke står bag.
 DR Nyheder)Han forklarer, at studiet ikke kan fortælle noget om, i hvor høj grad lægerne bevidst har udskrevet medicinen med kendskab til de mulige bivirkninger, fordi de ikke har haft andre muligheder, fx i tilfælde af alvorlige infektioner.
Samtidig kan de registerdata, som studiet er baseret på, heller ikke være med til at svare præcist på, om eller hvor mange af patienterne som rent faktisk er døde eller har fået alvorlige bivirkninger, fordi de har fået udskrevet lægemidler, som de ikke kan tåle.
Læger skal kunne overskue mereFejlmedicineringen opstår, fordi lægerne har for mange oplysninger.
Sådan lyder forklaringen fra formanden for Dansk Selskab for Almen Medicin, Anders Beich, der også selv er praktiserende læge.
- Disse situationer opstår desværre nogle gange, fordi der er oplysninger, der ikke lige er til nemt at få fat i.
Praktiserende læger som Anders Beich får hele tiden flere lægemidler, som de skal kunne overskue.
 DR Nyheder)Antallet af præperater, som lægerne skal forholde sig til, når de ordinerer medicin, vokser hele tiden.
Derfor efterlyser Ander Beich et fælles diagnose-kort, som på en mere effektiv måde end i dag vil gøre det muligt for den enkelte læge at se, hvad der har betydning for patientens medicin.
- Der er rigtig mange risikosituationer i forbindelse med medicin, som kunne adresseres med hjælp af dette simple værktøj, siger Anders Beich.
FacebookTwitterKopier linkEmner:Medicin|Hjertekarsygdomme|Læger|Dansk Selskab for Almen Medicin|Rigshospitalet




https://www.dr.dk/nyheder/udland/usa-og-afghanistan-vil-genoptage-fredssamtaler-med-taleban

UdlandUSA og Afghanistan vil genoptage fredssamtaler med TalebanDer er brug for en genstart af forhandlinger om fred, lyder det i fælles erklæring.
Afghanistans præsident, Ashraf Ghani, og USA's udenrigsminister, Mike Pompeo opfordrer til nye forhandlinger om en ende på konflikten i Afghanistan.
26.
juli 2019 kl.
05.
58Bemærk: artiklen er mere end 30 dage gammelLæs opUSA og Afghanistan er blevet enige om at sætte fart på forhandlingerne om fred og en afslutning på konflikten i det krigshærgede land.
Og det indebærer blandt andet fornyede samtaler med Taleban.
Det siger USA's udenrigsminister, Mike Pompeo, og Afghanistans præsident, Ashraf Ghani, i en fælles udtalelse torsdag aften, skriver nyhedsbureauet Reuters.
I udtalelsen står der, at de to blev enige om den diplomatiske genstart i en længere telefonsamtale torsdag.
Desuden fremgår det, at den amerikanske general Joseph Dunford og den særlige udsending til Afghanistan, Zalmay Khalilzad, er blevet sendt til Kabul for at "diskutere de næste skridt på vejen imod en varig fred".
Ifølge avisen The Washington Post ventes Khalilzad også at tage turen til Qatar, hvor han i hovedstaden Doha vil genoptage forhandlinger med repræsentanter for Taleban-bevægelsen.
Flere nylige angrebTaleban har længe nægtet at forhandle direkte med den afghanske regering, som gruppen opfatter som illegitim.
Erklæringen fra udenrigsminister Pompeo og den afghanske præsident kommer på samme dag, som mindst 50 mennesker er blevet dræbt ved flere angreb og væbnede sammenstød i Afghanistan.
Ifølge nyhedsbureauet dpa blev ti mennesker dræbt ved et angreb i hovedstaden Kabul, hvor en selvmordsbomber på en motorcykel udløste en sprængladning ved et busstoppested.
To øvrige sprængladninger blev udløst i Kabul efterfølgende.
Taleban har påtaget sig skylden for én af disse.
USA og Afghanistan har dog erklæret, at man mener, at bevægelsen står bag alle tre eksplosioner.
/ritzau/FacebookTwitterKopier linkEmner:Afghanistan|Mike Pompeo (politiker)|Taliban|USA|Krige og væbnede konflikter




https://www.dr.dk/sporten/svoemning/jeanette-ottesen-svoemmer-sig-i-vm-semifinale

SvømningJeanette Ottesen svømmer sig i VM-semifinaleDanskeren er blandt de 16 sidste i 50 meter butterfly.
Emilie Beckmann var brøkdele af et sekund for langsom.
Jeanette Ottesen klarede sig videre til semifinalerne i 50 meter butterfly ved VM på langbane.
26.
juli 2019 kl.
07.
31Bemærk: artiklen er mere end 30 dage gammelLæs opDen danske svømmer Jeanette Ottesen er klar til semifinalen i 50 meter butterfly ved VM i langbane i Sydkorea.
Ottesen tilbagelagde distancen i tiden 26,09 sekunder.
Det er den niende hurtigste blandt de 16 semifinalister, som senere i dag skal i bassinet igen for at afgøre, hvem der kommer i lørdagens finale.
Emilie Beckmann klarede sig derimod ikke videre, men det var meget tæt på.
Hun svømmede i præcis samme tid - 26,32 sekunder - i sit heat som russeren Arina Surkova.
Læs også:Disse danske atleter er kvalificeret til OLDerfor skulle de to i vandet igen i en direkte duel om at gå videre til semifinalen.
Her var Surkova 0,11 sekunder hurtigere end danskerens 26,24 sekunder.
For øvrigt en tid, der ville have sendt Beckmann i semifinalen, hvis hun havde svømmet i samme tid i heatet.
Den dårligste tid blandt de 16 semifinalister lyder på 26,26 sekunder.
/ritzau/FacebookTwitterKopier linkEmner:Emilie Beckmann (svømmer)|Jeanette Ottesen (svømmer)|Svømmesport|Sydkorea




https://www.dr.dk/nyheder/indland/her-er-aarets-adgangskrav-til-alle-studier-se-om-du-er-kommet-ind

IndlandHer er årets adgangskrav til alle studier: Se, om du er kommet ind88.
754 personer har søgt ind på en videregående uddannelse, men kun 65.
714 har fået besked om, at de er kommet ind.
Her kan du se, om du er en af dem.
(© dr)Af Nis Kielgast, Thomas Rix og Mads Rafte Hein26.
juli 2019 kl.
00.
01Bemærk: artiklen er mere end 30 dage gammelLæs opSådan udregnes adgangskvotientenKarakterkravet til de videregående uddannelser er ikke bestemt af uddannelsens sværhedsgrad, men i stedet af dens popularitet.
De uddannelser med flest ansøgere i forhold til antallet af pladser på uddannelsen har derfor som udgangspunkt de højeste krævede gennemsnit, da karakterkravet udregnes på baggrund af de bedste ansøgeres karaktergennemsnit.
Dette betyder, at kravet til gennemsnittet ændrer sig hvert år, alt efter hvor mange der søger ind på den enkelte uddannelse.
Du kan ofte støtte dig op af sidste års krav til gennemsnit, da de sjældent ændrer sig voldsomt fra år til år.
Kilde: UddannelsesGuiden.
Mange af ansøgerne til de videregående uddannelser vil allerede i nat kunne gå ind og se i deres e-boks, om de har fået en plads, men nogle af uddannelsesstederne giver besked andre steder.
I grafikken ovenfor kan du dog allerede nu se, om du har snittet til at komme ind på den uddannelse, du har søgt.
Du kan både søge på uddannelsen, uddannelsesstedet og uddannelsesbyen.
Du kan også vælge, hvordan du vil sortere resultatet, og se hvor i landet, der er ledige pladser tilbage.
Du kan se her, hvordan uddannelsesstederne giver svar.
FacebookTwitterKopier linkEmner:Uddannelse|e-Boks




https://www.dr.dk/nyheder/udland/nordkorea-missiltest-var-en-advarsel-til-sydkorea

UdlandNordkorea: Missiltest var en advarsel til SydkoreaSydkorea skal stoppe import af højteknologiske våben og afholdelsen af militære øvelser, advarer Nordkorea.
Nord Koreas leder, Kim Jong-Un, skulle have overværet demonstrationen af to missiler, der var en "ny type taktisk kontrollerede våben".
26.
juli 2019 kl.
04.
50 | opdateret 26.
juli 2019 kl.
23.
12Bemærk: artiklen er mere end 30 dage gammelLæs opNordkoreas leder, Kim Jong-Un, siger, at en missiltest torsdag var en advarsel til Sydkorea.
Kim skulle have overværet prøveaffyringen af missilerne, der var en "ny type taktisk kontrollerede våben".
Det skriver det nordkoreanske statsmedie KCNA natten til fredag dansk tid.
Torsdagens missiltests skal ses som en advarsel til Sydkorea om at stoppe med at importere højteknologiske våben og afholde fælles militærøvelser, siger Kim til KCNA.
- Vi kan ikke andet end at udvikle meget stærke våbensystemer for at fjerne de potentielle og direkte trusler mod vores lands sikkerhed, siger Kim til KCNA.
En embedsmand fra det sydkoreanske militær oplyste natten til torsdag, at Nordkorea havde affyret to kortdistancemissiler.
Missilerne fløj omkring 430 kilometer fra Wonsan-området og nåede en højde på 50 kilometer, inden de faldt ned i Det Japanske Hav.
I en pressemeddelelse fredag oplyser det sydkoreanske militær, at missilaffyringerne ikke var en trussel rettet mod Sydkorea eller USA.
Det ændrer heller ikke Sydkoreas forsvarsposition, skriver militæret.
Det skulle være de første missiltests, siden USA's præsident, Donald Trump, og Kim Jong-un i sidste måned aftalte at genstarte forhandlingerne om en atomafrustning, oplyser Sydkorea.
Kim Jong-Un mener, at Sydkoreas regering er dobbeltmoralsk, når den siger, at den støtter fred, men samtidig importerer nye våben og afholder militærøvelser.
Den nordkoreanske leder siger videre, at han er tilfreds med torsdagens missiltests og særligt for den lave højde på missilernes bane, der gør dem svære at opdage.
Sydkorea udtalte torsdag, at Nordkorea bør stoppe handlinger, der øger spændingerne mellem to de lande, og at man anser missiltests som en militær trussel.
USA's udenrigsministerium tilskyndede torsdag Nordkorea til at afstå fra yderligere "provokationer" og sagde, at man stadig håber på at genoptage forhandlingerne om Nordkoreas atomafrustning.
/ritzau/FacebookTwitterKopier linkEmner:Donald Trump (politiker)|Kim Jong-un (politiker)|Nordkorea|Sydkorea|Militærudstyr




https://www.dr.dk/nyheder/udland/trump-beskylder-sverige-have-svigtet-vores-afroamerikanske-befolkning

UdlandTrump beskylder Sverige for at 'have svigtet vores afroamerikanske befolkning'Ifølge præsidenten svigter Sverige ved ikke at handle i sag om rapperen A$AP Rocky, der er anholdt for vold.
Den amerikanske præsident har forsøgt at få den svenske regering til at tage affære i sag om den voldstiltalte rapper A$AP Rocky.
26.
juli 2019 kl.
05.
44Bemærk: artiklen er mere end 30 dage gammelLæs opUSA's præsident, Donald Trump, kritiserer i skarpe vendinger den svenske regering med statsminister Stefan Löfven i spidsen.
Det sker, efter at den svenske anklagemyndighed torsdag valgte at tiltale den amerikanske rapper A$AP Rocky, der angiveligt var involveret i et gadeslagsmål i Stockholm den 30.
juni.
ASAP Rocky, der lige nu sidder fængslet i Sverige, er blevet centrum i en tvist mellem Donald Trump og Stefan Löfven.
- Meget skuffet over statsminister Stefan Löfven for ikke at kunne handle.
Sverige har svigtet vores afroamerikanske befolkning, skriver præsidenten i et af flere opslag på det sociale medie Twitter.
Trump har tidligere opfordret Löfven og den svenske regering til at tage affære i sagen, men allerede 20.
juli gjorde statsministeren det klart, at A$AP Rocky ikke får særbehandling trods sin stjernestatus i det internationale musikmiljø.
- Den svenske regering hverken kan eller vil forsøge at påvirke anklagere eller domstole, lød det fra Löfven til den svenske avis Expressen.
Slip ASAP friHan tilføjede, at "alle er lige for loven, selv besøgende fra andre lande".
Men den forklaring er tilsyneladende ikke faldet i god jord hos præsidenten.
- Giv A$AP Rocky hans frihed.
Vi gør så meget for Sverige, men det virker til, at det ikke er gensidigt, skriver præsidenten sent torsdag aften.
Han tilføjer, at Sverige bør fokusere på landets egentlige problemer med kriminalitet - et ekko af en tidligere kritik fra præsidenten rettet mod Sverige, der i flere år har kæmpet med organiseret kriminalitet blandt minoritetsmiljøer i større byer.
En talsperson i det svenske statsministerium siger til det svenske nyhedsbureau TT sent torsdag, at det ikke ønsker at kommentere sagen.
/ritzau/FacebookTwitterKopier linkEmner:Donald Trump (politiker)|Sverige|Twitter|Kriminalitet|Anklagemyndigheden




https://www.dr.dk/nyheder/indland/rekordhoeje-karakterkrav-her-skal-du-have-det-hoejeste-snit-komme-ind

IndlandRekordhøje karakterkrav: Her skal du have det højeste snit for at komme indInternational Business på Copenhagen Business School kræver det højeste gennemsnit nogensinde.
Det er især uddannelser med fokus på psykologi, økonomi og medicin, der er blandt uddannelserne med de højeste gennemsnit.
Af Kevin Ahrens26.
juli 2019 kl.
00.
05Bemærk: artiklen er mere end 30 dage gammelLæs opStuderende med en forhåbning om at blive psykolog eller læse klinisk biomekanik eller molekylær biomedicin har højst sandsynligt haft mere fokus inde i klasseværelset end nede i fredagsbaren.
De kræver nemlig nogle af de allerhøjeste gennemsnit for at komme ind på de videregående uddannelser.
Alle uddannelserne kræver nemlig et snit på mere end 11 for at komme ind på kvote 1.
Du kan se alle tallene for uddannelserne her.
Der er dog én uddannelse, der kræver et endnu højere snit - International Business på Copenhagen Business School, der også er kendt som Handelshøjskolen.
Læs også:Minister efter færre på velfærdsuddannelser: 'Vi kan ikke trylle pædagogstuderende frem'Her er kravet et karaktergennemsnit på 12,4, hvilket er det højeste snit nogensinde for en videregående uddannelse.
1.
195 søgte ind på International Business, men kun 180 kan starte efter sommerferien.
Her er top 11 over uddannelserne med højest adgangskrav•12,4 - International Business, Frederiksberg, Copenhagen Business School – Handelshøjskolen•11,9 - Cognitive Science, Aarhus C, Aarhus Universitet•11,8 - Psykologi, København K, Københavns Universitet•11,8 - International Business and Politics, Frederiksberg, Copenhagen Business School - Handelshøjskolen•11,5 - Forsikringsmatematik, København K, Københavns Universitet•11,3 - Psykologi, Aarhus C, Aarhus Universitet•11,3 - Klinisk biomekanik, Odense M, Syddansk Universitet•11,2 - Psykologi, Odense M, Syddansk Universitet•11,2 - Business Administration and Digital Management, Frederiksberg, Copenhagen Business School – Handelshøjskolen•11,2 - Professionsbachelor, kommunikation, Aarhus N, Danmarks Medie- og Journalisthøjskole•11,2 - Molekylær biomedicin, København K, Københavns UniversitetSPRÆNGER KARAKTERSKALAEN?
Når man kan have et karaktergennemsnit på mere end 12, skyldes det, at man får ganget sit eksamensgennemsnit med 1,08, hvis man har afsluttet sin adgangsgivende eksamen senest to år før, man søger ind på en videregående uddannelse.
Derudover kan man også få ganget sit eksamensgennemsnit med 1,03 eller 1,06, hvis man har enten fem eller seks fag på A-niveau.
I 2020 er det dog slut med karakterbonus på 1,08 for tidlig studiestart.
Det blev et bredt flertal i Folketinget enige om i december.
Højere og højere karaktererDer har de seneste år været meget debat om, hvor stor en rolle karakterer skal have for studerende.
Antallet af unge med stress og angst stiger og stiger, men det ser altså ikke ud til, at det har fået dem til at smide bøgerne og lukke computeren.
International Business er nemlig langt fra den eneste uddannelse, hvor gennemsnittet for optag er blevet højere.
Blandt de 20 uddannelser med højeste gennemsnitskrav er størstedelen steget, og man skal helt ned til nummer 42 på listen, før man finder en uddannelse med et snit på under 10.
Det kan dog være slut med de rekordhøje karakterer.
I december blev et bredt flertal i Folketinget nemlig enige om at sløjfe den omdiskuterede karakterbonus på 1,08.
Hvordan får du svar på din ansøgning, hvis du er uddannelsessøgende?
•Klokken 00.
01 får du svar på din ansøgning, hvis du har søgt ind på en videregående uddannelse.
•Man får kun et enkelt svar - også selvom du måske har søgt flere uddannelser.
Enten får man et tilbud om enten en studieplads, en standby-plads eller et afslag, hvis du ikke er kommet ind.
•Hvis du tilbydes din tredje prioritet for eksempel, så betyder det, at du ikke er kommet ind på din første eller anden prioritet.
•Hvis du får afslag, vil du også modtage en liste over de ledige pladser, der stadig er på både andre uddannelser eller uddannelsessteder.
Kilde: UndervisningsministerietFacebookTwitterKopier linkEmner:Københavns Universitet|Copenhagen Business School|Uddannelse|Videregående uddannelser|København




https://www.dr.dk/nyheder/indland/bupl-er-trist-over-udsigt-til-faerre-paedagoger-vi-far-60000-flere-born

IndlandBUPL er trist over udsigt til færre pædagoger: Vi får 60.
000 flere børnPædagogernes fagforening ærgrer sig over, at færre viser interesse for pædagoguddannelsen.
Med flere børn på vej og en faldende interesse for pædagogstudiet står Danmark over for en ærgerlig udfordring, mener BUPL.
26.
juli 2019 kl.
10.
25Bemærk: artiklen er mere end 30 dage gammelLæs opUdsigten til 60.
000 flere børn de næste ti år og faldende interesse blandt unge for pædagoguddannelsen harmonerer rigtig dårligt.
Sådan lyder det fra Elisa Rimpler, formand for Bupl, pædagogernes fagforening, efter at det ved midnat blev offentliggjort, at færre er blevet optaget på pædagoguddannelsen igen i år.
- Det er jeg rigtig ærgerlig over.
Der kommer 60.
000 flere små børn de kommende ti år, så vi har brug for, at flere unge gerne vil være pædagog.
- Og så har vi fået en regering, der er ambitiøs på børneområdet og vil hæve kvaliteten med flere pædagoger.
Et område, der er blevet udsultet i årevis.
Så der er behov for, at flere unge finder faget attraktivt, hvis vi skal kunne forbedre normeringerne, siger hun.
Fald på 17,9 procentOptaget på pædagoguddannelsen er sammenlignet med 2013 faldet med 8,6 procent.
Og på 24 ud af 36 pædagoguddannelser melder man da også om ledige pladser på enten kvote 1 eller standby-pladser, viser en opgørelse fra Uddannelses- og Forskningsministeriet.
Ser man på antallet af ansøgere til uddannelsen, er tendensen langt stærkere.
Således drømte 7255 om at blive pædagog i 2013, mens 5956 søgte uddannelsen som førsteprioritet i år.
Det svarer til et fald på 17,9 procent.
/ritzau/FacebookTwitterKopier linkEmner:Elisa Rimpler (fagforeningsleder)|Uddannelses- og Forskningsministeriet|Videregående uddannelser|Børne- og Ungdomspædagogernes Landsforbund|Fagforeninger




https://www.dr.dk/nyheder/indland/fransk-politi-skal-bevogte-touren-paa-dansk-grund-problematisk-retssikkerheden

Tour de France til DanmarkSe temaIndlandFransk politi skal bevogte Touren på dansk grund: ‘Problematisk for retssikkerheden’Radikale Venstre kræver svar på, om franske betjente må bære og benytte magtmidler i Danmark.
Fransk politi skal eskortere Tour de France, når cykelløbet i 2021 kommer til Danmark.
Eskorterende franske betjente greb sidste år ind med peberspray, da demonstranter kom i vejen for cykelløbets 16.
etape.
Af Mads Korsager Nielsen26.
juli 2019 kl.
07.
30Bemærk: artiklen er mere end 30 dage gammelLæs opNår Tour de France i 2021 kører tre etaper på danske veje, skal franske gendarmer bevogte feltet af cykelryttere og køretøjer.
Tour de France Grand Départ i DanmarkÅbningsetapen skal køres som en enkeltstart i København.
Anden etape går fra Roskilde via Storebæltsbroen til Nyborg.
Tredje etape går fra Vejle til Sønderborg.
Danmark bød officielt på Tour de France-starten i 2016, og kontrakten med A.
S.
O.
blev underskrevet i februar 2019.
Budgettet for en dansk grand depárt er sat til 88 mio.
kroner, som staten, regioner og kommuner deler imellem sig med henholdsvis 17, 15 og 55 millioner kroner.
Kilde: ErhvervsministerietDet er et kontraktligt krav fra den franske virksomhed Amaury Sports Organisation (A.
S.
O.
), der ejer cykelløbet Tour de France og som har givet tilladelse til, at løbsstarten - den såkaldte ‘grand depárt’ - kan foregå i Danmark.
Det fremgår af en aktindsigt fra Erhvervsministeriet, som DR Nyheder har modtaget.
- For så vidt angår Justitsministeriet er det blandt andet afgørende, at politiet er indforstået med, at A.
S.
O.
medbringer fransk politi, som skal eskortere cykelrytterne, skriver Erhvervsministeriet i en fortrolig orientering til Justitsministeriets kontorchef.
Problem for retssikkerhedenSidst i februar blev det offentliggjort, at Tour de France i 2021 indledes med en enkeltstart i København samt to efterfølgende etaper, hvor feltet blandt andet skal køre over Storebæltsbroen.
Bag den danske grand depárt står Erhvervsministeriet samt en række kommuner, regioner og organisationer.
Kravet om franske betjente, der skal arbejde på dansk grund, vækker bekymring hos Radikale Venstre, der nu beder justitsminister Nick Hækkerup (S) redegøre for, hvem der dækker udgifterne, og hvilke beføjelser de franske betjente får.
Blandt andet om de må benytte våben som eksempelvis de pebersprays, som franske gendarmer brugte mod demonstranter foran tour-feltet i 2018.
- Jeg synes, det er problematisk hvad angår retssikkerheden.
Hvis de franske betjente ikke er orienteret om dansk lovgivning, kan det godt gå hen og blive et problem, siger retsordfører Kristian Hegaard (R).
- Det er ikke tilfældigt, at danske betjente eskorterer kortegen, når selv den amerikanske præsident er på besøg: Det er fordi, de kender lovgivningen.
Det kan godt ske, at Tour de France er nationalklenodie i Frankrig, og jeg glæder mig som stor Tour-fan til starten i Danmark, men vores retssikkerhed er et større klenodie, konstaterer retsordføreren.
Politiforbund: Vi føler os ikke fundet for letteIfølge Politiforbundets formand er det ganske usædvanligt, at betjente fra fremmede nationer skal stå for eskortekørsel på dansk grund.
- Jeg forstår godt, hvis man som borger synes, det er underligt, hvis man får en henstilling fra en fransk betjent.
Men det vigtige for os er, at det bliver under dansk politis ledelse.
Jeg forestiller mig, at det bliver i forbindelse med kørsel i feltet, som kræver en vis rutine og et øje på hver finger, siger Claus Oxfeldt, der forudser, at danske politibetjente også skal deltage i eskorten.
- Det er ikke sådan, at vores medlemmer føler sig fundet for lette til opgaven, eller at franske betjente fratager dem arbejdsopgaver, siger Claus Oxfeldt.
Tavshed fra myndighederJustitsministeriet, der ifølge aktindsigtspapirerne har godkendt aftalen, har ingen kommentarer, men henviser til Rigspolitiet.
Det har endnu ikke været muligt at få en kommentar fra Rigspolitiet.
Planlægningen og driften af den danske tour-start bliver organiseret af et interessentskab.
Her forklarer den administrerende direktør, at fransk politi også eskorterede feltet, da Tour de France i år besøgte Belgien.
- Fransk politi er vant til at arbejde sammen med Tour de France-kavaranen og ved, hvordan man styrer det kæmpe maskineri, som karavanen udgør, siger Alex Pedersen.
Budgettet for den danske grand depart er sat til 88 millioner kroner, som staten og de involverede regioner og kommuner dækker.
FacebookTwitterKopier linkEmner:Claus Oxfeldt (fagforeningsleder)|Frankrig|Kristian Hegaard (politiker)|Socialdemokraterne|Cykelsport




