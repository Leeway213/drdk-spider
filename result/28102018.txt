https://www.dr.dk/sporten/formel1/magnussen-efter-nedtur-i-mexico-jeg-er-megafrustreret

Formel1Magnussen efter nedtur i Mexico: 'Jeg er megafrustreret'Kevin Magnussen sluttede som nummer 15 og dermed næstsidst af de gennemførende racerkørere i Mexico.
En frustreret Kevin Magnussen havde en dag på dårlige dæk i Mexico.
28.
okt.
2018 kl.
23.
51Bemærk: artiklen er mere end 30 dage gammelLæs opDækkene drillede fra start til slut Kevin Magnussen (Haas) i forbindelse med weekendens Formel 1-grandprix i Mexico.
I søndagens løb sluttede danskeren som nummer 15, efter han havde kørt sig op i en god position omkring en niendeplads før sit første dækskifte.
Men derfra gik det så kun baglæns.
- Jeg er megafrustreret.
Det var et kæmpe antiklimaks at få en god start, komme op og ligge godt og tro, at jeg kunne angribe og score nogle point, når jeg fik nye dæk, og så var de nye dæk bare rent tyggegummi, siger Kevin Magnussen til TV3+.
Læs også:Hamilton er verdensmester for femte gang i karrierenHan skiftede dæk efter 45 omgange fra supersoft til ultrasoft.
De nye dæk skuffede som nævnt.
- Havde dækkene været nogenlunde normale, kunne vi godt have kørt os tilbage, hvor vi kom fra.
Hvis ikke bedre.
- Vi fik én omgang, der var god, og derefter var vi langsommere end på de dæk, vi lige havde kørt over 40 omgange på, konstaterer Magnussen tørt.
- Dækkene virkede bare ikke.
Du kunne ikke køre ræs på dem, lyder det.
Også hans teamkollega, Romain Grosjean, havde et sløjt løb og sluttede som nummer 16.
Dermed blev de to Haas-kørere sidst af de gennemførende.
Næste opgave er i Brasilien om 14 dage.
/ritzau/FacebookTwitterKopier linkEmner:Kevin Magnussen (racerkører)|Mexico|TV3|TV3+|Motorsport




https://www.dr.dk/nyheder/udland/hojreflojskandidat-bliver-brasiliens-nye-praesident

UdlandHøjrefløjskandidat bliver Brasiliens nye præsidentDen stærkt højreorienterede Jair Bolsonaro bliver Brasiliens næste præsident, bekræfter valgmyndighed.
Jair Bolsonaros støtter jubler i Brasilien.
28.
okt.
2018 kl.
23.
42Bemærk: artiklen er mere end 30 dage gammelLæs opBrasilien tager et stort skridt mod højre efter søndagens anden og afgørende runde af præsidentvalget.
Landets øverste valgmyndighed bekræfter ifølge flere internationale medier, at højrefløjskandidaten Jair Bolsonaro har vundet søndagens præsidentvalg.
Læs også:’Tropernes Trump’ står til storsejr: I morgen vågner brasilianerne til et helt nyt landBolsonaro var oppe imod Arbejderpartiets Fernando Haddad ved den afgørende valgrunde søndag.
I første valgrunde tidligere på måneden fik Bolsonaro over 46 procent af stemmerne, mens Haddad kun havde opbakning fra 28 procent af vælgerne.
Sviner kvinder og homoseksuelleValgkampen har splittet det store latinamerikanske land, der er verdens fjerdestørste demokrati.
- Jeg ville have Arbejderpartiet ud, siger den 74-årige Celina Ceccon, der stemte i hovedstaden Brasilia.
Hun har tidligere støttet den yderst populære ekspræsident Luiz Inacio Lula da Silva og hans efterfølger, Dilma Rousseff, men stemte på Bolsonaro ved dette valg.
Læs også:'Brasiliens Donald Trump' vinder første runde ved præsidentvalg- Der var så meget korruption, dårlige ting, så meget tyveri.
Der bliver nødt til at komme forandring, siger Ceccon.
Den 63-årige Jair Bolsonaro er tidligere kaptajn i hæren.
Han er berygtet for at svine kvinder og homoseksuelle til og for at fremsætte racistiske kommentarer om sorte.
Fernando Haddad blev udpeget som Arbejderpartiets præsidentkandidat, da Lula blev udelukket fra at stille op på grund af en korruptionsdom.
Flere guvernørposterDe sidste valgsteder i det vestlige Brasilien lukkede klokken 23 dansk tid.
Men inden da havde valgstedsmålinger fra de øvrige delstater vist, at Bolsonaros allierede har klaret sig godt i kampen om guvernørposter flere steder i landet.
Læs også:Højreprofil står til klar sejr i første valgrunde i BrasilienFormentlig har den kommende præsidents allierede vundet guvernørposterne i São Paulo, Rio de Janeiro og Minas Gerais.
Det viste valgstedsmålinger tidligere søndag aften, skriver Reuters.
/ritzau/AFPFacebookTwitterKopier linkEmner:Dilma Rousseff (politiker)|Brasilien|Valg og folkeafstemninger|Brasilia|Rio de Janeiro




https://www.dr.dk/sporten/oevrig/saa-gik-den-ikke-laengere-morten-andersens-pointrekord-i-nfl-slaaet

Øvrig sportSå gik den ikke længere: Morten Andersens pointrekord i NFL slåetMorten Andersen måtte søndag afgive sin pointrekord i NFL til Adam Vinatieri i fra Indianapolis Colts.
Morten Andersen lå inde med rekorden for flest scorede point i NFL inden søndagens kampe, da Adam Vinatieri fra Indianapolis Colts slog danskerens rekord.
28.
okt.
2018 kl.
23.
19Bemærk: artiklen er mere end 30 dage gammelLæs opMortens Andersens rekord i NFL på 2544 point i den tidligere danske kickers 25-årige karriere i amerikansk fodbold blev slået søndag.
Her sørgede 45-årige Adam Vinatieri fra Indianapolis Colts for først at tangere og siden slå rekorden, da Colts på udebane mødte Oakland Raiders.
Vinatieri sparkede nok point hjem i første quarter af opgøret til at tangere Morten Andersens pointscore.
Læs også:Dansk NFL-håb får ny chance i storklubSenere i andet quarter leverede Vinatieri sit andet field goal i kampen indtil da, og dermed nåede han op på 2547 point, der er skrabet sammen i en karriere, der indtil videre har stået på i 23 år.
I begyndelsen af oktober henviste Adam Vinatieri også Morten Andersen til andenpladsen i statistikken over flest scorede field goals i NFL.
Læs også:Stor Morten Andersen-rekord slået af veteranMorten Andersen, der sidste år blev optaget i NFL's prestigefulde Hall of Fame, var hurtigt ude med en lykønskning til Vinatieri.
- Hej Adam.
Det er Morten Andersen her, som siger hej fra golfbanen.
Jeg vil ønske dig tillykke med at slå min all time-scoringsrekord og min all time field goal-rekord.
- Jeg sætter stor pris på, hvordan du har gjort det.
Du har gjort det uden for i sneen.
Du har gjort det inde.
Du har gjort det på udebane og hjemmebane.
- Fantastisk arbejde.
Jeg er stolt af dig, siger Morten Andersen i et videoindslag på hjemmesiden Pro Football Hall of Fame.
/ritzau/FacebookTwitterKopier linkEmner:National Football League|Indianapolis Colts|Amerikansk fodbold|USA|Morten Andersen (politiker)




https://www.dr.dk/nyheder/politik/landmaend-kritiserer-venstre-svigt-af-landbruget

PolitikLandmænd kritiserer Venstre for svigt af landbrugetFlere organisationer og en tidligere minister kritiserer regeringspartiet.
Mens regeringen med Venstre i spidsen har lagt sig ind på en mere grøn og hovedstadsvenlig kurs, er landbruget blevet svigtet, lyder det.
(Arkivfoto).
28.
okt.
2018 kl.
21.
36Bemærk: artiklen er mere end 30 dage gammelLæs opVenstre får nu kritik fra flere landbrugsorganisationer, der mener, at det gamle bondeparti ikke har ydet tilstrækkelig hjælp i en presset tid for landbruget.
Det skriver Jyllands-Posten.
Mens regeringen med Venstre i spidsen har lagt sig ind på en mere grøn og hovedstadsvenlig kurs, er landbruget blevet svigtet, lyder det.
Læs også:Klimaminister efter klimaudspil: Plan for landbruget mangler- Der er flere stemmer inde i byen end ude på landet, og så bliver der sagt det, som man gerne vil høre inde i byen, siger Flemming Fuglede Jørgensen, formand for Bæredygtigt Landbrug til Jyllands-Posten.
Miljø skal ikke blive "et populistisk projekt".
I Landbrug & Fødevarer, der historisk set har haft tætte bånd til Venstre, advarer formand Martin Merrild mod, at miljøindsatsen bliver "et populistisk projekt".
Han kritiserer samtidig regeringen for at sidde på hænderne i forhold til de omdiskuterede vandplaner, for overimplementering af EU-direktiver og for manglende hjælp efter tørken denne sommer.
Læs også:Klimaminister efter klimaudspil: Plan for landbruget mangler- Man stod efter tørken i en situation, hvor der var politiske muligheder og en stor tilslutning i befolkningen til at gøre noget.
At modet så svigtede i sidste øjeblik, er jeg dybt skuffet over, siger Martin Merrild til Jyllands-Posten.
Tidligere minister stemmer iFormanden for Danske Svineproducenter Torben Hauskov retter også kritik.
Han mener, at "Venstre har i den grad svigtet landbruget, og nu skal alt handle om vælgerne i byerne".
Miljø- og fødevareminister Jakob Ellemann-Jensen (V) har gjort det klart, at han vil være mere grøn end sine forgængere, og at det - blandt andet efter vedtagelsen af landbrugspakken - er på tide at sætte miljø før fødevarer.
Læs også:Oppositionspartier om ny klimaplan: Regeringen svigter, når det kommer til landbrugetFor at sikre et konkurrencedygtigt dansk landbrug er der dog brug for flere markante politiske tiltag, lyder det fra tidligere miljøminister og fødevareminister Hans Christian Schmidt (V), der opfordrer sit parti til at "få landbruget med".
- Ministeren siger, at man har gjort en masse med landbrugspakken, men man skal bare huske, at man har været hård ved landbruget igennem mange, mange år, siger Hans Christian Schmidt, der mener, at det vil tage lang tid at rette op igen.
Konkret foreslår han en afskaffelse af landbrugets jordskatter og pesticidafgifter.
Tiden og den politiske sammensætning på Christiansborg er dog ikke til at lette jordskatter, og landbrugets afgifter afspejler en miljøbelastning, lyder det fra Jakob Ellemann-Jensen.
Læs også:Nationalbankdirektør: Luk de dårligst kørende landbrugHan fastholder, at det er nødvendigt at have "større fokus på miljøsiden".
"Men det betyder ikke, at vi glemmer landbruget," lyder det fra ministeren ifølge Jyllands-Posten.
/ritzau/FacebookTwitterKopier linkEmner:Hans Christian Schmidt (politiker)|Jakob Ellemann-Jensen (politiker)|Venstre|Landbrug|Bæredygtigt Landbrug




https://www.dr.dk/sporten/formel1/hamilton-er-verdensmester-femte-gang-i-karrieren

Formel1Hamilton er verdensmester for femte gang i karrieren33-årige Lewis Hamilton kunne fejre sin femte VM-titel i Formel 1 i Mexico efter søndagens grandprix.
Kevin Magnussen blev nummer 15.
Lewis Hamilton fejrer sin femte VM-titel.
28.
okt.
2018 kl.
22.
11 | opdateret 28.
okt.
2018 kl.
23.
10Bemærk: artiklen er mere end 30 dage gammelLæs opDen britiske racerkører Lewis Hamilton (Mercedes) blev søndag verdensmester for femte gang i Formel 1-karrieren.
Det stod klart, da han på Autódromo Hermanos Rodríguez sluttede som nummer fire i grandprixet i Mexico.
Mod slutningen af løbet skulle Hamilton primært koncentrere sig om at komme i mål uden motorproblemer, og det lykkedes.
Læs også:Farten manglede: Magnussen ryger tidligt ud af kvalifikationen i MexicoHamilton kom over målstregen efter Max Verstappen (Red Bull), der vandt grandprixet foran Sebastian Vettel (Ferrari) og Kimi Räikkönen (Ferrari).
Dermed genvandt den 33-årige brite titlen fra i fjor, og han nåede en milepæl som den tredje kører nogensinde, der bliver verdensmester fem gange i sporten.
Titlen bragte Hamilton op på siden af den argentinske legende Juan Manuel Fangio, der vandt sine fem VM-titler i 1951, 1954, 1955, 1956 og 1957.
Hamilton blev første gang verdensmester i 2008, og siden fulgte sejrene i 2014, 2015 og 2017, inden han i Mexico kunne juble søndag aften.
Læs også:Dækkene driller Magnussen i Mexico: 'Umuligt at få dem til at virke'Der er dog stadig to titler op til tyske Michael Schumacher, der blev verdensmester syv gange og senest vandt titlen i 2004.
Kevin Magnussen (Haas) blev nummer 15 en enkelt plads foran holdkammeraten, Romain Grosjean.
Det skete efter en weekend, hvor danskeren har haft problemer både med sine dæk og en kølefunktion i motoren under lørdagens kvalifikation.
Læs også:Magnussens hold skifter navn fra næste sæsonMagnussen ventede længe med at køre i pit og kørte sig frem på niendepladsen på et tidspunkt, men det holdt ikke.
Grosjean startede to pladser efter Magnussen og sluttede altså en plads efter.
Hamilton satte speederen i bund fra start og kørte sig ind mellem de to Red Bull-kørere, Daniel Ricciardo og Max Verstappen, i en start, der var en verdensmester værdig.
Derfra skulle det hele gå meget galt for Hamilton, hvis han ikke skulle blive verdensmester igen.
En syvendeplads var nok søndag, og så var det ligegyldigt, hvor Vettel sluttede.
Læs også:Kevin Magnussen mister VM-point efter diskvalifikationDet skyldtes, at Hamiltons forspring inden løbet var på 70 point ned til Vettel, og seks point ville derfor sikre VM-titlen.
I den samlede stilling ligger Hamilton på førstepladsen med 358 point, mens Vettel har 294 point inden de to sidste grandprixer i sæsonen, hvor én kører maksimalt kan hente 50 point.
Kevin Magnussen blev diskvalificeret i det seneste grandprix i USA, men efter søndagens kørsel i Mexico er intet ændret for danskeren.
Læs også:Efter Magnussen-diskvalifikation: Haas-boss nedsabler brændstofreglerneHan er fortsat nummer ni i den samlede stilling med 53 point, mens Grosjean har 31 point som nummer 13 samlet.
Verdensmester Lewis Hamilton har i sin karriere hentet 71 grandprixsejre, og han mangler at vinde 20 sejre for at tangere Michael Schumachers rekord med 91 grandprixsejre i karrieren.
/ritzau/FacebookTwitterKopier linkEmner:Kevin Magnussen (racerkører)|Kimi Räikkonen (racerkører)|Ferrari|Mexico|Motorsport




https://www.dr.dk/nyheder/udland/draebt-i-helikopterstyrt-thailandsk-multimilliardaer-skabte-formue-paa-toldfrie-varer

UdlandDræbt i helikopterstyrt: Thailandsk multimilliardær skabte formue på toldfrie varer og fik nyt navn af kongen Vichai Srivaddhanaprabha var blandt de rigeste mennesker i verden, men kastede sin kærlighed på engelsk provinsklub.
Vichai Srivaddhanaprabha efter den engelske Premier League-kamp mellem Manchester United og Leicester City på Old Trafford i Manchester i 2016.
Arkivfoto Af Christine Hyldal og Mads Korsager Nielsen28.
okt.
2018 kl.
23.
40Bemærk: artiklen er mere end 30 dage gammelLæs opHan var god for mere end 30 milliarder kroner, og den thailandske konge gav ham et nyt efternavn i 2012.
Rigmanden og ejeren af fodboldklubben Leicester City FC, Vichai Srivaddhanaprabha, sad i den helikopter, der styrtede ned og brød i brand lørdag aften.
Det bekræftede klubben og politiet her til aften.
Han plejede at lette fra banen i sin helikopter efter hjemmekampene på King Power Stadion.
Det gjorde han også lørdag aften en times tid efter hjemmekampen, hvor Leicester City FC havde spillet 1-1 mod London-klubben West Ham.
Men denne gang gik frygteligt galt.
Øjenvidner beskriver, hvordan helikopteren kort efter take off fik problemer med haleroret og begyndte at snurre ukontrolleret rundt.
Maskinen havde netop passeret taget på den ene tribune, da den styrtede ned på en parkeringsplads uden for stadion og brød i brand.
Men hvem var han egentlig, denne Vichai Srivaddhanaprabha?
Toldfrie butikkerI oktober i år listede Forbes Magazine ham til at være den femte rigeste mand i Thailand med en formue, der er anslået til mere end 30 milliarder kroner.
Vichai Srivaddhanaprabha hed i virkeligheden Vichai Raksriaksorn, og ifølge International Business Times blev han født i en kinesisk familie 4.
april 1958.
Han grundlagde sin rigdom i 1989, da han åbnede en toldfri butik med thailandsk håndværk i det centrale Bangkok.
Siden da er hans koncern - King Power - blot vokset, så den nu breder sig over både toldfrie lufthavnsbutikker og hoteldrift.
Dronning Elizabeth taler med Aiyawatt Srivaddhanaprabha i 2015.
Arkivfoto Ifølge The Guardian og International Business Times begyndte det at gå stærkt for forretningsmanden i 2006.
I det år formåede King Power at sikre sig eksklusive rettigheder til toldfri butikker i Bangkoks Suvarnabhumi Lufthavn.
Kontrakten blev indgået via forbindelser med den thailandske elite og blev velsignet af landets premierminister og tidligere Manchester City ejer, Thaksin Shinawatra, skriver de to medier.
Kongen gav ham nyt navnVichai Srivaddhanaprabha overtog Leicester City FC i 2010, hvor klubben levede en mere stille tilværelse i de lavere fodboldrækker.
Leicester er Englands 10.
største by og ligger midt i landet.
Den har godt 300.
000 indbyggere.
Under den 60-årige thailandske rigmands ejerskab har klubben etableret sig i den bedre halvdel af Premier League.
I 2016 overraskede klubben alt og alle ved at vinde det engelske mesterskab.
Premier League-titlen kom i hus kun to år efter oprykning til den bedste engelske række.
Med årene er Vichai Srivaddhanaprabha blevet en voldsomt populær skikkelse i og omkring den engelske fodboldklub.
Kasper Schmeichel sammen med Vichai Srivaddhanaprabha og resten af Leicester City-holdet i Bangkok i 2016.
Arkivfoto Men populariteten skyldtes ikke kun klubbens succes.
Vichai Srivaddhanaprabha donerede blandt andet to millioner pund til et nyt børnehospital i Leicester og 23.
000 pund til en fan, der rejste penge til forskning i hans søns sjældne genetiske lidelse, skriver The Telegraph.
Alligevel forblev familien meget privat.
Navnet "Srivaddhanaprabha" fik han tildelt af den tidligere thailandske kong Bhumipol i 2012.
Kongen ville ære den succes, som Vichai Raksriaksorn havde opnået - og derfor gav han ham navnet "Srivaddhanaprabha".
Ifølge The Guardian betyder det "Lys af fremskridstsvenlig (progressiv) herlighed".
Vichai Srivaddhanaprabha var gift med Aimon Srivaddhanaprabha, og de havde fire børn.
Hans søn, Aiyawatt Srivaddhanaprabha, er vicepræsident i Leicester City FC.
Han har spillet polo på samme hold som prins Harry.
FacebookTwitterKopier linkEmner:England|Leicester City FC|Fodbold|The Guardian|Storbritannien




https://www.dr.dk/nyheder/udland/klubejer-blandt-omkomne-i-helikopterulykke

UdlandKlubejer blandt omkomne i helikopterulykkeVichai Srivaddhanaprabha er blandt fem omkomne i helikopterulykken lørdag.
Vichai Srivaddhanaprabha overtog Leicester City FC i 2010.
Af Anton Lind, Mads Korsager Nielsen og Christine Hyldal28.
okt.
2018 kl.
23.
02Bemærk: artiklen er mere end 30 dage gammelLæs opEjeren af den engelske Premier League-klub Leicester City, Vichai Srivaddhanaprabha, er blandt fem omkomne i helikopterulykken lørdag aften.
Det skriver klubben på sin hjemmeside.
Læs også:Klubejers helikopter styrter ned ved Premier League-stadion- Det er med stor sorg og knust hjerte, at vi bekræfter, at vores bestyrelsesformand, Vichai Srivaddhanaprabha, er blandt dem, som på tragisk vis mistede livet, da en helikopter med ham og fire andre styrtede ned uden for King Power Stadium, skriver klubben.
Også det lokale politi bekræfter, at fem personer har mistet livet i ulykken, heriblandt klubejer Vichai Srivaddhanaprabha.
De andre døde er to medlemmer af klubejerens stab, Nursara Suknamai og Kaveporn Punpare, piloten Eric Swaffer og passageren Izabela Roza Lechowicz, oplyser politiet.
Købte klubben i 2010Vichai Srivaddhanaprabha overtog Leicester City FC i 2010, hvor klubben levede en mere stille tilværelse i de lavere fodboldrækker.
Under den 60-årige thailandske rigmands ejerskab har klubben etableret sig i den bedre halvdel af Premier League.
Srivaddhanaprabha er blandt Thailands rigeste med en formue, der er anslået til mere end 30 milliarder kroner.
Læs også:Tavshed om Leicesters ejer var ombord på nedstyrtet helikopterDet er blevet en tradition, at Srivaddhanaprabha flyver til og fra hjemmekampene på King Power Stadium i sin Agusta Westland AW169-privathelikopter, malet i klubbens blå-hvide farver.
Et videoklip fra britiske ITV's dækning af lørdagens fodboldkamp viste helikopteren i øjeblikkene før den lettede og kort efter styrtede ned:Helikopteren har plads til otte passagerer samt to besætningsmedlemmer.
På websitet planefinder.
net kan man se, hvad der angiveligt var helikopterens sidste flyvning.
Om eftermiddagen lokal tid landede maskinen ved Leicester City FC's træningsanlæg efter en flyvetur fra blandt andet Chelsea i det centrale London.
Efter kampen mod West Ham lettede helikopteren igen og satte kurs mod King Power Stadion, hvor maskinen kort efter landene.
Efter et ophold midt på grønsværen af stadion lettede maskinen atter på en østlig kurs, der få hundrede meter efter stoppede brat ved parkeringsplads E.
Det var denne helikopter, der styrtede ned lørdag aften.
Den brugte ofte Leicester bane som landingsplads.
Billedet er fra en kamp i april.
Leicester City FC er i øjeblikket placeret som nummer 12 i Premier League.
Klubbens kvindehold meddeler søndag, at dagens kamp er aflyst.
Ved King Power Stadium samles der søndag formiddag tilhængere og fans for at vente på nyt om ulykken samt mindes med blomster og halstørklæder.
Sørgende fans lagde søndagen igennem blomster foran King Power Stadium.
FacebookTwitterKopier linkEmner:Ulykker|Leicester City FC|Storbritannien|England




https://www.dr.dk/nyheder/udland/brasilianske-filip-har-boet-i-danmark-i-fire-aar-foerste-gang-har-jeg-ikke-lyst-til

UdlandBrasilianske Filip har boet i Danmark i fire år: ’For første gang har jeg ikke lyst til at rejse hjem’Den omstridte højrefløjskandidat Jair Bolsonaro er favorit til at vinde dagens præsidentvalg i Brasilien.
Filip de Souza Polli har boet og studeret i Danmark i fire år.
Hvis Jair Bolsonaro vinder dagens præsidentvalg, overvejer han at blive.
Af Per Bang Thomsen28.
okt.
2018 kl.
20.
58Bemærk: artiklen er mere end 30 dage gammelLæs opMillioner af brasilianere har dagen igennem været en tur forbi deres lokale valgsteder for at tage stilling til, hvem der skal være deres præsident i kommende fire år.
Favoritten er den omstridte højrefløjskandidat Jair Bolsonaro, som ved den første valgrunde tidligere på måneden fik næsten hver anden stemme.
Og det er netop ham, der er årsag til, at brasilianske Filip de Souza Polli nu overvejer at blive i Danmark, hvor han har boet de seneste fire år.
Læs også:’Tropernes Trump’ står til storsejr: I morgen vågner brasilianerne til et helt nyt land- Jeg har overvejet at rejse tilbage for at kunne bidrage til mit land.
Men nu har jeg for første gang ikke lyst til det, siger den 31-årige brasilianer, som er i gang med sin PhD på Institut for Lægemiddeldesign og Farmakologi ved Københavns Universitet.
Han forstår nemlig ikke, hvordan en så stor del af hans landsmænd kan bakke op om den 63-årige politiker, der har en fortid som officer i den brasilianske hær.
Jair Bolsonaro blev tidligere i dag tiljublet af tilhængere i Rio de Janeiro.
Ikke et sted at stifte familieJair Bolsonaro har blandt andet sammenlignet homoseksuelle med pædofile, og har sagt, at han aldrig kunne elske en homoseksuel søn.
- Jeg ville foretrække, at han døde i et trafikuheld, sagde han i 2011 til Playboy Magazine.
Derudover har han fået en bøde for at sige, at et kvindeligt kongresmedlem ikke var værd at voldtage, fordi hun var for grim.
Og Jair Bolsonaro har aldrig lagt skjul på, at han bakker op om det militærdiktatur, der styrede Brasilien fra 1964 til 1985.
Læs også:Valg i Brasilien - bliv klogere herDet er aspekter som disse, der skræmmer Filip de Souza Polli.
- Brasilien er et konservativt land, men jeg er virkelig forundret over, at så mange kan bakke op om ham.
Jeg tror kun, at Brasilien vil ændre sig til det værre, hvis han vinder.
Og det er ikke et sted, hvor jeg har lyst til at stifte familie og starte et liv, siger Filip de Souza Polli, der oprindeligt kommer fra byen Salvador.
- Jair Bolsonaro har sagt, at han vil skære ned i den offentlige støtte til forskning, hvilket nok vil komme til at ramme mig personligt.
Derudover har han sagt i en tale, at minoriteterne skal acceptere flertallets ønsker, og det er en farlig kurs, siger Filip de Souza Polli.
Modkandidat vinder i DanmarkValgstederne i Brasilien åbnede i dag klokken 12.
00 dansk tid, og de lukker igen klokken 21.
00.
Filip de Souza Polli har stemt på den brasilianske ambassade i København.
Her satte han sit kryds ud for Jair Bolsonaros modkandidat, den venstreorienterede professor Fernando Haddad fra Brasiliens Arbejderparti (PT).
Det samme gjorde langt størstedelen af de brasilianere i Danmark, der valgte at stemme ved anden valgrunde.
Læs også:Knivattentat og politikerlede: I dag vælger brasilianerne "den mindst farlige" præsidentIfølge ambassadens opgørelse stemte 420 personer på netop Fernando Haddad, mens 190 stemte på Jair Bolsonaro.
69 personer valgte at stemme blankt.
Filip de Souza Polli er dog overrasket over, at er der en relativt stor del af brasilianerne i Danmark, der bakker op om Jair Bolsonaro.
- De bor i Danmark, der er et velstruktureret og organiseret land, men alligevel har de ikke lært noget.
Det er trist, siger han.
Jair Bolsonaro kyssede sin kone, Michelle, inden de tidligere i dag skulle stemme.
FacebookTwitterKopier linkEmner:Brasilien|Københavns Universitet|Valg og folkeafstemninger|København




https://www.dr.dk/sporten/fodbold/superliga/video-lillebror-slaar-storebror-vendsyssel-vinder-overraskende-i-aalborg

SuperligaVIDEO Lillebror slår storebror: Vendsyssel vinder overraskende i AalborgEt tilfældigt mål fra Søren Henriksens fod afgjorde lokalopgøret mellem Vendsyssel og AaB, der endte 0-1.
28.
okt.
2018 kl.
20.
13 | opdateret 28.
okt.
2018 kl.
21.
58Bemærk: artiklen er mere end 30 dage gammelLæs opSøndag aften vandt Vendsyssel FF det nordjyske superligaopgør mod AaB.
Et usandsynligt mål af Søren Henriksen blev kampens eneste, og vendelboerne vandt 1-0 på Aalborg Portland Park.
Lokalopgøret var fyldt med dueller, frispark og tænding.
Der blev uddelt mange gule kort ud, og tacklingerne sad hårdt fra begge hold.
Læs også:VIDEO Formstærke Skov sparker AGF i stykkerGennem kampen dominerede AaB, mens Vendsyssel stod solidt i forsvaret.
Med fem spillere i bagkæden gjorde gæsterne det svært for hjemmeholdets offensiv at bryde helt igennem.
Det var også Vendsyssel, der først lykkedes helt fremme.
Fra en spids vinkel på kanten af feltet formåede Søren Henriksen at lobbe bolden over målmand Jacob Rinne.
Det lignede umiddelbart et forsøg på et indlæg, som sejlede i mål for forsvarsspilleren.
Efter en times spil fik Kasper Kusk kampens hidtil største chance for at udligne.
Men kantspilleren ramte ikke bolden på et indlæg midt i feltet.
Læs også:VIDEO Hobro henter vigtig sejr i bundbrag mod VejleI det sidste kvarter af kampen fik AaB åbnet naboerne mod nord mere op.
Men flere muligheder i Vendsyssels felt blev misbrugt, og det blev ved 0-1 i Aalborg.
Dermed har oprykkerne og målmand Nicolai Flø for første gang holdt nullet i Superligaen.
Sejren sender Vendsyssel op som nummer 12, mens AaB bliver på en femteplads.
/ritzau/FacebookTwitterKopier linkEmner:AaB|Jylland|Aalborg|Fodbold|Kasper Kusk (fodboldspiller)




https://www.dr.dk/sporten/fodbold/bomben-under-belgisk-fodbold-tikker-stadig

FodboldBomben under belgisk fodbold tikker stadig’Operatie Propere Handen’ er navnet på matchfixing-skandalen, der lige nu trevler belgisk fodbold op indefra.
© Represented by ZUMA PressAf Michael Sten Jensen i Lyon og interview: Anders Rud28.
okt.
2018 kl.
21.
08Læs op- Alle vil huske, at det var den dag, jeg kom til Gent, siger Jess Thorup.
Samme dag, som FC Midtjyllands tidligere cheftræner sætter pen mod papir for at underskrive den kontrakt, der ville sikre ham tøjlerne i belgiske Gent, banker anklagemyndigheden på klubbens dør.
Det er uden tvivl en af de største skandaler i europæisk fodbold nogensinde, og bestemt den største af slagsen i Belgien.
Rudy Nuyens, journalistEntréen er ikke voldsom, tværtimod, efterforskerne bliver budt indenfor, får tilbudt et lokale og klubben hjælper til med at finde de rette papirer, men alvorligheden er ikke til at tage fejl af.
Hvad Jess Thorup på dette tidspunkt ikke ved, er, at han er trådt direkte ind på scenen i et belgisk fodboldlandskab, der over de næste uger eksploderer indefra.
Søjlerne, som selve fodboldspillets ånd hviler på, integritet og retfærdighed, vakler i Belgien, og for hver udvikling, som sagen tager, nærmer tiltroen til belgisk fodbold sig et nulpunkt.
Samlet beviser i over et år’Operation Propere Handen’, som sagen er døbt i belgiske medier, kan oversættes til ’Operation Rene Hænder’.
Den 10.
oktober, på dagen, hvor Jess Thorup rejser til Gent for at underskrive sin kontrakt, foretager anklagemyndigheden i Belgien 44 ransagninger, hvoraf 13 finder sted i henholdsvis Frankrig, Luxembourg, Montenegro, Serbien og Makedonien.
Belgiske storklubber som Standard Liège, Anderlecht og Club Brugge får alle uanmeldt besøg.
I over et år har anklagemyndigheden samlet beviser, og ransagningerne har indtil videre ført til 21 sigtelser om økonomisk svindel, der trækker tråde til matchfixing.
Bestikkelse, skatteunddragelse og hvidvaskning er alt sammen en del af pakken.
Rudy Nuyens, journalist for den belgiske avis Het Laatste Nieuws, følger den daglige udvikling i 'Operation Rene Hænder' tæt, og han ser ingen grund til at nedtone, hvad der lige nu udspiller sig i belgisk fodbold.
- Det er uden tvivl en af de største skandaler i europæisk fodbold nogensinde, og bestemt den største af slagsen i Belgien.
Vi har før haft eksempler på matchfixing i 00’erne, hvor asiatiske grupper forsøgte at fixe kampe, men det her er langt mere alvorligt for belgisk fodbold, for stort set alle er involverede.
- Agenter, dommere, trænere, klubledere og selv journalister bliver undersøgt, så det berører alle i belgisk fodbold, siger Rudy Nuyens.
Agenter spiller nøglerolleDen belgiske anklagemyndighed har i over et år undersøgt pengestrømmene i belgisk fodbold.
Som en del af efterforskningen har de aflyttet telefoner, og især to navne er blevet nøglepersoner for sagens udvikling.
Agenterne Mogi Bayat og Dejan Vejlkovic.
De to agenter har stærke forbindelser til en håndfuld af de klubber, som den 10.
oktober fik besøg af anklagemyndighedens efterforskere.
Herunder altså Jess Thorups klub Gent.
Mogi Bayat.
/Reuters Mogi Bayat, der beskrives som en af de vigtigste agenter på det belgiske fodboldmarked, arbejder hovedsageligt som mellemmand for klubberne.
Han er sigtet, indtil videre, for hvidvaskning og korruption, mens Dejan Vejlkovic derudover også er sigtet for bestikkelse.
Begge agenter har været arresteret siden den 12.
oktober, og især Dejan Vejlkovic ser ud til at have et forklaringsproblem.
Han har nemlig et godt forhold til de belgiske fodbolddommere Bart Vertenten og Sébastien Delferière.
Anklagemyndighedens telefonaflytninger fortæller, at Vejlkovic over flere måneder har haft jævnlige samtale med de to dommere, men endnu mere håndgribeligt, så har aflytningerne afsløret, at Dejan Vejlkovic har haft stor interesse i at holde Mechelen fra at rykke ned fra den bedste række.
Den mission mislykkedes efter en opsigtsvækkende sidste spillerunde i forårets Jupiler League.
Vildt nedrykningsdramaInden forårets sidste spillerrunde kæmpede Mechelen og Eupen side om side for at undgå direkte nedrykning fra den belgiske Jupiler League.
Begge hold havde 24 point på kontoen, men fordelen lå hos Mechelen, der havde en bedre målscore.
Eupen skulle derfor ikke bare vinde kampen på hjemmebane mod Mouscron – de skulle vinde kampen med to mål mere, end hvad Mechelen potentielt ville vinde deres hjemmekamp med.
Mechelen så længe ud til at blive den store vinder af nedrykningsdysten, da de midt i anden halvleg førte 2-0 mod Waasland-Beveren.
Dermed skulle Eupen vinde minimum 4-0 for at sikre sig overlevelse, men efter 70 minutter var stillingen stadig 0-0.
Så kom der ellers skred i tingene.
Japanske Yuto Toyokawa, der indtil da ikke havde scoret i sæsonen, blev skiftet ind, og på et kvarter sendte han bolden i nettet tre gange.
Det rene hattrick blev kun afbrudt af hans holdkammerat, Louis García, der i mellemtiden også fik nettet til at blafre.
Kampens sidste scoring tiltrak sig efterfølgende stor opmærksomhed, da Mouscron-spillerne ikke just kunne anklages for at forsvare sig med næb og kløer.
Mens scoringerne væltede ind for Eupen, misbrugte Mechelen flere oplagte chancer hjemme mod Waasland-Beveren i kampens sidste 20 minutter, og da begge kampe var forbi, kunne Eupen falde hinanden om halsen, mens Mechelen-spillerne faldt sammen på græsset.
Et sammendrag af kampene kan ses her.
Kort efter den intense afslutning på grundspillet i Jupiler League udtrykte Mechelens træner, Dennis van Wijk, sin undren over, hvordan målene pludselig væltede ind i de sidste 20 minutter i Eupens kamp.
- I belgisk fodbold er alt muligt.
Alle, der har øjne i hovedet, kan se, hvad der foregår.
'Køkkenet er købt'Udtalelsen fra Dennis van Wijk skulle vise sig at indeholde en langt større sandhed, end han selv var klar over på daværende tidspunkt.
Efter agenten Dejan Vejlkovic den 12.
oktober blev anholdt, kom det frem via de aflyttede telefonsamtaler, at det var kampen mellem Mechelen og Waasland-Beveren, han havde arbejdet for at fixe.
Ifølge anklagemyndigheden havde agenten inden sidste spillerunde besøgt Waasland-Beverens direktør, Dirk Huyck, i en møbelforretning.
Her havde agenten tilbudt ham et større beløb for at Waasland-Beveren, der ikke var i nedrykningsfare, ville lade sig tabe til Mechelen.
Vi ved med sikkerhed, at Dejan Vejlkovic er god ven med Bart Vertenten, og vi ved, at han forsøgte at fixe kampen mellem KV Mechelen og Waasland-Beveren.
Rudy Nuyens, journalistI telefonopkald til Mechelens direktør, Thierry Steemans, overleverede Dejan Vejlkovic efter mødet beskeden, der er blevet synonym med ’Operation Rene Hænder’:’Alt er i orden.
Køkkenet er købt’.
Thierry Steemans har siden den 12.
oktober været sigtet for bestikkelse, mens Dirk Huyck er sigtet for korruption.
Indtil videre er tre personer fra Mechelens direktion anholdt.
Det samme er en tidligere spiller.
Dennis van Wijk stoppede som cheftræner i Mechelen i august.
Han har nægtet nogen form for kendskab til matchfixing, og er heller ikke blevet sigtet.
- Jeg faldt ned af stolen, da jeg så anklagemyndighedens pressemøde, og jeg føler mig holdt for nar af min arbejdsgiver, sagde træneren til belgiske medier i dagene efter sagens første anholdelser.
Dansker under lupBeviserne for, at Dejan Vejlkovic har forsøgt at fixe sidste spillerunde til Mechelens fordel, har fået anklagemyndigheden til yderligere at undersøge klubbens kampe i sæsonen, og det er her, at agentens tætte forhold til dommerne Bart Vertenten og Sébastien Delferière bliver endnu mere mistænkeligt.
Især Bart Vertenten, der har været fængslet siden den 10.
oktober, har fanget anklagemyndighedens opmærksomhed gennem aflyttede telefonsamtaler med agenten Vejlkovic.
Specielt to episoder har tiltrukket sig opmærksomhed, og hovedpersonen i den ene har dansk pas.
Nicklas Pedersen.
/Reuters I to omgange har angriberen Nicklas Pedersen været på kontrakt i Mechelen.
Første gang i sæsonen 2012-2013, og så igen i 2017-2018.
I forårets tredjesidste spillerunde mod Charleroi tildeles Nicklas Pedersen kort før tid et omdiskuteret straffespark af kampens dommer, Bart Vertenten.
Jeg er chokeret over, at det kan ske.
Det kommer virkelig bag på mig, og jeg håber, at alle de medskyldige bliver straffet hårdt.
Nicklas PedersenMechelen brænder straffesparket, og kampen ender 1-1.
I næste spillerunde dømmer Vertenten så Mechelens konkurrenter i bundstriden, Eupen.
Igen dømmer han et tvivlsomt straffespark, og tv-billeder viser da også, at forseelsen bliver begået klart uden for feltet.
Eupen taber kampen 2-0, hvilket betyder, at Mechelen holder konkurrenterne bag sig inden den tidligere omtalte sidste spillerunde.
Det er endnu ikke bevist, at de to dommere har forsøgt at påvirke udfaldet af kampe i Jupiler League, men det er blot et spørgsmål om tid, vurderer Rudy Nuyens fra Het Laatste Nieuws.
- Vi ved med sikkerhed, at Dejan Vejlkovic er god ven med Bart Vertenten, og vi ved, at han forsøgte at fixe kampen mellem Mechelen og Waasland-Beveren.
Efterforskerne har arbejdet med sagen og aflyttet telefoner i over et år, så jeg tvivler på, at de vil beholde Bart Vertenten fængslet i over to uger, hvis ikke det er fordi, de forventer, at der dukker mere op.
Dejan Vejlkovic, øverst.
Bart Vertenten (t.
v.
), Sébastien Delferière (t.
h.
)- Nicklas Pedersens straffespark er ikke den store historie her i Belgien, men det er interessant, fordi han laver en mærkelig bevægelse, hvor han ikke ser ud til at blive ramt, og alligevel dømmer Vertenten straffespark.
Episoderne med Bart Vertenten og Nicklas Pedersen kan ses her.
Nicklas Pedersen skiftede efter sæsonen til hollandsk fodbold, hvor han nu tørner ud for FC Emmen.
Til DR Sporten udtaler han følgende.
- Jeg er chokeret over, at det kan ske.
Det kommer virkelig bag på mig, og jeg håber, at alle de medskyldige bliver straffet hårdt.
Stopper ikke herMens ’Operation Rene Hænder’ dagligt udvikler sig, så står belgisk fodbold tilbage med en troværdighed sprængt til atomer blot tre måneder efter, at landsholdet hentede VM-bronze i Rusland.
Jess Thorup har dog, på trods af en tumultarisk ankomst til belgisk fodbold, fået en flyvende start med to sejre ud af to mulige i Gent.
Håbet om at blive husket som andet end manden, der landede midt i skandalen, er intakt.
I mellemtiden går efterforskningen sin gang.
Gent ser ikke ud til at spille en rolle i ’Operation Rene Hænder’, og derfor er der så småt faldet ro på dagligdagen.
- Heldigvis ser det ud til, at klubben ikke involveret.
Jeg var stolt og glad over at skulle præsenteres, men jeg vidste godt, at fokus var på noget andet.
Det var svært at forholde sig til.
Fodbold er stadig et smukt spil, selv om der er belgiere, der ikke har repræsenteret sporten godt.
Det skal vi huske.
Rudy Nuyens, journalist- At få kan ødelægge dét, som så mange har bygget op, det synes jeg er ærgerligt, og det skal der ryddes op i hurtigst muligt.
Jeg er her, fordi jeg elsker fodbold, og fordi jeg vil give noget tilbage til fodbolden, siger Jess Thorup.
Journalist Rudy Nuyens vurderer, at det netop er kærligheden til spillet, der skal være med til at genoprette tilliden til aktørerne på banen og i bestyrelseslokalerne.
Men med det tempo, som efterforskningen skrider frem, så er det svært at sige, hvornår belgisk fodbolds troværdighed stopper med at være i frit fald.
- Fodbold er stadig et smukt spil, selv om der er belgiere, der ikke har repræsenteret sporten godt.
Det skal vi huske.
- Nu er sagen en international efterforskning, og der er tegn på, at problemet strækker sig ud over Belgiens grænser.
Måske kan vi om fem år sige, at vi var de første til at få rene hænder, men jeg er sikker på, at det her blot er starten.
Fakta: 'Operation Rene Hænder'Hvem er fængslet?
Mogi Bayat, agent: HvidvaskDejan Vejlkovic, agent: Hvidvask, bestikkelse, organiseret kriminalitetMaria Bogojevska, gift med Dejan Vejlkovic: HvidvaskKarim Mejjati, agent: HvidvaskDragan Siljanoski, agent: Hvidvask, organiseret kriminalitetLaurent Denis, Mogi Bayats advokat: HvidvaskOlivier Somers, direktør KV Mechelen: BestikkelseThierry Steemans, direktør KV Mechelen: BestikkelseBart Vertenten, fodbolddommer: Organiseret kriminalitet, korruptionFabien Camus, tidligere spiller i KV Mechelen: UvisHvem er arresteret, men løsladt under betingelser?
Stefaan Vanroy, direktør KV Mechelen: Organiseret kriminalitet, hvidvask og korruptionSébastien Delferière, fodbolddommer: Organiseret kriminalitet, hvidvask og korruptionDirk Huyck, direktør Waasland-Beveren: Organiseret kriminalitet, korruptionWalter Mortelmans, agent: Organiseret kriminalitet, korruptionOliver Swolfs, direktør Waasland-Beveren: Organiseret kriminalitet, korruptionPeter Maes, fodboldtræner Lokeren: Organiseret kriminalitet, hvidvaskHvem er arresteret, men løsladt uden betingelser?
Frank Dekeyser, journalist: Organiseret kriminalitet, korruptionDavid Van den Broeck, journalist: Organiseret kriminalitet, korruptionStijn Joris, journalist: Organiseret kriminalitet, korruptionOlivier Myny, fodboldspiller Oud-Heverlee Leuven: Organiseret kriminalitet, korruptionIvan Leko, fodboldtræner Club Brugge: HvidvaskKilde: Het NieuwsbladFacebookTwitterKopier linkEmner:Belgien|Fodbold|Kriminalitet|Korruption|Gent




https://www.dr.dk/nyheder/regionale/fyn/hjaelp-til-det-allersvaereste-nu-bliver-palliativ-behandling-til-uhelbredeligt

FynHjælp til det allersværeste: Nu bliver palliativ behandling til uhelbredeligt syge børn styrket Sundhedsstyrelsen er klar med nye retningslinjer for arbejdet med palliativ behandling til børn.
Af Ida-Sofie Sellerup, Signe Wolthers, DR’s velfærdskorrespondent Kasper Friche og Thea Bjørn28.
okt.
2018 kl.
20.
00Læs opTonerne af Rasmus Seebach blæser ud gennem den lille højtaler.
Musikken tegner et bredt smil i Albertes ansigt.
Sproget er forsvundet, men mimikken er levende og energisk hos den 11-årige pige.
For fire år siden var hun en almindelig syv-årig fynbo, der lige var begyndt i 1.
klasse.
Men efter flere sygdomsforløb fik familien en chokerende besked.
- Vi får at vide, at Alberte har MLD.
En uhelbredelig sygdom – som hun skal dø af, siger hendes far Martin Kehlet Primholdt.
MLD nedbryder langsomt Albertes krop.
Hun har fået flere knoglemarvstransplantationer, der udskyder sygdommen.
Men den kan ikke kureres.
Tilbage i 2012 fejrede familien Albertes fem års fødselsdag derhjemme.
De seneste år har fødselsdagen været på hospitalet, hvor de har pyntet op med balloner og flag.
På billedet længst til venstre er Alberte lige blevet 8 år gammel.
Hjælp 24 timer i døgnetAlberte har mistet førligheden og har brug for hjælp i alle døgnets 24 timer.
Tina har plejeorlov fra sit arbejde som folkeskolelærer, mens Martin ejer en cafe.
Storesøster Dicte på 13 går i skole.
PalliationPalliation betyder støtte og lindring.
Selve ordet kommer af det latinske ord – palludum – som betyder kappe.
Den palliative indsats har til formål at fremme livskvaliteten hos patienter og familier, som står over for de problemer, der er forbundet med livstruende sygdom, ved at forebygge og lindre lidelse gennem tidlig diagnosticering og umiddelbar vurdering og behandling af smerter og andre problemer af både fysisk, psykisk, psykosocial og åndelig art.
Kilde: Overlæge Lene Hamm og SundhedsstyrelsenDe møder støtte fra omgangskredsen, men et uhelbredelig sygt barn er en udfordring, de færreste kan sætte sig ind i.
For sammen med buldrende følelser og en uoverskuelig sorg er der også kontakten til sundhedsvæsenet, arbejdspladsen, skolen, venner og anden familie, som fylder både kalender og sind.
- Det betyder, at vi kan have et livHer hjælper det børnepalliative team.
En gruppe af sundhedsfaglige, der rykker ud til familier, hvor børnene er ramt af livstruende sygdom.
Teamet hjælper med alt fra behandling og medicin til trøst og snak om køkkenbordet.
- Vi støtter dem i den situation, de er i.
Vi hjælper dem med at bære en ufattelig svær og ubærlig byrde.
Vi hjælper også i den sidste tid, hvis familien og barnet ønsker at dø derhjemme.
Og så er vi der også bagefter og støtter i den svære situation, det er, når de mister deres barn, siger ledende overlæge Lena Hamm.
I Region Syddanmark består det børnepalliative team af en læge, sygeplejersker, en fysioterapeut, en psykolog og en præst.
Desuden er der også en række frivillige, der er tilkoblet teamet.
Alle er klar til at hjælpe i hele døgnets 24 timer, hvilket er en stor hjælp for Albertes familie.
- Det betyder, at vi kan have et liv.
At vi kan være Tina og Martin udover at være mor og far.
Før væltede det hele, hvis vi ikke var der – nu er der nogle ting, som kan understøtte os, så vi også kan trække vejret en gang i mellem, siger Tina Kehlet Primholdt.
- Det betyder, at vi kan ha et liv.
At vi kan være Tina og Martin udover at være mor og far.
Før væltede det hele, hvis vi ikke var der.
Tina Kehlet Primholdt, mor til Alberte402 børn dør hvert årDer eksisterer ikke et nationalt register i Danmark over antallet af børn og unge under 18 år, der kan have brug for palliativ behandling.
Men der dør i gennemsnit 402 børn om året som følge af sygdom, og overlæge Lena Hamm er ikke tvivl om, at antallet af børn og unge med behov for en palliativ indsats er langt større end de få børn og unge, der årligt dør af medicinske årsager.
Selvom det er den sidste tid, betyder det alverden for familien at det kan foregå hjemme i vante rammer med palliativ hjælpLene Hamm, ledende overlæge i det børnepalliative team, Region SyddanmarkDerfor er hun også glad for, at de børnepalliative teams i alle fem regioner nu fortsætter.
Sundhedsstyrelsen vil nemlig lave fælles retningslinjer for en fast børnepalliativ behandling i hele Danmark.
- Før døde stort set alle uhelbredeligt syge børn på hospitalet.
Et sted, der i forvejen har optaget meget af familiens tid, og mange børn er ikke særlig glade for at komme op sygehuset.
Så selvom det er den sidste tid, betyder det alverden for familien, at det kan foregå hjemme i vante rammer med palliativ hjælp, siger hun.
Marius skulle ikke dø på et sygehusI Region Syddanmark har 51 børn fået hjælp fra det palliative team.
21 er døde.
De 17 i eget hjem.
En af dem var Rico og Astrid Toft Duelunds søn, Marius på fire år.
Han døde sidste år på grund af en hjernetumor.
Marius var glad for at tegne og lave perleplader.
Han tegnede blandt andet den her fødselsdagshilsen til sin mor.
Da familien fik at vide, at Marius ikke ville overleve sin sygdom, var de i USA for at få behandling.
- Min første tanke var, at Marius ikke skulle dø på et sygehus.
Der var ingen tvivl om, at vi ville have ham herhjemme så meget som muligt, fortæller Astrid Toft Duelund.
Marius blev så vidt muligt behandlet i hjemmet, og de trygge rammer i hjemmet blev omdrejningspunktet i familiens sidste tid.
Med støtte og rådgivning fra de børnepalliative team døde Marius Toft Duelund i hjemmet.
Hvordan lever man med sorgen?
Det er nu et år siden, men det palliative team besøger fortsat parret i Bellinge.
Særligt præsten spiller en stor rolle.
- De har brug for én, der kommer udefra, hvor man kan vende alle de følelser og tanker, der er ved at være ramt på den her måde.
At have en samtalepartner – det at der er én, der kan gå med én på vejen, hvor vi ikke skal fikse noget, vi skal ikke fikse nogle svar, men vi har et fortroligt og trygt rum, hvor man kan få vendt alle de tanker og følelser, der er – der buldrer løs derinde, siger præst Elisabeth Hammer.
Det børnepalliative team er tilknyttet så lang tid, familien har brug for det, og teamets behandling er også vigtig efter, at forældrene har mistet deres børn.
- Hjælpen er mindst lige så vigtig, at man ikke graver sig ned i et sort hul og.
.
.
Hvad skal man?
Alt virker jo dybt uoverskueligt ligegyldigt, hvor stærk man er.
.
.
Rico Toft Duelund, far til Marius- Hjælpen er mindst lige så vigtig, at man ikke graver sig ned i et sort hul og.
.
.
Hvad skal man?
Alt virker jo dybt uoverskueligt ligegyldigt, hvor stærk man er.
.
.
den ene ben skal sættes foran det andet, fortæller Rico Toft Duelund og Astrid fortsætter:- Jeg tør slet ikke tænke på, hvor vi havde været, hvis hun (præst Elisabeth Hammer) ikke havde været der til at snakke med os, siger Astrid Toft Duelund.
Livsglæden i den sidste tidTilbage i Bogense er det fire år siden, at Albertes familie fik en tidshorisont for deres datters liv.
Tre til fem år.
Familien har lavet et testamente, og de har gjort sig tanker om, hvordan begravelsen skal foregå.
Alberte har været indlagt af flere omgange - blandt andet for at få knoglemarvstransplantationer.
Familien har brugt mange timer på hospitalet.
Nu foregår en stor del af behandlingen i hjemmet takket være det børnepalliative team.
Men det skal ikke handle om lige præcis den dag, Alberte ikke er her mere.
Men om livet, der skal leves inden.
- Jeg tænker det som en gave, at vi får lov til at opleve, at hun bliver 11 år.
Selvfølgelig er der en masse ting, der er svækket med hende, men vi oplever også, at hun responderer på det, vi siger.
Hun er godt klar over, når hun er sammen med os, og hun kan skabe relationer til andre og har en masse livskvalitet på trods af sygdommen, siger Tina Kehlet Pimholdt.
Du kan se eller gense historien om Alberte og Marius i 21 Søndag her på DR TV.
FacebookTwitterKopier linkEmner:Rasmus Seebach (musiker)|Sundhed og velvære|Region Syddanmark|Sygdomme og lidelser|Bellinge




https://www.dr.dk/nyheder/udland/mathilde-kimer-georgisk-kirke-gjorde-mig-til-biskop-af-danmark

UdlandMathilde Kimer: Georgisk ”kirke” gjorde mig til biskop af DanmarkDR's Ruslandskorrespondent har besøgt et af de mere alternative indslag i den georgiske valgkamp.
Partiet​​​​​​​ Girtji har gjort næsten 12.
000 georgiske mænd til præster.
(© dr)Af Mathilde Kimer - DR Nyheders Ruslands-korrespondent28.
okt.
2018 kl.
19.
55Bemærk: artiklen er mere end 30 dage gammelLæs op- Har du lyst til at blive biskop af Danmark, spørger den unge veltrimmede mand fra partiet Girtji, da jeg spørger ind til partiets store succes med en falsk trosretning, der skaffer unge mænd ud af den obligatoriske ét år lange værnepligt.
Mirian Bezhitasjvili er en af hovedstadens hippe unge mennesker, der begejstret er trådt ind i det libertære parti og nu hjælper med at udnævne ”præster”, som ifølge den georgiske lovgivning er fritaget for militærtjeneste.
- Så, nu er du præst i vores kirke, den evangeliske kristne protestantiske trosretning ”Bibelsk Frihed”, og har ret til at forkynde, griner han og rækker mig et fortrykt papdiplom, som han netop har skrevet mit navn på.
(© dr)Næsten 12.
000 georgiske mænd har lagt vejen forbi partiet for at kunne hente netop dette stykke papir i løbet af det seneste år, og dermed er det formentlig partiets mest populære mærkesag.
Det skulle dog måske lige kunne udkonkurreres af den anden store mærkesag, som er liberalisering af marihuana.
Fra nabokontoret, hvor andre medlemmer er i gang med en af deres liveoptagelser på Facebook, siver den umiskendelige lugt af hash.
Både piber og jointpapir ligger frit fremme, mens de diskuterer dagens præsidentvalg.
I sidste weekend blev partileder Japaridze og en del medlemmer iklædt dyrekostumer anholdt, da de uddelte joints i en af hovedstadens parker.
Kuriøse kandidater og første folkevalgte kvinde i KaukasusDet har ikke skortet på kuriositeter blandt de 25 opstillede kandidater.
Eksempelvis har georgierne mødt en dommedagsprofet, der i sin kampagne har fremført, at Georgien er blevet tildelt en særlig rolle i ”det endelig slag mellem det gode og det onde”.
Det er et seriøst problem.
Det er ikke bare en mand med indflydelse – det er en mand med mange penge.
Han har flere penge, end vi har i statsbudgettet.
Han kontrollerer alle magtcentre i landet.
Domstolene, politiet og den lovgivende magt.
Han kontrollerer et forfatningsflertal i parlamentet.
Han kontrollerer altZurab Japaridze, partiformand GirtjiEller kandidaten, der i en debat lovede at bygge 800.
000 nye boliger til samtlige familier i landet.
Men de første exitpolls tyder på, at de ikke er blevet belønnet for de skøre indslag.
I stedet ser det ud til, at de to traditionelle blokke skal konkurrere om præsidentposten i en anden runde.
Den franskfødte kvinde Salome Zurabisjvili gjorde sig voldsomt upopulær under valgkampen ved at antyde, at Georgien selv var skyld i krigen mod Rusland i 2018.
Alligevel står hun til at gå videre og måske tilmed vinde præsidentposten.
Det er sket, fordi hun er mangemillionæren og Georgiens ubestridt mest indflydelsesrige mand, Bidzina Ivanisjvilis, projekt.
Han har investeret massivt i hendes kampagne og de første exitpolls antyder, at det har været en succes.
En af Girtjis mærkesager er fri marihuana.
(© dr)Hvis Salome Zurabisjvili når over de 50 procent, bliver hun den første folkevalgte kvinde i hele regionen, men det er ikke værd at fejre, mener det ellers friheds- og lighedshyldende Girtji-parti.
Som mange andre i Georgien, kalder de Zurabisjvili for en marionet, der kun bliver indsat for at udføre rigmandens ønsker.
- Det er et seriøst problem.
Det er ikke bare en mand med indflydelse – det er en mand med mange penge.
Han har flere penge, end vi har i statsbudgettet.
Han kontrollerer alle magtcentre i landet.
Domstolene, politiet og den lovgivende magt.
Han kontrollerer et forfatningsflertal i parlamentet.
Han kontrollerer alt, fortæller partiformand Zurab JaparidzeFacebookTwitterKopier linkEmner:Georgien|Valg og folkeafstemninger|Kristendom|Rusland|Facebook




https://www.dr.dk/nyheder/kultur/boeger/skam-stjerne-hetzes-feminisme-bog-mange-foeler-sig-truet-og-faar-spasmer-af

BøgerSkam-stjerne hetzes for feminisme-bog: Mange føler sig truet og får spasmer af denNorske Ulrikke Falch og Sofie Frøysaa har skrevet en bog om feminisme til unge piger.
Men responsen i hjemlandet har været ’overvældende negativ’, fortæller de.
© (c) DRAf Michelle From Hoxer28.
okt.
2018 kl.
20.
00Læs op’Jenteloven – feministisk førstehjælp’.
Det er titlen på en ny bog af norske Ulrikke Falch, kendt som Vilde i tv-serien ’Skam’ - og standupkomikeren Sofie Frøysaa.
Overordnet har reaktionerne ikke været så positive, som vi ønskede.
Vi ville jo gerne skabe en bevægelse.
Ulrikke FalchI Norge er udgivelsen ikke gået stille hen, men har medført en del ’nethetz’ de sidste måneder - særligt fra unge mænd - forklarer 22-årige Ulrikke Falch:- Egentlig er jeg ikke overrasket, men det er stadig overvældende, at så mange har en modstand i sig mod en bog, som udelukkende er til for at hjælpe unge piger.
Det er ikke sådan, at vi prøver at hjernevaske nogen eller opfordrer til voldelig revolution.
- Der er slet og ret en bog, hvor vi tilbyder piger en mulighed for ikke at være så alene, siger hun og forklarer, at intentionen ikke har været at provokere, selvom en del i Norge er blevet provokeret af bogen.
Konkrete råd og egne oplevelser’Jenteloven’ udkom i sidste uge herhjemme, og forfatterne er derfor i Danmark for at promovere bogen på BogForum i København, hvor vi møder dem.
Bogen er skrevet til teenagepiger – og faktisk har de to forfattere haft dem selv som teenagere i tankerne, da de skrev den.
Den er fuld af konkrete råd, illustrationer – og til sidst ’Jentelovens’ 11 paragraffer.
Jentelovens paragrafferJentelovens § 1: Alle, der går ind for ligestilling, er velkommen i Jenteloven-squadet.
Jentelovens § 2: Vi kæmper imod patriarkatet, ikke hinanden.
Jentelovens § 3: Vi giver ikke op, før vi har opnået ligestilling for alle piger og kvinder.
Jentelovens § 4: Vi hepper på hinanden.
Det betyder ikke, at du skal være enig i, hvad alle andre piger siger eller gør, men at du forsvarer deres ret til at gøre det.
Jentelovens § 5: Vi regner med at få drenge med på holdet, og vi stiller dem til ansvar, hvis de er dårlige holdkammerater.
Jentelovens § 6: Vi behandler medmennesker (med tryk på mennesker) med respekt, og forventer god opførsel uafhængigt af køn.
Jentelovens § 7: Vi forpligter os til at være sødere mod os selv og vores kroppe.
Jentelovens § 8: Vi gennemskuer dem, der prøver at give os et dårligt selvbillede, og vælger vores egne forbilleder.
Jentelovens § 9: VI tager hinanden alvorligt, når vi siger fra overfor noget, der ikke er o.
k.
.
Nej betyder nej.
Jentelovens § 10: Vi forlanger retssikkerhed for piger og kvinder.
Jentelovens § 11: Vi forlanger en oplysende og mangefacetteret seksualundervisning, som inkluderer alle køn og seksualiteter.
I bogen deler de også deres egne personlige histroier med spiseforstyrrelse og depression.
Heldigvis har de også fået en del god respons fra piger i målgruppen, fortæller de.
Men bogen har ikke helt skabt den konstruktive debat om kønsnormer og diskrimination, som de havde håbet.
Vi bliver misforstået, og der bliver meget støj - og det er det, jeg synes er mest problematisk.
Sofie Frøysaa- Overordnet har reaktionerne ikke været så positive, som vi ønskede.
Vi ville jo gerne skabe en bevægelse.
Men vi har nok i højere grad mødt individer.
Der er nogle som har anmeldt den, som ikke forstår formatet.
Og en del, der ikke forstår behovet for bogen.
Og så er der ret mange, som føler sig truet af, at vi har skrevet en bog udelukkende for piger.
- Mange læser bare ‘feministisk førstehjælp’ og får helt spasmer af det, tilføjer 29-årige Sofie Frøysaa.
Ikke stemplet i DanmarkHun er især ærgerlig over, at der har været så meget fokus på det, som hun og Ulrikke står for – og ikke nok på bogen i sig selv:- Vi bliver misforstået, og der bliver meget støj - og det er det, jeg synes er mest problematisk.
Det ødelægger debatmiljøet, for man kan aldrig tale om sagen.
Det kommer hele tiden til at handle om personerne.
Ulrikke Falch håber, at modtagelse i Danmark vil fokusere mere på bogen og det, der faktisk står i den:- Vi er ikke stemplet som noget her, og det er ikke så kendt, hvad vi står for, siger Ulrikke Falch, som flere danskere nok alligevel kender fra Instagram og andre medier, hvor hun ofte deler sine holdninger til køn og seksualitet – ofte med en humoristisk indgangsvinkel.
Da Sofie Frøysaa blev kontaktet af Gyldendal i Norge med tilbuddet om at skrive en bog, var hun ikke i tvivl om, at hun gerne ville skrive den sammen med Ulrikke Falch.
De havde mødt hinanden en enkelt gang, hvor hun var gæst i Sofies podcast.
- Vi brugte lidt tid på at finde frem til konceptet.
Men vi vidste, at vi ville skrive om erfaringer, vi har gjort os som piger – og det værdigrundlag, vi har til fælles.
Det her med ikke at passe ind, være udenfor og kæmpe med forskellige komplekser, som mange – eller alle – piger gør.
I kølvandet på MeToo så vi et ekstra behov for at tale om den problematik, fortæller hun.
(artiklen fortsætter under billedet)Ulrikke Falch og Sofie Frøysaa har fået en del negativ respons på deres nye bog.
Noget kritik har blandt andet gået på deres udtryk på bogens forsidefoto.
'You can't please 'em all', siger Sofie Frøysaa.
'Jævla luremus'De har begge fået feminismen ind fra barnsben.
Ulrikke fra sin mor, som er kønsforsker – og Sofie fra sin svenske bonusmor, som hun beskriver som 'en radikal rødstrømpe'.
Da de mødte,s blev de hurtigt enige om, at der var behov for en bog, som forklarede feminisme på en simpel og ligetil måde til den yngre målgruppe.
- Mange unge piger er ikke nødvendigvis så bevidste om de strukturer og normer, som går ud over dem, siger Sofie Frøysaa, der understreger, at bogen også fremlægger forskning, der understøtter det, de skriver om.
De startede med at dele deres personlige erfaringer og oplevelser med hinanden, fortæller Sofie, som kalder processen #oversharing.
De brugte en del tid på at finde de situationer, som de mente andre piger kunne relatere til.
- Det kunne for eksempel være at blive kaldt en ’jævla luremus’.
Hvad er det på dansk?
spørger hun henvendt til Ulrikke, som prompte svarer:- En narrefisse.
De griner af det danske udtryk, som i kontrast til det norske lyder noget mere vulgært.
Selvom alle oplever det, så betyder det ikke, at jeg skal finde mig i det.
Ulrikke FalchSelvom de begge er opvakte feminister, så var det også en proces, som førte til ny selvindsigt.
Ulrikke Falch fortæller, at hun på et tidspunkt konfronterede Sofie med, at det var egentlig mobning, hun var blevet udsat for som ung:- Det var noget, du egentlig ikke havde erkendt.
Du havde ikke placeret ansvaret og skammen, hvor det hørte hjemme.
Du var mere sådan: 'Sådan var min barndom, og det var vanskeligt'.
Men pludselig kunne du kalde det for mobning og virkelig se, at du oplevede noget af det værste, man kan opleve, når man er ung: at blive udstødt, siger Ulrikke Falch.
Vær med i squad’etSofie Frøysaa, som er uddannet skolelærer, nikker og forklarer, at formålet med bogen er bevidstgørelse.
- Jo tidligere man kan bevidstgøre unge - og deres forældre og lærere - om, at det her sker, des bedre.
Hvis en dreng får at vide, at han ikke må slå eller sparke eller sige grimme ting for at få en piges opmærksomhed og det bliver taget ved roden, så er sandsynligheden måske mindre for, at det eskalerer.
Bogen tager eksempelvis fat på, hvad unge piger kan gøre i hverdagssituationer, hvis der bliver delt nøgenbilleder af dem.
- De situationer vi skriver om, er nogle, som både Sofie og jeg genkender, og som vi tror rigtig mange kender.
Det er bare det, at vi ikke har formået at problematisere dem endnu.
Så det er noget med at vække noget i unge piger, som gør at de begynder at se, at det er forkert.
Selvom alle oplever det, så betyder det ikke, at jeg skal finde mig i det, siger UlrikkeSofie beskriver bogen som:- ’No more fucks to give’-stemning.
Hun kalder bogens konkrete råd for ’hverdagsaktivisme’ og forhåbentlig kan de skabe en ’squad’-stemning omkring ’Jenteloven’:- Hvis du ligesom er med i squadet, så er det sådan, at ’you can’t unsee it’.
Nu ved du bedre.
Og så er det nemmere at genkende de situationer som jeg også selv tidligere bare har fundet mig i, siger hun.
- Men nu ved du bedre, så du kan ikke lade være med at reagere.
Jo flere, der siger fra, des bedre.
FacebookTwitterKopier linkEmner:Litteratur|Norge|København|Bogforum|Gyldendal




https://www.dr.dk/sporten/fodbold/spanien/barcelona-ydmyger-real-madrid-i-el-clasico

SpanienBarcelona ydmyger Real Madrid i El ClasicoEt hattrick fra Luis Suárez sikrede Barcelona sejren over Real Madrid i det første El Clasico i 11 år uden Lionel Messi og Cristiano Ronaldo.
Luis Suárez scorede hattrick i FC Barcelonas 5-1 sejr over Real Madrid.
28.
okt.
2018 kl.
18.
29Bemærk: artiklen er mere end 30 dage gammelLæs opFor første gang i 11 år blev El Clasico - opgøret mellem FC Barcelona og Real Madrid - spillet uden superstjernerne Lionel Messi og Cristiano Ronaldo.
Barcelona slap bedst ud af opgøret i den bedste spanske fodboldrække og vandt 5-1 på Camp Nou.
Barcelona-angriberen Luis Suarez scorede tre mål i kampen og fik hjemmepublikum til at glemme Messi for en stund.
Der var mødt 95.
265 tilskuere op til arvefjendeopgøret, så interessen er stadig til stede trods fraværet af Messi og Ronaldo.
Messi er ude med en brækket arm for Barcelona, mens Ronaldo i sommerens transfervindue skiftede fra Real Madrid til Juventus.
Med sejren fører Barcelona nu ligaen med 21 point efter 10 kampe.
Real Madrid har syv point færre på en skuffende niendeplads.
Hjemmeholdet startede bedstBarcelona begyndte bedst og kom foran 1-0 efter 11 minutter.
Den velspillende venstreback Jordi Alba stormede frem og spillede bolden ind til en helt fri Philippe Coutinho, som bare skulle sætte indersiden på.
Luis Suarez scorede sit første af tre mål på et straffespark efter en halv time, og der blev ikke scoret mere i første halvleg.
I starten af anden halvleg var Real Madrid langt bedre spillende, og den brasilianske back Marcelo reducerede til 1-2 efter 50 minutter.
I samme periode skød Real Madrids Luka Modric på stolpen, og træværket stod også i vejen for Suarez kort efter.
Læs også:Fifa siger nej til La Liga-kampe i USA: Spanien raserReal Madrid pressede på for en udligning, og det gav blottelser bagude hos udeholdet.
På et kontraangreb scorede Suarez for anden gang i kampen efter 75 minutter, inden uruguayaneren øgede til 4-1 syv minutter senere på et fremragende hovedstød.
Real Madrid lignede et hold uden selvtillid, og det kollapsede helt for udeholdet til slut.
Indskiftede Arturo Vidal fuldendte ydmygelsen af Real Madrid, da Barcelonas chilenske midtbanespiller få minutter før tid headede 5-1-målet i nettet.
Real Madrid-træner Julen Lopetegui blev fredet indtil kampen mod Barcelona, men nu vil kritikken og presset formentlig vokse yderligere på den 52-årige spanier.
/ritzau/FacebookTwitterKopier linkEmner:Barcelona|Cristiano Ronaldo (fodboldspiller)|Lionel Messi (fodboldspiller)|Real Madrid|Fodbold




https://www.dr.dk/sporten/oevrig/danmarks-bowle-dronning-skyder-sig-til-tops-i-tyskland

Øvrig sportDanmarks bowle-dronning skyder sig til tops i Tyskland34-årige Mai Ginge Jensen vandt søndag guld ved European Champions Cup i bowling.
Jesper Agerbo vandt sølv hos mændene34-årige Mai Ginge Jensen vandt søndag guld ved European Champions Cup i den tyske by Langen.
Af Nikolaj Tangaa Thorngaard28.
okt.
2018 kl.
19.
44Bemærk: artiklen er mere end 30 dage gammelLæs opDen danske bowler Mai Ginge Jensen cementerede søndag sin status som en af Europas absolut ypperste bowlere, da hun vandt guld ved European Champions Cup i den tyske by Langen.
En titel, der gør, at hun nu kan kalde sig Europas bedste bowler i single kategorien.
- Det er fuldstændig fedt.
Jeg har ikke så mange flere ord for det- I finalen mødte jeg hende, som jeg også mødte i EM-finalen for tre måneder siden, så det var lidt en rematch, vi kørte.
At vinde den, det er jo bare helt fantastisk, siger hun.
Læs også:Mai fra Hjørring genvinder - måske - DM i bowlingI finalen stod danskeren overfor finske Elisa Hiltunen, og der var ingen slinger i valsen.
Således vandt den 34-årige dansker komfortabelt de første to serier, og da der i finalen ved European Champions Cup spilles bedst ud af tre, var det altså nok til at hive sejren i land.
En af de største sejreTurneringen er et mesterskab for alle europæiske nationale mestre i bowlingens single-disciplin.
Til konkurrencen sender hver nation deres bedste mandlige og kvindelige bowler, og turneringen rangerer derfor på linje med både EM og VM.
Guldet ved European Champions Cup er det første af sin slags for danskeren, der både har vundet EM- og VM-guld, samt adskillige danske mesterskaber.
- Den her sejr rangerer rigtig højt.
- Ligeså snart man er afsted til de største mesterskaber, og man vinder guld, så er man jo toppen af toppen.
Det kræver fandeme meget at være der.
Det kræver rigtig meget arbejde, og at det så lykkes den dag, man står der, det er jo fantastisk.
Det er det, vi står og træner for i timevis, så det er ubeskriveligt.
Læs også:Danske bowlere tager kegler i TysklandSølv til AgerboOgså hos mændene var der masser af dansk succes ved European Champions Cup.
Således vandt den regerende verdensmester i bowling-single, Jesper Agerbo, sølv efter en tæt finale, hvor han måtte se sig slået af tyske Bodo Konieczny.
Danskeren lagde ellers ud med at vinde finalens første serie på overbevisende maner, men da tyskeren kom tilbage og vandt de sidste to serier, måtte Agerbo kapitulere.
Dermed gik den danske bowler glip af den eneste europæiske titel, han endnu ikke har vundet i sin karriere.
Andenpladsen til Agerbo kommer dog ikke til at forhindre de danske bowlere i at gå ud og fejre søndagens flotte resultater, siger Mai Ginge Jensen.
- I aften er der sådan en form for afslutningsfest.
Der mødes vi til noget mad og drikke, og så går vi nok i seng, engang når solen den står op, tænker jeg.
FacebookTwitterKopier link




https://www.dr.dk/nyheder/udland/det-hvide-hus-advarer-mod-nordisk-socialisme-levestandarden-i-usa-er-hoejere-end-i

UdlandDet Hvide Hus advarer mod ’nordisk socialisme’: Levestandarden i USA er højere end i DanmarkTrumps sammenligning mellem USA og Norden holder ikke, lyder det fra dansk økonom.
Ifølge Det Hvide Hus vil 'nordisk socialisme' gøre ondt på pengepungen, hvis det bliver indført i USA.
Af Per Bang Thomsen28.
okt.
2018 kl.
19.
27Bemærk: artiklen er mere end 30 dage gammelLæs opLevestandarden i USA er mindst 15 procent højere end i de nordiske lande, herunder Danmark.
Og i visse henseender har selv fattige amerikanske husholdninger det bedre, end en gennemsnitlig indbygger i Norden har det.
Det er nogle af konklusionerne i den nye rapport ”The Opportunity Costs of Socialism” – ”Socialismens alternativomkostninger” – som Det Hvide Hus har offentliggjort.
- Selvom de nogle gange bliver fremhævet som de mere relevante succeshistorier, når det kommer til socialisme, så understøtter erfaringerne fra de nordiske lande (Danmark, Norge, Sverige, Finland og Island, red.
) konklusionen om, at socialisme sænker levestandarden, står der i rapporten, der er udarbejdet af den republikanske præsident, Donald Trumps, økonomiske rådgivere.
Læs også:Kan du genkende det?
Sådan ser Danmark ud ifølge amerikansk bloggerLavere levestandard i NordenFlere politikere på den amerikanske venstrefløj, heriblandt demokraten Bernie Sanders, har i de seneste år talt varmt for den nordiske velfærdsstat.
Hvad er levestandarden?
Levestandarden er det materielle, økonomiske og sundhedsmæssige niveau hos eksempelvis en familie, en del af en befolkning eller i samfundet som helhed.
Og den fremadstormende demokrat Alexandria Ocasio-Cortez, som kæmper for en plads i Kongressen ved det kommende midtvejsvalg, er ikke bleg for at betegne sig selv som ”socialist”.
- Socialismen er vendt tilbage til den politiske samtale i USA i året, hvor det er 200 år siden, at Karl Marx blev født.
Detaljerede politiske forslag fra selvudnævnte socialister møder opbakning i Kongressen og blandt mange af de yngre vælgere, lyder det fra Det Hvide Hus.
Men spørger man Donald Trumps økonomiske rådgiverstab, er det ikke en vej, amerikanerne bør gå.
Den demokratiske Alexandria Ocasio-Cortez kalder sig selv for socialist.
Ifølge rapporten vil det gå hårdt ud over den amerikanske økonomi og ramme de almindelige amerikanere på pengepungen.
De peger blandt andet på, at de er langt dyrere at købe en Ford Ranger-pickup truck i Norden end i USA.
- Hvis man indførte de nuværende politikker, man har i Norden, så ville amerikanske familier, der har en gennemsnitsindkomst, skulle betale mellem 2.
000 og 5.
000 dollar (mellem 13.
000 og 33.
000 kroner, red.
) ekstra om året i skat, står der i den 72 sider lange rapport, hvori Danmark bliver nævnt 20 gange.
- Levestandarden i de nordiske lande er mindst 15 procent lavere end i USA, skriver de og postulerer derudover, at "selv fattige husholdninger i USA" i visse henseender har en bedre levestandard end den gennemsnitlige indbygger i Danmark, Sverige og Finland.
De henviser blandt andet til en rapport fra 2004, der viser, at almindelige danskere, svenskere eller finner har mindre boliger, end fattige amerikanere har.
Læs også:Medier i USA går i rette med Fox-vært efter kritik af DanmarkSocialisme er et skældsordRapporten kommer kort tid før det amerikanske midtvejsvalg, hvor Republikanerne kæmper for at bevare det politiske flertal i både Senatet og Repræsentanternes Hus.
Og spørger man den danske økonom Jacob Kirkegaard, som er senior fellow ved Peterson Institute for International Economics i Washington D.
C.
, er der ingen tvivl om, at rapporten skal læses ind i den nuværende politiske debat.
- Socialisme er et skældsord i USA, og målet er at give de republikanske aktivister nogle budskaber, de kan bruge over for vælgerne.
Ikke mindst i forhold til de unge mennesker, der sammenlignet med tidligere generationer har fået sig en røvtur, for at sige det ligeud, siger han og fortsætter:- Deres økonomiske muligheder er markant dårligere, og mange af dem, der har læst på universitet har en tårnhøj studiegæld.
Derfor er der markant flere unge amerikanere, der i dag er tilhængere af en aktivistisk stat med en større omfordelingspolitik, som vi eksempelvis kender det i Norden.
USA's præsident, Donald Trump, rejser lige nu USA rundt for at få folk til at stemme på Republikanerne ved midtvejsvalget.
Læs også:Efter et år i USA forlod Emilie sin familie og flyttede tilbage til DanmarkTendentiøse sammenligningerJakob Kirkegaard har læst rapporten, og han understreger, at konklusionerne ikke nødvendigvis er forkerte.
De er bare "uden for kontekst og politisk tendentiøse", siger han.
- Der er tale om et pseudo-intellektuelt figenblad, som republikanerne kan bruge til at slå igen med, siger han og understreger, at man skal være meget forsigtig med at sammenligne levestandarder på tværs af lande, som Det Hvide Hus gør her.
Indkomst-uligheden er nemlig meget højere i USA, end den er i Danmark og i resten af Norden.
- Når man har en gruppe mennesker i USA, der er ekstremt meget rigere end resten af befolkningen, så får man et højere gennemsnit.
Men ser man på medianindkomsten (det vil sige indkomsten i midten af indkomstfordelingen, red.
) i Norden og Europa, så ser det fint ud sammenlignet med USA, siger Jakob Kirkegaard og peger på, at vi også har en højere indkomstsikkerhed i Norden end i USA.
- Derudover er det heller ikke holdbart at se på gennemsnitsindkomsten.
Man kan godt have en høj indkomst, men hvis udgifterne samtidig er høje, og man ikke har nogen opsparing, så lever man ikke på den økonomisk gren, siger han.
Danmark er blevet skræmmebilledeDet er ikke første gang, at Danmark bliver nævnt i den indenrigspolitiske debat i USA.
Tidligere på året skabte det stor debat, ikke mindst herhjemme, da Fox Business-værten Trish Regan sammenlignede Danmark med Venezuela.
Her blev det postuleret, at danskerne hverken arbejder eller færdiggør deres studier.
- Ingen mad, ingen job, vold, røverier.
Det er, hvordan socialisme ser ud i Venezuela.
Venezuelanere sulter.
Når demokrater taler om socialisme, så siger de: Vi taler ikke om Venezuela.
Vi taler om Danmark.
Noget er råddent i Danmark.
For de gratis ting i Danmark er ikke gratis, sagde hun.
Jakob Kirkegaard fortæller, at Danmark er blevet et af de lande, som republikanerne trækker op af hatten, når de skal kritisere socialisme.
- Republikanerne forsøger at sige, at det vil ende som i Venezuela, hvilket er fuldstændig absurd.
Men det er den politiske drivkraft bag diskussionen i USA lige nu.
FacebookTwitterKopier linkEmner:Bernie Sanders (politiker)|Donald Trump (politiker)|USA|Norden|Økonomi




https://www.dr.dk/nyheder/vejret/nu-er-usaedvanlig-varm-luft-paa-vej-mod-danmark

VejretNu er usædvanlig varm luft på vej mod DanmarkDen sydlige del af landet kan få cirka 15 grader på tirsdagDen varme luft vil tirsdag dække en stor del af Øst- og Sydøsteuropa, hvor mange vil få over 20 grader.
Af Mikael Jarnvig28.
okt.
2018 kl.
19.
20 | opdateret 28.
okt.
2018 kl.
20.
52Bemærk: artiklen er mere end 30 dage gammelLæs opNatten til søndag var vi nede på 4 - 5 graders frost i Midtjylland og søndag sneede det mange steder i Østjylland, på Fyn og i Nordvestsjælland.
Nu er der så varme på vej.
Det er lige fra den ene yderlighed til den anden.
Højtryk og lavtrykPopulært sagt var det et solidt højtryk, der i går pustede kold luft ind over Danmark.
Det højtryk trækker nu mod øst.
Samtidig har vi et kraftigt lavtryk med masser af regn i den vestlige del af Middelhavet og det lavtryk bevæger sig mod nord.
Imellem de to tryksystemer suser varm luft nu fra området ved Sortehavet og Grækenland op mod Danmark.
Fordi de to tryksystemer er så kraftige, kan den varme luft nå ret langt "hjemmefra".
Nord og sydInden varmen når frem, skal vi lige have en omgang regnvejr.
Det bliver hovedsagelig natten mellem mandag og tirsdag.
Det bliver dog ikke alle danskere, der oplever 15 grader på tirsdag.
I den nordvestlige del af landet bliver det endnu regnvejr om formiddagen med temperaturer omkring 10 grader, mens den sydlige del efterhånden får nogen opklaring og op til disse cirka 15 grader.
Det er ikke udelukket, at nogle egne kan komme lidt højere op.
Kold mandagKnap så interessant er mandagsvejret.
Det bliver mest skyet og tørt, men til gengæld ubehageligt blæsende og koldt.
Temperaturen vil ligge på cirka 5 grader og vinden op til hård fra øst.
Det føles som omkring frysepunktet.
I den sydlige del af landet kan der komme lidt regn sidst på dagen.
FacebookTwitterKopier linkEmner:Vejret|Jylland|Fyn|Grækenland|Lolland




https://www.dr.dk/sporten/fodbold/superliga/video-esbjerg-vinder-i-randers-paa-trods-af-udvisning

SuperligaVIDEO Esbjerg vinder i Randers på trods af udvisningTrods en udvisning allerede efter 27 minutter vandt Esbjerg søndag eftermiddag med 2-0 i Randers.
28.
okt.
2018 kl.
16.
01 | opdateret 28.
okt.
2018 kl.
17.
09Bemærk: artiklen er mere end 30 dage gammelLæs opEsbjerg slog søndag eftermiddag Randers ganske sikkert på udebane, da de med en 2-0-sejr kunne rejse hjem til Vestjylland med tre point.
Gæsterne var kyniske i de første 25 minutter, hvor de med to mål satte sig solidt på kampen.
Trods en udvisning til Lasha Parunashvili holdt føringen kampen ud.
Esbjerg sætter sig med sejren ganske solidt på ligaens tredjeplads.
Randers er nummer 11.
Læs også:VIDEO Hobro henter vigtig sejr i bundbrag mod VejleEsbjerg satte sig hurtigt på kampen.
Allerede efter fem minutter var Randers advaret to gange ved henholdsvis Emmanuel Oti og Adrian Petre fra Esbjergs offensiv.
Det blev også Esbjerg, der bragte sig i front efter 16 minutter.
Mathias Kristensen trykkede af fra distancen og snød med et brækkende spark Patrik Carlgren i Randers-målet.
Esbjerg fordoblede føringen efter 24 minutter.
Oven på en Randers-fejl fandt Emmanuel Oti let angrebsmakker Adrian Petre tæt under mål.
Bremset af udvisningDet lignede en perfekt første halvleg for Esbjerg, men efter 27 minutter blev de reduceret til ti mand, da Lasha Parunashvili fik sit andet gule kort.
Randers formåede dog ikke umiddelbart at drage fordel af det spilovertag, som udvisningen førte med sig.
Hjemmeholdet spillede ganske enkelt for langsomt.
En af hjemmeholdets største syndere blev Emil Riis, der helt fri foran mål ugeneret headede bolden forbi.
Her var der spillet 62 minutter.
Kort forinden havde indskiftede Mads Aaquist ligeledes misbrugt en stor hovedstødschance.
Selv om Randers tilspillede sig flere chancer, havde værterne fortsat problemer med at få fart i spillet.
Saba Lobzhanidze var tæt på at puste liv i opgøret med et kvarter igen, men Jeppe Højbjerg reddede flot forsøget.
Randers gæster i næste runde AGF.
Esbjerg møder FC Midtjylland på hjemmebane.
/ritzau/FacebookTwitterKopier linkEmner:Adrian Petre (fodboldspiller)|Esbjerg|Randers|FC Midtjylland|Fodbold




https://www.dr.dk/sporten/fodbold/superliga/video-formstaerke-skov-sparker-agf-i-stykker

SuperligaVIDEO Formstærke Skov sparker AGF i stykkerFCK overvandt et tidligt mål fra AGF, da holdet søndag slog aarhusianerne med 4-2 i Telia Parken.
28.
okt.
2018 kl.
18.
05 | opdateret 28.
okt.
2018 kl.
19.
26Bemærk: artiklen er mere end 30 dage gammelLæs opFCK kom tidligt bagud, men holdet formåede alligevel at slå AGF med 4-2 i søndagens superligakamp i Parken.
Sejren kom blandt andet i hus via to flotte langskudsmål af brandvarme Robert Skov, som nu har scoret i fem ligakampe i træk.
De tre point betyder, at FCK nu fører Superligaen med tre point ned til FC Midtjylland, som mandag tager imod Brøndby på hjemmebane.
AGF har derimod ikke vundet i fire kampe på stribe.
Læs også:VIDEO Esbjerg vinder i Randers på trods af udvisningKampen var et par minutter gammel, da AGF sendte et chok gennem Parken.
Her bragte gæsterne sig nemlig foran, da Jakob Ankersen på et indlæg sneg sig foran brormand Peter Ankersen og sendte bolden i mål.
FCK kom dog bedre og bedre i gang.
Efter 22 minutter kom udligningen, da Robert Skov sendte et flot frispark i mål fra lang afstand.
Hjemmeholdet dominerede, men skarpheden manglede.
Kort efter pausen kom FCK dog foran 2-1, da Robert Skov hamrede bolden ind med endnu et flot langskudsdrøn.
Det rystede ikke AGF, som bare et par minutter senere slog kontra og gjorde det til 2-2 ved Jens Stage.
Læs også:VIDEO Hobro henter vigtig sejr i bundbrag mod VejleHjemmeholdet spilovertag bar frugt, og med to hurtige scoringer ti minutter før tid blev tingene sat på plads.
Først slap venstrebacken Nicolai Boilesen alene igennem og sendte bolden fladt i mål, og kort efter gjorde Viktor Fischer det til 4-2 efter et flot mål, hvor han snød en AGF-forsvarer og afgjorde kampen.
Sejren er FCK’s tredje i træk i Superligaen, og holdet er dermed i god form, før det næste weekend gælder kampen mod ærkerivalen Brøndby.
/ritzau/FacebookTwitterKopier linkEmner:AGF|FC København|Nicolai Boilesen (fodboldspiller)|Fodbold|Brøndby




https://www.dr.dk/sporten/haandbold/kvindeligaen/nykoebing-falster-tilbage-paa-sejrskurs-mod-randers-hk

KvindeligaenNykøbing Falster tilbage på sejrskurs mod Randers HKEfter tre kampe uden sejre kunne Nykøbing Falster Håndboldklub søndag igen sætte to point på kontoen.
Nykøbing Falsters Johanna Westberg scorede 4 mål i søndagens kamp mod Randers HK.
28.
okt.
2018 kl.
17.
41Bemærk: artiklen er mere end 30 dage gammelLæs opNykøbing Falster Håndboldklub (NFH) kunne søndag igen gå fra banen som sejrherre, efter tre kampe der kun har budt på et enkelt point i damernes håndboldliga.
På NFH's hjemmebane blev Randers HK kørt over med hele 32-19.
Med sejren er Nykøbing Falster tilbage på ligaens tredjeplads med 17 point efter 11 kampe.
Randrusianerne kom bedst fra land i søndagens opgør og var efter fem minutter foran 4-2.
NFH begyndte dog langsomt at tage over.
Læs også:Odense Håndbold vinder for 11.
gang i stregHalvvejs i halvlegen stod der ganske vist stadig 4-4, men udeholdets evne til at score var mere eller mindre forsvundet, mens NFH fortsatte.
24 minutter gik der, fra Randers scorede sit fjerde mål, til de et minut før pausen igen fik målnettet til at blafre.
Denne gang var målet dog blot en reducering til pausestillingen 13-5 i NFH's favør.
Hjemmeholdet fortsatte med at dominere i anden halvleg, og sejren var aldrig i fare.
Nykøbing Falsters Lærke Pedersen blev med ni mål kampens topscorer.
Søndagens nederlag var Randers HK's tredje i træk.
Holdet ligger på tiendepladsen i ligaen med otte point efter 11 kampe.
/ritzau/FacebookTwitterKopier linkEmner:Nykøbing Falster Håndboldklub|Nykøbing Falster|Randers HK|Håndbold|Randers




https://www.dr.dk/nyheder/indland/efter-mdma-doedsfald-lokale-ildsjaele-vil-goere-det-sejt-sige-nej

MDMA-dødsfaldSe temaIndlandEfter MDMA-dødsfald: Lokale ildsjæle vil gøre det 'sejt at sige nej'Politi og borgere i Dianalund mødtes i dag til borgermøde, efter at 16-årig døde i går.
Det skal være sejt at sige nej til stoffer.
Det er budskabet fra en gruppe borgere i Dianalund.
Foto: DR.
Af Emil Eller28.
okt.
2018 kl.
18.
26Bemærk: artiklen er mere end 30 dage gammelLæs op- Vi har været udsat for en tragisk episode.
Én død ung er bare én for meget.
Ordene kommer fra Katja Kondas, der tidligere i dag var initiativtager til et borgermøde i Dianalund.
For det har sat sig dybe spor i lokalsamfundet, at en blot 16-årig dreng i går mistede livet efter at have indtaget stoffet MDMA.
Derfor mødte lokale ildsjæle op på det biblioteket i Dianalund for at starte en initiativgruppe, der skal forebygge problemer med stoffer i byen.
Formålet skal kort sagt være at gøre det "sejt at sige nej" til stofferne, fortæller Katja Kondas.
- Vi vil gerne som lokalsamfund gå sammen og være fælles om at forebygge, at vores unge havner i stofmisbrug, siger hun.
Katja Kondas har taget initiativ til den gruppe af lokale, der nu vil arbejde for at forebygge problemer med stoffer i Dianalund.
Hun tror, at den tragiske hændelse kan være med til at ændre på de unge i lokalområdets tilgang til stoffer.
- Jeg tænker, at når sådan noget sker, begynder man at reflektere.
Vi skal smede, mens jernet er varmt, lyder det fra Katja Kondas.
Læs også:Far til 16-årig, der døde af MDMA: Unge mennesker, tænk jer nu for helvede omSkal ændre indstillingenEn af dem, der er mødt op til borgermødet, er 22-årige Kia Roger Jensen.
Hun tror på, at lokale initiativer kan være med til at gøre en forskel.
- Unge skal være bedre til at sige nej tak.
Jeg er bekymret for de unge mennesker.
Blandt andre min bror, som også lidt har været en del af det miljø.
Det er vigtigt, man forebygger, så godt man kan, siger hun.
Ifølge Kia Roger Jensen skal indstillingen til stoffer ændres blandt de lokale unge.
- Jeg har altid sagt nej tak, og det har jeg aldrig haft et problem med.
Man skal være bestemt fra starten og bedre til at påvirke hinanden.
Det har vi været i min omgangsgruppe.
Kia Roger Jensen var mødt op til borgermøde i Dianalund.
Initiativtager Katja Kondas har mærket en stor opbakning til den nye gruppe efter gårsdagens dødsfald, fortæller hun.
- Siden jeg skrev på Facebook, at jeg syntes, vi skulle gøre noget, stå sammen og lave events for de unge, så har det taget en drejning.
I går var der så mange, der kontaktede mig og gerne ville hjælpe.
Politi: Der er et problemOgså det lokale politi var mødt op til formiddagens borgermøde for at støtte initiativet og for at fortælle om de indsatser, der allerede findes.
- Vi synes, vi gør rigtig meget for at få fat på de unge mennesker.
Men det er også vigtigt, at familie, venner og bekendte er med til at bakke op om de forebyggende initiativer, siger vicepolitiinspektør Allan Holm fra Sydsjællands og Lolland-Falsters Politi.
Han mener generelt, det går den rigtige vej med kriminaliteten og forholdet til alkohol og stoffer blandt de unge i området.
Men han understreger samtidig, at der er et problem med stoffer, der ikke er løst.
- Vi ved, at problemet eksisterer, og vi arbejder meget på at få fat på dem, der sælger det, og få forebygget, så der ikke er nogen, der har lyst til at eksperimentere med stoffer, lyder det fra Allan Holm.
To mænd på 18 og 19 år er blevet varetægtsfængslet efter dødsfaldet.
Læs også:Slukker for din indre termostat: Fem fakta om MDMAFacebookTwitterKopier linkEmner:Politi|Sydsjællands og Lolland-Falsters Politi|Dianalund|Sjælland|Facebook




https://www.dr.dk/mitliv/tvaers/pauline-paa-24-naar-jeg-mindes-min-mor-minder-min-krop-mig-om-jeg-rent-faktisk-er-i

Sammen om sorgenSe temaTværsPauline på 24: Når jeg mindes min mor, minder min krop mig om, at jeg rent faktisk er i liveSorgen over morens død er stadig ved at æde Pauline op, men to ting giver hende den snert af lykke, som hun frygter aldrig at opleve.
Fortalt til Michael Ørtz Christiansen og Foto: Frederik Højfeldt Nielsen28.
okt.
2018 kl.
18.
00Læs opDet er lidt mere end et år siden, at min mor døde, og jeg føler stadig, at sorgen er ved at æde mig op.
Der er flere, der har sagt til mig, at det første år er det værste.
Det er jeg ikke enig i.
Meget af det kommer nu, og jeg er blevet mere bevidst om, at min mor er død, selv om jeg stadig godt kan glemme det.
Jeg er blevet mere bevidst om, at hun ikke kommer tilbage.
Jeg havde jo hele tiden en ide om, at hun en dag ville banke på min dør, komme ind og sætte sig i min stol og fortælle, at alt er ok.
Læs også:Pauline på 23: Jeg føler, mit liv er gået i stå, efter min mor dødePauline Koffi Vandet- 24 år.
- Studerer visuel kultur på Københavns Universitet.
- Bor på Frederiksberg.
- Hendes mor døde den 25.
juli 2017.
Tanken om, at min mor kommer tilbage, strejfer mig stadig, men den er slet ikke lige så intens, som den var, lige efter hun døde.
Jeg er lige så stille begyndt at erkende og acceptere, at hun ikke kommer tilbage.
Men jeg synes stadig ikke, at jeg har styr på, hvordan jeg kommer videre.
Jeg kan stadig ikke forestille mig en fremtid uden min mor, og jeg mister lige så stille mere og mere af den person, jeg var, da min mor levede.
Når nogen spørger mig, hvordan jeg har det, så plejer jeg at sige, at jeg ikke har det godt.
For jeg har det virkelig ikke godt.
Men der er ikke særlig mange, der spørger mere.
Jeg ville ønske, at der var flere, der kiggede mig i øjnene og spurgte mig, hvordan jeg har det.
Pauline Koffi VandetDøden er kommet på afstand, og så tænker folk, at de ikke behøver at spørge mere, men jeg ville ønske, at der var flere, der kiggede mig i øjnene og spurgte mig, hvordan jeg har det.
I starten troede jeg, at jeg kunne fjerne sorgen.
At den ville komme og gå.
Det gør den ikke.
Sorgen er der konstant og fylder sindssygt meget.
Den er der hele tiden, og så må jeg prøve at gøre ting, mens jeg er i sorg.
Jeg har altid været meget smilende af natur og meget positiv.
Det er sådan, jeg er blevet opdraget, og sådan var min mor også.
Men jeg kan mærke en indre konflikt, fordi jeg indadtil ikke føler særlig meget.
Jeg har det sindssygt dårligt, men kan samtidig registrere jokes, smile, grine og selv fortælle jokes.
Jeg føler ikke særlig meget for noget overhovedet, udover at jeg nogle gange er rigtig ked af det.
Så føler jeg alt det dårlige meget kraftigt.
Der er ikke særlig meget positivt.
Jeg tror ikke på, at jeg nogensinde kan blive rigtig lykkelig.
At jeg kan få en ægte glæde.
Min logik fejler ingenting, og jeg kan godt forstå, når der sker noget godt, men jeg kan ikke mærke glæden.
Tanken om et barn giver mig et lille håb om, at jeg kan blive glad for at leve igen.
.
.
det giver også mening i forhold til min mor.
Hvis jeg kan give et barn det, som min mor har givet mig, så bliver jeg lykkelig.
Det tror jeg.
Pauline Koffi VandetJeg er ved at acceptere, at det er et livsvilkår for mig.
Men jeg har en idé om, at jeg kan nærme mig lykke ved at få et barn.
Det er min eneste ambition med det her liv.
At jeg skal have et barn.
Alene ideen om et barn kan godt få mig til at blive glad, for så tror jeg på, at jeg kan give og modtage kærlighed.
Det giver også mening i forhold til min mor.
Hvis jeg kan give et barn det, som min mor har givet mig, så bliver jeg lykkelig.
Det tror jeg.
Tanken om et barn giver mig et lille håb om, at jeg kan blive glad for at leve igen.
Jeg har en ide om, at jeg skal være alene med barnet.
At jeg ikke har nogen mand.
Sammen om sorgenHvert år mister 55.
000 personer i Danmark en nærtstående.
8 ud af 10 efterladte savner, at deres omgivelser taler med dem om den person, de har mistet, og mellem 10 og 15 procent af alle efterladte bliver decideret syge af sorg ifølge det nationale sorgcenter Børn, Unge og Sorg.
P3, DR3 og dr.
dk sætter i uge 44 i samarbejde med TrygFonden fokus på, hvordan vi sammen kan leve lettere med sorgen.
Se, lyt og læs mere på dr.
dk.
Jeg har heller ikke rigtig haft nogen bedsteforældre.
Min morfar døde, fire år før jeg blev født, og min mormor døde, da jeg var knap tre år.
Og jeg ved jo, at mit barn heller ikke kommer til at få nogen bedsteforældre, for min far ser jeg sjældent, og han har ikke rigtig været en del af mit liv.
Jeg vil virkelig gerne prøve at gentage nogle af de samme mønstre som min mor, for hun har gjort det så fantastisk som mor, og jeg er virkelig stolt af, at hun var min mor.
Hvis jeg gør nogle af de samme ting som hende, så kan det også være, at jeg bliver som hende, og at jeg kommer det samme sted hen, som min mor gjorde, da hun døde.
Så bliver vi genforenet.
Jeg ved godt, at det ikke giver nogen mening, men når det hele er så abstrakt, så forsøger man jo at gøre noget konkret.
Og det er så min måde at få det til at give en eller anden form for mening, det jeg gør.
Jeg har billeder af min mor siddende på køleskabet, og jeg har lavet mine egne morgen- og aftenritualer, hvor jeg kysser hende og snakker højt med hende.
Jeg snakker tit højt med min mor herhjemme eller ude på gaden, men ritualerne ved køleskabet er blevet et mere direkte rum for mig og min mor.
Om programmetPauline er i dyb sorg, efter at hun mistede sin mor for 15 måneder siden efter en lungeoperation.
Men omverdenen bevæger sig videre.
Se programmet ' Pauline savner sin mor' på DRTV her.
Tværs på DR3 fulgte også Pauline, to måneder efter hendes mor var død.
Se programmet 'Tværs - Pauline er gået i stå' på DRTV her.
Hvis jeg aktivt vil mindes min mor, så sætter jeg nogle bestemte sange på, som minder mig meget om hende.
Så græder jeg.
Og jeg skriger, så jeg kan mærke alt i kroppen.
Så jeg får ondt i kroppen.
Når jeg kan mærke, at sorgen, savnet og smerten bliver så fysisk, så er det en påmindelse om, at jeg rent faktisk er i live.
Jeg føler ofte, at min krop bare overlever endnu en dag, men når jeg græder, skriger og er virkelig ked af det, når jeg mindes min mor, så kan jeg mærke, at jeg lever.
At jeg findes.
Det er rart at blive mindet om, at min krop rent faktisk kan mærke følelser.
Jeg ser K-pop som en slags lykkepille, der kan bedøve mig lidt, når det hele bliver alt for meget.
Pauline Koffi VandetNoget af det, der også giver mening for mig og kan give mig en glæde, er K-pop.
Ja, koreansk popmusik.
Det lyder mærkeligt.
Jeg ved det godt.
Jeg har også lidt svært ved at forstå, hvorfor jeg lige fandt K-pop, for jeg har aldrig haft noget forhold til Sydkorea, men jeg ser det virkelig som en slags lykkepille, der kan bedøve mig lidt, når det hele bliver alt for meget.
Musikken har været en adgangsbillet til at undersøge landet og kulturen, og jeg har været på to måneders sommerskole i Sydkorea.
Da jeg var der, var jeg ikke bare en krop, der overlevede.
Der levede jeg mere.
Jeg var lidt mere den gamle Pauline, som jeg var, da min mor levede.
Det var bare lidt sjovere dengang.
Læs også:Pauline på 23: Helt vildt, så mange har kontaktet mig, efter jeg fortalte om at miste min morJeg er begyndt at lære koreansk på aftenskole, og jeg drømmer om at være et par år i Sydkorea.
Jeg håber, at det kan være med til at give mig samme følelse af, at jeg godt kan leve med sorgen.
Den følelse som jeg også havde i Sydkorea.
Jeg håber, at jeg kan finde den følelse, uden at jeg skal være i Sydkorea.
Og så ser jeg virkelig meget mig selv med et barn.
Det er det eneste, der rigtig giver mening for mig.
FacebookTwitterKopier linkEmner:Sydkorea|Pop og rock|Sundhed og velvære




https://www.dr.dk/nyheder/penge/her-er-nogle-af-de-paene-amerikanere-der-har-vaeret-med-til-malke-den-danske

Afsløring af skatteskandaleSe temaPengeHer er nogle af de pæne amerikanere, der har været med til at malke den danske statskasseDer er et direkte pengespor fra formodet svindel med udbytteskat til den proisraelske lobby i USA.
Af Mathias Sommer, Niels Fastrup, Thomas G.
Svaneborg og Lasse Lindegaard Pedersen     DR Nyheder28.
okt.
2018 kl.
19.
00 | opdateret 29.
okt.
2018 kl.
10.
03Læs opI sager om formodet svindel med udbytteskat i Danmark, Tyskland og Belgien går især tre velhavende amerikanere igen:Sander Gerber, John Doscas og Gregory Summers.
Det viser de over 180.
000 siders tysk politiefterforskning, som DR via det journalistiske samarbejde #CumExFiles har fået adgang til.
VelgørerneBag sig har Gerber, Doscas og Summers lange karrierer på Wall Street i New York City, hvor de har tjent millioner på avancerede transaktioner og aktieudlånshandler med store banker.
Men det er især, når pengene er brugt på politisk lobbyvirksomhed og velgørenhed, at de tre finansfolk har fået opmærksomhed i offentligheden.
Ikke mindst Sander Gerber, der i dag er administrerende direktør og hovedaktionær i kapitalfonden Hudson Bay Capital, er en offentlig figur og en væsentlig spiller på den pro-israelske scene i USA.
Sander Gerber er en aktiv donor af amerikansk politik og jødiske og israelske formål.
Siden 2010 har Gerber overført over 2,5 millioner kroner til amerikanske politikere.
Gerber har tidligere repræsenteret USA til møder i Organisationen for Sikkerhed og Samarbejde i Europa og har haft flere politiske poster.
(© Screenshot)Den 51-årige finansmand fra Michigan har i over 20 år været aktiv donor i politik.
Primært med det formål at fremme den pro-israelske dagsorden i USA.
Læs også:Fem lande har mistet 410 milliarder: Sådan når DR frem til talletDet har han gjort så godt, at han sidste år blev hædret som den lobbyist, der fik USA til at droppe økonomisk støtte til det palæstinensiske selvstyre efter palæstinenseres drab på en amerikansk soldat.
Gerber er hovedarkitekten bag 'Taylor Force Act', som USA's præsident, Donald Trump, underskrev i marts i år.
Sander Gerber betragtes som hovedarkitekten bag 'Taylor Force Act', der fratager Palæstina det meste af støtten fra USA.
I marts i år underskrev Donald Trump loven, som dermed trådte i kraft.
Bag loven står Lindsey Graham, Roy Blunt og Dan Coats, som alle har modtaget direkte donationer fra Sander Gerber.
Da Sander Gerber i år indtog talerstolen på den store konservative kongres, CPAC, slog han fast, at amerikanere ikke skulle være til grin for deres egne skattekroner og derfor burde suspendere den årlige støtte til Palæstina på 2,3 milliarder kroner.
Læs også:GRAFIK Sådan fik amerikanske pensionskasser del i dansk udbytteskat- We refuse to be suckers, sagde han i sin tale, som var den næste i rækken efter præsident Donald Trumps tale på CPAC.
Gregory Summers spiller en central rolle i den tyske sag om formodet svindel med udbytteskat, hvor han via sit nystiftede selskab Chartwell Trading er en del af det netværk, der står for de store transaktioner omkring udbyttedagen i 2011.
Han stiller selv to pensionskasser til rådighed, som tilbagesøger over 800 millioner kroner fra Tyskland.
I den danske sag er Summers stævnet for uberettiget at have modtager 34 millioner kroner i refusion af udbytteskat.
Skat jagter milliarder i USADer har ellers været tegnet et billede af, at amerikanere, der har stillet deres pensionskasser til rådighed for formodet svindel mod Danmark, i høj grad har været uvidende om, hvad deres pensionskasser reelt har været brugt til.
Men mailkorrespondancer, afhøringer og telefonaflytninger fra tysk politiefterforskning viser, at ikke alle amerikanerne i sagen er helt tilfældige pensionssparere.
59-årige John Doscas er aktiv inden for Diabetes-forskning, fordi hans ældste søn har diabetes 1.
Siden 2012 har Doscas været kasserer for Diabetes Research Institute Foundation, som han i 2012 blev æresmedlem af - efter at have doneret over 100.
000 dollars til organisationen.
På samme tidspunkt modtog hans personlige pensionskasse 'Sterling Alpha' 12,4 millioner kroner fra den danske stat i refusion af udbytteskat.
)Sander Gerber, Gregory Summer og John Doscas var dybt involverede i et stort anlagt fidusnummer mod den tyske stat i 2011, som var lige ved at koste de tyske skatteborgere 1,1 milliarder kroner.
Det er den sag, hvor også storbanken Macquarie spillede en hovedrolle.
Læs også:Fakta: Sådan er storbanker involveret i formodet bedrageriSamtidig er de stævnet af den danske stat for at have modtaget i alt 54,5 millioner kroner i tilbagebetaling af udbytteskat som en del af den store udbytteskandale, der har kostet den danske stat 12,7 milliarder kroner.
- Det her svindelsetup har taget udgangspunkt i en lang række amerikanske pensionskasser.
Derfor har det været helt naturligt, at vi har rettet blikket mod USA, for det er der, det umiddelbare, direkte pengespor fører hen, siger Steen Bechmann, der er faglig direktør for Skattestyrelsen.
Bechmann leder den verdensomspændende operation, der har sagsøgt over 420 personer og selskaber, så pengene kan komme hjem og de ansvarlige stå til ansvar.
Hudson Bay Capital er stiftet af Sander Gerber og John Doscas i 2005.
Selskabet startede i 1997 som Gerber Asset Management, hvor Gregory Summers blev ansat i 2003.
Firmaet har tidligere fået bøder fra det amerikanske finanstilsyn på grund ulovlige udlån af aktier.
I dag har Hudson Bay Capital 74 ansatte og hører til på 30.
etage i bygningen til venstre i billedet.
Sander Gerber Pension PlanDokumenter fra tysk politiefterforskning viser, at pengesporet fra formodet bedrageri med udbytteskat i Europa fører til toppen af den proisraelske lobby i USA.
Sander Gerber er så dybt engageret i den israelske sag, at han har testamenteret pengene i sin personlige pensionskasse, Sander Gerber Pension Plan, til den pro-israelske lobbyorganisation Aipac.
Læs også:Hemmelig liste afslører: Storbanker involveret i sag om svindel med dansk udbytteskatAmerican Israel Political Action Committee, Aipac, modtager over 500 millioner kroner om året i donationer.
Alene sidste år brugte organisationen ifølge Non-profit-organisationen Opensecrets over 30 millioner kroner på direkte påvirkning af lovgivningsarbejde i Washington D.
C.
Sander Gerber har siden 2004 siddet i bestyrelsen for Aipac.
Og så har han side om side med sin kone indskrevet Aipac som såkaldt beneficiaries, på dansk begunstiget, i hans personlige pensionskasse, Sander Gerber Pension Plan.
Det var dén pensionskasse, som i 2011 krævede 322 millioner kroner retur fra Tyskland i udbytteskat.
Men i stedet for de mange penge fik Gerber en indkaldelse til en afhøring, da de tyske myndigheder opdagede og stoppede fidusen netop det år.
Gerbers største politiske donationer (siden 2010)Mitt Romney: $55.
000Jeb Bush: $52.
700National Republican Federal Committee: $42.
600John Boehner: $23.
500Todd Young: $10.
800I den danske sag har Skattestyrelsen stævnet Gerbers pensionskasse for seks millioner kroner.
- Sagsøgtes svigagtig adfærd viser en høj grad af depraveret moral og vidtgående uærlighed, som har forsaget Skat store skader, står der i stævningen mod Sander Gerber Pension Plan.
Læs også:TIDSLINJE Få overblikket over Danmarks største svindelsagAf materialet fra tysk politiefterforskning fremgår det, at der i 2010 stod omkring 150 millioner kroner på kontoen i Sander Gerber Pension Plan.
Spekulerede i udbytte i årevisI en afhøring med tysk politi i 2015 indrømmer Gerber at have foretaget kontroversielle handler med udbytteskat.
Den britiske finansmand Sanjay Shah er hovedmistænkt i den danske sag om udbytteskat.
I den tyske sag, stod hans firma, Solo Capital, for at stå for at tilbagesøge 322 millioner kroner på vegne af Sander Gerbers pensionskasse.
Det var også Solo Capital, der var agent for Gerbers pensionskasse, da der blev tilbagesøgt seks millioner kroner fra Skat i Danmark i 2012.
 © Sanjay Shah/Jack Irvine)Handler, som europæiske stater kalder ulovlige, og som har kostet skatteydere milliarder.
Gerber henviser i sin afhøring med tysk politi til, at der lå en juridisk vurdering fra den omstridte tyske skatteadvokat Hanno Berger, og at Macquarie Bank, ifølge Gerber, førte an i handlen i Tyskland i 2011, der blandt andet havde Gerbers pensionskasse som omdrejningspunkt.
Læs også:TDC's hovedejer førte an i kup mod europæiske statskasserGerber skulle blot deponere én million dollar, og så ville pengene på få måneder blive næsten fordoblet.
Det udsagn ser ud til at være bekræftet i beslagslagt materiale fra tysk politi.
- Jeg havde tillid til, at de penge, jeg gav til Macquarie Bank, ville komme retur.
Jeg var overbevist om, at hvis jeg gav dem disse penge, ville der være en lille risiko.
Macquarie Bank er en stor bank i Australien.
Derfor antager jeg, at det, de gør, er ok, siger han under sin afhøring med tysk politi.
Den tyske topadvokat Hanno Berger leverede den juridiske vurdering, som internationale storbanker benyttede til at hive udbytteskat op af den tyske statskasse.
I dag lever han i Schweiz, men betragtes i Tyskland som hovedbagmand i kontroversielle handler, der har tømt den tyske statskasse for milliarder.
Skyder på partnereDesuden er det kollegaerne fra Hudson Bay Capital John Doscas og Gregory Summers, som har viklet Gerber ind i den tyske sag, forklarer han til tysk politi.
- Gregory Summers kom sammen med John Doscas og sagde, vi kunne lave den her handel sammen med Macquarie Bank, som havde brug for en pensionsplan til udbytteoptimering i Tyskland.
- Jeg har altid overladt den her type handler til dem.
De har nogle gange arrangeret møder med bankfolk med mig, men jeg mødte ikke bankfolkene i Macquarie Bank, siger Sander Gerber til tysk politi.
Sander Gerber fortæller i sin afhøring, at han kun én gang tidligere - i 2005 - har modtaget penge fra formodet bedrageri med udbytteskat i Tyskland.
Dengang brugte han sin velgørende organisation Manhattan Charitable Foundation, som årligt uddeler tusindvis af kroner - og en gang imellem millioner - til proisraelske og jødiske formål i USA og Israel.
Læs også:Danske politikere om skattefifleri for 410 milliarder: Der skal rulle hovederSander Gerber er via sin advokat i Danmark vendt tilbage på DR's henvendelser.
Her skriver Gerber, at spekulation med udbytteskat, såkaldte arbitrageprodukter i en årrække har været udbredt blandt investeringsbanker.
- En pensionsopsparing, som Sander Gerber ikke selv administrerede, investerede i nogle af disse produkter baseret på administratorernes tillid til bankernes integritet, omdømme og forventede rettidige omhu.
#CumExFilesDR og Politiken har sammen med 17 andre europæiske medier afsløret formodet bedrageri og spekulation med udbytteskat på tværs af hele Europa.
Journalister fra 12 lande har arbejdet sammen om projekt #CumExFiles i mere end et år koordineret af den uafhængige tyske researchorganisation Correctiv.
Historien breakede den 18.
oktober sidste år.
Læs mere om projektet her: The CumEx-Files.
Se den danske dokumentar Mændene der plyndrede Europa på DR TV.
Se videoexplainer om skattesvindlen "Sådan plyndrede mændene Europa"Efter DR's henvendelser forsikrer Gerber dog om, at han vil gøre, hvad der er 'ret og rimeligt':- Da der nu fra skattemyndighedernes side er sået tvivl om visse af udbyderne, bankerne og transaktionerne, har Sander Gerber instrueret sine advokater om at undersøge myndighedernes krav og herefter foretage sig hvad der er ret og rimeligt.
- Enten ellerI dag er Gregory Summers gået på pension og passer blandt andet sin velgørende organisation Summers Family Foundation, der deler penge ud til veteraner og børn af veteraner.
Men det er Gregory Summers' fortid som vicedirektør hos den store amerikanske investeringsbank Jefferies, der er skyld i, at Sander Gerber nu er blandet ind i politiefterforskning i flere lande.
Det var hos Jefferies, at Gregory Summers lærte fidusen at franarre stater millioner i refusion af udbytteskat, lyder Sander Gerbers forklaring til tysk politi.
Læs også:Tyskland kendte til mulige planer om skattesvindel mod Danmark i tre årDR har mødt Gregory Summers' advokat, John Hanamirian i New Jersey i USA.
Hanamirian er overrasket over Sander Gerbers forklaring til politiet.
Men han kalder det 'helt normalt' at skubbe ansvaret fra sig i sådan en situation.
- Folk, der bliver stillet spørgsmål fra anklagere, forsøger ofte at afstå fra et ansvar.
Nogle gange er det sandt, andre gange er det ikke.
Både John Doscas, Sander Gerber og Gregory Summers er politiske donorer.
Alle tre støttede økonomisk op om Mitt Romney, da han stillede op til præsidentvalget i 2012.
Gregory Summers støttede Donald Trump økonomisk op til præsidentvalget i 2016.
Først efter Trump blev valgt har Sander Gerber ytret sin støtte til præsidenten.
Hanamirian undrer sig også over, at Sander Gerber ikke skulle have haft kendskab til handlen, der udelukkende havde til formål at hive penge op af den tyske statskasse.
- Som jeg forstår det, har de alle været involveret i de finansielle markeder, og så er det svært at sige, at du forstår det til ét formål, men ikke et andet.
Enten forstår du investeringer eller også gør du ikke, siger John Hanamirian.
Læs også:VIDEO Sådan får man 410 milliarder tilbage i skatHverken John Doscas eller hans advokat er vendt tilbage på DR's henvendelser.
Macquarie indrømmer at have været involveret i sagen om udbytteskat mod Tyskland i 2011, men henviser til, at Macquarie primært lånte penge ud til pensionskasserne, som ifølge banken selv stod for transaktionerne.
Banken henviser desuden til, at den ”var én ud af mere end 100 finansielle institutioner på markedet, som man trak sig fra i 2012.
”Den amerikanske advokat, John Hanamirian, fortæller til DR, at han end ikke kan få adgang til sine klienters konti, fordi finansielle institutter blokerer ham.
Derfor ved han ikke, hvad indtjeningen har været på den formodede svindel mod Danmark.
Jefferies er ikke vendt tilbage på DR's henvendelser.
Kl 10: Opdateret med svar fra Sander Gerber.
AKTIER, UDBYTTE OG SKAT•Når en virksomhed giver overskud, kan den vælge at udbetale en del af overskuddet til sine ejere, aktionærerne.
•Dem, der ejer en aktie i virksomheden kan altså - én gang om året, når der er generalforsamling – få en del af overskuddet udbetalt i form af et udbytte.
•Når aktionærer modtager udbytte, skal de betale skat af det.
Det kaldes udbytteskat.
•I Danmark er satsen for udbytteskat 27 procent.
De penge tilbageholdes automatisk af skat.
•Men Danmark har særlige skatteaftaler med flere lande i verden.
•Det betyder, at visse selskaber i visse lande har mulighed for at få refunderet den udbytteskat, som skattevæsenet i Danmark har tilbageholdt.
•Blandt andre små amerikanske pensionskasser har skattefrihed, som betyder, at de ikke skal betale udbytteskat i Danmark.
FacebookTwitterKopier linkEmner:USA|Tyskland|Skatter og afgifter|Økonomi|Skat




https://www.dr.dk/nyheder/politik/franciska-rosenkilde-er-ny-kulturborgmester-i-koebenhavn

PolitikFranciska Rosenkilde er ny kulturborgmester i KøbenhavnAlternativet har netop valgt en ny kulturborgmester som afløser for Niko Grünfeld.
Franciska Rosenkilde er netop valgt som ny kulturborgmester i København.
Af Christine Hyldal28.
okt.
2018 kl.
16.
47Bemærk: artiklen er mere end 30 dage gammelLæs opFranciska Rosenkilde er netop valgt som ny kultur- og fritidsborgmester for Alternativet i Københavns Kommune i stedet for Niko Grünfeld, der trådte tilbage i forrige uge.
Franciska Rosenkilde er gruppeforperson for partiet, og hun fik 97 af de 188 stemmer.
Dermed har hun opbakning fra over halvdelen af stemmerne, der blev afgivet af medlemmerne af Alternativet i København ved et valgmøde i Vanløse i eftermiddag.
Franciska Rosenkilde er også medlem af Sundheds- og Omsorgsudvalget og af Børne- og Ungdomsudvalget i Københavns Borgerrepræsentation.
- Nu har vi en ny kultur- og fritidsborgmester.
Nu skal vi fandme have gang i den bæredygtige omstilling, lød det kampberedt fra den nyvalgte kulturborgmester lige efter valgsejren.
Læs også:Alternativet efter borgmesters farvel: Nu skal vi se fremadHun er 42 år og uddannet geograf, men har i mange år arbejdet som kok.
Franciska Rosenkilde blev valgt ud af tre kandidater til kulturborgmesterposten.
Badar Shah og Kåre Traberg Smidt var de to andre.
Badar Shah fik 27 stemmer, og Kåre Traberg Smidt fik 63 stemmer.
Grünfeld var stemmeslugerNiko Grünfeld trak sig fra posten i forrige uge efter en periode, hvor han var under skarp kritik i medierne.
Kritikken handlede blandt andet om rod med hans cv og det rimelige i, at han brugte 130.
000 kroner på at indrette sit borgmesterkontor.
Den nye kulturborgmester har da heller ingen planer om at købe nye møbler til kontoret.
- Der er simpelthen sådan nogle flotte møbler.
Jeg kan ikke udelukke, at jeg flytter på en stol eller to, men møblerne bliver der, siger Franciska Rosenkilde.
Niko Grünfelds prioriteringer er dog ikke de eneste, der har bragt Alternativet i mediernes søgelys med flere dårlige sager.
Læs også:Uffe Elbæk efter Grünfeld-farvel: 'Vi bliver målt på, at vi skal være fuldstændig perfekte'Dertil har fem medlemmer af partiets folketingsgruppe gjort det klart, at de ikke genopstiller ved næste valg.
Det har startet spekulationer i medierne om, hvorvidt Folketingets nyeste parti er havnet i en intern splittelse, men det vil Franciska Rosenkilde ikke høre tale om.
- Jeg kan ikke se, at Alternativet på nogen måde er i splittelse.
Jeg kan se, at vi har så mange medlemmer, der vil det her projekt, som er så vigtigt, siger hun.
Ved kommunalvalget i november sidste år blev Niko Grünfeld den helt store stemmesluger for partiet med 4.
005 personlige stemmer.
Det gav ham den første borgmesterpost for Alternativet i hovedstaden.
FacebookTwitterKopier linkEmner:Niko Grünfeld (politiker)|København|Alternativet (parti)|Københavns Kommune|Lokalpolitik




https://www.dr.dk/nyheder/indland/dansk-erhverv-smaa-virksomheder-risikerer-blive-snydt-af-falske-influencere

Falske følgereSe temaIndlandDansk Erhverv: Små virksomheder risikerer at blive snydt af falske influencereErhvervsorganisationen vil hjælpe virksomheder med at spotte snyderneNår enkelte influencere køber falske følgere kan det risikere at gå ud over hele branchen, vurderer Dansk Erhverv.
Af Thomas Klose Jensen og Mathias Friis28.
okt.
2018 kl.
16.
30Bemærk: artiklen er mere end 30 dage gammelLæs opFlere og flere virksomheder bruger personligheder på sociale medier – såkaldte influencere - som reklamesøjler.
De følges nemlig af mange mennesker, som virksomhederne er interesseret i at sælge deres ydelser til.
Læs også:Falsk på Instagram - den lette vej til stjernestatusAntallet af følgere behøver dog ikke gemme på rigtige mennesker.
Det er nemlig utroligt let at købe sig til falske følgere og dermed fremstå mere populær, end man egentlig er.
Dermed risikerer virksomheder at købe sig adgang til et helt andet antal potentielle forbrugere, end hvad de forventer.
Hos Dansk Erhverv ser man på følgersnyderiet med stor alvor, og ifølge chefkonsulent Martin Jørgensen er det særligt de mindre og nystartede virksomheder, der risikerer at blive taget ved næsen.
Læs også:Solgte millioner af falske følgere: Amerikansk virksomhed får sag på nakken- De kan måske godt være forblændet af og fristet til bare at se på tallene uden at have kendskab til, hvad skal man spørge ind til, og hvordan skal man undersøge, om det rent faktisk er reelt, det de bliver præsenteret for, forklarer han.
Falske følgere kan udhule tillid til branchenDR Nyheder har lavet en stikprøve blandt 40 af de mest populære bloggere tilknyttet bloggingtjenesten BloggersDelight.
37 af dem svarer, at det er deres indtryk, at der findes danske influencere, der booster deres Instagram-profil ved hjælp af falske følgere og likes.
Læs også:Hun har 2.
000 følgere på Instagram: Nu vælter det ind med gratis produkter32 af 40 mener desuden, at falske følgere og likes skader branchens troværdighed.
Den vurdering deler Martin Jørgensen.
- Hvis det fortsætter i stor udstrækning, så kan det på et tidspunkt udhule tilliden til branchen, og der kan blive en mistillid til, om man overhovedet tør købe reklameplads hos en influent, siger han.
Dansk Erhverv vil spotte snyderneFordi influencermarketing er et marked i vækst, vil organisationen nu begynde at inddrage problematikken omkring falske følgere og likes i de kurser og arrangementer, som allerede afholdes.
Helt konkret skal medlemsvirksomhederne klædes på til at spotte både de rigtige og forkerte influencere at indgå samarbejder med.
Læs også:Et Facebook-like er ikke nok: Virksomheder skal spørge, før de kontakter dig- Og så tror jeg også, at vi vil arbejde på at lave et lidt større event omkring det her, hvor vi både vil inddrage bloggere og nogle eksperter, som kan hjælpe os med at videreformidle, hvordan man spotter de her, der snyder på vægten, fortæller Martin Jørgensen.
Indtil videre har Dansk Erhverv ikke fået henvendelser fra medlemmer, der har følt sig snydt af influencere.
Følg dækningen af de falske følgere og likes her på dr.
dk eller på Instagram-profilen @falskefolgere, hvor du også kan se endnu flere videoer om problematikken.
Se desuden 21Søndag i aften, hvor der også er mere om falske følgere og likes.
FacebookTwitterKopier linkEmner:Dansk Erhverv|Erhverv|Instagram




https://www.dr.dk/sporten/fodbold/masser-af-dansk-involvering-i-hollandsk-storkamp

FodboldMasser af dansk involvering i hollandsk storkampLasse Schöne lagde op til et mål og Kasper Dolberg startede i front, da Ajax Amsterdam søndag slog Feyenoord og Nicolai Jørgensen med 3-0.
Kasper Dolberg og Ajax slog Feyenoord og Nicolai Jørgensen 3-0 i søndagens derby.
28.
okt.
2018 kl.
16.
37Bemærk: artiklen er mere end 30 dage gammelLæs opDer var tre danskere på banen fra start, da Ajax Amsterdam søndag på hjemmebane mødte Feyenoord i den hollandske Æresdivision.
Kasper Dolberg og Lasse Schöne var i hovedstadsklubbens start-11'er, mens Nicolai Jørgensen var med i front for udeholdet.
Dolberg og Schöne har håneretten over Jørgensen, efter at Ajax vandt kampen 3-0.
Lasse Schöne gjorde sig bemærket med en assist til 2-0-målet.
Udeholdet havde det fra starten svært.
Allerede efter fem minutter blev forsvarsspiller Jeremiah St.
Juste udvist for at gå ind i en tackling med knopperne forrest.
Dommer Björn Kuipers hev i første omgang det gule kort op af lommen, men ændrede det efterfølgende til rødt efter at have set situationen igennem ved hjælp af VAR-systemet (Video Assistant Referee).
Læs også:Landsholdsangriber forlænger med AjaxEt kvarter senere gravede Feyenoord hullet dybere for sig selv, da målmand Justin Bijlow med et fælt drop blev noteret for et selvmål, der gjorde det til 1-0 til Ajax.
Fem minutter før pausen kom Lasse Schöne så i fokus.
Den danske landsholdsspiller spillede bolden til Hakim Ziyech i banens højre side.
Efter en kort dribletur sendte marokkaneren bolden i mål med et velplaceret spark fra kanten af feltet.
Det blev en af Schönes sidste aktioner på banen, da han blev skiftet ud fra anden halvlegs start.
Det samme blev Kasper Dolberg med en lille halv time tilbage af opgøret.
I det 80.
minut slog Dusan Tadic det sidste søm i Feyenoords kiste, da han med et hovedstød gjorde det til slutresultatet 3-0.
Nicolai Jørgensen blev skiftet ud med fem minutter tilbage af kampen.
Rasmus Nissen så ikke banen for Ajax, der med søndagens sejr holder trit med PSV, der lørdag vandt over Groningen, i toppen af tabellen.
/ritzau/FacebookTwitterKopier linkEmner:Hakim Ziyech (fodboldspiller)|Kasper Dolberg (fodboldspiller)|Feyenoord|Holland|Fodbold




https://www.dr.dk/sporten/tennis/svitolina-vinder-saesonfinalen-trods-daarlig-start

TennisSvitolina vinder sæsonfinalen trods dårlig startElina Svitolina vandt kvindernes sæsonfinale med en sejr over Sloane Stephens.
Det var Svitolina, der sendte Wozniacki ud af turneringen.
Elina Svitolina vandt sæsonfinalen i Singapore.
Hun slog i finalen amerikanske Sloane Stephens i tre sæt.
28.
okt.
2018 kl.
15.
32Bemærk: artiklen er mere end 30 dage gammelLæs opElina Svitolina kan for første gang i karrieren kalde sig WTA Finals-mester.
Den 24-årige ukrainer kunne søndag løfte trofæet ved kvindernes sæsonfinale i Singapore efter en sejr i tre sæt over amerikanske Sloane Stephens med cifrene 3-6, 6-2, 6-2.
Stephens fik en usædvanligt dårligt start på lørdagens semifinale, hvor hun tabte kampens første otte partier og var på vej ud af turneringen, før hun kæmpede sig tilbage.
I søndagens finale var hun klar fra start.
Da Stephens første gang skulle modtage Svitolinas serv, gjorde amerikaneren det så overbevisende, at hun brød rent, og kort efter gjorde hun det til 3-0.
Læs også:Wozniackis overkvinde klar til sæsonfinalenDermed var presset lagt over på Svitolinas side.
Ukraineren spillede sig op, men kom aldrig tilbage i første sæt.
Symptomatisk sluttede sættet med, at Svitolina sendte bolden uprovokeret i nettet.
Ukraineren fik ryddet ud i fejlene i andet sæt og fik et bedre tag i duellerne.
Først brød hun Sloane Stephens to gange, og da hun for anden gang fik muligheden for at bryde til sætsejr, lykkedes det for Svitolina, som dermed fremtvang et tredje sæt.
Læs også:VIDEO Wozniacki åbner op: Kæmper med kronisk gigtsygdomHer fortsatte ukraineren sit gode spil.
Først vandt hun sættets første parti overbevisende, inden hun brød amerikanerens serv.
Servebruddet blev fulgt op med en partisejr, og så var Svitolina foran 3-0 med kurs mod pokalen og præmiechecken på lidt over 14 millioner danske kroner.
Med Sloane Stephens kæmpede en brav kamp for at holde håbet om sejren i live og fik reduceret til 2-3.
Først gjorde hun det til 1-3 efter et overbevisende parti i egen serv.
Efterfølgende brød hun ukrainerens serv.
Læs også:Wozniacki færdig i Singapore: Taber i tre sæt til SvitolinaEfter en peptalk fra træner Andrew Bettles gik Svitolina tilbage på banen med fornyet energi og brød Stephens' serv.
Det fulgte hun op med holde sin egen serv til stillingen 5-2, og så var sejren pludselig meget tæt på.
Den blev kort tid efter sikret, da den 24-årige ukrainer for tredje gang i sættet brød Sloane Stephens' serv og brød sammen i jubel.
/ritzau/FacebookTwitterKopier link




https://www.dr.dk/nyheder/udland/ofre-fra-synagoge-angreb-identificeret-var-mellem-54-og-97-aar

UdlandOfre fra synagoge-angreb identificeret: Var mellem 54 og 97 årI alt 11 personer mistede livet i angrebet på en synagoge i Pittsburgh.
Den ældste af de døde var 97 år.
28.
okt.
2018 kl.
15.
59Bemærk: artiklen er mere end 30 dage gammelLæs opAlle 11, der blev myrdet i en synagoge i den amerikanske by Pittsburgh i delstaten Pennsylvania, er identificeret, oplyser politiet og anklagemyndigheden på et pressemøde.
Den yngste af de dræbte var 54, mens den ældste var 97.
Blandt de dræbte var et ægtepar samt to brødre.
Også en af synagogen ledende skikkelser er blandt de dræbte.
Læs også:Skød 11 personer i synagoge: Sigtede er dedikeret antisemitGerningsmanden, der af amerikanske medier er identificeret som den 46-årige Robert Bowers, havde medbragt tre Glock-pistoler og slog til under en sabbat-ceremoni.
Skyderiet inde i bygningen stod på i cirka 20 minutter.
Bowers skød og sårede desuden fire betjente, inden han selv blev såret og derefter anholdt.
Umiddelbart efter tilbageholdelsen fortalte han politifolkene, at jøder begår folkedrab, og at han ønskede, at alle jøder skal dø.
Læs også:11 mennesker dræbt i skyderi ved amerikansk synagogeDe dræbte blev fundet tre forskellige steder inde i Tree of Life-synagogen, oplyser politiet på pressemødet.
De behandler i første omgang sagen som en hadforbrydelse, men siger, at grænsen til terror er hårfin.
/ritzau/DR NyhederFacebookTwitterKopier linkEmner:Kriminalitet|Jødedom|Anklagemyndigheden|USA




https://www.dr.dk/sporten/fodbold/superliga/video-hobro-henter-vigtig-sejr-i-bundbrag-mod-vejle

SuperligaVIDEO Hobro henter vigtig sejr i bundbrag mod VejleDet var mere effektivt end kønt, da Hobro søndag sled sig til tre point ved at slå Vejle 1-0 i Superligaen.
Af Nikolaj Tangaa Thorngaard28.
okt.
2018 kl.
14.
05Bemærk: artiklen er mere end 30 dage gammelLæs opHobro-spillerne og træner Allan Kuhn kan ånde lettet op, efter det søndag eftermiddag lykkedes at hente en 1-0-sejr hjemme over Vejle i Superligaen, selv om hjemmeholdet kun blev noteret for en enkelt afslutning i hele kampen mod udeholdets 16 afslutninger.
Kampen var generelt en uskøn og intens affære, hvor det var tydeligt, at der var noget på spil for begge hold.
Der var nemlig på forhånd lagt op til noget af en duel mellem to af de klubber, hvor begge hold for alvor havde brug for de tre point i bestræbelserne på at overleve i Superligaen.
Derfor var det en intens og rodet start, hvor begge hold forsøgte at sætte sig på kampen.
Hobro skarpe i første halvlegBåde Hobro og Vejle havde svært ved at sætte afleveringerne sammen, og mange offsidekendelser ødelagde begge mandskabers opbygning af spillet.
Efter 39 minutter var der dog ingen offsidekendelse, da Hobro efter et flot angreb kunne bringe sig foran 1-0.
Læs også:Halvvejs i grundspillet: Kraul tager temperaturen på SuperligaenEfter flot forarbejde af Hobros Mikkel Pedersen kunne venstrebacken Mathias Haarup på fornemmeste vis banke bolden op i fjerneste hjørne.
Dermed kunne Hobro gå til pausen med 1-0, efter at have scoret på første halvlegs eneste nævneværdige mulighed.
Det skulle vise sig at være Hobros eneste afslutning i hele kampen.
Vejle kunne ikkeScoringen tvang Vejle længere frem på banen, og som det har været i størstedelen af sæsonen var Vejles offensiv dybt afhængige af deres makkerpar i angrebet Imed Louati og Allan Sousa, hvor især Sousa forsøgte meget på egen hånd.
De var dog i store dele af kampen isoleret og havde utrolig svært ved at bryde Hobros kompakte bagkæde op.
Det lykkedes dog gæsterne at etablere et tungt pres i den sidste halve time, hvor Vejle havde bolden meget på hjemmeholdets banehalvdel.
Men gæsterne kunne ikke få bolden forbi en velspillende Jesper Rask i Hobro-målet, hvorfor jublen kunne bryde ud i Hobro.
Med den livsvigtige sejr indhenter Hobro nu Vejle i bunden af tabellen, hvor holdene ligger nummer henholdsvis 14 og 13 med 12 point hver.
/ritzau/FacebookTwitterKopier linkEmner:Allan Kuhn (fodboldtræner)|Allan Sousa (fodboldspiller)|Hobro|Vejle|Fodbold




https://www.dr.dk/nyheder/udland/tropernes-trump-staar-til-storsejr-i-morgen-vaagner-brasilianerne-til-et-helt-nyt

Udland’Tropernes Trump’ står til storsejr: I morgen vågner brasilianerne til et helt nyt landDagens præsidentvalg i Brasilien er et af de mest afgørende nogensinde, siger DR’s Sydamerika-korrespondent.
Jair Bolsonaro var begejstret, da han her til formiddag stemte i  Rio de Janeiro.
Af Per Bang Thomsen28.
okt.
2018 kl.
14.
56Bemærk: artiklen er mere end 30 dage gammelLæs opDer er lagt op til et af de mest spændende, men også afgørende valg i Brasiliens 30 år lange demokratiske historie, når brasilianerne i dag går til stemmeurnerne for at vælge deres næste præsident.
Den altoverskyggende favorit er nemlig højrefløjskandidaten Jair Bolsonaro fra partiet PSL, som ved den første valgrunde tidligere på måneden fik hele 46 procent af stemmerne.
Han er oppe imod den venstreorienterede professor Fernando Haddad fra Brasiliens Arbejderparti (PT), der fik 29 procent af stemmerne ved den første runde.
Læs også:Højreprofil står til klar sejr i første valgrunde i BrasilienOg Jair Bolsonaro er i den grad en omstridt politiker, som har formået at splitte Brasilien, fortæller DR’s Sydamerika-korrespondent, Kristian Almblad.
- Både tilhængere og modstandere er enige om, at det bliver et anderledes Brasilien, de vågner op til i morgen.
Der er rigtig mange, der frygter, at Brasilien bliver et mere splittet land, hvis Jair Bolsonaro vinder, fortæller Kristian Almblad, som lige nu befinder sig i storbyen Rio de Janeiro.
- Jeg har aldrig tidligere oplevet et valg, der på samme måde deler brasilianerne.
Det er højrefløjen mod venstrefløjen i yderste potens, fortæller han.
Konservativ og fornyerJair Bolsonaro, der i dag er kongresmedlem i det brasilianske parlament, befinder sig på den yderste højrefløj.
Han er forhenværende officer og varm tilhænger af det militærdiktatur, der styrede Brasilien fra 1964 til 1985.
Og han er gået til valg på at styrke konservative kerneværdier som familie, kirken og sikre et stærkere politi og militær.
Det er et budskab, han har haft succes med at sælge til mange af sine landsmænd, fortæller Kristian Almblad.
Læs også:’Jeg kunne aldrig elske en homoseksuel søn’: Mød Brasiliens – måske – kommende præsident- Jair Bolsonaro er lykkes med sin fortælling om, at han på den ene side er fornyeren i brasiliansk politik.
I modsætning til mange af hans kollegaer, er han ikke blevet ramt af nogle korruptionsskandaler, og han har derfor solgt sig selv som manden, der nu vil rydde op i den meget, meget korrupte kongres, fortæller han og fortsætter:- På den anden side er Jair Bolsonaro ultrakonservativ, og han har sagt, at han ønsker et Brasilien, som det så ud for 40-50 år siden.
Det er noget, mange brasilianere sætter pris på, for de er trætte at et land, hvor meget ikke virker, og hvor volden er stigende, forklarer Kristan Almblad.
Valg mellem to onderJair Bolsonaro har heller aldrig været bleg for at komme med provokerende og kontroversielle kommentarer, og derfor er han blevet betegnet som ”Tropernes Donald Trump”.
Jair Bolsonaro er en selverklæret homofob, og i 2003 udtalte han i et interview med BBC, at ”homoseksuelle fundamentalister” hjernevasker heteroseksuelle børn ”til at blive bøsser og lesbiske, så de senere hen kan tilfredsstille dem”.
Derudover har han sagt til en politisk modstander, at hun ”ikke var værd at voldtage”, hvilket ligeledes har skabt stor debat.
Læs også:VIDEO Brasiliansk præsidentkandidat efter knivangreb: 'Jeg har aldrig gjort nogen ondt'Hans modkandidat, Fernando Haddad, er heller ikke nogen ukontroversiel kandidat.
Han har tidligere været borgmester i storbyen Sao Paulo, og han befinder sig på den ydre venstrefløj.
Derfor er der mange brasilianer, som ser dagens præsidentvalg som et valg mellem to onder.
- Der umiddelbart lagt op til ballade efter dagens valg, for den modsatte fløj vil blive rasende over valgresultatet, siger Kristian Almblad fra Rio de Janeiro.
Fernando Haddad ses her ved sit sidste vælgermøde i går.
(Foto: Fernando Bizerra Jr.
© Scanpix)Glæde over valgetDe brasilianske valgsteder åbnede klokken 12.
00 dansk tid, og i modsætning til Danmark er der stemmepligt i Brasilien.
Derfor er de allerede lange køer ude foran stemmestederne, fortæller Kristan Almblad.
Og lige nu er der feststemning i byen, siger han.
Læs også:Korrespondent: Frygt for hævnaktion efter knivattentat på Brasiliens 'Trump'- Selvom det er et kontroversielt valg, er der stadig tale om en slags festdag i Brasilien, fordi det er et relativt nyt demokrati.
Brasilianerne sætter stor pris på, at de overhovedet kan stemme, fortæller han.
Valgstederne lukker klokken 21.
00 dansk tid.
Man forventer, at valgresultatet vil ligge klar i nat dansk tid.
FacebookTwitterKopier linkEmner:Brasilien|Donald Trump (politiker)|Valg og folkeafstemninger|Sydamerika|BBC




https://www.dr.dk/sporten/fodbold/superliga/minut-minut-overraskelse-i-aalborg-vendsyssel-vinder-lokalopgoer






https://www.dr.dk/nyheder/kultur/gaming/man-tror-naesten-ikke-sine-oejne-saadan-saa-de-hotteste-spil-ud-i-1991

TroldspejletSe temaGamingMan tror næsten ikke sine øjne: Sådan så de hotteste spil ud i 1991Troldspejlet tager tilbage til retro-guldalderen, hvor de fedeste spil var befolket af voldelige breakdancere og 'de skøre ninjapadder'.
Af Troldspejlet / Jakob Stegelmann28.
okt.
2018 kl.
16.
00Bemærk: artiklen er mere end 30 dage gammelLæs opI retrospillenes guldalder i 90'erne var der ikke mange, der anmeldte spil.
Men her på Troldspejlet var vi allerede godt i gang.
TroldspejletJakob Stegelmann og hans redaktion rapporterer løbende fra tegneseriernes, filmens, gamingens og superheltenes forunderlige verden i programmet, der for de flestes vedkommende ikke behøver introduktion.
Ud over tv-programmet på DR Ultra - og den nye DR-podcast - giver Troldspejlet dig også løbende nyheder, video og anbefalinger på dr.
dk.
I 1991 var det hotteste inden for gaming et nyt 'Turtles'-spil - de hed 'Ninjapadder' dengang - og et spil bygget over den superseje tv-serie 'Knightrider' for at nævne nogle.
Men hvordan ser det ud med nutidens øjne?
I nostalgiens navn hopper vi tilbage i tiden.
Se et nedklippet afsnit fra Troldspejlet anno 1991 ovenfor.
FacebookTwitterKopier link




https://www.dr.dk/nyheder/penge/advokat-langer-ud-efter-skats-jagt-paa-amerikanske-pensionsordninger-vi-har-ikke-jeres

Afsløring af skatteskandaleSe temaPengeAdvokat langer ud efter Skats jagt på amerikanske pensionsordninger: Vi har ikke jeres 12,7 milliarderAmerikanere udnyttede bare et hul i dansk lovgivning, siger deres advokatAf Mathias Sommer, Thomas G.
Svaneborg og Niels Fastrup28.
okt.
2018 kl.
17.
16Bemærk: artiklen er mere end 30 dage gammelLæs opDet var et hul i den danske lovgivning, der gjorde det muligt for udenlandske rigmænd at trække 12,7 milliarder kroner op af den danske statskasse i tilbagebetaling af udbytteskat.
Sådan lyder udlægningen fra John Hanamirian, der er advokat for en håndfuld af de amerikanere med enkeltmandspensioner, som er blevet mødt med milliardkrav af Skattestyrelsen på grund af deres rolle i Danmarkshistoriens største svindelsag.
- Loven krævede ikke, at man fysisk ejede aktierne på det tidspunkt, hvor der blev udbetalt udbytte.
Da du forpligtede dig til at købe, var du aktieindehaveren, også selv om afregningsdatoen for købet var en senere dag, siger John Hanamirian til DR Nyheder, som har mødt ham på hans kontor i den amerikanske delstat New Jersey.
Ejede over halvdelen af Mærsk og Novo NordiskSkat modtog fra 2012 til 2015 tusindvis af falske ejerbeviser som dokumentation for, at udenlandske selskaber havde krav på refusion af udbytteskat.
Havde disse ejerbeviser været i overensstemmelse med virkeligheden, skulle de udenlandske småsparere på tidspunkter omkring betaling af udbytte have ejet store dele af dansk erhvervsliv:I foråret 2014 var den samlede investering for de 306 udenlandske selskaber 748 milliarder kroner.
Og i løbet af marts 2015 skulle de have siddet på danske aktier for 910 milliarder kroner.
I 2014 ejede de udenlandske selskaber ifølge ejerbeviserne Novo Nordisk-aktier for 455 milliarder kroner og Carlsberg-aktier for 30,6 milliarder kroner.
I 2015 var ejerskabet af Novo Nordisk angivet til at være 445 milliarder kroner, mens aktiebeholdning i GN Store Nord var angivet til 13,2 milliarder kroner.
Ifølge Skattestyrelsens egen gennemgang af ejerbeviserne skulle de udenlandske selskaber blandt andet have ejet 51,4 procent af A.
P.
Møller-Mærsk i 2014, 59,6 procent af Novo Nordisk og 66,9 procent af FL Smidth i 2015.
Kilde: Skattestyrelsen/Kammeradvokaten.
Så selv om hans klienter har fået refunderet en dansk udbytteskat, som de ikke har betalt, mener han ikke, de har foretaget noget ulovligt.
- Som jeg forstår sagen, har det ikke været et krav at eje aktierne for at få et skattefradrag, siger han.
En tolkning, som de danske myndigheder er lodret uenige i og derfor har stævnet personer og selskaber i udlandet for at vinde noget af det tabte tilbage.
- Vi har ikke 12,7 milliarder, vel306 udenlandske selskaber og pensionskasser har ifølge Skat haft fingrene alt for langt nede i den danske kagedåse og fra 2012 til 2015 trukket 12,7 milliarder kroner ud i refusion af en udbytteskat, som ikke var indbetalt.
Langt størstedelen af pengene er udbetalt til 277 amerikanske enkeltmandspensioner.
Læs også:TIDSLINJE Få overblikket over Danmarks største svindelsagDerfor har Skattestyrelsen siden foråret anlagt hundredvis af sager mod enkeltmandsejede pensionskasser i USA.
Her er ejerne af pensionsordningerne blevet mødt med anklager om groft bedrageri og et krav om at tilbagebetale det beløb, Skat fejlagtigt har udbetalt til deres personlige pensionsordning.
Blandt ejerne er finansfolk, der selv rådgiver andre i investeringer og er blevet meget velhavende på avancerede handler med aktier.
Men ikke så velhavende, som det kunne se ud i stævningerne fra Danmark, siger advokaten.
- Jeg forstår ikke de her krav.
Jeg ser overskrifter på 12,7 milliarder kroner, som den danske stat har tabt.
Men jeg kan ikke se, hvordan de kan møde de her pensionskasser med så store krav.
Skattestyrelsen ved jo godt, at en substantiel del af de her beløb simpelthen løb igennem de her pensionskasser, siger John Hanamirian.
Han henviser til, at Skattestyrelsen i forvejen har indefrosset 2,2 milliarder kroner tilhørende den hovedmistænkte i svindelsagen, Sanjay Shah, og samtidig har rejst krav mod Shahs selskaber i London og Dubai samt en lang række andre selskaber og banker.
- Hvis mine klienter havde modtaget 12,7 milliarder kroner, ville samtalerne med mine klienter nok være via satellittelefonen til junglen eller et andet sted.
De ville bare være væk, for eksempel i Dubai, siger Hanamirian med henvisning til, at Sanjay Shah i dag er bosat på den eksklusive rigmandsø 'Palmen' i Dubai.
Den amerikanske advokat, John Hanamirian, fortæller til DR, at han end ikke kan få adgang til sine klienters konti, fordi finansielle institutter blokerer ham.
Derfor ved han ikke, hvad indtjeningen har været på den formodede svindel mod Danmark.
Har modtaget 'en kompensation'En særlig skatteaftale mellem USA og Danmark betyder, at amerikanske enkeltmandspensioner med aktier i et dansk selskab kan få udbytteskatten refunderet, når det danske selskab fordeler overskuddet til sine aktionærer.
Læs også:Hemmelig liste afslører: Storbanker involveret i sag om svindel med dansk udbytteskatDet er den skatteaftale, der har været nøglen til fidusen, som har kostet de danske skatteydere mindst 12,7 milliarder kroner:- Deltagelsen af amerikanske pensionskasser har været en nødvendighed for at skabe en skattefordel i disse lande.
Men denne deltagelse betød ikke nødvendigvis, at ejerne af pensionskasserne modtog disse penge og beholdt dem, men snarere at pengene gik ind og gik ud igen.
- Det synes at være, hvad der er sket i de fleste tilfælde: At de personer, der har ejet planen har modtaget en form for kompensation som følge af deltagelsen.
Men slet ikke på det niveau, som Skattestyrelsen kræver i deres stævninger, siger John Hanamirian.
Tæppebomber almindelige menneskerDerfor mener Hanamirian også, at Skattestyrelsens offensive strategi, som har ført til, at der nu er anlagt mindst 420 civile sager i udlandet, ikke tager hensyn til at sagerne føres mod enkeltpersoner.
#CumExFilesDR og Politiken har sammen med 17 andre europæiske medier afsløret formodet bedrageri og spekulation med udbytteskat på tværs af hele Europa.
Journalister fra 12 lande har arbejdet sammen om projekt #CumExFiles i mere end et år koordineret af den uafhængige tyske researchorganisation Correctiv.
Historien breakede den 18.
oktober sidste år.
Læs mere om projektet her: The CumEx-Files.
Se den danske dokumentar Mændene der plyndrede Europa på DR TV.
Se videoexplainer om skattesvindlen "Sådan plyndrede mændene Europa"- Jeg synes, ikke det er rimeligt.
Jeg synes, den danske stat er gået for langt her og bare har tæppebombet uden bekymring for de skader, det forvolder.
Det her gør ondt på mange mennesker.
Læs også:Skattestyrelsen går rettens vej i svindelsag: Har indefrosset store værdier i udlandet- Det er personer, som lever et liv, som har børn, som har karriere, som har et omdømme, men som på intet grundlag bliver beskyldt for at have engageret sig i den her massive multinationale svindel, siger John Hanamirian.
Der er jo tale om en meget alvorlig forbrydelse i Danmark?
- Men det er også, hvor sagen burde køre.
De danske myndigheder burde undersøge sagen, inden de rejser civile søgsmål til højre og venstre.
Den eneste grund til, at sagen er blevet optaget ved det amerikanske retssystem, er fordi, Danmark er et land.
Var det her søgsmål blevet rejst af private parter, var søgsmålet blevet afvist.
Læs også:Advokat i sag om skattesvindel langer ud efter minister: Nogle gange er folk bare klogere end digHanamirian siger, at han ikke ved, hvor stor en del af beløbene, hans klienter har fået, fordi han ikke kan få udleveret kontooplysninger fra bankerne involveret i sagen:- De finansielle institutter er så bange, at de ikke vil give os oplysninger.
Vi siger til dem, at du har vores konti fra det tidspunkt.
Men vi kan ikke få oplysningerne fra dem om, hvor mange penge der måske har været igennem eller hvad som helst andet, siger John Hanamirian.
Men har de modtaget penge?
- Jeg ved det ikke, der har været penge i pensionskasserne inden alt det her, siger Hanamirian.
Rigmand fra Wall Street stævnet for 33,7 millionerJohn Hanamirian repræsenterer blandt andre den amerikanske rigmand, Gregory Summers, der har to enkeltmandspensioner, som i 2012 og 2013 modtog i alt 33,7 millioner kroner fra Skat.
Gregory Summers er professionel indenfor investeringsrådgivning og har en lang karriere på Wall Street, hvor han har opbygget en stor formue angiveligt blandt andet ved at spekulere i udbytteskat.
- Som jeg forstår ham, har der været en masse godkendelseslag derude.
Det her var udbredte transaktioner, som var blåstemplet af nogle af de største banker.
Der gik hundredvis af millioner igennem de her investeringsprodukter, og så tænker man altså ikke, at det kan være forkert, siger John Hanamirian.
De store bankerDe seneste uger har DR og researchnetværket bag #CumExFiles fortalt, hvordan den danske sag om svindel med udbytteskat blot er et hjørne af en omfattende spekulation i udbytteskat, som har forgyldt nogle af verdens største banker og advokathuse.
AKTIER, UDBYTTE OG SKATNår en virksomhed giver overskud, kan den vælge at udbetale en del af overskuddet til sine ejere, aktionærerne.
Dem, der ejer en aktie i virksomheden kan altså, når der er generalforsamling, få en del af overskuddet udbetalt i form af et udbytte.
Når aktionærer modtager udbytte, skal de betale skat af det.
Det kaldes udbytteskat.
I Danmark er satsen for udbytteskat 27 procent.
De penge tilbageholdes automatisk af skat.
Men Danmark har særlige skatteaftaler med flere lande i verden.
Det betyder, at visse selskaber i visse lande har mulighed for at få refunderet den udbytteskat, som skattevæsenet i Danmark har tilbageholdt.
Blandt andre små amerikanske pensionskasser har skattefrihed, som betyder, at de ikke skal betale udbytteskat i Danmark.
Og at storbanker som Merill Lynch, Morgan Stanley, Barclays og mange andre har deltaget i de aggressive skattehandler med det formål at hive udbytteskat op af europæiske statskasser understreger for John Hanamirian, at hans klienter har haft god grund til at tro, at man kunne gøre det, uden at bryde loven.
Læs også:Forstå begreberne: Udbytteskat for begyndereOgså selv om nogle af hans klienter selv er professionelle investeringsrådgivere, der er vant til at arbejde med de avancerede handelsmetoder, der er blevet brugt til at gennemføre skattefidusen.
- Når Merill Lynch, Macquarie, ED & F Man og andre er involveret i de her investeringer, så understreger det, at det ikke var skattefusk, siger han.
Barclays svarer til DR, at banken udelukkende har foretaget de kontroversielle skattehandler i Tyskland, og at afdelingen bag transaktionerne lukkede i 2013.
Macquarie Bank erkender at have udført forskellige varianter af skattefidusen mod Tyskland, Schweiz og Frankrig, men henviser til, at man ”var en ud af mere end 100 finansielle institutioner på markedet, som man trak sig fra i 2012.
”ED&F Man Capital Partners, som er involveret i den danske sag om udbytteskat, vil ikke udtale sig på grund af det verserende søgsmål fra Skat.
Men banken skriver til DR, at den ikke er sagsøgt for 'svigagtige forhold'.
Merill Lynch er ikke vendt tilbage på DR's henvendelser.
Direktør: Vi har været udsat for et voldsomt angrebDen danske anfører i jagten på milliarderne, fagdirektør i Skattestyrelsen, Steen Bechmann, ryster dog ikke på hånden.
I de mange sagsanlæg gør Skattestyrelsen gældende, at de amerikanske pensionskasser aldrig har ejet de aktier i danske selskaber, som de ellers har foregøglet.
Læs også:GRAFIK Sådan fik amerikanske pensionskasser del i dansk udbytteskatOg derfor skal pengene betales tilbage.
- Efter vores opfattelse så har den danske statskasse været udsat for et meget voldsomt angreb, hvor meget professionelle aktører har formået at hive 12,7 milliarder ud af statskassen uberettiget, siger Steen Bechmann.
Og det har de amerikanske ejere af små pensionskasser været med til, forsikrer han.
- De umiddelbare ejere af de her pensionsplaner er dem, der har søgt om at få pengene, og så er der mere professionelle aktører i den finansielle branche.
Der er tale om rådgivere, som har hjulpet til med, at det har kunnet lade sig gøre.
FacebookTwitterKopier linkEmner:Sanjay Shah (erhvervsleder)|Skat|Skatter og afgifter|USA|Økonomisk kriminalitet




https://www.dr.dk/nyheder/regionale/syd/dronningen-faar-koekkenhave-til-22-millioner-ved-graasten-slot

Syd- og SønderjyllandDronningen får køkkenhave til 22 millioner ved Gråsten SlotKommunen vil bidrage med over 5 millioner kroner på ny køkkenhave ved Gråsten Slot.
Stedet skal bruges til at sende folk i arbejde og lokke flere turister til.
Gråsten Slot i Sønderjylland får en royal køkkenhave, som kommunen har puttet penge i.
Af Henrik Kellberg og Ulrik Bang-Mørch28.
okt.
2018 kl.
13.
43Bemærk: artiklen er mere end 30 dage gammelLæs opNæsten 22 millioner kroner kommer det til at koste at anlægge en ny kongelig køkkenhave ved Gråsten Slot.
Slottet er det sted, hvor dronningen og den royale familie mødes hver sommer.
Køkkenhaven bliver åben for alle, og afgrøderne skal blandt andet spises ved royale begivenheder.
- Det bliver en aktiv og åben køkkenhave ved Gråsten Slot, som alle kan besøge.
Her vil der være produktion af grøntsager, frugttræer, chili og urter, der skal leveres til den kongelige husholdning, når der er residens, siger Niels Mellergaard, der er slotshavechef på Gråsten Slot til DR.
Det er Slotsgartneriet ved Gråsten Slot, der bliver udvidet med en stor køkkenhave.
Koster kommunen 5,3 millioner kronerHovedparten af de 22 millioner kroner kommer fra fondsdonationer og staten, mens Sønderborg Kommune betaler 5,3 millioner kroner.
Hele driften af projektet er et tæt samarbejde med Sønderborg Kommune.
For køkkenhaven skal både kunne tiltrække turister og fungere som et beskæftigelsesprojekt.
Derfor har kommunen puttet et større millionbeløb i haven, lyder det fra borgmesteren i Sønderborg Kommune.
- Vi ser hele dette område som et stærkt aktiv, hvor vi kan tiltrække flere turister, siger borgmester i Sønderborg Kommune Erik Lauritzen fra Socialdemokratiet til DR.
Køkkenhaven ser dagens lys i 2020, og det er borgere med særlige behov, som skal passe haven.
Beskyttet beskæftigelseDet er lokale borgere, der skal arbejde i køkkenhaven, og det er personer med særlige behov, som får et arbejde i haven.
- Vi skaber noget meningsfuldt beskæftigelse til nogle af vores medborgere, som ikke kan varetage et almindeligt job.
De har brug for beskyttet beskæftigelse, og det kan de få her, siger han.
Pengene kunne også være brugt på eksempelvis skoler, børne- og ældreområdet, hvorfor bruge et større millionbeløb på dette projekt?
- Vi vil gerne investere, så vi kan få flere turister til området, der øger omsætningen og skaber arbejdspladser.
På den måde får vi øget vores skatteindtægter, så vi kan blive ved med at levere den service på blandt andet børne, skole- og ældreområdet, siger borgmesteren.
Læs også:BILLEDSERIE Årets kongelige familiefoto i GråstenDronningen har godkendt projektetSlotshavechef på Gråsten Slot Niels Mellergaard siger, at projektet er sket i et tæt samarbejde med kommunen, fonde og de lokale interesseorganisationer.
- Vi har haft et tæt og konstruktivt samarbejde med blandt andet kommunen om projektet.
Uden det samarbejde så var projektet ikke blevet til noget.
Kommunen spiller også med i forhold til parkering og toiletfaciliteter, siger Niels Mellergaard.
Læs også:VIDEO Gråsten på den anden ende: 'Der er dronningen'Det er i sommeren 2020, at du kan gå en tur blandt royale grøntsager og krydderurter i på Gråsten Slot.
Hele projektet er blevet godkendt af dronning Margrethe, prinsesse Benedikte og Finansministeriet.
FacebookTwitterKopier linkEmner:Gråsten Slot|Sønderborg Kommune|Havebrug|Gråsten|Erik Lauritzen (politiker)




https://www.dr.dk/sporten/fodbold/superliga/minut-minut-trods-droemmestart-til-agf-fck-vinder-4-2-i-parken






https://www.dr.dk/nyheder/regionale/nordjylland/forstander-frygter-ny-reform-vil-forvandle-institution-unge-til-et

NordjyllandForstander frygter, ny reform vil forvandle institution for unge til et fængselVideoovervågning og døralarmer skal være fast inventar på døgninstitutioner.
Af Adrian Busk Christensen28.
okt.
2018 kl.
13.
22Bemærk: artiklen er mere end 30 dage gammelLæs opPå døgninstitutionen Kompasset i Brønderslev bor unge og børn helt ned til 10-års alderen.
Fremover skal der være både videoovervågning og døralarmer på institutionen.
Det står der i den nye reform af indsatsen mod ungdomskriminalitet, som både Regeringen, Socialdemokratiet og Dansk Folkeparti er blevet enige om.
Men forstanderen på intuitionen Kompasset - Tina Maria Larsen - mener det vil give børnene en fornemmelse af at leve i et fængsel.
- Vi vil komme til at fremstå som vagter i stedet for pædagoger og som nogle, der skal straffe i stedet for at hjælpe, siger hun og fortsætter:- De unge har måske oplevet som helt små at få en kindhest i stedet for omsorg.
Så straf har de prøvet nok af, og det er måske netop det, der har skadet dem, forklarer forstander Tina Maria Larsen.
Reformen indfører pligt til at anmelde vold og trusler, ligesom den gør det muligt for personalet på institutionen at lave kropsvisitationer og benytte sig af fysisk magtanvendelse.
Der vil også blive nedsat et nævn, der skal behandle sagerne om de 10-17-årige.
Noget, der ifølge forstanderen, kun fremmer fornemmelsen af, at de unge bliver behandlet som kriminelle.
-Det er vigtigt for deres læring, at de tror på, vi kan og vil hjælpe.
Hvis vi starter med at stemple dem som kriminelle i stedet for behandlingskrævende, er jeg bange for, vi er med til at øge deres selvopfattelse som kriminelle, siger hun.
Men man bestemmer helt selv, hvilke værktøjer, man tager i brug, lyder det fra Christina Egelund, der er retsordfører for Liberal Alliance.
- At der kommer flere og skrappere værktøjer i værktøjskassen behøver ikke betyde, at man skal bruge dem.
Det vil altid være et individuelt syn på den enkelte sag, siger hun.
FacebookTwitterKopier linkEmner:Kriminalitet|Liberal Alliance|Dansk Folkeparti|Brønderslev|Christina Egelund (politiker)




https://www.dr.dk/mitliv/emma-og-jens-solgte-ud-af-moeblerne-og-flyttede-ud-paa-vandet-det-er-ret-vildt-have-et-hjem

Hvor kan jeg bo?
Se temaMit LivEmma og Jens solgte ud af møblerne og flyttede ud på vandet: Det er ret vildt at have et hjem, der kan synkeDet unge par fra Aarhus elsker fleksibiliteten ved at kunne hejse ankeret og stikke af.
Af Palle Herløv og Henning Bagger (foto)28.
okt.
2018 kl.
14.
01Læs opDe lune sommeraftener er de bedste.
Dem, hvor solen går ned bag bølgerne ude i horisonten, mens man bliver hængende over aftensmaden uden at have travlt med at sætte noget til livs.
Hvor kan jeg bo?
Drømmer du om at ruske op i tilværelsen og prøve noget nyt på boligfronten?
DR Mit Liv har mødt en række gæstfrie mennesker og fået et kig ind i deres unikke hjem.
Du kommer blandt andet med inden for i en bil, i en gammel kirke, i en container, i et økologisk minisamfund og med ombord på et sejlskib.
Læs alle artiklerne i temaet her.
- Og så muligheden for bare at smide tøjet og springe i vandet.
Det er fantastisk!
Jeg elsker mit liv på den her båd, siger 26-årige Emma Kristensen, inden hun med et elegant spring og en håndklemme på næsen demonstrerer, hvordan sådan et hop skal udføres til perfektion.
Her er fire meter dybt i Marselisborg Lystbådehavn, så hun springer uden risiko for at ramme bunden.
Der er ét eller andet både skræmmende og fascinerende ved tanken om, at jeg kan miste alle mine ting på én gang, hvis båden synker.
Jens Tilma- Det er ret vildt at bo og sejle rundt i sit hjem.
Der er ét eller andet både skræmmende og fascinerende ved tanken om, at jeg kan miste alle mine ting på én gang, hvis båden synker, siger Jens Tilma, 30, mens Emma kravler op ad stigen og svinger et håndklæde omkring sig.
I samme åndedrag glæder han sig over, at den slags sjældent sker.
Statistikkerne taler heldigvis imod.
DR's Mit Liv besøger Emma og Jens en måneds tid før, de fejrer et-års dag som ejere af Ragnhild, som de har døbt båden efter Emmas bedstemor.
Jens Tilma tog yachtskippereksamen for nogle år siden, mens Emma ikke har duelighedsbevis eller lignende.
Det forhindrer hende ikke i at styre båden, da loven først kræver et bevis, når båden er længere end 15 meter.
Ragnhild holder sig lige under grænsen.
Hun er fra Mors, og han kommer fra Vendsyssel.
Fedt, når mobildækningen rygerEmma og Jens havde været sammen i lidt under to år, før de købte båden.
Det seneste år har lært dem, at man skal have det godt sammen og acceptere hinandens små særheder, hvis man skal bo på en båd.
- Ellers får man det svært.
Man går jo op og ned ad hinanden, og ind imellem skal man møve sig forbi.
Det er helt sikkert en god måde at teste forholdet på, siger Jens, og Emma nikker.
- Men det er fedt at være ude på vandet, når mobildækningen ryger.
Så er man bare sammen uden alle mulige forstyrrende elementer, og man har friheden til at sejle, hvorhen man vil.
Den der følelse af frihed er helt uvurderlig.
Tv-antennen røg under en kraftig storm for nogle måneder siden, så når Emma og Jens ser fjernsyn, er det via Netflix.
Lige nu er de i gang med at se DR-serien "Broen".
Depotrummet indeholder de fleste af parrets ejendele.
Det er oprindeligt tænkt som et gæsteværelse.
Der er gaskomfur og -ovn på båden.
Emma og Jens lærte hurtigt, at ovnens låge og skabene skal låses, ligesom alt skal stå solidt placeret på hylderne, før de sejler.
I soveværelset er der vindue i loftet - eller ruffen, som loftet kaldes i en kahyt - så man kan ligge og kigge op i himlen.
Der er overraskende meget plads på bådens to badeværelser.
I det ene hænger der ofte løbetøj til tørre, da både Emma og Jens er ivrige løbere.
Gæsteværelset til højre har været brugt flere gange, når vennerne har været med på tur.
I det daglige bruger Emma det blandt andet til at stille skåle med surdej til hævning.
1 / 6Tv-antennen røg under en kraftig storm for nogle måneder siden, så når Emma og Jens ser fjernsyn, er det via Netflix.
Lige nu er de i gang med at se DR-serien "Broen".
1 / 6Depotrummet indeholder de fleste af parrets ejendele.
Det er oprindeligt tænkt som et gæsteværelse.
2 / 6Der er gaskomfur og -ovn på båden.
Emma og Jens lærte hurtigt, at ovnens låge og skabene skal låses, ligesom alt skal stå solidt placeret på hylderne, før de sejler.
3 / 6I soveværelset er der vindue i loftet - eller ruffen, som loftet kaldes i en kahyt - så man kan ligge og kigge op i himlen.
4 / 6Der er overraskende meget plads på bådens to badeværelser.
I det ene hænger der ofte løbetøj til tørre, da både Emma og Jens er ivrige løbere.
5 / 6Gæsteværelset til højre har været brugt flere gange, når vennerne har været med på tur.
I det daglige bruger Emma det blandt andet til at stille skåle med surdej til hævning.
6 / 6Når man kigger rundt i kahytten, er det svært ikke at få en lille smule lyst til selv at prøve at bo på en båd.
Bare for en stund.
Her er alle de luksusting, man normalt ikke forbinder med en båd: Gasovn, komfur, tv, to badeværelser, et gæsteværelse, varmt vand, kold mælk i køleskabet og en fryser, så man kan lave isterninger.
- Jeg savner absolut ingenting i forhold til at bo i lejlighed, siger Jens.
- Det skulle da lige være et varmt bryggers, når man løber en tur om vinteren og kommer hjem til en båd dækket af is og sne.
Men, det er nok også det eneste.
Han arbejder i Vejle, så ligesom mange andre tager han turen op og ned ad den østjyske del af E45 to gange om dagen.
Forskellen er bare, at han parkerer bilen på en fælles p-plads og går ombord i sit flydende hjem.
Jens og Emma er flittige løbere, og der er ikke noget bedre end at komme hjem til båden og springe i vandet efter nogle kilometer på asfalten eller i skovene omkring Marselisborg.
1, 2, 3 og hop!
Her er fire meter dybt i havnen i Marselisborg, så der er ingen risiko ved at springe i.
Emma er kommet op igen, og det er Jens' tur til at hoppe i baljen.
En anelse koldt - men altid lækkert med en dukkert.
1 / 4Jens og Emma er flittige løbere, og der er ikke noget bedre end at komme hjem til båden og springe i vandet efter nogle kilometer på asfalten eller i skovene omkring Marselisborg.
1 / 41, 2, 3 og hop!
Her er fire meter dybt i havnen i Marselisborg, så der er ingen risiko ved at springe i.
2 / 4Emma er kommet op igen, og det er Jens' tur til at hoppe i baljen.
3 / 4En anelse koldt - men altid lækkert med en dukkert.
4 / 4Et vanvittigt forslag midt i aften-isenIdeen med at bo på vandet kom til dem, da de en aften sad og spiste is på lystbådehavnen.
Her ligger altid både til salg, og Jens - der er vokset op i en sejler-familie - udbrød: "Vi kunne også bo på en båd".
Emma sagde "aldrig i livet", for det lød som et vanvittigt forslag.
Som noget, han havde slynget ud i ren begejstring.
Men han mente det seriøst, og kort efter begyndte de at snakke om, hvad de kunne få for de penge, de havde til rådighed.
Lejligheden blev opsagt og møblerne solgt.
Båden købte de i Svendborg.
Jens er uddannet læge, og Emma er godt på vej til at blive det.
Hun læser på 10.
af 12 semestre på medicinstudiet.
De mødte hinanden for tre år siden, da de begge boede på Parkkollegiet ved universitetet i Aarhus.
- Vi fandt ud af på vores første date, at vi boede i samme opgang, læste samme fag, havde en fælles interesse for løb og endda var blevet tagget på det samme billede fra et træningsevent nogle dage forinden, fortæller Emma.
De vil ikke fortælle, hvor meget den har kostet, men beløbet er cirka det dobbelte af, hvad de havde aftalt at bruge, for de blev enige om, at hvis de skulle bo på en båd, skulle der være plads nok.
Der skulle ikke mangle noget, og der skulle være lyst og indbydende, så man ikke går ned i kahytten med en følelse af at være indespærret.
- Derfor endte vi med at købe den her båd på 50 fod, hvor der er plads til alle vores ting og os selv.
Vi har endda plads til vores madklub, hvor vi sidder ni personer omkring bordet, siger Emma Kristensen.
Der bliver ført logbog over alle større sejladser, og vennerne skriver ofte en hilsen, når de har været med på tur.
Her er det hilsener fra "Emmas flydende fødselsdag", da hun blev 26.
Ved bordet her bliver der kigget på søkort og skrevet logbog.
Bordpladen kan løftes, så man kan opbevare ting under den.
1 / 2Der bliver ført logbog over alle større sejladser, og vennerne skriver ofte en hilsen, når de har været med på tur.
Her er det hilsener fra "Emmas flydende fødselsdag", da hun blev 26.
1 / 2Ved bordet her bliver der kigget på søkort og skrevet logbog.
Bordpladen kan løftes, så man kan opbevare ting under den.
2 / 2- Har I snakket om, hvor længe I vil bo her?
Om jeres eventuelle børn skal vokse op på båden?
- Vi aftalte fra start, at vi ville bo her i mindst fire-fem år, og vi har snakket om, at vi sagtens kan få i hvert fald ét barn.
Jeg tror, det er afgørende, at vi har boet her nogle år alene.
Den anden vej rundt - først barn og så båd - er helt sikkert sværere, hvis man så skal lære alting, samtidig med at man skal lære at være forældre, siger Emma Kristensen.
Så meget koster detEmma og Jens betaler 37.
000 kroner om året i "husleje".
I beløbet er der et månedligt fastliggergebyr på 500 kroner per person, der dækker deres brug af lystbådehavnens faciliteter med blandt andet postkasse og snerydning på bådebroen.
Hertil kommer cirka 16.
000 kroner til diesel til oliefyret og motoren og cirka 3600 kroner til strøm.
- Hvis jeg kigger nogle år frem, tror jeg, vi bor i et hus på landet.
Sådan helt traditionelt med bryggers, træterrasse og en have, der skal passes.
Lige nu er det bare fedt at være rodløs og have muligheden for at sejle til et andet sted, hvis vi for eksempel hellere vil bo i Vejle, Thisted, eller hvor vi nu finder et job, siger Jens Tilma.
De vil ikke fortælle, hvor meget Ragnhild kostede, men prisen endte på det dobbelte af, hvad de havde tænkt sig at bruge på det.
Båden er 50 fod lang svarende til 15 meter og 4,5 meter bred.
Den stikker 2,1 meter, som det hedder med et maritimt udtryk.
Tryk dig rundt på kortet herunder for at læse om flere boformer:FacebookTwitterKopier linkEmner:Lystsejlads|Aarhus|Vejle|Jylland|Marselisborg Havn




https://www.dr.dk/nyheder/indland/poul-erling-maatte-ikke-finde-nye-spillere-til-sit-badmintonhold-ville-koste-164000

IndlandPoul Erling måtte ikke finde nye spillere til sit badmintonhold: Ville koste 164.
000 kronerFlere kommuner dropper regel, der gør unge idrætsudøvere mere værd end ældre- Det er glædeligt for klubben at få flere med, siger Poul Erling, der er træner i Grindsted Badmintonklub.
 DR)Af Casper Lykkegaard, Jais Nørgaard og Emilie Kristensen-Mclachlan28.
okt.
2018 kl.
10.
21Bemærk: artiklen er mere end 30 dage gammelLæs opFjerboldene flyver hen over nettet, og gummiskoene hviner på gulvet.
Grinsted Badmintons seniorhold er til træning.
- Nu er der folk her, jeg ikke kender navnene på, griner 82-årige Poul Erling Kristensen, der er holdets træner.
Han har været træner her i 50 år, og det er nyt for ham ikke at være helt sikker på navnene.
Men der er kommet nye medlemmer, og det er et særsyn.
For indtil for ganske nylig måtte Poul Erling ikke skaffe flere ældre medlemmer til klubben.
- Det har jo været et handicap, at man ikke har kunnet tage ældre ind, siger han.
Ældre kostede tusindvis af kronerPoul Erling Kristensen, og resten af klubben, måtte ikke skaffe nye medlemmer over 25 år, fordi det kunne tippe budgettet.
Bare ti ekstra voksne medlemmer kunne betyde, at klubben mistede 164.
000 kroner i det kommunale tilskud til leje af hallen.
Penge, de ikke kan undvære.
- Det ville betyde, at vi ville blive nødt til at fordoble kontingentet, siger Erik Thøgersen, der er formand for Grindsted Badminton Klub.
Men for nylig blev problemet løst.
Billund Kommune droppede reglen, så alle medlemmer udløser et tilskud til leje af lokaler, uanset hvor gamle de er.
- Foreningerne syntes, det var en urimelig regel, vi havde, så det har vi lyttet til, siger Ib Kristensen (V), der er borgmester i Billund Kommune.
Han håber, det vil få flere folk til at melde sig ind i idrætsforeningerne.
I badmintonklubben er de i hvert fald glade for initiativet.
- Det er alletiders.
Nu er Billund kommet til fornuft, og det, håber jeg, at andre kommuner også gør, siger badmintontræneren Poul Erling Kristensen.
Flere vil gerne droppe reglenLangt størstedelen af kommunerne i Danmark har en regel for uddeling af lokaletilskud, som betyder, at hvis foreninger har et overtal af medlemmer over 25 år, så bliver tilskuddet til leje af idrætshallerne mindre.
Den seneste opgørelse fra Idrættens Analyseinstitut fra 2016 viser, at 22 kommuner har droppet reglen.
Flere kommuner overvejer at følge i Billunds fodspor og droppe reglen.
- Vi overvejer at droppe reglen, fordi vores foreninger skal have mulighed for at sætte nogle flere ting i gang for de ældre, siger Erik Viborg (V), der er Kultur- og fritidsformand i Ringkøbing-Skjern Kommune.
- Vi skal hele tiden huske på, at de, der er ude i foreningerne, er frivillige, og det skal hele tiden være så nemt som muligt for dem, siger han.
En anden kommune, der går med overvejelser om at ændre reglerne, er Slagelse Kommune.
- Tilskudsreglerne er forholdsvis gamle, og der er ikke blevet kigget på dem i mange år.
Så lad os se, om vi kan gøre vilkårene bedre for klubberne ved at ændre tilskudsreglerne, siger Jørgen Andersen (S), der er formand for Kultur- og Fritidsudvalget i Slagelse Kommune.
Giver større udgifter til idrætFor mange kommuner kan det være en stor udgift i kultur- og fritidsbudgettet at give tilskud til alle medlemmer i stedet for kun at give det, hvis en forening har mange yngre medlemmer.
I Billund Kommune kommer det til at koste 500.
000 kroner.
- Jeg tror da på, at hvis der så er flere, der dyrker idræt, så er det også pengene værd, og hvis vi samtidig kan gøre det nemmere for vores foreninger, så er det også det værd, siger Ib Kristensen, der er borgmester i Billund Kommune.
I Grindsted Badmintonklub håber de på endnu flere medlemmer.
De er for første gang begyndt at reklamere for deres seniorhold.
- Det har været irriterende, når folk har spurgt, om de måtte være med, og vi har sagt nej.
Det er glædeligt, at vi slipper for det nu, siger Poul Erling Kristensen.
FacebookTwitterKopier linkEmner:Ringkøbing-Skjern Kommune|Billund Kommune|Lokalpolitik|Billund|Ib Kristensen (politiker)




https://www.dr.dk/nyheder/viden/kroppen/faktatjek-kan-du-spise-dig-ud-af-en-livsstilssygdom

KroppenFaktatjek: Kan du spise dig ud af en livsstilssygdom?
Diabetes type 2 rammer stadig flere og yngre mennesker.
Men selv om at symptomerne kan mindskes med en sundere livsstil, ligger sygdommen under overfladen og lurer.
Frederik Petersen spiser masser af grøntsager.
Han undgår også kulhydrater og dyrker meget motion.
På den måde er det lykkes ham at holde sit blodsukker så stabilt, at han ikke har behov for medicinsk behandling for den diabetes 2, han har fået konstateret.
Af Emilie Aagaard28.
okt.
2018 kl.
13.
17Bemærk: artiklen er mere end 30 dage gammelLæs opDiabetes type 2 er en livsstilssygdom.
Ifølge sundhed.
dk betyder det, at sygdommen ’kan standses i tide, hvis man lægger sin livsstil om’, og at den er ’afhængig af usund livsstil´.
Og der findes da også eksempler på mennesker, der har fået diabetes 2 og efterfølgende har ændret deres livsstil i sådan en grad, at de er blevet medicinfri.
Læs også:Ny forskning: Diabetes er ikke to, men fem forskellige sygdommeEn af dem er Frederik Petersen fra Nordsjælland.
Da han fik konstateret sygdommen for otte år siden, stod han til at skulle have daglige insulin-indsprøjtninger.
Al den viden, vi har, viser at sygdommen ikke kan kureres.
Men den kan godt stå stille eller lige frem gå tilbage, hvis man virkelig ændrer livsstil.
Allan Flyvbjerg, klinisk professor, KUMen i dag er han medicin-fri.
Forfatter og farmaceut Anette Sams vurderer, at Frederik Pedersen har spist sig ud af diabetes.
- Sagen er, at Frederik har det godt.
Han har masser af energi.
Han føler sig ikke syg, forklarer Anette Sams i P1-programmet Recept.
Frederik Petersens blodsukkertal støtter Anette Sams vurdering.
De er nemlig langt under det, som diabetikere normalt har, hvis de ikke er i medicinsk behandling.
Faktisk er Frederik Petersens tal lavere end hos almindelige, raske mennesker.
Men kan du spise dig ud af diabetes 2?
Type 2 diabetes er også en kronisk sygdomUd over at være en livsstilssygdom, er diabetes 2 en kronisk sygdom.
Det er altså, per definition, en sygdom, som man skal leve med resten af sit liv, når man først har fået den.
Derfor kan man ikke spise sig helt ud af sygdommen.
Recept på P1Hør mere om emnet i P1's sundhedsvidenskabelige program Recept: Fredag, klokken 10.
00-11.
00 eller her.
Vi selvdiagnosticerer mere end nogensinde før, og sociale medier udbreder skrækhistorier om sygdomme med epidemisk effektivitet.
Recept er programmet, der løfter blikket fra internettets søgemaskiner.
Med hjælp fra læger og input fra lyttere obducerer programmet de vigtigste sundhedsnyheder og de seneste medicinske gennembrud.
Vært: Maja Hald.
Det fastslår Niels Ejskjær, klinisk professor og diabetesforsker på Aalborg Universitetshospital.
- Selvom du ikke kan mærke symptomerne, vil sygdommen stadig være der, siger han.
Centerdirektør på Steno Diabetes Center Copenhagen Allan Flyvbjerg bakker ham op.
Symptomerne, fx for højt blodsukker, kan nemlig forbedres med livsstilændringer.
Men de grundlæggende sygdomsmekanismer forsvinder ikke.
- Hvis man ser på nogle andre ting (end blodsukkeret, red.
), er jeg sikker på, at man vil kunne finde sygdommen.
Man kan fx måle på insulinproduktion og insulinfølsomhed, og så ville man nok kunne finde tilstanden, siger han.
Derfor vurderer Niels Ejskjær, at sygdommen med stor sandsynlighed blusser op igen, hvis fx Frederik Petersen faldt tilbage i sin ’gamle’ livsstil.
Generne har stor betydningSom om det ikke er nok, at type 2 diabetes både er en livsstils- og kronisk sygdom, så har den også en genetisk komponent.
Jeg har set slanke, unge mennesker, som fik diabetes type 2.
Der er ikke en skabelon, man skal passe ind i, for at få sygdommen.
Niels Ejskjær, klinisk professor, AAUHvis begge dine forældre har sygdommen, har du ifølge diabetesforeningen 80 procent risiko for selv at udvikle sygdommen.
- Jeg har set slanke, unge mennesker, som fik diabetes type 2.
Der er ikke en skabelon, man skal passe ind i for at få sygdommen, fortæller Niels Ejskjær.
Og vores gener, dem kan vi ikke spise os fra.
Læs også:Tør du kende fremtiden?
Få undersøgt alle dine gener i et hug på hospitaletMen Niels Ejskjær understreger, at der alligevel er grund til at have en sund livsstil, også selv om du er genetisk disponeret for type 2 diabetes.
For med en sund og aktiv livsstil kan du udskyde sygdommen.
Og har du allerede fået sygdommen, kan man mindske symptomerne ved at leve sundt.
Vi burde alle sammen leve sundtAllan Flyvbjerg er klinisk forsker og direktør for Steno Diabetes Centeret.
Han peger på, at diabetes 2 for langt de flestes vedkommende er en kompleks sygdom, der afhænger af mange faktorer.
- Det er en kombination af, at du til dels er genetisk disponeret, og at du så også har en livsstil, der udløser den, siger han.
Sygdommen er altså ikke mulig at komme helt til livs med en sund livsstil.
- Al den viden, vi har, viser at sygdommen ikke kan kureres.
Men den kan godt stå stille eller lige frem gå tilbage, hvis man virkelig ændrer livsstil, siger han.
Niels Ejskjær understreger dog, at Frederik Petersen, der sammen med sin kone spiser et kålhoved om dagen og dyrker mange timers motion om ugen, har fat i den lange ende.
- Frederik Petersen gør jo det helt rigtige.
Vi burde jo alle sammen leve sundt, siger Niels Ejskjær.
Du kan høre mere om diabetes 2 i P1’s sundhedsmagasin Recept her.
FacebookTwitterKopier linkEmner:Sygdomme og lidelser|Diabetes|Diabetesforeningen|Allan Flyvbjerg (læge)|Sjælland




https://www.dr.dk/nyheder/indland/fodboldfans-soerger-og-venter-paa-nyt-ved-leicester-hjemmebane

IndlandFodboldfans sørger og venter på nyt ved Leicester-hjemmebaneNye luftfotos viser totalskadet helikopter - stadig ingen officielle meldinger om, hvem der var ombord.
Vraget af helikopteren ligger udbrændt få hundrede meter fra stadion.
Af Mads Korsager Nielsen28.
okt.
2018 kl.
12.
09 | opdateret 07.
nov.
2018 kl.
09.
28Bemærk: artiklen er mere end 30 dage gammelLæs opSøndag middag er der endnu ingen officielle informationer om det helikopterstyrt, der frygtes at have kostet ejeren af Leicester City FC, Vichai Srivaddhanaprabha, livet.
Ifølge britiske medier har kilder tæt på begivenhederne fortalt, at klubejeren var med i helikopteren og er omkommet sammen med fire andre ombordværende.
En af dem angiveligt klubejerens datter.
Men hverken Leicester City FC eller britiske myndighederne har meldt ud om antallet af døde eller sårede, og om klubejeren overhovedet var med i helikopteren.
Læs også:Tavshed om Leicesters ejer var ombord på nedstyrtet helikopterImens er tilhængere og fans forsamlet foran klubbens hjemmebane - King Power Stadium - for at mindes, vente på nyt og støtte hinanden i en tid, der af flere beskrives som 'den mørkeste i klubbens historie'.
Brød i brand efter styrtKlubejerens blå-hvide helikopter, der traditionelt fragter den thailandske rigmand til og fra hjemmekampene, styrtede kort efter lørdagens kamp ned udenfor stadion og brød i brand.
Nye luftfotos viser den udbrændte helikopter på en indhegnet parkeringsplads tæt på fodboldklubben Leicester Citys hjemmebane.
Læs også:Klubejers helikopter styrter ned ved Premier League-stadion- Der er mange, der ikke selv kan være her.
Derfor står jeg her og sender live, og jeg er ligeglad med, at det er frysende koldt.
Det her er nok den mest tragiske episode i klubbens historie, siger Lee Chappy, der står bag fansitet '100 % LCFC', der sender live via facebook til tusindvis af følgere fra stadion.
Billeder og video viser, at sørgende tilhængere har placeret talrige buketter, halstørklæder og fodboldtrøjer for at mindes.
- Kære formand (Klubejer Vichai Srivaddhanaprabha, red.
) Du gjorde vore drømme til virkelighed.
Vi beder for og sender tanker til dig og familien, står der på en spilletrøje, der ligger på fliserne foran stadion.
Artiklen er opdateret med nye billeder fra nedstyrtningsstedet.
FacebookTwitterKopier linkEmner:England|Fodbold|Leicester City FC|Storbritannien|Facebook




https://www.dr.dk/musik/de-var-danmarks-allerstoerste-boyband-indtil-lauritz-var-noedt-til-sige-stop

MusikDe var Danmarks allerstørste boyband.
Indtil Lauritz var nødt til at sige stopDet er svært at være boyband-stjerne, når man er introvert og lider af tinnitus.
Nu har Lauritz Emil Christiansen fra Page Four skiftet spor.
Af Rasmus Meldgaard Harboe28.
okt.
2018 kl.
12.
00Læs opDa Lauritz vågner lørdag morgen, er han enormt nervøs.
Det er i dag, han skal sige det, som han har besluttet sig for, og det giver ham ondt i maven at tænke på.
Hvad nu, hvis de andre bliver vrede eller kede af det?
Hvad nu, hvis de bliver skuffede?
De har aftalt at mødes i et lydstudie i Københavns Nordvestkvarter, hvor de har arbejdet sammen mange gange før.
Da Lauritz ankommer, er det kun Jonas og Pelle, som er der.
Stefan er forsinket, måske en hel time.
De tre drenge sidder bare og kigger på hinanden.
Lauritz indser, at han ikke kan vente en time på, at Stefan dukker op, så han beslutter sig for at sige det nu.
En klump sætter sig i halsen, og varmen stiger i hans ansigt.
Han begynder at græde.
- Jeg har tænkt rigtig meget over det, og jeg har ikke lyst til at være med mere, siger han.
Når teen-stjernerne bliver voksneDe blev kendte som helt unge og er vokset op i rampelyset - men hvad sker der, når voksenlivet banker på, og man ikke længere vil helt det samme som tidligere?
Her kan du møde andre tidligere teenage-stjerner, der fortæller deres historie om at vokse op i - og uden for - rampelyset.
Læs om Caroline, som brød igennem i en DR-julekalender, her.
Læs, hvordan det er gået X Factor-vinderen Sarah, her.
Kom helt tæt på det tidligere Page Four-medlem Lauritz Emil her.
Et boybandUnder navnet Page Four var de et af Danmarks allermest populære boybands med millioner af streams på Spotify og tusinder af skrigende piger til deres koncerter.
Et af medlemmerne var Lauritz Emil Christiansen.
Han var 16 år, da Page Four blev stiftet, og han havde drømt om en musikkarriere hele livet.
Da han var helt lille, spillede han trommer, og da han blev teenager, lærte han sig selv at spille guitar.
Han kunne sidde i timer på teenageværelset og skrive sange.
Men der manglede noget.
Nogen var jo nødt til at synge sangene.
- Det blev så mig, for jeg kendte ikke nogen, der lavede musik, udover min familie.
Jeg havde aldrig troet, at jeg skulle være sanger, fortæller Lauritz.
)Lauritz indspillede sange på programmet GarageBand, og han lagde også et par videooptagelser på Youtube.
En dag blev han kontaktet af et reklamebureau, som spurgte, om han ville være med til at lave nogle videoer, hvor han sang og spillede.
Det sagde han ja til, og det var på her, han mødte Stefan, Jonas og Pelle.
- Det var meningen, vi skulle have sådan et musikkollektiv, hvor vi allesammen var soloartister og kunne hjælpe hinanden.
Skrive sange sammen og spille de samme jobs, men én ad gangen.
Så lavede vi en livestream og fik et opkald fra Sony Music, som spurgte, om vi ville starte et band.
Hvinende pigerDrengene kom altså i stald hos et af Danmarks største pladeselskaber, og lige pludselig var de et boyband.
Det første nummer, de udgav, var 'Du og jeg – magi i luften', og siden fulgte numre som 'Sommer' og '17 år'.
Page Four - 17 årUdover at indspille sange og stille op til koncerter, så fyldte fankulturen meget.
De fleste af Page Fours fans var helt unge piger, som kunne bryde ud i spontan glædesgråd eller stikke i høje hvin, når de så deres store idoler.
- De var sgu meget søde ved os, de piger.
De havde respekt for os, når de fik at vide, at vi skulle have noget fred.
Hvis der var nogen, der fulgte efter os på Strøget, og de kunne mærke, at vi gerne ville være alene, så gik de igen, siger Lauritz.
- Det var sjovt nok at prøve.
De unge piger er dem, der er allermest dedikerede, når det kommer til det der med at være fan.
Det kommer jeg nok ikke til at opleve igen.
)Et introvert boyband-medlemMaskinen kørte, og Page Four spillede stribevis af koncerter.
Pigerne hvinede, når de gik på scenen, og når noget gik godt, føltes det som det vildeste i verden.
- Da vi udgav 'Sommer', sad vi og sagde: ‘Tænk, hvis vi rammer 400.
000 plays på Spotify, det kunne være for sindssygt'.
Så gik der en måned, og så var den gået guld med tre millioner.
Det gik lige pludselig virkelig stærkt.
Det føltes som et fix, og det var virkelig lækkert at finde ud af, at det startede så godt.
Selvom det var fedt at lave musik på fuld tid, så var det svært for Lauritz at være centrum for opmærksomheden og møde nye mennesker hele tiden.
Han er nemlig introvert, og det står i stærk kontrast til livet som boyband-medlem.
- Jeg sagde det aldrig til de andre, men jeg syntes virkelig, det var svært at stå foran så mange mennesker.
Jeg var så selvbevidst, og jeg rystede i hele kroppen.
De første koncerter og interviews kan jeg ikke rigtig huske så meget af, fordi jeg var så meget i mit eget hoved, fortæller Lauritz.
© drFra Bois til MændThor og Anthon fra Citybois vil have mere kontrol over karrieren.
Men det er ikke altid nemt, når man samtidig skal jonglere med regninger og køretimer.
Se serien på DR TV og DR3.
Slået ud af tinnitusFor et år siden var Page Four på endnu en tour.
De skulle spille koncert i flere forskellige byer og møde en masse fans.
Alt kørte som smurt – lige indtil en høj hyletone meldte sig i Lauritz' højre øre midt under en koncert.
Hvor det var, kan han ikke huske.
Lauritz vidste godt, hvad hyletonen var, for han fik allerede tinnitus, da han var 12 år.
Men det var sjældent, at hyletonen var så høj, og når det endelig skete, dæmpede den sig igen efter nogle sekunder, minutter eller maksimalt nogle timer.
Efter halvanden uge var tonen stadig ulideligt høj i Lauritz' øre.
Han ringede til Page Fours manager og fortalte, at han ikke kunne gennemføre touren.
Bandet spillede fire koncerter uden Lauritz, mens han lå hjemme i sin seng, langt fra store sceneshows og hvinende teenagepiger.
Han brugte mest tid på at se serier og høre musik, simpelthen for at distrahere sig selv fra tinnitusen.
- Hvis jeg sidder eller ligger for lang tid uden lyd, så bliver jeg sindssyg.
Så tager jeg min telefon frem og ser noget.
Når jeg skal sove, ligger jeg oftest og ser noget, indtil jeg falder i søvn, fortæller Lauritz.
- Når man har tinnitus, handler det om at ikke at blive stresset og gøre så meget som muligt for at være glad.
Når jeg bare sidder og slapper helt af, så er den der.
Så lægger jeg mærke til den.
Jeg skal virkelig kæmpe for at holde mig i gang.
Have noget at tænke på.
)Et halvt år senere fortalte Lauritz de andre drenge i Page Four, at han ikke ville være med længere.
Til Lauritz' store lettelse tog de andre det pænt og sagde, at de forstod ham.
Ingen var vrede eller skuffede, og de ville ikke forsøge at få ham til at ændre sin beslutning, sagde de.
Drengene tilbragte et par timer sammen i studiet.
Der blev ikke sagt særlig meget, de sad mest bare og tænkte for sig selv.
- Lige mens jeg sagde det, nåede jeg næsten at fortryde det.
Men da det var overstået, føltes det sygt fedt.
Jeg var så lettet over, at de kunne forstå det, og at det var fint nok.
Hvis de havde prøvet at presse mig, tror jeg, at jeg var gået hjem med en sindssygt nederen følelse.
Sådan var det heldigvis ikke, siger Lauritz.
Page Four tog på en allersidste tour i foråret og spillede den sidste koncert i maj 2018.
Sange for andreLauritz gynger lidt frem og tilbage i en sort kontorstol.
Sådan en rigtig producer-stol, der giver sig, når man læner sig tilbage.
Bag ham står en kæmpestor mixerpult.
I dag er han fyldt 20 år.
Livet som popstjerne er skiftet ud med en hverdag hernede i et lydstudie lige ved siden af det studie, hvor han gjorde det forbi med Page Four.
Det er sted, som han holder utrolig meget af, og hvor han faktisk allerede brugte meget af sin tid, mens han var med i boybandet.
)Han bruger sin tid på det, som han allerbedst kan lide.
Han skriver og producerer musik.
Uden at skulle stå forrest og skulle være teenageidol.
Han sidder her næsten hele dagen hver dag sammen med to andre musikere, nemlig hans kæreste, Celine Svänback, og deres fælles ven, Jeppe London Bilsby.
- Jeg ser ikke særlig meget sollys, griner Lauritz.
- Når vi er færdige med dagen, er der forhåbentligt en sang færdig.
Det går vi altid efter.
Vi laver meget for kunstnere i USA og Sverige, og vi har lavet noget med Malte Ebert, også dengang han var Gulddreng.
Vi lavede en masse til Page Four, dengang vi stadig spillede sammen, og med Stine Bramsen.
Det er altså sangskrivningen, der er i fokus nu.
Ikke alt den larm, der bliver lavet omkring et boyband, som skal sælge musik, koncerter og merchandise.
Nu handler det om at skrive nogle fede sange.
- I Page Four gjorde vi jo bare det, som skulle gøres.
Der var en formel.
Vi vidste, hvad der blev forventet af os – hvilket ikke var meget mere, end at vi udgav musik og spillede koncerter.
Nu har vi en deadline næsten hver dag, og der skal afleveres noget hele tiden.
Det er mega fedt, siger Lauritz.
Det lyder som en form for voksenliv.
Og det er præcis sådan, det føles.
- Men jeg ved ikke, om jeg rigtigt føler mig som en voksen.
Hvis folk begyndte at kalde mig en mand, ville jeg sige, at det er forkert.
At jeg er en dreng.
Men jeg føler, at jeg lever et meget voksent liv.
)Nyt projektSelvom Lauritz trives med at sidde hernede i studiet hver dag sammen med Celine og Jeppe, så er han altså ikke nødvendigvis færdig som artist.
Lige nu er det bare rart at have fokus på at lave en masse sange.
Men den lille studie-trio, som tilsammen hedder Your Friends, er faktisk også begyndt at lave noget til sig selv.
- På et tidspunkt havde vi så mange sange, som bare lå der.
Så kom det på tale, om vi selv skulle udgive dem i en form for bandkonstellation, os tre sammen.
Det kan godt være, at det er ved at ske nu.
Vi har én feature ude med en dj og Celine, der synger, siger Lauritz.
Lazy Weekends feat.
Your FriendsMake You RememberHvor tror du, at du er om ti år?
- Jeg er sikker på, at inden for de næste ti år skal der bare prøves en masse ting.
Jeg skal sikkert også udgive noget solo og rejse.
Alt, der kan prøves inden for musik, skal prøves inden for de næste ti år.
Jeg skal det hele.
FacebookTwitterKopier linkEmner:Pop og rock|Spotify|Øre-, næse- og halssygdomme|København|Stine Bramsen (musiker)




https://www.dr.dk/sporten/golf/thorbjoern-olesen-tager-syvendeplads-i-stor-kinesisk-golfturnering

GolfThorbjørn Olesen tager syvendeplads i stor kinesisk golfturneringThorbjørn Olesen kravlede tre pladser op og sluttede som delt nummer syv i WGC-HSBC Champions i Kina.
Thorbjørn Olesen sluttede som 7'er i Kina.
28.
okt.
2018 kl.
09.
44Bemærk: artiklen er mere end 30 dage gammelLæs opDen danske golfspiller Thorbjørn Olesen blev delt nummer syv i den store golfturnering WGC-HSBC Champions i Shanghai.
Sjællænderen gik søndagens finalerunde i par efter fire birdies, to bogeys og en dobbeltbogey.
Dermed forbliver han på samlet fem slag under par, hvilket fire andre spillere kunne matche.
Han startede søndagen på en delt tiendeplads.
Læs også:Thorbjørn Olesen nærmer sig toppen i ShanghaiDet er syvende gang i 2018, at den 28-årige dansker slutter i top-10 på European Tour.
Hans bedste resultat i år er sejren i Italian Open tilbage i juni.
En syvendeplads i Shanghai udløser i omegnen af 1,5 millioner kroner til Thorbjørn Olesen.
Det er noget mere end Lucas Bjerregaard får for at slutte som delt nummer 69 af de 77 deltagere.
Bjerregaard får cirka 300.
000 kroner for sin placering.
Læs også:Thorbjørn Olesen rykker frem i KinaDer skulle omspil til at finde en vinder af turneringen.
På det første omspilshul lavede amerikaneren Xander Schauffele en birdie, og det kunne landsmanden Tony Finau ikke matche.
Finau blev noteret for par og måtte nøjes med andenplads.
Verdensranglistens nummer et, amerikaneren Brooks Koepka, sluttede som delt nummer 16 i den stærkt besatte turnering, hvor syv ud af verdens ti bedste spillere var med.
/ritzau/FacebookTwitterKopier linkEmner:Brooks Koepka (golfspiller)|Golf|HSBC|Shanghai|Storbritannien




https://www.dr.dk/sporten/fodbold/superliga/minut-minut-esbjergs-ti-mand-vinder-i-randers






https://www.dr.dk/nyheder/indland/23-aarig-anholdt-i-sag-om-bandedrab-paa-frederiksberg

Indland23-årig anholdt i sag om bandedrab på FrederiksbergEn 23-årig mand flygtede til Pakistan efter et skudopgør mellem bandefolk i København.
Nu er han anholdt.
Omid Mawlod blev dræbt i en skudveksling på Peter Bangs Vej på Frederiksberg i juni 2016.
Nu har politiet foretaget ny anholdelse i sagen.
28.
okt.
2018 kl.
10.
05Bemærk: artiklen er mere end 30 dage gammelLæs opTilbage i juni 2016 blev 23-årige Omid Mawlod dræbt i en skudveksling mellem Gremium- og Black Jackets-bandefolk på Peter Bangs Vej på Frederiksberg.
Nu har Københavns Politi foretaget endnu en anholdelse i sagen.
Den anholdte, en 23-årig mand, har ikke direkte noget med drabet på Mawlod at gøre, men han sad i den bil, hvor Mawlod befandt sig.
Læs også:14 bandemedlemmer anholdt for seks drabsforsøgAnklagemyndigheden i København har derimod sigtet den anholdte for sammen med Omid Mawlod og en anden mand at have affyret flere skud mod en bil med Gremium-folk.
Bygen af skud fik den i dag 32-årige Valentino Vincent, der sad i Gremium-bilen, og som også var bevæbnet, til at skyde igen.
Han ramte Mawlod, som døde.
I april i år blev Valentino Vincent dømt for drab på Omid Mawad.
Østre Landsret udmålte straffen til 10 års fængsel.
Det var markant højere end den straf, som Retten på Frederiksberg i sommeren 2017 havde fundet passende.
Den lød nemlig kun på fire års fængsel.
Men på Frederiksberg var Vincent også blevet frifundet for de alvorligste anklager om drab og drabsforsøg.
Han handlede i nødværge, mente dommere og nævninger.
Men det mente landsretten altså ikke.
Valentino Vincent er blandt de mænd, som den nu anholdte mand ifølge anklagemyndighedens sigtelse skulle have forsøgt at dræbe med skud.
De øvrige tiltænkte ofre var de andre mænd i samme bil som Vincent.
Flygtede til PakistanManden, som nu er blevet anholdt, har efter politiets opfattelse opholdt sig i Pakistan siden skyderiet.
Allerede under sagen mod Vincent blev det nævnt, at den i dag 23-årige mand var gået i landflygtighed.
Skudepisoden udsprang formentlig af en episode, som udspillede sig nogle uger forinden.
Her blev to mænd med relationer til gruppen Black Jackets gennet ned i en kælder på Østerbro i København.
Her blev de tvunget til at smide tøjet, og det blev både filmet og fotograferet.
Valentino Vincent var med, og han er i den forbindelse blevet dømt for blufærdighedskrænkelse.
Læs også:Loyal to Familia er ikke i konflikt med andre bander - alligevel vil minister have dem forbudtDa Vincent blev beskudt i Gremium-bilen på Peter Bangs Vej, var det efter alt at dømme en hævn for ydmygelsen i kælderen.
Den 23-årige bliver søndag fremstillet i grundlovsforhør i Dommervagten i København.
Han er sigtet for drabsforsøg og for ulovlig besiddelse af skydevåben under særligt skærpende omstændigheder.
Det er ikke oplyst, hvordan han stiller sig til sigtelsen.
/ritzau/FacebookTwitterKopier link




https://www.dr.dk/nyheder/indland/falsk-paa-instagram-den-lette-vej-til-stjernestatus

Falske følgereSe temaIndlandFalsk på Instagram - den lette vej til stjernestatusI jagten på succes på sociale medier vælger nogle den lette løsning.
Dyk med ned i en verden af falske følgere, hemmelige netværk og købte likes.
© ColourBoxAf Thomas Klose Jensen og Mathias Friis28.
okt.
2018 kl.
11.
26Læs opFlere tusinde danskere følger med i bloggeren Mette Petersens liv, når hun uploader billeder og videoer på Instagram.
De følger med, når hun twerker, åbner op om kærestesorger, eller vender sine tanker om at acceptere den, man er.
De følger også med, når hun afholder konkurrencer for eksempelvis den sukkerfrie fødevareproducent Easis - for med godt 17.
000 følgere er hun også interessant som reklamesøjle for virksomheder.
Følgerne har derfor en helt konkret værdi for Mette Petersen.
Tidligt i karrieren brugte hun også meget tid på at analysere sig frem til, hvad der kunne få antallet af følgere til at stige, eller hvorfor et billede fik så mange likes.
Fik en anden blogger pludselig en masse nye følgere, blev det også bemærket.
Mette Petersen bruger som blogger blandt andet Instagram som platform til at nå sine følgere.
- Det er ikke sådan, at der var en intern konkurrence.
Men jeg tror, man sammenlignede sig med dem, der mindede om en selv, forklarer hun.
- Der kunne man blive sådan: ”Årh, hvorfor har hun flere end mig”?
For to-tre år siden oplevede hun, at andre såkaldte influencere fik markant flere følgere på kort tid.
De blev simpelthen købt.
Mette Petersen besluttede sig derfor også selv at afprøve den strategi og købte derfor selv mellem 200-500 falske følgere.
Læs også:Solgte millioner af falske følgere: Amerikansk virksomhed får sag på nakken- Det var egentlig bare for at prøve at se, om det gav mening – om det havde værdi.
For selvfølgelig var jeg da nysgerrig.
Det var dengang, jeg higede efter følgere, fortæller hun.
- Så snart jeg betalte, boomede det bare på min Instagram.
Det var ikke noget med, at de kom gradvist – de kom på én gangFlere oplever snydMette Petersen er ikke den eneste influencer, der har erfaring med falske følgere – eller likes.
I en stikprøve, som DR Nyheder har lavet blandt 40 såkaldt premium bloggere hos BloggersDelight, svarer 37, at de har indtryk af, at der er influencere, som booster deres profil ved hjælp af falske følgere og likes.
Læs også:Unge rollemodeller laver skjult reklame på sociale medier30 af dem kender endda til specifikke influencere, der har gjort det.
Direktør i BloggersDelight, Henrik Akselbo, kan også genkende det billede.
Virksomheden, der har otte år på bagen, har også afvist at samarbejde med Instagram-profiler, fordi deres følgerskare virkede mistænkelig.
- Når vi har stillet spørgsmål til følgerne, er der ligesom blevet tavst i den anden ende.
Når de så ikke svarer, er det i hvert fald en indikation på, at der kunne være falske følgere, og at personen var fuldt bevidst om det, siger han.
De falske følgere er ikke svære at få fingre i.
Nicolas Jørgensen er indehaver af en række af de danske sites, hvor likes og følgere kan købes som var det sko i en webshop.
HVAD SIGER INSTAGRAMS REGLER?
Under punktet "Skab meningsfulde og ægte interaktioner" i Instagrams retningslinjer står der:"Hjælp os med at forblive spamfri ved ikke kunstigt at samle likes, følgere eller delinger, poste gentagne kommentarer eller indhold eller ved gentagne gange at kontakte folk til kommercielle formål uden deres samtykke.
"Overtrædelse dette kan det føre til deaktivering af profiler, slettet indhold eller andre former for restriktioner.
Kilde: InstagramAlle handler foregår digitalt, men alligevel har han en klar idé om, hvorfor hans kunder vælger at købe sig større på sociale medier.
- Det er en virkelig hård konkurrence, tror jeg.
Det tager meget tid at skulle opbygge en profil med at lægge billeder op og være aktiv - og så er det her en form for genvej.
Læs også:Hun har 2.
000 følgere på Instagram: Nu vælter det ind med gratis produkter- Det er trods alt lettere at få den næste følger, når du har 10.
000 følgere i stedet for 50.
Det er ikke kun ved at købe falske likes og følgere, en profil kan boostes til at se større ud.
I hemmelige grupper – såkaldte pods – kan Instagrammere også mødes og aftale at like og kommentere på hinandens indhold og derved hjælpe hinanden med at se større ud.
Sådanne pods har 13 ud af de 40 premium bloggere i vores stikprøve enten været eller er stadig medlem af.
Vi har jo mistet penge på det og tid på det.
Det er vi ikke interesserede i – vi har lyst til at have et samarbejde med de her professionelle influenter, som kan give os omtale.
PR-chef på Restaurant Brace, Julie Christensen'De havde bare købt alle de her følgere'På Restaurant Brace i det indre København er samarbejder med influencere en del af markedsføringsstrategien.
Helt konkret får influencere med et interessant netværk en ”omgang på husets regning” mod til gengæld at omtale restauranten til deres følgere.
I forsøget på at nå ud til potentielle restaurantgæster har restauranten også brændt fingrene på nogle af de influencere, der har henvendt sig til dem.
Læs også:Signe laver modevideoer og ønsker ikke at skjule reklamer- Det viste sig så senere hen, at vi ikke fik noget omtale, og at de ikke fik likes på de her opslag.
De havde bare købt alle de her følgere til at skabe et godt image af dem selv, siger PR-chef Julie Christensen.
- Vi har jo mistet penge på det og tid på det.
Det er vi ikke interesserede i – vi har lyst til at have et samarbejde med de her professionelle influenter, som kan give os omtale, siger Julie Christensen.
Penge ud af vinduetFor Mette Petersen endte forsøget med de falske følgere ikke videre succesfuldt.
Bare få uger efter købet, forsvandt de nemlig igen – sandsynligvis opsnappet i nettet af Instagram selv.
"Det er snyd, du bedrager, og det er ikke reelt, det du ligger ud," siger Mette Petersen, der fraråder alle at købe sig til populariteten.
- Så jeg opdagede, at det ikke gav nogen mening for mig at bruge det.
Det gav ingen værdi, det var bare penge ud af vinduet, fortæller hun.
Læs også:De unge stjerner er blevet big businessI dag betyder antallet af følgere ikke længere det samme som tidligere.
- For mig er vigtigt, at jeg er mig selv.
I dag afhænger min popularitet ikke af, hvor mange følgere jeg har.
Jeg har det, jeg har på hjerte.
Det budskab jeg gerne vil ud med; det smider jeg ud, og har man lyst til at følge med, så gør man det, og har man ikke, så er det helt fint.
Følg dækningen omkring falske følgere og likes her på dr.
dk eller på Instagram-profilen @falskefolgere, hvor du også kan se endnu flere videoer om problematikken.
Se desuden 21Søndag i aften, hvor der også er mere om falske følgere og likes.
FacebookTwitterKopier linkEmner:Instagram|Restauranter|København|Erhverv




https://www.dr.dk/nyheder/kultur/boeger/danskere-skaber-nye-forlag-selvom-der-ikke-er-penge-i-det-jeg-udgiver-af

BøgerDanskere skaber nye forlag, selvom der ikke er penge i det: Jeg udgiver af nødvendighed!
I de senere år er en lang række små forlag skudt op, men det er ikke ligefrem en lukrativ levevej.
© Frederik Højfeldt Nielsen & Michelle From Hoxer/collage @DRAf Michelle From Hoxer28.
okt.
2018 kl.
10.
00Læs opDet er de store forlag, der fylder på BogForum i Bella Center.
Med egne interviewscener, stakkevis af slagtilbud og meterlange bannere med deres bedst sælgende forfattere.
Men de mindre forlag er her også.
Hvis man ser godt efter, kan man også spotte, at der er blevet flere af dem: De små forlag, mikroforlagene, som typisk drives af enkeltpersoner.
Ifølge en specialrapport fra Slots- og Kulturministeriet fra i år er har den teknologiske udvikling gjort det nemmere og billigere at producere og distribuere bøger - og det har blandt andet medført, at der er kommet mange mikroforlag til de seneste cirka ti år.
Forandringer i forlagsbranchenIfølge rapporten ’Forandringer i Forlagsbranchen’ som er udarbejdet af lektor Lars Handesten for Bog- og Litteraturpanelet, er der i løbet af de seneste ti år sket et boom i antallet af mikroforlag og små forlag’.
Det er sket samtidig med, at de store forlag er blevet større og har vundet markedsandel ved at opkøbe små og mellemstore forlag.
Rapporten skelner mellem mikroforlag, små, mellemstore og store forlag.
Derudover findes der de såkaldte ’selvudgivere’, der udelukkende udgiver egne bøger og står for en stor del af de mange enkeltudgivelser.
Rapporten konkluderer blandt andet, at det er blevet sværere for de mindste forlag at få plads i medierne og hos boghandlerne.
Læs hele rapporten her.
Statistikken viser, at der i 2017 var registreret i alt 222 danske forlag, der udgiver skønlitteratur for voksne herhjemme.
Over halvdelen af de danske forlag udgav kun én enkelt titel i kalenderåret 2017.
Kvalitetsforlag og hjerteblodOg det skal bare være super høj kvalitet, især hvis man skal bruge sit hjerteblod på at sidde og arbejde med det.
Rikke Oberlin Flarup, Arkiv For Detaljer- Der er jo ikke mange af os, der får løn for det, vi arbejder med.
Så der bliver nødt til at være et eller andet, som gør det det værd, siger Rikke Oberlin Flarup, som driver forlaget Arkiv For Detaljer, hvor hun har en enkelt redaktør ansat.
Jeg møder hende på en fællesstand for en række mikroforlag, som for første gang er repræsenteret på BogForum.
’Nye (uafhængige) litterære forlag’ står der med store sorte typer på en skrig-pink plakat ved indgangen til det område, hvor de holder til.
Hun kan godt lide betegnelsen ’kvalitetsforlag’, som ofte bliver brugt af og om de små forlag.
For det er nemlig det, der handler om for mange af dem: at udgive noget, de selv mener er af høj kvalitet.
Rikke Oberlin Flarup startede i 2011 Arkiv For Detaljer sammen med et par andre andre.
I dag driver hun forlaget alene - dog med hjælp fra en redaktør.
For Rikke Oberlin Flarup er kvalitet lig med noget, der udfordrer genrerne og samtidig har en æstetisk kvalitet:- Så der både er noget litterært og noget visuelt og måske også nogle artikler, der tager et eller andet emne op.
Og så skal bøgerne også være udformet sådan, at de er objekter i sig selv.
Smukke bøger.
- Man får måske 50 manuskripter og kan måske kun udgive tre om året.
I den udvælgelse skal man jo beslutte, hvad man er passioneret omkring.
Og det skal bare være super høj kvalitet, især hvis man skal bruge sit hjerteblod på at sidde og arbejde med det, siger hun og fortæller, at hun selv har et deltidsjob ved siden af for at kunne få det til at løbe rundt økonomisk.
Ikke pengene, der driver værketRikke Oberlin Flarup er afklaret med, at forlaget ikke kommer til at udgøre en egentlig indtægtskilde, men så længe det ’går i nul’, er hun tilfreds.
Et udvalg af de titler, som forlaget Arkiv For Detaljer har udgivet og medbragt på BogForum 2018.
- Pengene er på en måde den store udfordring, men det er samtidig heller ikke pengene, der driver værket for mig.
Den største udfordring er nok det her med at komme ud i boghandlerne og på bibliotekerne, fordi det kræver en anmeldelse i aviserne – og det er svært at få.
Standen på BogForum, som er opstået på initiativ fra messen i samarbejde med forlaget Kronstork, er en mulighed for at møde et nyt publikum, fortæller hun:Men jeg håber, jeg kan fortsætte med at møde forfattere, som præsenterer mig for bøger, som jeg ikke kan modstå.
Shekufe Tadyoni Heiberg, Forlaget Uro- Jeg kan mærke, at der er nysgerrighed, men det er også lidt op ad bakke.
Folk er vant til at komme herud og købe vanvidstilbud fra de store forlag, som jeg ikke kan hamle op med.
Mit håb er, at de oplever, at litteratur kan noget andet, end de er vant til fra mange af de andre forlag.
Hver bog er en nødvendighedPå standen ved siden af holder Shekufe Tadayoni Heiberg og Forlaget Uro til.
Det startede i 2014 med en enkelt udgivelse, en graphic novel.
Og siden er det blevet til 8-9 udgivelser, fortæller hun.
- Hver bog er faktisk kommet som en nødvendighed fordi jeg synes, at den specifikke bog skulle finde i verden.
Så er det akkumuleret siden, så det nu er et etableret mikroforlag, siger Shekufe Tadayoni Heiberg, som udover den første bog har udgivet sine egne tekster med illustrationer til – samt ny iransk litteratur.
Shekufe Tadayoni Heiberg siger om at være med på BogForum: - Det er godt at være til stede på en messe, som på mange måder er meget kommerciel.
At få lov til at skabe en lomme af noget andet.
Det tror jeg er rigtig vigtigt.
- Jeg er selv iraner, så jeg har mulighed for at oversætte, redigere og udvælge hvilke bøger, der passer godt til et dansk publikum.
Og det er ikke sikkert, at de bøger ville komme igennem til et større forlag, fordi der ikke nødvendigvis er så mange læsere.
Men det er rigtig vigtigt for mig, at de findes, så man kan møde litteratur fra et ikke-vestligt land.
Hun får økonomien til at løbe rundt ved også at tage ud og holde foredrag og workshops, hvor hun underviser i at lave håndlavede bøger.
- Jeg har kontor derhjemme, og er min egen grafiker og oversætter og redaktør og pressechef og key account manager - og forlægger.
Og på nogle af bøgerne er jeg også forfatter og illustrator, siger hun og smiler ad de mange ’kasketter’ jobbet som mikroforlægger indebærer.
- Men jeg håber, jeg kan fortsætte med at møde forfattere, som præsenterer mig for bøger, som jeg ikke kan modstå.
Og jeg tror, at det er sådan, det kommer til at fortsætte: At jeg udgiver af nødvendighed.
Udover at udgive bøger, så laver Shekufe Tadayoni Heiberg også workshop for børn og voksne.
 DR) Shekufe Tadayoni Heibergs billedbog 'Frugt og grønne sager' startede som et lille håndlavet hæfte, som hun solgte i små oplag, indtil hun havde tjent nok til at få den trykt - først i en lille udgave, og senere i en større udgave, som er målrettet biblioteker.
1 / 2Udover at udgive bøger, så laver Shekufe Tadayoni Heiberg også workshop for børn og voksne.
 DR)1 / 2Shekufe Tadayoni Heibergs billedbog 'Frugt og grønne sager' startede som et lille håndlavet hæfte, som hun solgte i små oplag, indtil hun havde tjent nok til at få den trykt - først i en lille udgave, og senere i en større udgave, som er målrettet biblioteker.
2 / 2Fra konsulentbranchen til forlagsbranchenLea Vilhelmsen er en af de mikroforlæggere, som er på BogForum for andet år i træk.
Hun er ikke en del af fællesstanden, men holder til i et andet hjørne af Bella Center.
Jeg har ikke tjent nogen penge i bogbranchen endnu, men jeg har haft det utrolig sjovt i tre år.
Lea Vilhelmsen, Forlaget LesenHer er hun afsted med sit forlag Lesen og Nr.
33 bøger, en boghandel på Nørrebro, som hun også driver.
Det har hun gjort, siden hun for cirka tre år siden sagde sit job i konsulentbranchen op efter ti år, fordi der ikke var nok ’hjerte eller sjæl’, fortæller hun.
Hun kastede sig i stedet over forlagsbranchen, først som praktikant hos forlaget Batzer.
- Da jeg havde været hos Batzer, læste jeg nogle romaner af Mona Høvring, og dér fik jeg en fornemmelse af, at det skal jeg udgive på dansk.
- Så jeg gik jeg i gang og udgav et par norske bøger – og så har jeg fået et rigtig godt netværk i Norge.
Så jeg har ligesom fået stukket nogle bøger i hånden, og på den måde er det blevet det norske, jeg har interesseret mig for, fortæller hun, da det lykkes mig at stjæle hende væk fra standen i små ti minutter.
Lea Vilhelmsen er på BogForum for andet år i træk, og fortæller, at hun i år har mere travlt end sidste år.
Grafiker og illustrator Line Jensen som laver omslagene til hendes udgivelser er også med på standen.
Sjovt – men intet overskudI denne uge udgav Forlaget Lesen den tredje roman af norske Mona Høvring, som i 2014 var nomineret til Nordisk Råds Litteraturpris.
Det er dog ikke Lea Vilhelmsen, der selv oversætter.
Det hyrer hun ’dygtige, unge forfattere’ til.
- Jeg synes ikke, at oversættelse bare er et håndværk.
Det er vigtigt, at det er nogen, der også kan skrive rigtig flot på dansk.
Så det har jeg forsøgt at fokusere på.
Indtil videre har Forlaget Lesen udgivet fem bøger, men hverken forlaget eller boghandlen har genereret noget overskud, tværtimod, fortæller Lea Vilhelmsen, som i stedet har tæret på sin opsparing de sidste par år.
Læs også:For 10 år siden blev papirbogen erklæret død.
Her 5 grunde til den stadig er sprællevende- Jeg har ikke tjent nogen penge i bogbranchen endnu, men jeg har haft det utrolig sjovt i tre år, siger hun og fortæller, at hun fremover håber på at kunne udnytte boghandlens lokaler mere til udlejning og arrangementer, som måske kan sikre lidt indtjening.
Men hun forventer ikke, at forlaget nødvendigvis kommer til at kaste indtjening af sig.
Og hvor længe hun kan blive ved, er heller ikke sikkert.
- Ellers må jeg en dag sige, ved du hvad, nu har jeg udgivet fem virkelig gode bøger.
Hvor var det dejligt.
Nu skal jeg noget andet, siger Lea Vilhelmsen.
Hun har dog ingen planer om at droppe forlagsbranchen lige foreløbigt, når hun lige at tilføje, inden de ti minutter er gået, og hun må haste tilbage til sin stand.
FacebookTwitterKopier linkEmner:Litteratur|Bogforum|Bella Center|Økonomi|Kulturministeriet




https://www.dr.dk/sporten/cykling/dansk-kvindepar-snupper-world-cup-soelv-i-banecykling

CyklingDansk kvindepar snupper World Cup-sølv i banecyklingDet danske par Amalie Dideriksen og Julie Leth vandt sølv i sæsonens anden World Cup afdeling.
Amalie Dideriksen vandt sammen med hendes makker Julie Leth sølv i nattens World Cup-afdeling i Canada.
Af Nikolaj Thorngaard28.
okt.
2018 kl.
10.
19Bemærk: artiklen er mere end 30 dage gammelLæs opDe danske europamestre i parløb Amalie Dideriksen og Julie Leth er rigtig godt kørende for tiden.
Det blev endnu engang bekræftet ved sæsonens anden World Cup-afdeling i den canadiske by Milton, da den danske duo kørte sig til en sølvmedalje i kvindernes parløb.
De to danskere måtte natten til søndag kun se sig besejret af det britiske par Elinor Barker og Katie Archibald, som sluttede med 36 point mod danskernes 19.
Læs også:Mere World Cup-succes for det danske banelandsholdFører i den samlede stillingDermed har de to danske baneryttere fået en forrygende start på den nye World Cup-sæson.
I sidste uges afdeling i frankrig blev det nemlig til en dansk førsteplads, og derfor ligger Danmark lige nu på en delt førsteplads sammen med Storbritannien i den aktuelle World Cup-stilling.
Det betyder desuden, at danskerne lige nu ligger lunt i svinget i kvalifikationsræset til både VM og OL.
Også i mændenes omnium disciplin var Danmark i konkurrence natten til søndag.
Her gik det dog knap så godt, da Casper Folsach sluttede på en 11.
plads.
Læs også:Danske cykelkvinder skal udnytte bane-erfaring i jagt på OL-guldFacebookTwitterKopier linkEmner:Amalie Dideriksen (cykelrytter)|Julie Leth (cykelrytter)|Storbritannien|Cykelsport|Frankrig




https://www.dr.dk/nyheder/udland/skoed-11-personer-i-synagoge-sigtede-er-dedikeret-antisemit

UdlandSkød 11 personer i synagoge: Sigtede er dedikeret antisemitDen 46-årige Robert Bowers har spredt sit had på højreradikalt socialt medie.
Af Sofie Hviid og Robin Patrick Stampe Seierby (Video)28.
okt.
2018 kl.
09.
38Bemærk: artiklen er mere end 30 dage gammelLæs opFå timer inden den 46-årige Robert Bowers tilsyneladende trådte ind i en synagoge i Pittsburgh med en riffel og tre håndvåben og skød og dræbte 11 personer med jødisk baggrund, skrev han en foruroligende besked på et socialt medie.
- Jeg kan ikke sidde og se på, at mit folk bliver dræbt.
Op i røven med jeres synspunkter, jeg går ind.
Læs også:10 mennesker er dræbt i skyderi ved amerikansk synagogeDen 46-årige Bowers blev anholdt kort efter skyderiet og er nu blevet mødt med 29 forskellige sigtelser.
Udover at være sigtet for at skyde med motiv til at dræbe, er han også sigtet for at forhindre udøvelse af religion.
Bowers linker i sit opslag til en jødisk organisation, der er dedikeret til at hjælpe flygtninge med en kommentar om, at organisationen hjælper folk til landet, der dræber den amerikanske befolkning.
Og dykker man længere ned i hans færden på det sociale medie, der er særlig populært blandt højreradikale amerikanere, tegner der sig et klart billede af den 46-årige mand som radikal antisemit og racist.
Hadprædikant på socialt medieRobert Bowers er ifølge New York Times ikke tidligere kendt af politiet.
Hans naboer fortæller ifølge flere medier, at han holdt sig for sig selv og ikke gjorde meget væsen af sig.
Men han var aktiv på det sociale medie Gab, der er blevet populært blandt højreradikale amerikanere.
Gab er et alternativ til Facebook og Twitter og er først og fremmest kendt for at tillade hadefulde opslag.
Derfor er det blevet populært blandt amerikanere med ekstreme synspunkter.
Robert Bowers profil, der blev åbnet i januar, er nu blevet lukket, men hans opslag og aktiviteter kan stadig findes på siden.
Og profilen er fuld af hadefulde kommentarer, der tyder på et stort had mod især jøder.
Læs også:Trump foreslår væbnede vagter i kirker efter skudangrebNeo-nazistisk propagandaDen 46-årige formodede drabsmands coverbillede er en hastighedsmåler, der indeholder tallet 1488.
Tallet 14 henviser ifølge Washington Post til et 14-ord langt slogan for hvide racister, og tallet 88 er et neo-nazistisk symbol, der betyder Heil Hitler (H er det ottende ord i alfabetet).
I hans profiltekst skriver han også, at jøder er satans børn.
Mange af hans opslag handler om klassisk neo-nazistisk propaganda med satiriske billeder og tekster, der blandt andet stiller spørgsmåltegn ved holocaust.
Robert Bower mener tilsyneladende heller ikke, at præsident Trump arbejder for hvide amerikaneres sag.
Han reposter opslag på Gab, hvor Trump bliver satirisk fremstillet som i lommen på jøderne.
- Trump er en globalist, ikke en nationalist, skrev Bowers få dage inden skyderiet.
Fordømmelse og hyldestBowers handlinger får en blandet modtagelse blandt de andre brugere på Gab.
Hvor nogen fordømmer hans handlinger, bliver han hyldet af andre.
En bruger har kommenteret flere opslag med tilnavnet Robert "White Power" Bowers.
En anden bruger har lagt et billede op af en t-shirt, han har designet til anledningen.
Læs også:Korrespondent: Heilende 'sort blok' overrasker TysklandPå t-shirten er et billede af Bowers med hans sidste ord på Gab, inden han gik ind i synagogen- Screw your optics, I'm going in.
Synagoge-skyderiet er blevet udråbt til det mest alvorlige antisemitiske angreb i amerikansk historie og efterforskes nu af FBI som en hadforbrydelse.
FacebookTwitterKopier linkEmner:Donald Trump (politiker)|Kriminalitet|Jødedom|Facebook|Twitter




https://www.dr.dk/nyheder/regionale/oestjylland/91-aarige-eli-har-en-af-krigens-sidste-stemmer-minderne-bringer-stadig

Østjylland91-årige Eli har en af krigens sidste stemmer: Minderne bringer stadig tårerne fremEn ny udstilling på Dokk1 i Aarhus portrætterer nogle af de mennesker, der befandt sig i Aarhus og omegn under 2.
Verdenskrig.
© Dr ØstjyllandAf Rasmus Bruun Kynde og Emma Lichscheidt28.
okt.
2018 kl.
09.
27Læs opI en ny udstilling på Dokk1 i Aarhus kaldet "Krigens sidste stemmer" fortæller nogle af de mennesker, der befandt sig i Aarhus og omegn under 2.
Verdenskrig deres historier.
En af dem, der har valgt at dele sin historie med resten af verden, er 91-årige Eli Verner Rasmussen, der nu og under 2.
Verdenskrig boede i Aarhus.
Han var 13 år gammel og i lære som maler, da tyskerne gik ind i Danmark.
Specielt én oplevelse står klart for ham: Den 4.
juli 1944, hvor 150 tons ammunition sprang i luften på Aarhus Havn og sendte skibsdele og tusindvis af granater igennem byen.
Eli Rasmussen fortæller om sine oplevelser under Anden Verdenskrig.
33 døde, og omkring 250 mennesker blev sårede.
- Min mester og jeg kørte sammen ud gennem skoven til Skåde og skulle ud og tapetsere en stue, og det var i en villa på første sal, mens vi stod der, kom der den onde lyne mig sådan et brag, så du ikke drømmer om det, fortæller han.
Fra villaen kunne de se raketter i luften, og da manden, de tapetserede for, kom hjem, fortalte han, at han arbejdede ved havnen, hvor braget kom fra.
På køkkenbordet lå der en seddel, og der stod bare: ”Far er uskadt, vi er i haven”, og jeg fór ud, og jeg var sgu så glad, da jeg så min far.
Eli Verner Rasmussen om angrebet på Aarhus Havn- Jeg blev chokeret, da han fortalte, hvor det var sprunget, og min far arbejdede lige op ad det sted, og så spurgte jeg, om jeg ikke måtte køre hjem, siger han.
Eli Verner Rasmussens mester rådede ham til at vente med at køre, til det var blæst af.
Det skete først, da de havde fyraften, og han skyndte sig hjem til sine forældres lejlighed.
- På køkkenbordet lå der en seddel, og der stod bare: ”Far er uskadt, vi er i haven”, og jeg fór ud, og jeg var sgu så glad, da jeg så min far, siger han.
Mindet om befrielsen bringer tårerne fremEli Verner Rasmussen husker også en anden skelsættende begivenhed.
Nemlig, da det i radioen den 4.
maj om aftenen 1945 blev meddelt, at de tyske tropper havde overgivet sig.
- Jeg stod oppe i stuen, og radioen var åben.
Så hørte jeg den engelske presse forbikomme, og så tænkte jeg: "Jeg må hellere høre".
Så begyndte han at læse op af nyhederne.
Pludselig blev der en pause,der varede lidt… Du kan tro, jeg kan huske det, fortæller Eli Verner Rasmussen og tager en dyb indånding, inden han fortsætter.
Til dagligt bor 91-årige Eli Verner Rasmussen på plejehjemmet her i Aarhus-forstaden Viby.
- Så sagde han: 'I dette øjeblik er der indløbet meddelelse om, at de tyske tropper har kapituleret i Holland, Nordvesttyskland'.
Så kom der en pause – han kunne fandeme næsten ikke sige det – Danmark.
Jeg havde fandeme næsten besvimet.
I radioen blev der også fortalt, at de engelske tropper ville være i Aarhus ved Kongsvang ved middagstid dagen efter, og Eli Verner Rasmussen husker tydeligt den folkefest, der udspillede sig efterfølgende.
Jeg kan ikke beskrive det, jeg græd kraftedeme.
De unge piger sprang op på kampvognene og krammede dem, klappede dem, kyssede dem og dekorerede dem med blomster.
Tænk, at på gaden stod folk, der ikke kendte hinanden, de tog omkring hinanden og kyssede hinanden.
Eli Verner Rasmussen om befrielsen- Hele den plads var sort af mennesker, der ventede.
Jeg var alene, og jeg må indrømme, at tankerne fløj rundt i mit hoved, siger han.
Eli Verner Rasmussen - Befrielsen.
wavMindet om den første kampvogn og den første engelske soldat får stadig i dag tårerne frem i Eli Verner Rasmussen.
- Jeg kan ikke beskrive det, jeg græd kraftedeme.
De unge piger sprang op på kampvognene og krammede dem, klappede dem, kyssede dem og dekorerede dem med blomster.
Tænk, at på gaden stod folk, der ikke kendte hinanden, de tog omkring hinanden og kyssede hinanden, fortæller han grådkvalt.
Udstillingen "Krigens sidste stemmer" kan opleves på Dokk1 i Aarhus frem til den 28.
november.
Udstillingen er et samarbejde mellem Sundhed og Omsorg i Aarhus Kommune, Stadsarkivet, frivillige fra Besættelsesmuseet og fotojournaliststuderende fra Danmark Medie- og Journalisthøjskole.
FacebookTwitterKopier linkEmner:Aarhus|Dokk1|Aarhus Havn|Historie|Krige og væbnede konflikter




https://www.dr.dk/sporten/fodbold/superliga/minut-minut-hobro-tager-vigtig-sejr-mod-vejle






https://www.dr.dk/nyheder/regionale/hovedstadsomraadet/efter-successamarbejde-i-fremtiden-kan-du-maaske-ogsaa-faa

KøbenhavnEfter successamarbejde: I fremtiden kan du måske også få hospitalsbehandling i SverigeEt fertilitetssamarbejde mellem Danmark og Sverige har haft så gode resultater, at det kan bredes ud til andre områder.
Regionsrådsformand Sophie Hæstorp Andersen foreslår blandt andet, at man får en fælles akuthelikopter med Region Skåne.
Af Anne Sophie Flach28.
okt.
2018 kl.
09.
34 | opdateret 29.
okt.
2018 kl.
15.
47Bemærk: artiklen er mere end 30 dage gammelLæs opSiden det sidste år blev muligt at tage turen over sundet for at komme i behandling for ufrivillig barnløshed, har omkring 40 danske og svenske patienter benyttet sig af muligheden.
Samarbejdet mellem Region Hovedstaden og Region Skåne, betyder konkret, at patienter, der har problemer med at få at børn, har fået adgang til udvalgte typer af fertilitetsbehandling på tværs af landegrænsen.
Hospitaler, der er med i fertilitetssamarbejdet Skånes Universitetssygehus i Malmø Rigshospitalet Herlev Hospital Hvidovre Hospital Bispebjerg HospitalKilde: Region HovedstadenUd over fordelene for den enkelte patient i fertilitetsbehandling, er aftalen også et godt eksempel på, hvordan vi kan udnytte de styrker, vi har på tværs af landegrænserne, mener Jens Sønksen, professor og overlæge på urinvejskirurgisk afdeling på Herlev Hospital.
- Det er i høj grad en model, jeg synes, man kan kigge for at se, hvordan vi kan udnytte ressourcerne bedst muligt, så vi får den bedst mulige behandling for alle vores patienter.
For det er jo det, det i sidste ende handler om, siger han.
Læs også:Sådan ser fremtidens fertilitetsbehandling udAlene på fertilitetsområdet er Danmark og Sverige blandt de bedste i verden, og på begge sider af Sundet har man afdelinger, der er specialiserede i særlige områder af behandlingen.
Derfor er det en stor gevinst for patienterne, når hospitalerne slår pjalterne sammen, siger Jens Sønksen.
- De patienter, som er involveret her, er patienter, som ikke havde udsigt til at få børn.
Det vil de så kunne nu ved, at vi koncentrerer det her omkring de bedste kompetencer, siger han.
Regionsrådsformand i Region Hovedstaden, Sophie Hæstorp Andersen (S) mener også, at der er store fordele ved et samarbejde med Sverige for både danske og svenske patienter.
- Jeg synes, det er rigtig godt, når de stærke, faglige miljøer, som vi har på Rigshospitalet, samarbejder med det stærke miljø, de har på Universitetshospitalet i Sverige og sikrer, at både danske og svenske patienter får den bedste behandling, siger hun.
Derfor er hun også klar til at se på hvordan Danmark og Sverige kan samarbejde på andre områder.
- Kan det lade sig gøre her i Øresundsregionen, så synes jeg, at vi skal gøre mere af det, siger Sophie Hæstorp Andersen og fortsætter.
- Min ambition er, at vi i fremtiden ikke kun samarbejder om det højtspecialiserede, men også om noget så trygt og vigtigt som en akuthelikopter, siger hun.
FacebookTwitterKopier linkEmner:Socialdemokraterne|Sophie Hæstorp (politiker)|Hospitaler|Patienter|Sverige




https://www.dr.dk/mitliv/mikkel-bor-i-en-kirke-fra-1898-praedikestolen-kan-blive-en-fed-dj-pult

Hvor kan jeg bo?
Se temaMit LivMikkel bor i en kirke fra 1898: Prædikestolen kan blive en fed dj-pultDen 26-årige klejnsmed har selv totalrenoveret bygningen.
Kunne du forestille dig at bo i en kirke med 12 meter til loftet?
Af Palle Herløv og Claus Bech (foto)28.
okt.
2018 kl.
09.
01Læs op- Jeg var lidt nervøs i starten.
Særligt om natten, hvor jeg lå og lyttede efter underlige lyde.
Men jeg har intet hørt eller set.
Ingen raslende kæder eller blege spøgelser.
Jeg tror bare, man automatisk hyper stemningen op, fordi man er i en kirke, siger Mikkel Bredlund.
Hvor kan jeg bo?
Drømmer du om at ruske op i tilværelsen og prøve noget nyt på boligfronten?
DR Mit Liv har mødt en række gæstfrie mennesker og fået et kig ind i deres unikke hjem.
Du kommer blandt andet med inden for i en bil, i en gammel kirke, i en container, i et økologisk minisamfund og med ombord på et sejlskib.
Læs alle artiklerne i temaet her.
Den 26-årige klejnsmed fra Gørlev på Vestsjælland købte i sommeren 2016 en tidligere frimenighedskirke, da et andet hus blev solgt for næsen af ham.
Kirken ligger ved siden af det hus, han havde udset sig, og han kunne købe de 285 kvadratmeter for kun 625.
000 kroner.
Han vendte ideen med sine forældre, og han kastede sig ud i det på mange måder ret vilde projekt med at bygge den om til et hjem.
- Jeg har boet flere steder gennem årene.
Mindre lejligheder i Slagelse og København.
Nu trængte jeg bare til at have mit eget sted, og det skulle være med have, terrasse og plads nok.
- Er du troende?
- Nej!
Det er jeg sgu ikke!
Det er der flere, der spørger om, men det her handler ikke om noget religiøst.
Det handler om at bevare en gammel, flot bygning.
Bethaniakirken i Gørlev var i brug fra 1898 til 1996.
Billedet her er fra før 1907.
Foto fra Gørlev Lokalarkiv.
Grunden er på 1607 kvadratmeter, og alle urner skulle meget gerne for længst være gravet op.
Det er i hvert fald, hvad han har fået at vide.
De jordiske rester af tidligere Gørlev-borgere er ikke desto mindre stadig spredt et sted ude i mulden.
- Vi har haft hele gulvet i kirken gravet op, og vi er ikke stødt på skeletter eller andre spændende ting undervejs.
Desværre, vil jeg næsten sige.
Det havde været et fint supplement til historien om mit hjem, siger Mikkel Bredlund.
Historien - om forvandlingen fra kirke til privat bolig - fortæller han ofte.
Flere gange om ugen dukker nysgerrige folk op, som gerne vil høre om hans projekt.
- Jeg tager mig stort set altid tid til at fortælle og vise lidt rundt, men ind imellem når jeg en grænse, hvor jeg bliver nødt til at sige nej.
Både på grund af tiden, men også fordi, det jo er mit private hjem.
Det skal ikke blive et udflugtsmål, som alle og enhver kan komme og se.
Hele stueetagen er næsten ét stort rum med køkken, stue, et værelse og badeværelse.
På første sal er der et mindre badeværelse, vaskerum og to værelser, hvoraf det ene er Mikkels soveværelse med walk-in-closet.
Prædikestolen er bevaret.
- Jeg ved ikke, hvad jeg skal bruge den til, men jeg vidste, at det ikke skulle væk.
Måske holder jeg en fest en dag og bruger den til dj’en, siger Mikkel Bredlund.
Fra prædikestolen kan man kigge ud over køkkenet.
I et hjørne af stuen har Mikkel lavet en pejs.
Den ene væg er beklædt med røde sten og et fladskærms-tv.
Loftshøjden varierer fra 240 cm i entreen og under den forskudte førstesal.
Andre steder er der mellem 10 og 12 meter.
Gulvet ligner blankpoleret marmor, men det er "blot" fliser fra Bauhaus.
Mikkel er uddannet rustfri klejnsmed, og hans svendestykke var dette hovedgærde til en seng, som ligner frontfacaden af kirken.
Det er lavet i poleret krom.
Flotte lysindfald i de store, runde vinduer.
En mindeplade for kirkens første præst har fået lov at blive hængende.
- Jeg måtte gerne fjerne den, men havde jeg gjort det, kunne jeg lige så godt have købt en lagerbygning og lavet det samme indvendigt, siger Mikkel.
De gamle spær er malet hvide og ellers bevaret.
1 / 11Hele stueetagen er næsten ét stort rum med køkken, stue, et værelse og badeværelse.
På første sal er der et mindre badeværelse, vaskerum og to værelser, hvoraf det ene er Mikkels soveværelse med walk-in-closet.
1 / 11Prædikestolen er bevaret.
- Jeg ved ikke, hvad jeg skal bruge den til, men jeg vidste, at det ikke skulle væk.
Måske holder jeg en fest en dag og bruger den til dj’en, siger Mikkel Bredlund.
2 / 11Fra prædikestolen kan man kigge ud over køkkenet.
3 / 11I et hjørne af stuen har Mikkel lavet en pejs.
4 / 11Den ene væg er beklædt med røde sten og et fladskærms-tv.
5 / 11Loftshøjden varierer fra 240 cm i entreen og under den forskudte førstesal.
Andre steder er der mellem 10 og 12 meter.
6 / 11Gulvet ligner blankpoleret marmor, men det er "blot" fliser fra Bauhaus.
7 / 11Mikkel er uddannet rustfri klejnsmed, og hans svendestykke var dette hovedgærde til en seng, som ligner frontfacaden af kirken.
Det er lavet i poleret krom.
8 / 11Flotte lysindfald i de store, runde vinduer.
9 / 11En mindeplade for kirkens første præst har fået lov at blive hængende.
- Jeg måtte gerne fjerne den, men havde jeg gjort det, kunne jeg lige så godt have købt en lagerbygning og lavet det samme indvendigt, siger Mikkel.
10 / 11De gamle spær er malet hvide og ellers bevaret.
11 / 11Er det marmor?
Nej, det er porcelæn fra BauhausDet har været vigtigt for Mikkel at bevare så meget af det oprindelige som muligt.
Kommunen havde nogle regler for, hvor meget han måtte ændre på den fredede bygning.
Blandt andet måtte facaden ikke ændres - kun vedligeholdes eller shines op.
Af samme grund bliver korset i spidsen af tårnet siddende, hvor det er.
16 meter over jorden.
Indvendigt har han derimod haft frie tøjler, men han har bevaret så meget som muligt.
Derfor er han formentlig den eneste i Danmark med en prædikestol i køkkenet.
- Jeg ved ikke, hvad jeg skal bruge den til, men det kan da blive en fed dj-pult, hvis jeg en dag holder en stor fest.
Eller også skal jeg selv stille mig op og byde folk velkommen.
Så langt har jeg ikke tænkt endnu.
Statuen af kvinden her er lavet i helstøbt beton.
Den er ny og købt, fordi den passer ind i stilen.
Tre små englefigurer har fået plads i nogle fordybninger i væggen.
Der er tænkt over detaljerne på badeværelset.
Mikkel har valgt at bruge penge på lidt forkælelse i form af et sort badekar.
I stueetagen er der et toilet, som gæster i huset bruger.
Badeværelset på første sal er kun til Mikkel selv.
1 / 5Statuen af kvinden her er lavet i helstøbt beton.
Den er ny og købt, fordi den passer ind i stilen.
1 / 5Tre små englefigurer har fået plads i nogle fordybninger i væggen.
2 / 5Der er tænkt over detaljerne på badeværelset.
3 / 5Mikkel har valgt at bruge penge på lidt forkælelse i form af et sort badekar.
4 / 5I stueetagen er der et toilet, som gæster i huset bruger.
Badeværelset på første sal er kun til Mikkel selv.
5 / 5Renoveringskontoen er tømt nu, og det har været nødvendigt at prioritere undervejs.
Møbler og inventar er en blanding af nyt og gammelt, dyrt og mindre dyrt.
Køkkenet er eksempelvis fra Ikea, så det kan skiftes, når han får råd.
Pejsen har derimod været dyr, for den er sværere at skifte ud.
Jeg har sagt til min kæreste, at hun kan flytte ind den dag, han flytter ud.
Det har hun det fint med.
Mikkel BredlundDe fleste bemærker som det første de store fliser, der dækker gulvet i stueetagen.
De ligner blankpoleret marmor, men det er såmænd porcelænsfliser fra Bauhaus.
- Jeg valgte dem, fordi de er pæne at se på med deres høje glans.
De gør det hele lidt mere specielt, og de er heldigvis nemme at holde rene.
Jeg overvejer alligevel at købe en robot-moppe, der kan klare arbejdet for mig, ligesom jeg heller ikke kan afvise, at jeg en dag skal have rengøringshjælp.
Kammeraten Peter Horsmann har fået lov at bo hos ham i starten, mens Mikkels kæreste gennem halvandet år bor i Slagelse.
Peter er sammen med Mikkels far dén, der har brugt mest tid på at hjælpe med renoveringen.
- Jeg har sagt til min kæreste, at hun kan flytte ind den dag, han flytter ud.
Det har hun det fint med, og det er fedt for mig at give noget tilbage til ham, der har hjulpet mig så meget undervejs.
Jeg føler, jeg skylder ham det.
Grunden er på 1607 kvadratmeter.
Mikkel vil sætte en stor port af smedejern op som indgangsportal, og så skal der anlægges indkørsel, have og terrasse.
Kommunen stillede nogle krav, da bygningen er fredet og vurderet bevaringsværdigt, men det har været overkommelige krav.
Ét af dem er, at Mikkel ikke må ændre på facadens udseende eller sætte vinduer i.
Mikkel har forgæves forsøgt at finde ud af, hvad der er blevet af den oprindelige klokke fra 1898.
Tårnet måler tre gange tre meter, så her er kun plads til få personer i det, der på et tidspunkt skal indrettes som en whisky-stue.
Der er 16 meter op til korset, som Mikkel på et tidspunkt vil skifte ud med et nyt i rustfri og højglanspoleret stål.
1 / 4Grunden er på 1607 kvadratmeter.
Mikkel vil sætte en stor port af smedejern op som indgangsportal, og så skal der anlægges indkørsel, have og terrasse.
1 / 4Kommunen stillede nogle krav, da bygningen er fredet og vurderet bevaringsværdigt, men det har været overkommelige krav.
Ét af dem er, at Mikkel ikke må ændre på facadens udseende eller sætte vinduer i.
2 / 4Mikkel har forgæves forsøgt at finde ud af, hvad der er blevet af den oprindelige klokke fra 1898.
3 / 4Tårnet måler tre gange tre meter, så her er kun plads til få personer i det, der på et tidspunkt skal indrettes som en whisky-stue.
Der er 16 meter op til korset, som Mikkel på et tidspunkt vil skifte ud med et nyt i rustfri og højglanspoleret stål.
4 / 4Umuligt uden fars ekspertise og mors kødgryderMikkel har renoveret kirken for omkring 800.
000 kroner, og stort set alt hans fritid de seneste to og et halvt år er brugt på ombygningen.
Det var et omfattende gør-det-selv-projekt.
- Her så forfærdeligt ud.
Jeg vil nærmest sige klamt med svamp, fugt og råddenskab i blandt andet træværket.
Det har været hårdt, men det er blevet, som han havde håbet.
- Min far har hjulpet mig med det meste, for jeg vidste intet om, hvor eller hvordan jeg skulle begynde.
Sådan noget ved han, så han har udstukket retningslinjerne, og jeg har sammen med ham og en flok venner fået tingene til at lykkes.
Mikkels forældre bor cirka 50 meter henne ad vejen, så det har været nemt for ham at gå til og fra byggeprojektet, og så har hans mor stået klar med maden, når far og søn kom og havde brug for noget at køre videre på.
- De har begge to hjulpet mig helt vildt meget.
Det er jeg taknemlig for.
Uden dem havde det her ikke kunnet lade sig gøre, siger Mikkel Bredlund.
Tryk dig rundt på kortet herunder for at læse om flere boformer:FacebookTwitterKopier linkEmner:Sjælland|Gørlev|Slagelse|BAUHAUS|IKEA




https://www.dr.dk/nyheder/regionale/fyn/44-curlingmedlemmer-droemmer-om-ny-ishal-til-12-millioner-kroner

Fyn44 curlingmedlemmer drømmer om ny ishal til 12 millioner kronerEn ny curlinghal skal skabe curlingspillere på eliteplan i Odense Curling Club.
Hvis man vil dyrke curling på eliteplan, kræver det den rigtige ishal, mener formand for Odense Curling Club.
(© Odense Curling Club)Af Anne Mette Dam Thrane og Thomas Dinsen28.
okt.
2018 kl.
08.
35Bemærk: artiklen er mere end 30 dage gammelLæs opEn curlinghal til 12 millioner kroner.
Det er drømmescenariet hos Odense Curling Club, som ønsker en ny ishal for at bringe Odenses curlinghold op på eliteniveau både nationalt og internationalt.
Fakta om curlingCurling spilles af folk i alderen 10 til 70+.
Der findes 14 curlingklubber i Danmark.
Der findes fire deciderede curlinghaller i Danmark (Hvidovre, Tårnby, Gentofte, Esbjerg).
En curlingbane er 44,5 meter lang og skal være minimum 4,27 meter bred.
En curlingsten vejer ca.
20 kg og er ca.
90 cm.
i omkreds.
Til fejningen i curling anvendes to typer koste,Der afholdes EM i curling i Estland i 2018.
VM i curling for kvinder afholdes i Silkeborg i 2019.
VM i curling for kvinder har kun én gang været afholdt på dansk is - det var i 2011 i Esbjerg.
I dag spiller klubbens 44 curlingspillere på Odense Isstadion, og det er ikke optimalt, forklarer Mikkel Juul Larsen, formand for Odense Curling Club.
- At spille curling på ishockey-is svarer til at spille fodbold på en pløjemark, og det er ikke ordentlige forhold, hvis man vil spille elite, siger han.
De skal i hvert fald have stor ros for selv at have taget initiativet og for selv at komme med et forslag, hvor de påtænker at finde en betragtelig del af pengene selv.
Jane Jegind (V), byrådsmedlem i Odense KommuneDen ny ishal vil koste 12 millioner kroner, hvoraf klubben ønsker, at op mod seks millioner kroner skal komme fra kommunen.
Klubben har allerede skaffet seks millioner kroner via privat finansiering, og mener derfor ikke, at det er urimeligt at drømme om en hal til 12 millioner kroner.
- Vi har faktisk været i stand til at rejse seks millioner kroner selv indtil videre, og så tilbyder vi kommunen, at de kan få en curlinghal til et forholdsvist beskedent beløb i den sammenhæng, siger Mikkel Juul Larsen.
Klubben vil også forsøge at skaffe yderligere finansiering igennem fonde, hvis Odense Kommune bakker op om projektet.
Idéerne fremlægges for kommunen tirsdagTirsdag fremlægger Odense Curling Club planerne med curlinghallen for by- og kulturudvalget i Odense Kommune.
Rådmand for by- og kulturforvaltningen Jane Jegind (V) er positiv over for klubbens initiativ.
- De skal i hvert fald have stor ros for selv at have taget initiativet og for selv at komme med et forslag, hvor de påtænker at finde en betragtelig del af pengene selv.
Om det bliver til noget eller ikke, er svært at sige på nuværende tidspunkt, siger hun.
Læs også:Curlingsøstre til OL på trods: Plejer er død og begravetPlanen er at placere curlinghallen på Pederstrupvej i det nordvestlige Odense.
Men før kommunen kan godkende en eventuel økonomisk indsprøjtning til byggeriet, skal det afklares, om det er tilladt at bygge en curlinghal på det sted, klubben har planlagt.
- De skal vide, om det kan realiseres.
Så vi skal have forelagt deres tanker og idéer, så udvalget kan se, om vi synes, at det er et spændende projekt, og om det overhovedet er muligt, samt om det kan blive realiseret på den placering, de foreslår, siger rådmand Jane Jegind (V).
Odense Curling Club har pt.
44 medlemmer, men håber på at få flere medlemmer, hvis planerne om en ny ishal lykkes.
(© Odense Curling Club)Mulighed for medlemsvækstFormand i Odense Curlingklub håber, at projektet bliver positivt modtaget i kommunen, da det vil være en saltvandsindsprøjtning til klubben.
- Erfaringerne fra andre klubber viser, at der sker en medlemsvækst, og det er også lettere at fastholde de medlemmer, man allerede har, siger Mikkel Juul Larsen.
Planen er også at skabe odenseanske elitespillere.
- Vi forventer at vi vil kunne stille med elitehold fra Odense og blande os i eliten, som nu er domineret af københavnerhold, så vil vi kunne vinde medaljer nationalt og internationalt, siger formanden for Odense Curling Club.
Men udover bedre forhold for klubbens medlemmer kan en ny ishal også benyttes til handicapcurling, skolecurling og seniorcurling og vil dermed også være en fordel for kommunen.
Hvis planerne lykkes, er det målet, at den ny curlinghal skal stå klar i midten af 2020.
Læs også:Mathilde har curlet sig fra nybegynder til OL på fire år: Det bliver så vildtFacebookTwitterKopier linkEmner:Curling|Jane Jegind (politiker)|Odense|Odense Kommune|Lokalpolitik




https://www.dr.dk/nyheder/vejret/sneen-har-ramt-danmark

VejretSneen har ramt DanmarkVejdirektoratet advarer om risiko for glatføre på veje, efter sæsonens første sne faldt natten til søndag.
Læserbillede fa Norddjurs, hvor sneen har lagt sig i løbet af natten.
(© privat)28.
okt.
2018 kl.
09.
22 | opdateret 28.
okt.
2018 kl.
09.
27Bemærk: artiklen er mere end 30 dage gammelLæs opDet kan være på tide at finde hue, halstørklæde og vanter frem fra gemmerne.
Søndag morgen stod nordjyderne op til sæsonens første snedækket landskab.
Det gælder blandt andet i Himmerland, Vendsyssel og Thy, oplyser Bolette Brødsgaard, der er vagthavende meteorolog hos DMI.
- Der har faktisk været så meget, at det lige har lagt sig på jorden, så man har kunnet se et tyndt, hvidt snedække flere steder oppe i Nordjylland.
- Men det bliver en kort fornøjelse.
Det forsvinder igen hurtigt i løbet af formiddagen, siger hun.
Ifølge TV2 er det det tidligste snefald i Danmark i seks år.
Luften vil føles kold, og man kan ifølge Brødsgaard få lyst til at pakke sig ind.
Læserbillede fra Ulstrup.
- Selv om temperaturen stiger, kommer vi kun op på to til fem grader.
I den sydlige del af landet kan man dog opleve op til syv graders varme.
Læs også:Pivkold søndag med vinterlige byger- Men da vinden er lidt frisk i dag fra øst, vil det føles koldt.
Det er afgjort en frisk og kold dag, siger hun.
Glatte vejeVejdirektoratet advarer om risiko for glatføre på flere strækninger i Nordjylland, Østjylland og flere områder på Sjælland.
Fyns Politi skriver på Twitter, at der er risiko om melding om glat føre på den Fynske Motorvej.
Men snevejret ser ikke ud til at fortætte.
Natten til tirsdag nærmer der sig et lavtryk sydfra, der vil bringe varme med fra Middelhavet.
- Vi får desværre skyet vejr med noget regn, men temperaturerne vil også blive hevet op, siger Bolette Brødsgaard.
Det kan resulterede i tocifrede plusgrader på termometerne.
Mange steder vil det hedde mellem 12 og 15 grader, mens den sydlige del af landet kan opleve helt op til 18 grader.
/ritzau/FacebookTwitterKopier linkEmner:Vejret|Jylland|Vejdirektoratet|TV 2 (tv-kanal)|Vejtrafik




https://www.dr.dk/musik/her-bryder-popstjerne-sammen-lige-inden-koncert-jeg-ville-virkelig-ikke-paa-scenen

MusikHer bryder popstjerne sammen lige inden koncert: Jeg ville virkelig ikke på scenenThor fra Citybois begynder at græde, kort før han skal på scenen.
Af Christian Ellegaard og ANJA PIHL OVERBY (VIDEO) OG SARA RENEE PETERSEN (VIDEO)28.
okt.
2018 kl.
08.
30Bemærk: artiklen er mere end 30 dage gammelLæs opDybe vejrtrækninger og tårer ned af kinderne.
Det går slet ikke som planlagt, da den populære popduo Citybois skal på scenen på årets Smukfest.
© drFra Bois til MændThor og Anthon fra Citybois vil have mere kontrol over karrieren.
Men det er ikke altid nemt, når man samtidig skal jonglere med regninger og køretimer.
Se serien på DR TV og DR3.
Problemer med en øresnegl, der går i stykker lige før showstart, bliver nemlig for meget for Thor Farlov, den ene halvdel af gruppen, som får det skidt lige inden koncerten.
Læs også:Unge popstjerner i koncert-kaos: Her går det helt galt for CityboisMen selvom den unge popstjerne har det dårligt, er der ingen vej udenom.
Han skal på scenen.
- Jeg ville virkelig ikke på.
Jeg var trængt op i en krog.
Jeg græd, og jeg græder aldrig, siger Farlov om det følelsesladede øjeblik.
Se dramaet udspille sig i videoen øverst, og se hele episoden i fjerde afsnit af Citybois-serien 'Fra Bois til Mænd', som du kan se lige nu på DR TV.
Citybois har netop udsendt deres nye single 'Helt Fair'.
Hør den her.
CityboisHelt fairFacebookTwitterKopier linkEmner:Smukfest|Skanderborg




https://www.dr.dk/nyheder/viden/klima/hvor-langt-er-der-til-regnbuen-6-aarige-ella-udfordrer-videnskaben

KlimaHvor langt er der til regnbuen?
6-årige Ella udfordrer videnskabenRegnbuer er et lysfænomen, og det er umuligt at finde frem til dem, siger ekspert.
På DR Viden tager vi børns nysgerrighed alvorligt og finder svar hos videnskaben.
Børn stiller af og til de skøreste - og til tider de skarpeste - spørgsmål.
På dr.
dk/hvorfordet kan du sende dine børns spørgsmål til os og se svarene på nogle af de bedste, som vi har udvalgt.
Af Christoffer Heide28.
okt.
2018 kl.
07.
00Bemærk: artiklen er mere end 30 dage gammelLæs opRegnbuer opstår ud af det blå og lige foran øjnene på os.
De får os til at stoppe op og se på de vilde farver, når lysfænomenet bryder frem på himlen.
6-årige Ella har også set en regnbue, og det fik hende til at undre sig.
For hvor langt er der egentlig hen til den?
Jesper Grønne er fotograf og medforfatter til DMI’s beskrivelse af regnbuer.
Han har - bogstaveligt talt - fulgt dem i mange år.
- Jeg har jagtet alle himlens lysfænomener.
Her er regnbuen rigtig interessant som fotograf på grund af farverne, som kommer frem på himlen, siger Jesper Grønne.
På sine mange ture, i jagten på de bedste fotografier af regnbuer, har Jesper Grønne lært præcist, hvor langt der er til en regnbue.
For de består helt enkelt kun af to ingredienser.
Sol og vand.
- Der er så langt hen til regnbuen, som der er til det regnvejr, der skaber regnbuen, siger Jesper Grønne.
- En regnbue opstår, fordi dråberne eller regnvandet spejler solens stråler.
Derfor kan du kun se en regnbue, hvis solen er bag dig og skinner hen på regn, siger Jesper Grønne.
Derfor er afstanden til regnbuen længden mellem dig og regnen.
Der er dog en grænse for, hvor langt væk du kan være og stadig se regnbuen.
Kommer du længere væk end 10 kilometer fra regnen og regnbuen, vil du efterhånden kun kunne se et rødt skær.
Lav din egen regnbueRegnbuer kommer oftest, når der er en isoleret regnbyge, fordi det giver solens stråler mulighed for at skinne på regndråberne.
Og det giver så dig mulighed for at stå det helt rigtige sted og se regnbuens farver.
Men det kan være svært at finde en regnbue.
Derfor er der er et simpelt trick, hvor du kan lave din egen regbue.
Du skal bruge en haveslange, som spreder vandet ud i små dråber.
De skal sprøjtes op mod solens stråler, så opstår der en miniudgave af en regnbue.
På den måde er regnbuen ikke mere end et par meter væk.
Kilde: DMIFindes der en ende på regnbuen?
Regnbuen har altid fascineret mennesker, og der er talrige forklaringer og myter forbundet med lysfænomenet.
Det mest kendte er sagnet om, at der findes en potte med guld for enden af regnbuen.
Selvom Jesper Grønne har fotograferet mange regnbuer, så har han aldrig fundet enden af regnbuen.
Men det er ikke, fordi han ikke har villet, det er fordi man simpelthen ikke kan.
-Grunden til, at vi tror, der er en ende på regnbuen, skyldes den måde vi ser den på.
Når vi ser den her fra jordoverfladen, kan den højest blive en halvcirkel.
- Set fra jordoverfladen ender regnbuen derfor på jorden, der skjuler den nederste del af regnbuens cirkel, siger Jesper Grønne.
For en regnbue har ingen ender.
Den er cirkelformet.
- Regnbuen er faktisk cirkelrund, det kan man se fra en flyver, siger Jesper Grønne.
Dermed vil man altid lede forgæves efter enden på regnbuen og den sagnomspundne potte med guld.
Men det er måske også mere interessant at se på regnbuen som et lysfænomen med alle dens farver, for det viser os, hvordan det hvide sollys bøjes gennem dråberne og skaber farverne.
Regnbuens farverFarverne i regnbuen følger altid den samme rækkefølge.
Øverst er det rød, så efterfølger orange, gul, grøn, turkis, blå og violet.
- Farverne kommer, fordi dråberne spreder de forskellige farver, der normalt er samlede i solens hvide lys, siger Jesper Grønne.
Solens hvide, farveløse lys gemmer på alle regnbuens farver, men det er først i møde med regndråberne, at de kommer frem.
Når solens stråler rammer regnen bøjer strålerne sig og skaber farver.
Strålerne bøjer i vinkel på 42 grader, og det er den samme vinkel som en regnbue har, når vi ser på den.
På den måde kan vi nyde farverne, men en hvorfor er det lige de farver, som kommer frem?
- Det er alle de farver der findes i det synlige spektrum, der kommer frem i regnbuen.
Rækkefølgen er bestemt af bølgelængden, bølgelængderne brydes (afbøjes) forskelligt, dermed spredes farverne ud.
- De røde farver har de længste bølgelængder, de blå har de korteste, siger Jesper Grønne.
Det er netop farverne, som Jesper Grønne er dybt fascineret af, og hvordan vi kan se op mod himlen og observere talrige naturfænomener.
- Himlen er som en kæmpestor biograf, der er gratis adgang, og der kører en ny forestilling hver eneste dag og hver eneste nat.
Nogle gange er det en kedelig genudsendelse, andre gange er det med de helt store stjerner på lærredet, siger Jesper Grønne.
FacebookTwitterKopier linkEmner:Vejret|Videnskab|Danmarks Meteorologiske Institut




https://www.dr.dk/nyheder/udland/mexico-hjaelper-migrantkaravane-paa-vej-mod-usa

Migrantkaravane Se temaUdlandMexico hjælper migrantkaravane på vej mod USAFørst forsøgte mexicanske myndigheder at stoppe karavanen, men efterfølgende blev migranterne tilbudt lift.
Tusindevis af mennesker har kurs mod grænsen fra Mexico til USA.
28.
okt.
2018 kl.
08.
04Bemærk: artiklen er mere end 30 dage gammelLæs opDen mexicanske regering er splittet mellem at stoppe og hjælpe en karavane af migranter med kurs mod USA.
USA's præsident, Donald Trump, har på det kraftigste opfordret Mexico til at stoppe migranterne, før de når frem til den amerikanske grænse.
Fredag har den mexicanske præsident, Enrique Peña Nieto, tilbudt migranterne midlertidige arbejdstilladelser, hvis de søger asyl i Mexico.
Læs også:Trump truer Mexico og Honduras over ’menneske-karavane’ med kurs mod USAOg lørdag blokerede flere end 100 føderale urobetjente en motorvej i et forsøg på at stoppe karavanen og opfordre migranterne til at søge asyl i Mexico.
Stoppet midt i ingentingEfterfølgende lod politiet dog karavanen fortsætte alligevel.
Og for første gang blev mexicanske embedsmænd set hjælpe migranterne videre på deres færd ved at tilbyde dem lift.
Beslutningen om at lade de op mod 7000 migranter fortsætte blev truffet, efter at menneskerettighedsorganisationer overtalte myndighederne.
Argumentet lød, at motorvejen, som ligger i et landligt område, hverken har skygge, vand eller toiletfaciliteter.
Derfor var det ikke det rette sted at bede migranterne tage stilling til tilbuddet om at søge asyl.
/ritzau/APFacebookTwitterKopier link




https://www.dr.dk/nyheder/indland/uvist-om-leicesters-ejer-var-ombord-paa-nedstyrtet-helikopter

IndlandUvist om Leicesters ejer var ombord på nedstyrtet helikopterØjenvidner så efter sigende Leicester City FC's danske målmand Kasper Schmeichel i tårer tæt på ulykkesstedet.
Af Mads Korsager Nielsen28.
okt.
2018 kl.
07.
39 | opdateret 28.
okt.
2018 kl.
08.
50Bemærk: artiklen er mere end 30 dage gammelLæs opDet er endnu uvist, om ejeren af fodboldklubben Leicester City FC, Vichai Srivaddhanaprabha, var ombord på den helikopter, der lørdag aften styrtede ned og brød i brand uden for stadion.
Læs også:Klubejers helikopter styrter ned ved Premier League-stadionDer er endnu heller ingen officielle meddelelser om døde eller sårede i forbindelse med ulykken.
Ifølge britiske BBC, der har oplysningen fra en kilde tæt på den stenrige thailandske familie, var klubejeren ombord.
Det er dog fortsat ubekræftede oplysninger.
Forlader hjemmekampe i helikopterVichai Srivaddhanaprabha plejer at lette fra banen i sin helikopter efter hjemmekampene på King Power Stadion.
Ofte i selskab med en række prominente gæster.
Helikopteren i de blå-hvide klubfarver lettede også fra banen lørdag aften omkring en time efter hjemmekampen, hvor Leicester City FC havde spillet 1-1 mod London-klubben West Ham.
Øjenvidner beskriver, hvordan helikopteren kort efter take off fik problemet med haleroret og begyndte at snurre ukontrolleret rundt.
Maskinen havde netop passeret taget på den ene tribune, da den styrtede ned på en parkeringsplads udenfor stadion og brød i brand.
BBC: Kasper Schmeichel i tårerBritiske Guardian beskriver, at øjenvidner så klubbens danske målmand, Kasper Schmeichel, i tårer ved stadion.
Til BBC siger en unavngiven sæsonkort-ejer, at han kort efter styrtet så målmanden løbe mod ulykkesstedet.
- Jeg så Kasper Schmeichel, der som en af de første løb ud af stadion, og kort efter kom en masse sikkerhedsvagter, beskriver han over for BBC.
Flere af klubbens spillere udtrykker på det sociale medie twitter sorg over ulykken.
Her er det forsvarsspilleren Ben Chilwell, der var på banen under lørdagens kamp mod West Ham.
Det samme gælder midtbanespilleren James Maddison:Premier League-konkurrenterne Chelsea FC sender også gode tanker:Kort efter episoden meddelte Leicester City FC, at der senere vil komme en mere detaljeret udtalelse.
Det er tidligt søndag morgen endnu ikke sket.
Britisk politi har dog meddelt, at luftfartsmyndighederne har overtaget efterforskningen af ulykken.
Vichai Srivaddhanaprabha, 60 år, overtog Leicester City FC i 2010 og har fire børn.
FacebookTwitterKopier linkEmner:Kasper Schmeichel (fodboldspiller)|BBC|Fodbold|Storbritannien|Ulykker




https://www.dr.dk/nyheder/indland/formodet-bagmand-anholdt-i-sag-om-mdma-doedsfald

MDMA-dødsfaldSe temaIndlandFormodet bagmand anholdt i sag om MDMA-dødsfaldPolitiets efterforskning har ført til anholdelse nummer to i sag, hvor 16-årig døde efter at have taget MDMA.
Politiet har foretaget endnu en anholdelse i en sag, hvor en 16-årig dreng er død efter indtagelse af MDMA.
28.
okt.
2018 kl.
08.
29 | opdateret 28.
okt.
2018 kl.
10.
32Bemærk: artiklen er mere end 30 dage gammelLæs opEndnu en mand er blevet anholdt, i forbindelse med at en 16-årig dreng natten til lørdag mistede livet efter indtagelse af stoffet MDMA.
Den anholdte er 19 år, og ifølge Sydsjællands og Lolland-Falsters Politi har han fungeret som en form for bagmand i det narkosalg, som i sidste ende førte til den 16-åriges død.
- Han er sigtet for besiddelse af 40 gram MDMA og for at have overdraget noget af stoffet til en 18-årig mand, som er fængslet for at have overdraget stoffet til den 16-årige, siger politikommissær Rune Nilsson.
Læs også:Far til 16-årig, der døde af MDMA: Unge mennesker, tænk jer nu for helvede omPolitikommissæren oplyser, at anholdelsen skete lørdag aften et sted på Sjælland.
Nærmere vil han ikke komme ind på det af hensyn til den videre efterforskning.
Det var oplysninger fra efterforskningen og henvendelser fra borgere, som førte politiet på sporet af manden.
Den anholdte vil søndag formiddag blive fremstillet i grundlovsforhør ved Retten i Nykøbing Falster.
Sigtelsen går på overtrædelse af straffelovens paragraf 191 - narkohandel.
Og det er mængden af stof, som gør, at anklagemyndigheden vurderer, at der er grundlag for at kræve manden fængslet.
Læs også:Politiet sigter 18-årig for uagtsomt manddrab efter MDMA-dødsfaldRune Nilsson ønsker ikke at udtale sig om, hvordan den anholdte stiller sig til sigtelsen.
Nilsson fortæller, at politiet har beslaglagt en del af de 40 gram, som der er rejst sigtelse for.
Den præcise beslaglagte mængde vil han ikke røbe.
Det beslaglagte stof var manden ifølge politiet i besiddelse af, da han blev anholdt.
Politiet formoder, at narkoen er identisk med det stof, som var skyld i, at en 16-årig dreng mistede livet i Dianalund natten til lørdag.
Flere anholdelser kan være på vejLørdag blev en 18-årig mand fængslet i sagen.
Det skete på baggrund af en sigtelse for at have overdraget stoffet til den 16-årige og på den måde at have gjort sig skyldig i uagtsomt manddrab under særligt skærpende omstændigheder.
Læs også:Slukker for din indre termostat: Fem fakta om MDMAHan nægtede sig skyldig, men valgte alligevel ikke at kære kendelsen til Østre Landsret.
Den 19-årige, som søndag skal stilles for en dommer, gøres ikke juridisk ansvarlig for den 16-åriges død, men sigtes alene for narkohandel.
På den måde minder sagen om en sag fra Haslev, hvor en 15-årig dreng i februar døde efter at have indtaget MDMA.
I den sag blev pusheren, som havde solgt til den 15-årige, dømt for uagtsomt manddrab.
Men manden, som havde leveret stof til pusheren, blev frifundet for uagtsomt manddrab og alene dømt for narkohandel.
Rune Nilsson vil ikke afvise, at politiet vil foretage flere anholdelser i sagen fra Dianalund.
- Men det er for tidligt at sige noget om endnu, siger han.
/ritzau/Det fremgik tidligere i artiklen, at den seneste anholdte er 18 år.
Politiet har siden oplyst, at manden retteligt er 19 år.
FacebookTwitterKopier linkEmner:Kriminalitet|Politi|Sjælland|Sydsjællands og Lolland-Falsters Politi|Dianalund




https://www.dr.dk/sporten/fodbold/video-jess-thorup-har-store-ambitioner-en-drengedroem-blive-landstraener

FodboldVIDEO Jess Thorup har store ambitioner: 'En drengedrøm at blive landstræner'Den danske cheftræner i belgiske Gent, Jess Thorup, drømmer om i fremtiden at blive landstræner for Danmark.
Af Kasper Heide Lund og interview: Anders Rud28.
okt.
2018 kl.
07.
00Bemærk: artiklen er mere end 30 dage gammelLæs opJess Thorup har fået en perfekt start på sit nye job som cheftræner i den belgiske storklub KAA Gent.
To sejre i lige så mange kampe er det blevet til, siden den nu tidligere FC Midtjylland-træner for knap tre uger skiftede den danske mesterklub ud med belgisk fodbold.
Læs også:Flyvende start for Jess Thorup i GentHovedpersonen har selv svært ved at forstå, at han nu står i spidsen for en belgisk mesterskabsaspirant.
- Havde du spurgt mig for tre uger siden, så havde jeg nok sagt, at det ikke er realistisk.
Det var ikke en del af mine tanker.
Mine tanker var, at jeg skulle være i Midtjylland - måske i resten af min karriere.
- Det er klart, at jeg på lang sigt drømte om at prøve kræfterne af i en af de store udenlandske klubber, så da muligheden kom, kunne jeg godt mærke, at der gik lige sådan et sug igennem mig, fortæller Jess Thorup, der som spiller også prøvede udlandseventyret af i tyske KFC Uerdingen 05, østrigske FC Wacker Tirol og norske HamKam.
Drømmer store drømmePå den kort bane handler det nu for den tidligere angriber om at skabe resultater med Gent – ikke mindst for at bevise sit værd som cheftræner for en stor udenlandsk klub.
- Lige nu har jeg brug for succes her for at vise, at jeg kan begå mig på den udenlandske scene, og det er det, der er vigtigt lige nu.
Læs også:Officielt: Jess Thorup skifter til Gent - U19-træner overtager roret i FCMPå trods af det så kan Jess Thorup dog godt allerede nu afsløre, hvilket job han drømmer om at få en gang ude i fremtiden.
- Det største, man kan opnå, må være at blive træner for ens land.
At forsvare de danske farver, er det største, der kan opnås, siger han.
- Så selvfølgelig er det en drengedrøm, som jeg tror, at alle trænere har.
Hvem ved, hvad fremtiden ellers bringer, men lige nu er mit fokus på Gent.
Jess Thoup og Gent ligger nummer fem i den belgiske liga.
Du kan se et længere indslag med den danske Gent-træner øverst i artiklen.
FacebookTwitterKopier linkEmner:Gent|FC Midtjylland|Fodbold|Belgien|Jess Thorup (fodboldtræner)




https://www.dr.dk/nyheder/udland/klart-flertal-af-irerne-genvaelger-praesident-higgins

UdlandKlart flertal af irerne genvælger præsident HigginsIrlands præsident, Michael D.
Higgins, er blevet genvalgt med over 800.
000 af de i alt 1,4 millioner stemmer.
Michael D.
Higgins fejrer valgdsejren med konen Sabina Higgins.
28.
okt.
2018 kl.
01.
45Bemærk: artiklen er mere end 30 dage gammelLæs opIrlands siddende præsident, Michael D.
Higgins, er blevet genvalgt til en ny syvårig periode.
Det viser de endelige resultater lørdag efter fredagens valg.
Ifølge tv-stationen RTE har den 77-årige Higgins vundet flere end 800.
000 af de i alt 1,4 millioner stemmer.
- Folk har taget et valg omkring, hvilken version af irskhed de foretrækker.
Jeg vil være præsident for hele folket, siger Michael D.
Higgins i sin sejrstale.
Den irske premierminister, Leo Varadkar, lykønsker Higgins på Twitter.
- Historikere er velkomne til at rette mig, men jeg tror, at Michael D.
Higgins har vundet det største antal stemmer siden grundlæggelsen af vores land, skriver han.
Præsidentembedet i Irland har overvejende ceremoniel betydning, og en præsident kan højest sidde i to perioder af syv år ad gangen.
/ritzau/dpaFacebookTwitterKopier linkEmner:Irland|Twitter




https://www.dr.dk/nyheder/politik/partier-har-ikke-besluttet-sig-hvad-skal-klokken-vaere-i-fremtiden

PolitikPartier har ikke besluttet sig: Hvad skal klokken være i fremtiden?
Der er politisk flertal for…tja, hverken at mene det ene eller det andet, når det handler om at droppe sommer-vintertid.
Står det til EU-Kommissionen skal der indføre én tid.
Men den danske regering har foreløbig ikke nogen holdning til, om det halvårlige skifte mellem sommer og vintertid skal afskaffes.
- Som politiker har jeg meget svært ved at have en holdning til det, siger transportminster Ole Birk Olesen (LA).
Af Morten Henriksen28.
okt.
2018 kl.
06.
16Bemærk: artiklen er mere end 30 dage gammelLæs opHar du husket at stille uret en time tilbage?
I nat overgik vi til standardtid - også kaldet vintertid – men måske bliver det en af de sidste gange, man behøver tænke over, om uret nu skulle stilles en time frem eller en time tilbage.
I hvert fald hvis et politisk flertal vælger at følge EU's anbefaling om at droppe det halvårlige skift mellem sommer- og vintertid.
Foreløbig er både regeringen og Socialdemokratiet dog særdeles uklare, når det handler om hvad klokken skal være i fremtiden.
- Min holdning til det her er ligegyldig, for det er ikke et spørgsmål om politisk ideologi.
Det er bare et spørgsmål om, hvad man har det bedst med som person, siger transportminister Ole Birk Olesen (LA).
Læs også:Advarer mod evig sommertid: Vinteren bliver mørk og forfærdeligMen det er vel ikke ligegyldigt, når regeringen nu skal komme med en indstilling til EU?
- Regeringens indstilling er, at vi skal høre det danske folk.
Det synspunkt, som danskerne har det bedst med, er det, vi vil viderebringe til EU.
Men du er jo politiker, så har du vel en holdning?
- Som politiker har jeg meget svært ved at have en holdning til det.
Det er jo ikke sådan, at fordi man er liberal, så mener man, at det godt med lyse morgenstunder, og fordi man er socialdemokrat, så mener man det er godt med lyse aftenstunder.
Som privatperson kan jeg kun sige, hvad jeg synes er rart.
Men hvad jeg synes som privatperson er fuldstændig ligegyldigt.
Det skal ikke påvirke beslutningen.
Jeg vil kæmpe for det, som danskerne synes, og vil derfor gerne høre, hvad de synes er rarest, siger Ole Birk Olesen.
Læs også:Bliver vi mere syge og dør dyrene: Få svar på 5 myter om vinter- og sommertidMen du kan jo ikke gå rundt og spørge hver enkelt dansker.
Så hvordan vil du finde ud af det?
- Mit håb er, at der nu vil komme en offentlig debat, hvor folk bliver opmærksom på de fordele og ulemper, der er ved henholdsvis sommertid og standardtid.
Så håber jeg, der på den baggrund vil danne sig en mest udbredt holdning.
Og jeg vil så kæmpe for den holdning i EU, siger Ole Birk Olesen, der foreløbig har holdt en høringsproces, hvor en række organisationer har givet deres holdning til kende.
- Høringssvarene viser, at organisationerne er meget delte.
For eksempel vil idrætsorganisationerne rigtig gerne have sommertid, fordi det giver en længere sæson til udendørsaktiviteter.
Omvendt er der nogle erhverv, hvor folk møder tidligt på arbejde, som ikke er så glade for sommertid året rundt, fordi der så om vinteren først bliver lyst langt op af formiddagen, siger Ole Birk Olesen.
S vil gerne blive klogereSocialdemokratiet har samme (u)klare holdning til, om Danmark bør følge EU's anbefaling om at droppe det halvårlige skift mellem sommer- og vintertid.
- Vores udgangspunkt er nok, at vi er ganske tilfredse med sommertid-systemet, som det er i dag.
Men vi er absolut ikke låst fast, siger transportordfører Rasmus Prehn (S).
- Vi vil gerne blive klogere på det her, og hvis der er gode argumenter for at afskaffe sommertid, så vil vi gerne gøre det.
Men hvis man skal lave det om, er det afgørende, at vi er bredt enige i Folketinget, så det kan være gældende de næste mange år frem.
Hvad skal der til for, at I kan tage endelig stilling?
- Der skal mere viden til.
Vi skal have gransket det lidt nærmere.
For eksempel hvor meget energibesparelse, der er i at have det nuværende sommertidssystem?
Passer det, at der er flere trafikuheld, hvor blandt andet dyr er involveret, fordi man skifter fra sommertid til vintertid og omvendt?
Er det beviseligt, at folk bliver syge af stress på grund af det her?
Sådan nogle ting skal vi have dykket ned i, siger Rasmus Prehn.
V er glade for sommertidVenstres transportordfører Kristian Pihl Lorentzen er lige så uklar i mælet.
- Vi hælder ikke til noget i endnu.
Nu skal vi give tid til, at befolkningen også kan komme med nogle input.
Hvad mener dem, der er afhængige af, at der er lyst om morgenen eller lyst om aftenen?
Og så kan vi politikere konkludere bagefter, så vi kan melde tilbage til EU.
Det synes jeg er den rigtige rækkefølge, siger Kristian Pihl Lorentzen, der dog tilføjer, at det nuværende system med halvårlige indstillinger af klokken ikke er helt ved siden af:- Personligt mener jeg, at sommertiden har fungeret godt, men jeg kan godt overbevises om at afskaffe den, hvis argumenterne er gode nok.
Ødelagt søvn for børnefamilierDe Radikales transportordfører Andreas Steenberg har derimod taget stilling.
Han er klar til at sige farvel til sommertiden.
Han begrunder det blandt andet med, at det nuværende system har en tendens til at smadre døgnrytmen for småbørnsfamilier.
- Som småbørnsfar har jeg selv fået ødelagt min nattesøvn en del uger, fordi børnenes søvnrytme ikke bliver indstillet lige som urene.
Hvis barnet skal op klokken seks, så står det jo i stedet op klokken fem, siger Andreas Steenberg og er selv helt træt ud ved tanken.
- Så bruger man en uge på at vende barnet til at sove længere, og det kan godt give nogle tungere øjenlåg i nogle dage, fordi man har sovet mindre på grund af sommer-vintertid.
Jeg synes egentlig, det er ret irriterende.
Læs også:Er sommertid hele året godt for vores søvn?
Eksperter er uenigeEr det dit hovedargument for at afskaffe sommertiden?
- Nej, det er jo selvfølgelig ikke noget kæmpe problem.
Men når nu vi skal tage stilling til det, så kan man lige så godt fjerne sommertiden, når der nu ikke er nogle gode argumenter for at beholde den.
Så væk med den sommertid, fastslår Andreas Steenberg.
Transportministeren forventer, at den danske regering senest til foråret vil meddele, om det skal være slut med sommer-vintertid i Danmark.
FacebookTwitterKopier linkEmner:EU|Kristian Pihl Lorentzen (politiker)|Liberal Alliance|Ole Birk Olesen (politiker)|Søvn




