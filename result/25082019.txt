https://www.dr.dk/nyheder/udland/mysterie-om-stjaalne-macron-portraetter-er-loest-demonstranter-brugte-dem-i-g7

UdlandMysterie om stjålne Macron-portrætter er løst: Demonstranter brugte dem i G7-protesterI månedsvis har der floreret historier om mystiske stjålne portrætter af præsidenten over hele Frankrig.
Demonstranter holder stjålne portrætter til den demonstration mod G7-mødet i den franske by Bayonne.
Af Thea Deleuran Müller25.
aug.
2019 kl.
23.
56Bemærk: artiklen er mere end 30 dage gammelLæs opTraditionen tro har der søndag også været demonstrationer mod det G7-møde, som den franske præsident i denne weekend er vært for.
Hvad er G7?
G7-landene har holdt topmøde hvert eneste år siden 1975.
Dengang hed gruppen G6, fordi seks lande deltog i det første topmøde: Frankrig, USA, Tyskland, Italien, Japan og Storbritannien.
Året efter kom Canada med, og "The Group of Seven" - G7 - var en realitet.
G7 opstod som svar på de økonomiske chok - for eksempel oliekrisen - der ramte verden i midten af 1970'erne.
Tanken var at give verdens førende rige demokratier et forum, hvor man kan diskutere makroøkonomi under mere uformelle former.
Siden er rammen blevet udvidet til at omfatte alle de ting, der dominerer den globale dagsorden.
Fra 1977 har EU været repræsenteret ved topmøderne, og i 1998 kom Rusland med, hvorfor G7 blev til G8.
Da Rusland invaderede Krim-halvøen i 2014, blev landet smidt ud af gruppen, som nu igen hedder G7.
Og søndag morgen fandt der en demonstration sted, som også fik løst lidt af et fransk mysterie.
Selve demonstrationen var fredelig og politiet blev ikke sat på overarbejde, men alligevel fik det franske politi svar på et kriminelt foretagende, som har vækket undren over det meste af Frankrig i de seneste måneder.
Det fortæller DR's internationale korrespondent Stéphanie Surrugue, der lige nu befinder sig i den franske by Bayonne, hvor demonstrationen fandt sted.
På alle rådhuse i Frankrig hænger et portræt af den siddende franske præsident, som lige nu er Emmanuel Macron, forklarer Stéphanie Surrugue.
I de seneste måneder har der dog været et underligt fænomen, hvor portrætterne er blevet stjålet.
- Der har været stor mystik om de stjålne portrætter, men det viser sig, at det G7-aktivister, der har stjålet dem, da de blev brugt i demonstrationen i dag.
- Pludselig gik demonstranterne med portrætterne hævet over hovedet, og da det selvfølgelig er stjålne sager, måtte de blande sig med de øvrige demonstranter, der så havde "falske" portrætter med sig.
På den måde kunne politiet ikke se, hvem der gik med de rigtige, siger hun.
Her ses demonstranter, der holder de stjålne portrætter fra rådhuse fra forskellige steder i Frankrig.
 Her ses demonstranter, der demonstrere mod G7-møde, og som holder de stjålne portrætter fra rådhuse fra forskellige steder i Frankrig.
 Demonstranterne gik med omkring 120 portrætter, hvor en del af dem er stjålet fra landets rådhuse.
 Her ses klima-aktivister, der taler med den fremmødte presse, med officielle, stjålne portrætter af den fransk præsident Emmanuel Macron i den franske by Bayonne.
 Demonstrationen, som var helt fredelig, blev afholdt som en anti-G7-demonstration.
1 / 5Her ses demonstranter, der holder de stjålne portrætter fra rådhuse fra forskellige steder i Frankrig.
1 / 5Her ses demonstranter, der demonstrere mod G7-møde, og som holder de stjålne portrætter fra rådhuse fra forskellige steder i Frankrig.
2 / 5Demonstranterne gik med omkring 120 portrætter, hvor en del af dem er stjålet fra landets rådhuse.
3 / 5Her ses klima-aktivister, der taler med den fremmødte presse, med officielle, stjålne portrætter af den fransk præsident Emmanuel Macron i den franske by Bayonne.
4 / 5Demonstrationen, som var helt fredelig, blev afholdt som en anti-G7-demonstration.
5 / 5Bayonne ligger tæt på badebyen Biarritz, der lige nu har nogle af verdens mest magtfulde ledere på besøg til G7-møde.
Der var planlagt flere store demonstrationer mod weekendens topmøde i dag, men dem valgte arrangørerne bag altså at aflyse, inden de blev afholdt.
Det sker oven på en demonstration i går i Bayonne, der førte til sammenstød mellem politiet og demonstranter, hvor demonstranter gravede brosten op af gaderne, og politiet svarede igen med tåregas og vandkanoner.
68 personer blev afholdt.
Se, hvordan det så ud i Bayonnes gader i går i klippet her:Et historisk stort politiopbud ved G7-mødetI forbindelse med weekendens G7-møde, som Frankrigs præsident er vært for, er der et historisk stort politiopbud, forklarer Stéphanie Surrugue, og derfor er arrangørerne bag demonstrationerne bange for, hvor hårdt politiet vil slå ned på dem og omgivelserne omkring demonstrationerne:- Det er nærmest et regionalt lockdown, og de er bange for, hvor galt det vil gå, og at det går ud over de lokale i byerne, for det ønsker demonstranter ikke.
Demonstrationerne kan nemlig ikke finde sted i Biarritz, hvor G7-mødet afholdes, da politiet i bogstaveligste forstand har slået jernring om byen.
Frem til mandag, hvor mødet slutter, er det kun borgere, der bor i byen, og folk som har et særligt id-kort, der kan færdes frit.
I går spærrede politiet også alle broer af i byen Bayonne, hvilket betød, at folk hverken kunne komme ind eller ud af byen.
- De holder folk tilbage for at skabe ro, og det betyder, at der i går var masser af lokale, der ikke fik lov at tage hjem, fordi de ville holde demonstranterne indespærret, lyder det fra Stéphanie Surrugue, der befandt sig ved én af afspærringerne i går.
- Politiet kom også til at tilbageholde borgmesteren i byen, og det siger noget om, hvor hårdt politiet går frem.
Det er afspærringer som disse, der er over broerne i den franske by Bayonne.
(© dr) Politiet i Bayonne tager ingen chancer, og hverken almindelige folk eller journalister må forlade byen.
(© dr) Rygterne om en demonstration i byen har floreret på sociale medier og blandt de fredelige demonstranter.
(© dr)1 / 3Det er afspærringer som disse, der er over broerne i den franske by Bayonne.
(© dr)1 / 3Politiet i Bayonne tager ingen chancer, og hverken almindelige folk eller journalister må forlade byen.
(© dr)2 / 3Rygterne om en demonstration i byen har floreret på sociale medier og blandt de fredelige demonstranter.
(© dr)3 / 3Politiets arbejde har givet poteTrods gårsdagens ballade er det forløbet forholdsvist fredeligt om weekendens G7-topmøde, fortæller korrespondenten, og det skyldes, at politiet har lavet et ordentligt forarbejde.
- I ugevis har politiet holdt øje med kendte aktivister og har ransaget biler i lange baner, og det har altså givet pote, for demonstranter har ikke haft kasteskyts eller andre våben med sig.
Dagen igennem har der været forsøg på at danne mindre demonstrationer i byen, som politiet har slået hårdt ned på, siger Stéphanie Surrugue.
- Hvis der har været 20 demonstranter, har der været markant mere kampklædt politi, og det skaber en stor frustration hos demonstrationerne.
Lige nu er det helt store spørgsmål derfor, om det er lykkedes betjentene at slå demonstrationerne helt ned, eller om de blot er ved at samle sig et helt nyt sted, understreger Stéphanie Surrugue, der søndagen igennem har forsøgt at få svar på lige netop det spørgsmål.
- Noget tyder på, at de har måtte opgive, for det er så vildt det politiopbud, vi ser her, siger hun.
FacebookTwitterKopier linkEmner:Emmanuel Macron (politiker)|Frankrig|Stéphanie Surrugue (journalist)|Demonstrationer|Politi




https://www.dr.dk/nyheder/udland/skal-kaempe-mod-brande-i-amazonas-militaerfly-kaster-nu-flere-tusind-liter-vand-over

Skovbrande i AmazonasSe temaUdlandSkal kæmpe mod brande i Amazonas: Militærfly kaster nu flere tusind liter vand over flammerneBrasilien sætter militæret ind for at forsøge at få styr på de rekordmange brande.
Af Thea Deleuran Müller25.
aug.
2019 kl.
21.
59 | opdateret 26.
aug.
2019 kl.
14.
18Bemærk: artiklen er mere end 30 dage gammelLæs opEfter massivt pres fra flere magtfulde ledere verden over, har de brasilianske myndigheder nu indsat militæret og luftvåbnet til at bekæmpe det rekordhøje antal brande i Amazonas.
Forsvarsministeren i Brasilien har på en pressebriefing oplyst, at myndighederne vil indsætte over 40.
000 soldater og flere militærfly til at bekæmpe flammerne i verdens største regnskov.
Regionen AmazonasRegionen Amazonas dækker et areal på 6,7 millioner km2.
Arealet svarer til Indiens størrelse to gange og dækker dele af Brasilien, Bolivia, Peru, Ecuador, Colombia, Venezuela, Guyana, Surinam og Fransk Guyana.
I det omfattende skovområde bor mindst 10 procent af verdens kendte plante- og dyrearter.
Flere end 30 millioner mennesker bor i området.
Gennem skoven flyder den 6.
600 kilometer lange Amazonasflod.
Kilde: Verdensnaturfonden (WWF).
Heriblandt to store Hercules-fly, som i dag er fløjet ind over Amazonas og har smidt flere tusind liter vand over brandene i regnskoven.
De har hver især en kapacitet på op til 12.
000 liter vand, men det er altså bare en lille dråbe, hvis det sammenlignes med, hvor stort et område brandene lige nu spreder sig over i den enorme regnskov.
Det fortæller DR's korrespondent i Sydamerika, Kristian Almblad:- Det er på en eller anden måde lidt symbolsk, fordi de her brande fylder et gigantisk område.
Et område, som er større end Indien.
- Men det er trods alt et signal om, at Brasilien tager det her alvorligt.
Om sommeren er det almindeligt, at der er skovbrande i Amazonas, men i år er antallet af brande rekordhøjt.
Indtil videre har der været 85 procent flere skovbrande i området i år i forhold til hele sidste år.
Det billede er fra NASA's observation af jorden, som viser Sydamerika og de brande, der lige nu hærger i Amazonas, og som NASA her har kunnet fange i et billede taget i nattetimerne.
Alligevel har Brasiliens præsident, Jair Bolsonaro, tøvet med at sætte ekstra ind overfor de mange skovbrande.
Det har fået magfulde ledere som både den amerikanske præsident, Donald Trump, og den franske præsident, Emmanuel Macron, til at lægge pres på præsidenten.
'Mange taler om, at landbruget har presset på'Det er heller ikke Kristian Almblads vurdering, at ønsket om at sætte hæren ind er særlig stort hos præsidenten selv, selvom det er ham, der nu har underskrevet et dekret, der gør det muligt.
- Han er af den overbevisning, at de her skovbrande er en naturlig del af landbruget og livet i Amazonas, siger han.
Den højreorienterede præsident har førhen beskrevet beskyttelsen af Amazonas som værende en hindring for økonomisk udvikling i landet.
- Mange taler om, at det måske er landbrugsorganisationerne, altså den stærke landbrugslobby, der står bag og er blevet bange for det internationale pres og bange for en boykot af brasilianske varer i Europa, lyder det fra korrespondenten.
- Derfor har landbruget lagt så meget pres på den brasilianske præsident, så der bliver gjort noget.
© Type 1DR’s Sydamerika-korrespondent Kristian AlmbladKristian Almblad dækker nyhedstrømmen fra det sydamerikanske kontinent for DR med base i Brasilien.
Og det bliver i første omgang at sætte soldater og fly ind for at bekæmpe flammerne.
Skovrydning til fordel for både landbrug og minedrift er et stort problem i Amazonas, der er også kaldes "verdens lunger".
Ifølge The Economist er 800.
000 kvadratkilometer af Brasiliens oprindelige 4.
000.
000 kvadratkilometer regnskov forsvundet.
Hvis skov skal fjernes, et det at brænde skoven af en "nem" metode at bruge.
De mange brande sætter også det oprindelige folk, der bor i regnskoven, under pres.
Skovene i Brasilien spiller også en rolle i forhold til at lægge en dæmper på den globale opvarmning, da træerne i Amazonas optager CO2.
FacebookTwitterKopier linkEmner:Brasilien|Donald Trump (politiker)|Emmanuel Macron (politiker)|Skove|The Economist




https://www.dr.dk/nyheder/indland/plastindustri-om-poseforbud-hvis-forbrugere-efterspoerger-bedre-plastikposer

IndlandPlastindustri om poseforbud: 'Hvis forbrugere efterspørger bedre plastikposer, producerer vi det'Udfordringen med plast i naturen er meget lille i Danmark, mener Plastindustrien.
(Arkivfoto) Plastindustrien mener ikke, at regeringens plan om at hæve afgifterne på plastikposer er vejen frem.
Af Signe Mai Vilsbøll25.
aug.
2019 kl.
23.
24Bemærk: artiklen er mere end 30 dage gammelLæs opStatsminister Mette Frederiksen (S) vil forhindre plastikposer og engangsservice i at flyde i naturen med en fordoblet afgift og et forbud mod udlevering af gratis poser i hele Danmark.
Initiativet er del af den kommende finanslov, og regeringen mener, at det kan sænke forbruget af plastikposer og engangsservice med 20 procent, mens afgiften kan indbringe 200 millioner kroner til statskassen i 2020.
Spørger man brancheforeningen Plastindustrien, er forslaget dog ikke nær så godt, som den handlingsplan, den tidligere regering præsenterede i december sidste år.
- Vi synes, det er vigtigt, man får set virkningen af de initiativer, den tidligere regering søsatte med plasthandlingsplanen, og som et enigt folketing bakkede op om, inden man går i gang med noget så drastisk som en fordobling af afgiften på plastikposer, siger Thomas Drustrup, administrerende direktør i Plastindustrien, der repræsenterer plastvirksomheder.
Organisationen PlasticChange mener derimod, at den tidligere regerings plasthandleplan 'Plastik Uden Spild' manglede ambitioner, og kalder Mette Frederiksens udmelding et skridt i den rigtige retning.
- Den tidligere regerings plastikhandlingsplan har okay initiativer, men de stikker i alle retninger, og der er ikke det reduktionsfokus på plastik, der skal til, for at nedbringe vores kæmpe overforbrug, lyder det fra Plastic Changes programchef Anne Aittomaki.
DR Nyheder har spurgt Thomas Drustrup, direktør i Plastindustrien, hvorfor der ikke skal være dobbelt afgift ikke er vejen frem, og hvad plastvirksomhederne har tænkt sig at gøre ved plastproblemet.
Hvorfor synes I, en ekstra afgift er et drastisk skridt?
- Vi havde hellere set, at man brugte de millioner, man får ind fra den afgift, vi allerede har, til at understøtte den grønne omstilling, i stedet for at fordoble den og lade pengene gå i en kasse, der kan bliver delt ud til andre områder.
Hvordan 'understøtter man den grønne omstilling'?
- Vi tror på, det giver noget mere miljø for pengene, hvis indsamling, ensartet sortering og genanvendelse bliver understøttet.
Vi foreslår derfor, at man bruger den nuværende plastposeafgift til at oprette en grøn fond, som skal være med til at sikre den grønne omstilling på det her område.
Hvis vi får en fond, som er finansieret af de her afgiftsmidler, var der et organ, som kunne sikre den grønne omstilling.
Foreslår I, at afgiftsmidlerne skal gå til udvikling hos industrien?
- Nej, det er ikke som sådan os, der skal bruge pengene.
Vi mener, der skal oprettes en uafhængig grøn fond, som uddanner forbrugere, kommuner og industri i at bruge plast mere fornuftigt.
Men fonden kan også støtte ny sorteringsteknologi, udvikling og test af nye forretningsmodeller.
Anerkender plastindustrien, at der er et problem med plastikposer?
- Udfordringen med plast i naturen er i Danmark meget lille, men vi har nok alle set en plastikpose flyve rundt i naturen.
Her har forbrugerne også et ansvar.
Plastikposerne er enormt udskældte, men forbrugere har altså også en forpligtigelse til at tage den gamle plastpose med og bruge den igen i stedet for bare at smide den væk.
Hvad gør I selv for at hjælpe det på vej?
- Vi har blandt andet bragt hele værdikæden sammen for at finde ud af, hvordan vi skal designe fremtidens plastemballage, så den egner sig til indsamling og genanvendelse.
Desuden har vi et akademi for genanvendelse, hvor virksomheder lærer at genanvende plast i deres produktion.
Hvorfor starter plastvirksomhederne ikke med at sælge mere holdbare poser?
- Vi ser allerede den slags produkter på markedet.
Der er flere detailbutikker, som tilbyder tykkere og dermed mere holdbare poser.
Flere og flere butikker efterspørger også poser med genanvendt plast, så der er en positiv udvikling i gang.
Men langt hen ad vejen bliver der produceret de poser, der er efterspørgsel på.
Hvis forbrugere og detailhandel efterspørger tykkere poser, så producerer plastvirksomheder det.
Hvis ansvar er det at mindske plastforbruget?
- Plastikposer bør ikke være affald.
Vi har alt mulig grund til at genbruge dem og sikre, at de havner i et system til genanvendelse bagefter, istedet for at de bliver smidt i naturen eller bliver brændt af.
Til at starte med har det jo tjent os godt, at vi har brændt og dermed energiudnyttet plastaffaldet, fordi vi så ikke har store lossepladser med plastik.
Nu er fokus på øget genanvendelse, og det er fint.
Alle skal være en del af løsningen, men politikerne er nødt til snart at lave regler, så vi får en ensartet indsamling og sortering i kommunerne, så industrien også kan få økonomi ud af at genanvende.
Vi kunne også droppe idéen om at bære varer hjem i en pose af plastik.
.
.
- Man skal ikke jagte plastposen og afgiftsbelægge den, bare fordi den er lavet af plast.
Hvis plastikposen ikke er der, bliver den jo sikkert bare udskiftet med et produkt, der har dårligere miljømæssigt aftryk, siger Thomas Drustrup og henviser til en omdiskuteret DTU-rapport, der konkluderer, at plastbæreposer er det mest miljøvenlige valg.
FacebookTwitterKopier linkEmner:Mette Frederiksen (politiker)|Socialdemokraterne|Plastindustrien|Plastindustri|Affald




https://www.dr.dk/sporten/fodbold/superliga/fc-koebenhavn-slaar-superliga-rekord-med-sejr-over-fcn

SuperligaFC København slår Superliga-rekord med sejr over FCNMed en 3-1-sejr satte FCK søndag ny superligarekord for den bedste sæsonstart.
25.
aug.
2019 kl.
22.
05Bemærk: artiklen er mere end 30 dage gammelLæs opFC København skrev sig søndag aften ind i historiebøgerne med en 3-1-sejr hjemme mod FC Nordsjælland i 3F Superligaen.
Det var nemlig FCK’s syvende ligasejr af syv mulige i den nye sæson, og klubben slår dermed ærkerivalerne fra Brøndbys rekord fra 1996-97-sæsonen, hvor de blågule fik 19 point i de første syv kampe.
Det var FCK’s første kamp i Superligaen, siden angrebsprofilerne Dame N’Doye og Jonas Wind blev ramt af langtidsskader i starten af ugen.
Den cypriotiske angriber Pieros Sotiriou gjorde det dog glimrende som afløser og sikrede sejren med to scoringer i anden halvleg.
Lynscoring gav super startFCK satte FCN under pres i kampens åbning, og allerede i det tredje minut rettede FCN-forsvareren Ulrik Yttergård Jenssen uheldigt et indlæg i eget net og sendte FCK foran 1-0.
Efter det indledende FCK-tryk spillede FCN sig bedre ind i kampen.
Særligt gæsternes lynhurtige kantspillere Isaac Atanga og Ibrahim Sadiq gav FCK problemer.
Slangehug sikrede udligningI det 31.
minut tog Sadiq et par gode træk ind i banen og udlignede så til 1-1 med et flot langskud.
FC Nordsjælland fortsatte de flotte takter efter pausen, og gæsterne kunne i flere situationer have taget føringen.
Midtvejs i halvlegen skiftede FCK Jens Stage og den nyindkøbte angriber Michael Santos på banen, og det ændrede kampbilledet totalt.
FCK var pludselig dominerende igen, og det gav pote, da Pieros Sotiriou ved hjælp af en FCN-fod sparkede mestrene på 2-1 med 16 minutter igen.
Tre minutter senere opsnappede cyprioten en løs bold i FCN-feltet, og så bankede han bolden op i nettaget til slutresultatet 3-1.
I næste runde skal FCK til Aalborg for at møde AaB, mens FCN får besøg af Hobro.
/ritzau/FacebookTwitterKopier linkEmner:FC København|FC Nordsjælland|Fodbold|Aalborg|Brøndby




https://www.dr.dk/sporten/ridning/danmark-vinder-em-guld-i-paradressur

RidningDanmark vinder EM-guld i paradressurTobias Thorning Jørgensen sikrede sig guldet i freestyle på hesten Jolene Hill.
Tobias Thorning Jørgensen vandt foran Rixt van der Horst fra Holland og Barbara Minneci fra Belgien.
(© Dansk Ride Forbund)Af Kasper Heide Lund25.
aug.
2019 kl.
20.
57Bemærk: artiklen er mere end 30 dage gammelLæs opFor anden dag i træk kunne Tobias Thorning Jørgensen juble over en medalje ved EM i para-dressur.
Lørdag var han med til at vinde dansk bronze i holdkonkurrencen, og i dag var Tobias Thorning Jørgensen så bedst af alle i den individuelle freestyle-konkurrence.
Læs også:Dansk bronzemedalje ved para-EM i dressurMed en score på 79,093 vandt han således guld ved EM i paradressur i Rotterdam på sin hest Jolene Hill.
Tobias Thorning Jørgensen vandt foran Rixt van der Horst fra Holland og belgiske Barbara Minneci.
Danske Caroline Cecilie Nielsen blev nummer fem i dagens freestyle konkurrence med en score på 71.
167.
Her ses Tobias Thorning Jørgensen på sin hest i dagens konkurrence.
(© Dansk Ride Forbund)Guldet var den tredje danske medalje ved EM i holland.
Tidligere på ugen vandt Cathrine Dufour bronze Grand Prix Special på sin hest Cassidy.
FacebookTwitterKopier linkEmner:Holland|Rotterdam




https://www.dr.dk/nyheder/politik/jens-ringberg-om-loekkes-klare-udmelding-nu-gaar-han-til-modangreb-paa-dem-der-vil

Krise i VenstreSe temaPolitikJens Ringberg om Løkkes klare udmelding: 'Nu går han til modangreb på dem, der vil af med ham'Lars Løkke Rasmussen melder ud, at han ikke vil flytte sig fra formandsposten frivilligt.
Jakob Ellemann-Jensen, Lars Løkke Rasmussen og Kristian Jensen til et pressemøde i forbindelse med Venstres sommergruppemøde for godt to uger siden.
Af Thea Deleuran Müller25.
aug.
2019 kl.
21.
08Bemærk: artiklen er mere end 30 dage gammelLæs opUroen har længe ligget og ulmet i partiet Venstre, og nu er partiets egen formand, Lars Løkke Rasmussen, med til at skærpe den stigende uro.
Sådan lyder vurderingen fra Jens Rinberg, der er politisk analytiker i DR, efter Lars Løkke Rasmussen her til aften klart og tydeligt har slået fast, at han ønsker at fortsætte som formand for partiet Venstre.
- Nu går Lars Løkke Rasmussen til modangreb på dem, der forsøger at komme af med ham, lyder det fra Jens Ringberg.
- Det er en udfordring til dem, der har gået og talt om, at Lars Løkke Rasmussen og Kristian Jensen skulle fjernes.
Nu siger Lars Løkke Rasmussen, nu kan I bare komme an.
I opslaget beder Lars Løkke Rasmussen også hovedbestyrelsen i Venstre til at fremrykke landsmødet, så det rykkes fra november til afholdelse, inden Folketingets åbning i starten af oktober.
Læs også:Løkke vil fremrykke landsmøde: 'Jeg ønsker at fortsætte som Venstres formand'Partiet skal nemlig være klar til en ny politisk sæson, hvor det står klart, hvad den politiske linje er, og hvem der står i spidsen for den, udtaler formanden i Facebook-opslaget.
- Lars Løkke Rasmussen vil slås om sin formandspost, og det vil han gøre på et ekstra-ordinært landsmøde, og for mig betyder det, at krisen i Venstre vokser, siger analytikeren.
Et modangreb fra Lars Løkke RasmussenLars Løkke Rasmussens udmelding kommer i kølvandet på længere tids ballade i partiets bagland, som blev sat i gang af formandens egen lancering af idéen om en SV-regering, som han luftede under folketingsvalget.
Krisen eksalerede yderligere, da Venstres næstformand, Kristian Jensen, i et interview gik imod Lars Løkke Rasmussens tanker om en regering med Socialdemokretiet.
Det fik så Venstre-veteranen Claus Hjort Frederiksen til at opfordre Kristian Jensen til at trække sig fra sin post som næstformand i Venstre på partiets sommergruppemøde tidligere på måneden.
Det er helt usædvanligt, at en partiformand, der har været statsminister to gange, på den måde skal ud og slås for sit eget politiske liv ved at sige til sine kritikere, at så kan I bare komme anJens Ringberg, politisk analytiker i DRHvor Venstres bagland på nuværende tidspunkt står i forhold til partiets formandsskab, er det store spørgsmål lige nu, lyder det fra Jens Ringberg.
- Det er helt usædvanligt, at en partiformand, der har været statsminister to gange, på den måde skal ud og slås for sit eget politiske liv, siger han.
Venstres landsmøde var ellers planlagt til at skulle afholdes i midten af november.
- Der går Lars Løkke Rasmussen til modangreb og siger, 'det er fint, hvis vi skal i gang med at tale om politik, skal vi have det her afklaret', og derfor beder han om at få landsmødet fremrykket.
- Lars Løkke Rasmussens natur er, at når han føler sig presset, som han er i denne situation, vil han ikke bare sidde passivt og vente på, at nogen så at sige fører kniven mod ham, siger DR's politiske analytiker.
Partisekretær: 'Det er muligt at rykke landsmøde'Lige nu ved Lars Løkke Rasmussen også, at der ikke er nogen modkandidat til ham og Kristian Jensens formandskab, understreger analytikeren, for der er kun Jakob Elleman-Jensen, men han har endnu ikke officielt sagt, om han ønsker at blive formand.
Om det bliver en realitet at få rykket landsmødet over en måned frem, er nu op til Venstres hovedbestyrelse at beslutte, lyder det fra Venstres partisektretær, Claus Richter.
- Den beslutning tages ved en normal samtale, hvor hovedbestyrelsen så skal beslutte, om landsmødet skal rykkes eller ej, siger Claus Richter.
- Det er flertallet i Venstres hovedbestyrelse, der bestemmer det.
Og rent praktisk kan det godt lade sig gøre at rykke landsmødet frem, slår partisekretæren fast.
Et scenarie, der er set før, selvom det ikke er ofte, det sker, siger Claus Richter.
Det næste møde i Venstres hovedbestyrelse finder ifølge partisekretæren sted på lørdag.
Lars Løkke Rasmussen har ikke ønsket at stille op til interview.
Balladen i Venstre•Mandag den 5.
august: Det udløser kampvalg, da Venstres folketingsgruppe skal finde en ny næstformand.
Sophie Løhde ender med at vinde over Inger Støjberg.
Støjberg var ellers Lars Løkke Rasmussens foretrukne til posten.
•Torsdag den 8.
august: I et interview i Berlingske lægger Kristian Jensen afstand til Lars Løkke Rasmussens tanker om en SV-regering.
•Fredag den 9.
august: Claus Hjort Frederiksen opfordrer Kristian Jensen til at trække sig.
Han mener, at næstformanden undsiger formand Lars Løkke Rasmussen med interviewet i Berlingske.
Kristian Jensen afviser at trække sig.
•Søndag den 11.
august: Claus Hjort Frederiksen skriver på Facebook, at det delte formandskab i Venstre er slut.
Siden 2014 har Venstre ellers givet udtryk for, at partiet har et delt formandskab mellem Løkke og Jensen.
•Mandag den 12.
august: Kristian Jensen siger, at der ikke er nogen ændringer i Venstres formandskab.
•Onsdag den 14.
august: Forretningsudvalget i Venstre holder møde.
•Torsdag den 15.
august: Claus Hjort Frederiksen trækker sit krav om Jensens afgang tilbage.
Jensen siger, at der nu er luftet ud og skabt klarhed og opbakning til formanden og næstformanden.
•Søndag den 18.
august: Lars Løkke Rasmussen erkender i et interview, at han selv kunne have gjort mere for at undgå den krise, der har præget Venstre.
•Mandag 19.
august: Tiden er inde for Lars Løkke Rasmussen og Kristian Jensen til at sætte Venstre og det liberale Danmark højere end deres egne personlige ambitioner, skriver to kronikører i Jyllands-Posten, der er lokalpolitiske aktive og en del af Venstres bagland.
•I løbet af den seneste uge er der også afhold to stormøder med lokalformænd fra Venstre.
•Søndag den 25.
august: Lars Løkke Rasmussen slår fast, at han vil blive som formand, og at han ønsker, at partiets landsmøde rykkes frem til afholdelse inden Folketingets åbning i starten af oktober.
FacebookTwitterKopier linkEmner:Inger Støjberg (politiker)|Lars Løkke Rasmussen (politiker)|Venstre|Folketinget|Facebook




https://www.dr.dk/sporten/golf/ustabilt-spil-koster-historisk-dansk-golftriumf-paa-lpga-touren

GolfUstabilt spil koster historisk dansk golftriumf på LPGA TourenTrods en godkendt finalerunde måtte Nicole Broch Larsen tage til takke med andenpladsen i Canada.
Nicole Broch Larsen kunne ikke leve op til de første tre dages spil på finalerunden af CP Women's Open.
25.
aug.
2019 kl.
22.
45Bemærk: artiklen er mere end 30 dage gammelLæs opDet blev ikke til den første danske sejr nogensinde på kvindernes LPGA Tour i golf.
Nicole Broch Larsen gik ind til finalerunden på en delt førsteplads, men trods en pæn runde i tre slag under par kunne hun ikke følge med den suveræne sydkoreaner Jin Young Ko og sluttede på en flot andenplads.
Ko var klart stærkest på de sidste 18 huller og snuppede førstepræmien på næsten 2,3 millioner kroner med fem slags afstand ned til danskeren efter en runde i hele otte slag under par.
Det ændrer dog ikke ved, at Broch Larsen leverede et historisk flot resultat i turneringen.
Super start blev ikke fuldt opDen 26-årige dansker fik den bedst tænkelige åbning på finalerunden, da hun allerede på hul 1 leverede en birdie.
Det sendte hende alene i front med et enkelt slag ned til Jin Young Ko.
Sydkoreaneren kom på omgangshøjde med danskeren igen, og på hul 10 begyndte muligheden for en dansk triumf at fortone sig.
Broch Larsen noterede rundens eneste bogey, mens Ko lavede en birdie, og så var der pludselig to slag mellem dem.
Indhentede aldrig koreanerenBroch Larsen nåede aldrig at få kontakt igen trods et par birdies, for sydkoreaneren så sig ikke tilbage og lavede hele seks birdies på de sidste ni huller.
Dermed sluttede hun samlet i hele 26 slag under par.
Broch Larsen sluttede i 21 slag under par - to slag foran de næste spillere.
Mens PGA Tour og European Tour hos mændene er nogenlunde jævnbyrdige i niveau og prestige, så er der stor forskel på Ladies European Tour og LPGA Tour hos kvinderne.
LPGA Tour er langt stærkere og mere prestigefyldt end den europæiske pendant.
Broch Larsen havde vist imponerende stabilitet på de tre første runder, som alle blev klaret i seks slag under par, men det niveau nåede hun ikke helt søndag.
Hun kan dog tage en masse selvtillid med fra turneringen efter en flot præstation.
Nicole Broch Larsen brød for alvor igennem i 2015, da hun vandt Helsingborg Open på Ladies European Tour, og hun deltog også ved OL i 2016.
/ritzau/FacebookTwitterKopier linkEmner:Golf|Canada|Helsingborg




https://www.dr.dk/sporten/tennis/wozniacki-spiller-foerste-us-open-kamp-tirsdag

TennisWozniacki spiller første US Open-kamp tirsdagCaroline Wozniacki skal i første runde af US Open møde kinesiske Yafan Wang.
Caroline Wozniacki røg tidligere i august ud af Rogers Cup i anden runde.
(Foto: John E.
Sokolowski © Scanpix)25.
aug.
2019 kl.
20.
13Bemærk: artiklen er mere end 30 dage gammelLæs opCaroline Wozniackis jagt på et godt resultat i grand slam-turneringen US Open begynder på tirsdag.
Her møder den danske tennisstjerne kinesiske Yafan Wang på Grandstand, som er anlæggets tredjestørste bane med plads til godt 8.
000 tilskuere.
Kampen er den tredje på banen efter klokken 11 lokal tid, hvilket svarer til klokken 17 i Danmark.
Danskeren er seedet som nummer 19 i turneringen, mens Wang er useedet.
Andet møde med WangKampen i første runde bliver den anden mellem de to spillere.
De mødtes også i 2015 i Kuala Lumpur, hvor Wozniacki vandt overbevisende.
På verdensranglisten er der 31 pladser, der skiller dem.
Danskeren er bedst placeret som nummer 19, mens kineseren er nummer 50.
I optakten til US Open røg hun tidligere i august ud i første runde af WTA-turneringen i Cincinnati til den 19-årige ukrainer Dayana Yastremska.
Ugen forinden gik det galt i anden runde af Rogers Cup mod den 18-årige polak Iga Swiatek.
To dansk finalerWozniacki kan dog trøste sig med, at hun to gange har nået finalen i den amerikanske grand slam-turnering.
Det gjorde hun i 2009 og 2014 uden dog at vinde.
Skulle Wozniacki vinde åbningskampen, så venter der et opgør mod amerikanske Danielle Collins eller Polona Hercog fra Slovenien - i begge tilfælde vil Wozniacki være favorit til at gå videre.
I tredje runde begynder de store udfordringer at melde sig, og her har Wozniacki kurs mod et potentielt opgør mod canadieren Bianca Andreescu.
15.
-seedede Andreescu slog tidligere på året danskeren i Auckland i spillernes eneste møde hidtil.
Allerede mandag kan tilskuerne i New York dog se frem til en storkamp, når Serena Williams og Maria Sharapova brager sammen i første runde.
/ritzau/FacebookTwitterKopier linkEmner:Caroline Wozniacki (tennisspiller)|Maria Sharapova (tennisspiller)|USA|Tennis|Auckland




https://www.dr.dk/sporten/fodbold/superliga/kaempe-nedtur-paa-vestegnen-agf-klasker-broendby-med-3-0

SuperligaKæmpe nedtur på Vestegnen: AGF klasker Brøndby med 3-0AGF storsejrede over Brøndby og noterede sig sin anden sejr i sæsonen.
25.
aug.
2019 kl.
20.
27Bemærk: artiklen er mere end 30 dage gammelLæs opAGF snuppede søndag holdets anden sejr i sæsonen og tilmed i træk, da aarhusianerne drog hjem med en 3-0-sejr fra Brøndby Stadion i Superligaens syvende runde.
Sejren kom i land efter 90 minutter, hvor AGF-defensiven viste fornemme takter og holdt Brøndby fra store chancer gennem hele kampen, mens offensiven slog til på farlige kontraer.
Brøndby formåede sjældent at blive farlige på trods af et stort spilovertag, og sæsonens hidtil største Brøndby-oplevelser, midtbanespilleren Dominik Kaiser og superligatopscorer Kamil Wilczek, var gennem kampen ganske anonyme.
AGF's Patrick Mortensen og Niklas Backman havde nogle store smil på læberne efter sejren i Brøndby.
Chancefattige åbningKampens første halvleg fik en ivrig indledning med mange dueller, og det virkede ikke til at være AGF's plan at give en opvisning i spillet med kuglen, for gæsterne stod tæt sammen i geledderne langt tilbage på banen.
Den tætte defensiv gav AGF flere gode kontramuligheder i første halvleg mod et Brøndby-hold, som ikke blev farlige på andet end dødbolde, selv om værterne så rigeligt til bolden.
Første halvlegs største mulighed fik AGF-kantspilleren Mustapha Bundu, der efter et katastrofalt indgreb af Brøndby-målmanden Marvin Schwäbe fik bolden helt alene ved den ene opstander.
Bundus vinkel blev dog spids, at han formåede kun at sende bolden på stolpen, hvorfor de to hold gik til pause ved 0-0.
AGF var kniveskarpe efter pausenI anden halvleg fortsatte AGF sin farlige stil, og det gav efter 57 minutters spil pote.
AGF's Jakob Ankersen blev sendt i dybden, og han fandt Bror Blume, der til sit store held kunne se sin afslutning ramme Brøndby-backen Anthony Jung, som rettede bolden i mål til 1-0 til AGF.
Brøndby savnede gennem kampen kreativitet til at bryde gennem AGF-forsvaret, og værternes lange angrebssekvenser forblev oftest i ufarlige områder.
Med fem minutter igen slog AGF på ny kontra, og det gjorde ondt på Brøndby, som kunne se Ankersen stryge forbi Schwäbe og lægge bolden i et tomt mål til 2-0.
I kampens overtid fik AGF-indskifteren Patrick Mortensen også sit navn på måltavlen, da Bundu til slut fandt den høje angriber alene foran mål, og så kunne han sende bolden i mål til 3-0.
Den aarhusianske sejr betyder, at AGF er oppe på otte point efter syv kampe.
Brøndby har 13 point.
/ritzau/FacebookTwitterKopier linkEmner:AGF|Brøndby|Dominik Kaiser (fodboldspiller)|Kamil Wilczek (fodboldspiller)|Fodbold




https://www.dr.dk/nyheder/udland/overblik-usas-kamp-arktis-vi-er-kommet-ret-sent-til-gildet

Trumps aflyste besøgSe temaUdlandOVERBLIK USA's kamp for Arktis: 'Vi er kommet ret sent til gildet'USA har sovet i timen i forhold til Rusland og Kina, mener anerkendt amerikansk Arktis-forsker.
Mandskab fra den ene af de to amerikanske isbrydere, Healy, der ikke længere er funktionel, ses her under en mission i Arktis.
Af Louise Brodthagen Jensen25.
aug.
2019 kl.
20.
45Bemærk: artiklen er mere end 30 dage gammelLæs opDet begyndte som noget, mange umiddelbart slog hen som lidt af en joke.
Men den amerikanske præsident mente det alvorligt, og efter hans forespørgsel om et køb af Grønland blev slået hen som "absurd", blev statsbesøget den 2.
og 3.
september streget ud i Trumps kalender.
Det står pludselig klart, at amerikanernes store interesse i Grønland og Arktis er ganske seriøs.
Uopsættelig endda, påpeger både militæranalytikere og forskere.
I takt med at isen trækker sig tilbage i forbindelse med klimaforandringerne, åbner der sig nye muligheder for forskning, handel og transportruter.
Og det har sat gang i den geopolitiske konkurrence mellem stormagterne: Rusland og den selvudnævnte "nær"-Arktis nation Kina.
Men selvom udenrigsminister Mike Pompeo har udpeget Kina og Rusland som de to modstandere i Arktis, har amerikanerne alligevel sovet i timen.
Og måske er man stadig ikke helt klar over, hvad man egentlig vil i regionen - på trods af at Thule-basen og missilvarslingsradaren, der under Den Kolde Krig skulle advare mod et angreb fra Rusland, har spillet en essentiel rolle for det amerikanske forsvar.
Udenrigsminister, Mike Pompeo, talte sikkerhedspolitik ved mødet i Arktisk Råd i finske Rovaniemi i maj.
Sådan lyder vurderingen fra Heather Conley, der er vicepræsident for Arktis-programmet på Center for Strategi og Internationale Studier i Washington D.
C.
og tidligere ansat i det amerikanske udenrigsministerium.
- Obama var ikke interesseret i at tale om de militære ændringer fra russisk side og ikke synderligt bekymret over kinesernes interesser heller, forklarer hun.
- Men nu ser vi tydeligt en ændring af vores nationale sikkerhedsstrategi og en form for opvågnen til stormagts-konkurrencen, fordi Arktis ikke tidligere har været en stor del af den militærstrategiske diskussion, siger Heather Conley og fortsætter:- Pompeo har beskrevet, hvad Rusland foretager sig, og hvad Kina vil, men andet end at vi bygger en større isbryder, er der ikke meget konkret om USA's strategi, siger hun.
Så hvad har amerikanerne gjort?
Den over 40 år gamle  "Polar Star" er amerikanernes eneste fungerende i isbryder i polarklasse.
(Foto: U.
S.
Coast Guard © Scanpix)I foråret meddelte Mike Pompeo, at det amerikanske udenrigsministerium, at det igangsatte arbejdet med at etablere den amerikanske repræsentation i Nuuk.
En beslutning, der blev modtaget positivt i det grønlandske selvstyre og som får ros af Heather Conley.
- Men det er ikke tilstrækkeligt.
I det hele taget er der langt fra retorikken til handling, siger hun og uddyber:- Det har ikke været en prioritet.
USA bliver udfordret af Rusland, der opruster militært, og vi har for nyligt set faren ved deres våbentest, siger hun og henviser til den eksplosion, der for et par uger siden fandt sted i forbindelse med en missiltest i det nordlige Rusland, og som har kostet mindst fem personer livet.
Conley påpeger, at en af flere udfordringer, der står i vejen for både USA's økonomiske investeringer og udvikling af infrastruktur, er mangel på isbrydere.
De seneste år er der konstateret stigende russisk ubådsaktivitet, og det er også en af de mere presserende spørgsmål, vi er nødt til at forstå og reagere påHeather ConleyDen amerikanske kystvagt har indgået en aftale om en ny 745 millioner dollar dyr isbryder i polarklassen som supplement til den eneste fungerende, den 40 år gamle Polar Star.
Den forventes at være klar i 2024, og der er ambitioner om at bygge flere.
Sidste år blev genoprettede man derudover den såkaldte 2.
flåde efter syv års dvale.
Flådestyrken har ansvaret for området fra det nordøstlige USA til Nordpolen.
Også det vidner om ændrede amerikanske prioriteter, men amerikanerne er ifølge Conley kommet "ret sent til gildet".
Hun påpeger også vigtigheden af at overvåge den såkaldte "GIUK"-passage", farvandet mellem Grønland, Island og Storbritannien- De seneste år er der konstateret stigende russisk ubådsaktivitet, og det er også en af de mere presserende spørgsmål, vi er nødt til at forstå og reagere på, siger hun og efterlyser en mere langsigtet sikkerhedspolitisk strategi, der tager højde for både økonomisk udvikling, og hvad amerikanernes reaktion på den øgede russiske tilstedeværelse skal være.
Hvor meget bygger russerne så i Arktis?
Russiske vagter ved Nagurskoje-basen i Franz Josefs Land.
Den russiske præsident, Vladimir Putin, har ikke lagt skjul på, at Arktis er af helt afgørende betydning, og landet har investeret millioner i regionen, hvor gamle militærbaser fra Sovjet-tiden er blevet opgraderet og igen taget i brug, samtidig med at man bygger nye.
Alene siden 2014 er mere end 500 militærstrukturer, bygninger etc.
blevet bygget på et område på over 710.
000 kvadratmeter, heriblandt den nordligst beliggende luftbase Nagurskoje i øgruppen Franz Josefs Land, øst for Svalbard og en flådebase på øen Wrangel.
- Vi ser specialstyrker.
Og der er ikke tale om redningstjenester, siger Heather Conley.
Men oprustningen er dog næppe udtryk for en øget risiko for et militært angreb, siger historiker Niels Bo Poulsen fra Institut for Militærhistorie på Forsvarsakademiet.
Det vidner til gengæld om, hvor effektivt det russiske forsvar er blevet.
- Der er sket en modernisering af våbensystemerne, man har højnet træningsstandarden og moralen, og man øver meget på et højt niveau med at mobilisere mange styrker og på tværs af værnene, siger han og henviser blandt andet til den storstilede øvelse Vostok sidste år.
Vostok 2018 inkluderede 300.
000 soldater, 1.
000 fly, 80 skibe og 36.
000 køretøjer.
Dertil kom blandt andet 3.
200 kinesiske soldater og knap 1.
000 militære køretøjer.
- For Rusland er Arktis vigtig, qua isens afsmeltning, transitruter, ressourceudvinding, og det skal man jo leve op til, og det går hånd i hånd med forestillingen om at være en stærk militariseret stat, siger han og fortsætter.
- Objektivt set har Rusland store økonomiske interesser i Arktis og i at matche USA med en stærk tilstedeværelse.
Som led i en femårs-plan frem mod 2024 har Rusland afsat omkring 72 milliarder euro af til infrastruktur og udvinding af naturressourcer som naturgas og olie i Arktis.
Et beløb, der nogenlunde svarer til, hvad både det russiske sundhedsministerium og uddannelsesministerium har af samlet budget, skriver The Barents Observer.
Rejsen gennem Nordøstpassagen er 25-40 procent kortere end gennem Suez-kanalen, afhængig af hvor i Asien den går til eller fra.
Samtidig bygger russerne isbrydere som aldrig før, og i foråret blev sløret løftet for den sidste af tre nye isbrydere, den 173 meter lange atomdrevne Ural.
Sammen med søsterskibene Arktika og Sibir er den en del af den nye isbryderflåde, som skal være med til at bane vejen for udvidet brug af Nordøstpassagen - det, der er blevet betegnet som "smutvejen" mellem Europa og Asien.
DR Nyheder var i 2017 ombord på en af nye isbrydere.
Se mere om dem her:Men var der ikke også noget med kineserne?
Den daværende kinesiske premierminister Wen Jiabao var i 2012 på rundtur til blandt andet Island for at finde områder at investere i.
Udenrigsminister, Mike Pompeo, sagde det meget tydeligt på mødet i maj, hvor han helt afviste Kinas selvudnævnte status som "nær"-Arktis stat.
- Der er kun arktiske stater og ikke-Arktiske stater.
Der er ingen tredje kategori, og Kina er berettiget til lige præcis ingenting ved at hævde det modsatte, lød det fra Pompeo.
Men det har ikke forhindret Kina, der siden 2013 har haft observatørstatus i Arktisk Råd, i at investere i regionen, blandt andet ved at åbne et videnskabelig forskningsfacilitet i Svalbard, at underskrive en frihandelsaftale med Island i 2013 og side om side med russiske Gazprom, at bore efter olie i russisk farvand.
Men først efter Kina øjnede muligheden for at investere i infrastrukturen i Grønland, er den amerikanske regering vågnet op, mener Heather Conley.
- Grønland har jo opfordret til investeringer, det er på ingen måde nyt, og det skulle USA have været langt hurtigere til at opfatte.
Den kinesiske interesse og investeringer vidner om en mere strategisk tilgang til Arktis og en forståelse for, hvad andre lande gør, siger hun.
Sidste år offentliggjorde Kina sin første Arktisstrategi, der blandt andet beskriver stormagtens tanker om adgang til ressourcer som olie, gas og mineraler og til transportveje og videnskabelig data.
I tilgift til at have færdigbygget deres anden isbryder har kineserne også klart meldt ud om ambitionen om - ligesom russerne - at bygge en atomdreven isbryder.
Amerikanernes spildte mulighedDonald Trump fik hårde ord med på vejen, efter han natten til onsdag dansk tid aflyste sit statsbesøg til Danmark.
Med stormagternes øget interesse i Arktis er der ifølge Heather Conley ingen tvivl om, at de seneste ugers begivenheder kan kategoriseres som en "spildt mulighed" for amerikanerne.
- Det er en spildt mulighed for at udvikle en politik og en strategi, som den amerikanske regering jo hævder, at den vil og rent faktisk prioriterer det.
Det er en spildt mulighed, for USA har brug for sine allierede, og når vi opfører os sådan her, svækker vi det mål.
Det er beklageligt, siger hun.
En telefonopkald fra statsminister Mette Frederiksen (S) til Donald Trump har dog tilsyneladende varmet den amerikanske præsident op igen, og bekymringen for Danmarks sikkerhedspolitiske relation er stille fordampet over de seneste dage.
USA's præsident, Donald Trump, roste statsminister Mette Frederiksen (S) tidligere på ugen:Men USA skal vågne op og sætte pris på sine Nato-allierede, hvis det fortsat vil have noget at skulle have sagt i magtspillet om Arktis, lyder det fra amerikanske Conley:- Den danske regering har været en prisværdig allieret ikke kun i forhold til klimaspørgsmål, men også hvad angår sikkerhedspolitik.
Og det er en samtale mellem flere parter, hvis Nato skal spille en fremtidig rolle i Arktis, siger hun.
Kilder: The Barents Observer, Moscow Times, CSIS, National Interest, Foreign Policy, US Naval Institute, RiaFacebookTwitterKopier linkEmner:Arktis|Kina|Rusland|Militær|Skibstrafik




https://www.dr.dk/nyheder/viden/teknologi/varm-som-solen-dansk-universitet-installerer-fusionsreaktor-i-kaelderen

TeknologiVarm som solen: Dansk universitet installerer fusionsreaktor i kælderenEn mini-fusionsreaktor på DTU skal bidrage i jagten på en uendelig, klimavenlig energikilde.
DTU's nye fusionsreaktor.
Kraftig strøm i de blå ledninger skaber et magnetfelt, samtidig med at der sendes gas ind i vakuumkammeret.
Resultatet er plasma (ioniseret gas), hvor elektronerne er adskilt fra ionerne.
(Foto: Martin Jessen / DTU © mj-foto.
dk / DTU)Af Carsten Nielsen25.
aug.
2019 kl.
19.
05Bemærk: artiklen er mere end 30 dage gammelLæs opLaboratorieforsøg, hvor temperaturen kortvarigt når op på millioner af grader, bliver nu også mulige for forskere og studerende i Danmark.
De skal bare en tur i kælderen under Danmarks Tekniske Universitet, hvor DTU Fysik har installeret en fusionsreaktor i mini-format.
Præcis hvor varm den gasagtige plasma inde i reaktoren bliver, når forskerne skyder eksperimenter af, ved de dog endnu ikke.
- Vi har ikke installeret et termometer.
Det arbejder vi på.
Vi starter et studenterprojekt til september, hvor vi vil måle temperaturen, fortæller seniorforsker Stefan Kragh Nielsen, som er projektleder for fusionsreaktoren.
Indtil videre må han nøjes med et kvalificeret gæt.
- Vi kan få mellem én og to millioner grader.
Det er noget i den boldgade, vi regner med.
Det er der, hvor man sammenligner med solen, siger Stefan Kragh Nielsen.
Lilleput i forhold til milliarddyre anlægMaskinen er den eneste af sin slags i Skandinavien, og princippet i den svarer til det, der bruges i milliarddyre forskningsanlæg rundt om i Europa og resten af verden.
I de store maskiner kan temperaturerne nå op på flere hundrede millioner grader.
Eller ti gange varmere end solens centrum.
Men budgetterne er også helt anderledes.
Læs også:Gennembrud for fusionskraft: Forskere løser brandvarmt problemDanmark er sammen med resten af EU og store lande som USA, Rusland, Sydkorea, Kina og Indien med i etableringen af verdens største fusionsreaktor Iter, som er under opførelse i Frankrig.
Sådan fungerer et fusionskraftværkDen mest udbredte fusionsreaktor kaldes for en tokamak og blev opfundet af russerne.
Den fungerer ved, at man varmer tung brint og supertung brint op til 200 millioner grader ved blandt andet at sende atomer i ekstrem høj fart ind den, så det bliver til såkaldt plasma.
Store elektromagneter sørger så for, at plasmaet ikke kommer i berøring med reaktorens vægge, som ellers ville smelte.
Når plasmaet er varm nok, begynder den tunge og supertunge brint at fusionere og skaber dermed energi.
Iter kommer til at koste over 200 milliarder kroner at bygge.
Til sammenligning er prisen for DTU’s forsøgsreaktor ”kun” ti millioner kroner, og universitetet har fået lov til at låne den af den engelske producent Tokamak Energy.
- Vi er meget langt fra de store anlæg.
Men det er stort for os at have fået den.
Det muliggør en masse studier, som vi ikke har adgang til på de store maskiner.
Her kan vi gå ned i kælderen med det samme, når vi har fået en idé, og vi kan afprøve den i løbet af en dag eller to, forklarer Stefan Kragh Nielsen.
Vi skylder vores efterkommere at finde en løsningFormålet med både de store og små maskiner er på sigt at frigøre energi ved at fusionere atomer.
Hvis ikke vi laver forskningen nu, så har vores efterkommere ikke muligheden for at bygge fusionskraftværker.
Og jeg ser det som et moralsk ansvar, at vi stiller noget til rådighed for vores efterkommere.
Søren Bang Korsholm, seniorforsker, DTU Fysik.
Maskinen på DTU er langt fra det mål.
Den bruger tværtimod en masse energi uden at producere noget.
Men opdagelser fra eksperimenter i kælderen under DTU kan stadig bidrage med nyttig viden.
- De store maskiner er helt afgørende for at komme frem til målet, men de bygger på erfaring fra de mindre maskiner.
Tit er nogle af de avancerede ting opdaget på de små maskiner, og så har man bagefter ført det over på de større maskiner, siger seniorforsker Søren Bang Korsholm fra DTU Fysik.
Læs også:En kunstig sol og helium fra Månen: Sådan vil forskerne revolutionere energiproduktionFor ham er jagten ikke kun spændende fysik.
Det handler også om pligt og moral.
- Jeg er helt med på, at der måske ikke bliver bygget en masse fusionskraftværker i min tid.
Men hvis ikke vi laver forskningen nu, så har vores efterkommere ikke muligheden for at bygge fusionskraftværker.
Og jeg ser det som et moralsk ansvar, at vi stiller noget til rådighed for vores efterkommere, siger Søren Bang Korsholm.
Han mener, det er realistisk at bygge et demonstrationskraftværk med fusionsenergi i 2050’erne.
I mellemtiden er der nogle sidegevinster ved indsatsen.
- Det er ikke sådan, at man i 2050 ser tilbage på 100 års forskning, som kun har handlet om det her.
Der er en masse spinoffs undervejs.
Der er fysik, vi kan bruge i andre sammenhænge.
Og virksomheder får udviklet deres kompetencer, når de er med til at udfordre og presse teknologien til grænsen af, hvad der tidligere er opnået, siger Søren Bang Korsholm.
Nutidens Apollo-mission – men lykkes den?
DTU’s aftale om at låne tokamak-reaktoren er hevet i hus af professor Volker Naulin, som selv har spillet en hovedrolle i europæisk fusionsforskning.
© drSå vidt vi ved på P1Du kan høre mere i programmet ”Så vidt vi ved”, der er P1’s ugentlige magasin om videnskabelige gennembrud, store opdagelser og vigtige forskningsnyheder.
Programmet udfordrer de hurtige konklusioner, går bag om nyhederne og sætter både perspektiv og kulør på.
Lyt med P1 torsdag kl.
10:03 eller find programmet i din podcast-app eller her.
Et af formålene er at give DTU’s studerende chancen for at prøve kræfter med en af naturvidenskabens største udfordringer.
- Fusionsforskning er vor tids Apollo-projekt, som de studerende kan være en del af.
Det giver en anden oplevelse, når man selv har stået og skruet på den og udviklet forståelsen for hele maskinen.
Det giver en masse motivation og drivkraft til de studerende, siger Volker Naulin.
Han er selv ukuelig optimist i forhold til at nå målet om at kunne bygge fusionskraftværker, hvor der kommer energi ud.
- Så kommer det næste svære spørgsmål: Om man kan benytte det som en kilde til vores energiforsyningssystem.
Det er også et spørgsmål om pris, og om man overhovedet kan bygge nok af de fusionsmaskiner på jorden, siger Volker Naulin.
Men inden de spørgsmål bliver relevante, skal fusionsforskerne smøge kittelærmerne op og levere resultater.
- Der vil ske en hel masse udvikling.
Men på det tidspunkt, hvor vi har fusionsenergi, bliver det en fuldstændig revolution lige som det første fly.
Samtidig står vi i en situation, hvor vi har brug for også at få den slags energi, siger Volker Naulin.
FacebookTwitterKopier linkEmner:Danmarks Tekniske Universitet|Videnskab|Apollo Rejser|Sydkorea|Uddannelse




https://www.dr.dk/sporten/fodbold/england/tottenham-og-eriksen-skuffer-faelt-hjemme-mod-newcastle

EnglandTottenham og Eriksen skuffer fælt hjemme mod NewcastleChristian Eriksen startede på bænken for Tottenham, men kom ind i anden halvleg.
Christian Eriksen kom ind i den sidste halve time for Tottenham, men han var ikke i stand til at forhindre et nederlag til Newcastle.
25.
aug.
2019 kl.
19.
54Bemærk: artiklen er mere end 30 dage gammelLæs opChristian Eriksen var bænket fra start hos Tottenham, som endte med at tabe 0-1 hjemme til Newcastle i Premier League.
Med nederlaget har Tottenham på en syvendeplads fire point efter de første tre ligakampe i sæsonen.
Kampens enlige mål blev sat ind af Newcastle-angriberen Joelinton efter 27 minutter.
Brasilianeren fik lov til at stå helt fri i feltet, og han kunne tilmed tage sig god tid til at trykke på kassen, uden at Tottenham-forsvaret nåede at gribe ind.
Newcastle-spillerne jubler med klubbens fans over sæsonens første sejr.
Jagtede forgæves en udligningResten af kampen forsøgte Tottenham at få sat en udligning ind, men holdet manglede kreativitet og idéer i offensiven.
Tottenham-angriberen Heung-min Son havde et kvalificeret forsøg, men sydkoreaneren fik ikke scoret.
Christian Eriksen blev skiftet ind efter 62 minutter, og han skabte straks mere fart i Tottenham-spillet.
Usikker fremtid fik bænket EriksenTottenham-manager Mauricio Pochettino har ytret utilfredshed med, at han ikke ved, om det ender med et salg af Eriksen eller ej.
Det kan være årsagen til, at Eriksen i to ud af de første tre kampe er startet på bænken.
Tottenham appellerede for et straffespark, da Harry Kane væltede i feltet, da en Newcastle-spiller faldt ved siden af den engelske landsholdsangriber.
Det blev gennemset af VAR-dommerne, men ikke vurderet til at være nok til et straffespark.
Son Heung-min sætter sig græsset efter skuffelsen på hjemmebane.
Efterfølgende fik Lucas Moura, der også tidligere i kampen havde forsøgt sig, en god tværpasning, men Tottenham-spilleren bankede bolden over målet fra tæt hold.
Der blev spillet en kamp mere samtidig med Tottenhams opgør, og her endte det med en pointdeling.
Wolverhampton spillede 1-1 hjemme mod Burnley.
Wolverhampton udlignede til 1-1, Raúl Jiménez scorede på straffespark fem minutter inde i overtiden.
/ritzau/FacebookTwitterKopier linkEmner:Harry Kane (fodboldspiller)|Tottenham Hotspur FC|England|Wolverhampton Wanderers FC|Fodbold




https://www.dr.dk/nyheder/indland/fanget-i-hashtaagerne-naar-du-ryger-en-bong-taenker-du-ikke-saa-meget-over-tingene

IndlandFanget i hashtågerne: ’Når du ryger en bong, tænker du ikke så meget over tingene’16-årige Theis Petersen røg sig ud på et sidespor.
© drAf Niels Christian Jung, Jakob Skaaning og Maiken Steen Frederiksen25.
aug.
2019 kl.
20.
02Læs opMange teenagere eksperimenterer med hash.
For de fleste bliver det ved eksperimenterne, men for en lille gruppe udvikler hashrygningen sig til et misbrug.
Et misbrug, der kan få store konsekvenser, både for den unge og for hans eller hendes familie.
Sådan gik det for Theis og resten af familien Petersen fra Brande i Midtjylland.
DR har fulgt familien igennem en tid, hvor Theis gled langt væk fra sine forældre og ind i en verden styret af hash.
En verden, som fascinerede Theis.
I 2017, da Theis Petersen var 13 år og gik i 7.
klasse, begyndte han at gå i byen med sine kammerater.
Hans forældre følte, at han forandrede sig.
- Vi har altid haft en glad og nysgerrig dreng.
Sådan en rigtig lille mus.
Så startede han med at blive vredladen og aggressiv og ændrede sig så meget, at vi også på et tidspunkt blev bange for ham, fortæller Theis Petersens far, Kent Petersen.
Da Theis startede i 8.
klasse, blev forældrene for alvor bekymrede.
Det var svært at få Theis op af sengen om morgenen, og han var tit ude til langt ud på natten.
Forældrene tog kontakt til skolen, som delte bekymringen.
Theis havde ændret sig.
- De gamle venner, som egentlig var fornuftige venner, så han ikke mere.
Overhovedet.
Desværre.
De nye venner havde det til fælles, at de røg hash, siger Sussi Petersen, der er mor til Theis.
Theis' døgnrytme ændrede sig og han fik sværere og svært ved at komme op om morgen.
Sussi og Kent Petersen følte, at deres søn gled fra dem og besluttede sig for, at noget måtte ske.
- Det var i april 2018, hvor vi tænkte: nu er det nok.
Nu skal vi have noget hjælp.
Vi kontaktede skolen og fik stablet et møde på benene.
Det var faktisk der, at det for alvor gik op for os, at han røg hash.
Og det var også der, han indrømmede det for første gang.
- Han røg 8.
klasse væk.
Han var gået fra gode karakterer til 00.
Han snød, hvor han kunne komme til det.
Han havde ingen livsgnist i øjnene.
Det var hårdt at se, fortæller Kent Petersen.
Skolen kontaktede i april 2018 Ikast-Brande Kommune, og Theis Petersen begyndte at gå til samtaler med en familieterapeut og med en misbrugskonsulent.
Men familien oplevede ikke, at tingene ændrede sig.
Terapeuten skrev i en mail til familien, at ”det går lidt den forkerte vej.
”Theis skulle væk fra hash-miljøet i Brande, besluttede hans forældre.
Et miljø, hvor Theis også følte, at han havde fundet rigtige venner.
Derfor bestemte forældrene, at Theis Petersen skulle flytte til Fyn, bo hos en ven af familien og skifte skole.
Her startede han i 9.
klasse i august 2018.
Men Theis’ adfærd ændrede sig ikke.
Den nye skole skrev til kommunen, at Theis Petersen fortsat røg hash.
Og efter tre måneder flyttede han hjem til Brande igen, hvor mønstret fortsatte.
Theis var ude hele natten, og ofte kom han ikke i skole.
Forældrenes frustration voksede.
Og de løbende tests hos misbrugscentret ændrede ikke noget, oplevede forældrene.
Kent og Sussi Petersen føler begge, at samarbejdet med kommunen om deres søn har været vanskeligt.
- Jeg føler ikke, vi har fået den rette hjælp.
Vi har jo ikke prøvet det her, vi har ikke stået ansigt til ansigt med den her verden, vi ikke kender til.
Hvordan skal vi tackle den - det har vi ikke fået hjælp til, siger Kent Petersen.
- Men er det ikke jeres ansvar som forældre at hjælpe jeres søn?
- Jo, helt bestemt.
Men hvis vi ikke har de redskaber, så ser jeg ikke andre muligheder end at spørge kommunen, siger Kent Petersen.
Udover at søge hjælp hos kommunen har forældrene set sig om efter andre muligheder.
Blandt andet gik de til foredrag med den tidligere misbruger Jonas Rossen, der i dag er socialpædagog.
Jonas Rossen ville gerne tale med Theis.
Blandt børnene i 9.
klasse har 11 procent prøvet at ryge hash, og knap fire procent har røget indenfor den sidste måned, viser de seneste tal fra Skolebørnsundersøgelsen, som Statens Institut for Folkesundhed står bag.
Det dækker over en stor forskel for piger og drenge: Syv procent af drengene, men kun en procent af pigerne har røget eller på anden måde brugt hash indenfor den sidste måned.
Ud af den gruppe er det en ganske lille del, der udvikler et decideret misbrug, vurderer Mads Uffe Pedersen, der er professor ved Center for Rusmiddelforskning.
Men for dem, der gør, kan det have voldsomme følger.
- Vi ser, at den gruppe, der starter i 12 til 13-års alderen med at ryge hash, meget ofte også har andre udfordringer.
For den gruppe er det rigtig svært at finde fodfæste og få en ungdomsuddannelse eller en læreplads, siger Mads Uffe Pedersen.
Hver enkelt kommune er forpligtet til at træde ind med en helhedsorienteret indsats, når en ung er kommet i misbrugsproblemer.
Størstedelen af kommunerne, 59, siger til DR, at de har de tilstrækkelige redskaber til at hjælpe unge under 18 år med rusmiddelmisbrug.
Men 15 af kommunerne mener ikke, at de har de tilstrækkelige værktøjer.
Ikast-Brande, hvor Theis Petersen og familien bor, er én af dem, der har svaret, at de mangler værktøjer.
Anton Rasmussen, der er kommunens børne- og ungechef, udtaler sig ikke om den konkrete sag.
Men han mener, at kommunerne mangler sikre værktøjer til at hjælpe unge på vej ud i misbrug.
- Hvis vi har motivation og medvirken fra den unge, så lykkes det for os.
Men når det ikke lykkes at finde noget, der er mere interessant end misbruget, så kan vi se, at de bliver fastholdt i det.
Vi kan ikke bare trække dem ud af det, som vi gerne ville, siger Anton Rasmussen.
I marts 2019 var Theis og hans forældre til et møde med kommunen, hvor der skulle lægges en plan.
Den tidligere misbruger Jonas Rossen tog med.
Theis Petersen blev både tilbudt samtaler med en misbrugskonsulent og med en familieterapeut kort tid efter, at skolen underrettede Ikast-Brande Kommune.
Men forældrene mener ikke, at hjælpen kom tidligt nok.
- Vi var så desperate for at få hjælp, vi prøvede så mange ting, så mange instanser.
Hver gang fik vi at vide, at det skal være meget værre.
Og det er der, at kæden hopper af.
For hvis man havde grebet ind med det samme, så var det ikke nået så langt med Theis.
Så var hans misbrug ikke blevet så massivt, siger Kent Petersen.
Anton Rasmussen fra Ikast-Brande Kommune mener, at kommunen har reageret, som man bedst kunne.
- Den er håndteret, som vi generelt håndterer disse sager.
Når vi har fået en melding om et barn, som ikke kan passe sin skole og mistanke om hashrygning, så sætter vi ind med et møde med forældrene og med den unge, siger Anton Rasmussen.
Tingene begyndte først at ændre sig, da Theis også selv fik ønsket om at holde op med at ryge hash.
Den tidligere misbruger Jonas Rossen, som forældrene mødte til et foredrag, fik bevilget 32 timer af Ikast-Brande Kommune til at forsøge at hjælpe Theis ud af misbruget.
Jonas Rossen og Theis har kørt i bil, snakket sammen og blandt andet besøgt det nedlagte fængsel i Horsens.
Og der er sket noget med Theis.
Noget, som også Theis’ mor Sussi Petersen har bemærket.
- Vi tager en uge ad gangen.
Men vi kan godt mærke en forandring.
Det er helt sikkert.
Fra at han har røget massivt meget hash og ligefrem er hoppet ud af vinduet, til nu hvor han ikke ryger hver dag.
Han ryger måske lidt i weekenderne.
Men slet ikke så meget.
I løbet af sommeren 2019 fik Theis et job, begyndte at skate igen og i det hele taget forandrede han sig, oplevede hans far.
- Det er jo helt fantastisk.
Det havde vi ikke troet på ville ske for bare to måneder siden.
Han er kommet tilbage til os.
Han er begyndt at have nogle drømme og nogle ideer om, hvad han godt kunne tænke sig i fremtiden, siger Kent Petersen.
I august 2019 er Theis Petersen begyndt på efterskole.
Det er på en linje, hvor han kan skate og hvor han bliver testet for, om han har røget hash.
- Nu bliver han jo tjekket.
Hver eneste uge bliver han tjekket.
Og hvis testen er positiv, så er det hjem på røv og albuer, og så er der ikke noget efterskoleophold.
Så jeg tror, han vil give den en skalle, siger Kent Petersen.
Historien er blevet til på baggrund af interviews med Theis, Kent og Sussi Petersen igennem otte måneder samt aktindsigt i familiens korrespondance med Ikast-Brande Kommune.
FacebookTwitterKopier linkEmner:Brug af euforiserende stoffer|Ikast-Brande Kommune|Ikast|Brande|Sundhed og velvære




https://www.dr.dk/nyheder/kultur/film/stjernekomiker-tilbage-efter-anklager-om-graenseoverskridende-opfoersel-jeg-har

BingeSe temaFilm og serierStjernekomiker tilbage efter anklager om grænseoverskridende opførsel: 'Jeg har været bange og flov'Den amerikanske komiker Aziz Ansari forsvarer nu anklagerne om seksuelle overgreb i et nyt show.
- På den ene side angrer han og kommer duknakket tilbage, men på den anden side anklager han os alle for at være medskyldige i at skabe en kultur, hvor en fornuftig samtale er umulig, fordi vi har alt for travlt med at swipe til højre og venstre på det ene moralske spørgsmål efter det andet, skriver Kasper Lundberg.
Af Kasper Lundberg25.
aug.
2019 kl.
20.
00Bemærk: artiklen er mere end 30 dage gammelLæs opAnklagerne om seksuelt grænseoverskridende adfærd mod komiker Aziz Ansari var på ingen måde i liga med voldtægtsanklagerne mod Bill Cosby eller Harvey Weinstein.
De var ikke engang på højde med Louis C.
K.
's sære exhibitionisme.
Men sidste års historie om den anonymiserede 'Grace', der havde være på sit livs værste date med Ansari, ramte ham alligevel hårdt.
Både fordi den udkom, da panikken over #metoo var på sit højeste, men også fordi han er erklæret feminist og kendt for sine progressive holdninger, ikke mindst i serien 'Master of None'.
Han gik blandt andet på scenen til Golden Globes-uddelingen og modtog en pris for sin serie med en 'Times Up'-nål i jakkesættet.
Historien om 'Grace' gik på, at de havde mødt hinanden til en fest, og så var de taget hjem til ham sammen, hvor han havde prøvet at overtale hende til sex, selvom hun sagde nej flere gange og gav udtryk for, at hun hellere bare ville hænge ud og snakke.
Det fik blandt andet hans komikerkollega Samantha Bee til at hvæse i sit talk-show 'Full Frontal':- Hvis du går rundt og kalder dig selv feminist, så har du bare at knalde som en feminist.
Og hvis du ikke gider det, så tager du din skide 'Times Up'-nål af.
Nu er Ansari tilbage med sit nye show, der har fået titlen 'Right Now' i den filmede version.
Det er det samme show, som han turnerede med under titlen 'Road to Nowhere', som blandt andet var i København i april.
Og det er det første store offentlige forsøg på at vise, hvordan regnskabets time kan se ud for en ung, indflydelsesrig mand, der har fået vist sit beskidte vasketøj frem.
'#Metoo-sagen?
Nej, nej, det var Hasan!
'Der er fed streg under se ud, for det første, der slår én er, at hele Ansaris look er lavet om.
Så meget til det modsatte, at det næsten er fjollet.
Hans sidste show blev filmet i Madison Square Garden, hvor han sprang rundt på den gigantiske scene i smoking.
'Right Now' er filmet i konstant close-up af indie-instruktøren over dem alle, Spike Jonze, og Ansari sidder helt stille på en taburet og nærmest hvisker sine jokes i jeans og Metallica-T-shirt.
Han lægger ud med en joke, der starter som en velkendt racistisk anekdote om, hvordan en fan tager fejl af ham på gaden og tror, at han er komikerkollegaen Hasan Minhaj, fordi de begge har indiske rødder.
Mange forveksler Aziz Ansari med komikerkollegaen Hasan Minhaj (billede), der tidligere i år er blevet kåret som en af verdens 100 mest indflydelsesrige personer af magasinet 'Time Magazine'.
(© Kevin Winter/Getty Images)Men vittigheden skifter spor og ender med effektivt at afmontere en stor del af spændingen om, hvordan han vil adressere #metoo-sagen.
I anekdoten vender fan'en på en tallerken og siger, at han udmærket kender Ansari.
- Master of None?
Ja, ja, det var mig.
Parks and Recreation?
Ja, ja, det var også mig.
Og så havde du hele den der sag om seksuelt grænseoverskridende opførsel sidste år?
Nej, nej, det var så Hasan!
Efter han har fået publikum til at grine, tager han et øjeblik, hvor han taler helt stille og afmålt om sine følelser i meget generelle vendinger:- Jeg har været bange og flov, og mest af alt har jeg bare haft det forfærdeligt med, at denne her person havde det på den måde.
Under resten af showet ligger sagen mest i underteksten som et samlet argument for retten til at blive anset for at være et godt menneske, selvom man har gjort noget dumt eller klamt, hvis man bare bliver klogere.
R.
Kelly-dansen og en pizza med hagekorsAnsari siger ikke noget om, hvordan han har ændret på sine dating-vaner, men han proklamerer, at gamle Aziz er død og tager afstand med flere af sine tidligere jokes.
Han går blandt andet i kødet på sit første standup-show, der har en hel passage om, hvordan R.
Kelly er hans yndlingsmusiker.
Ansari går så vidt som hånligt at mime sig selv i det første show, hvor han opkørt fortæller om at danse lykkelig til en R.
Kelly-koncert.
- Det show er ikke ældet med ynde, som han siger.
Men han går også i kødet på publikum i noget af det mest overraskende crowd work, jeg har set.
Han spørger til en nyhedshistorie om en pizza, der blev leveret med pepperoni-stykkerne formet som hagekors.
Aziz Ansari vandt to Emmy-priser og en Golden Globe for sin populære Netflix-serie 'Master of None'.
(© Netflix)- Hvad tror I, spørger Ansari, var det med vilje?
Mange klapper både for at markere den ene og den anden holdning, indtil Ansari hiver tæppet væk under dem: det er en falsk historie.
Han havde bare fundet på den.
Vi er blevet så ivrige efter at have en holdning, at vi er klar til at tage stilling til ting, der ikke engang er sket i virkeligheden.
Showet bliver et vildt kompliceret indlæg i den dybt aktuelle debat om, hvilke offentlige personer der kan blive tilgivet for hvad.
For på den ene side angrer han og kommer duknakket tilbage, men på den anden side anklager han os alle for at være medskyldige i at skabe en kultur, hvor en fornuftig samtale er umulig, fordi vi har alt for travlt med at swipe til højre og venstre på det ene moralske spørgsmål efter det andet.
Sjovt nok fortæller han også, at han i mellemtiden har fået en dansk kæreste.
Han joker om, hvor lettende det er for ham, at hun ikke rigtig kender til racisme, fordi Danmark er så hvidt.
Man fristes til at tænke, at han måske også har fundet et sted, der tager lidt lettere på historier om seksuelt grænseoverskridende adfærd end USA.
'Aziz Ansari: Right Now' kan ses på Netflix.
Læs også:Er du enig?
Her er Tarantinos ni film - fra værst til bedstFacebookTwitterKopier linkEmner:Bill Cosby (skuespiller)|Harvey Weinstein (producer)|København|Seksualitet|Metallica




https://www.dr.dk/nyheder/politik/loekke-vil-fremrykke-landsmoede-jeg-oensker-fortsaette-som-venstres-formand

Krise i VenstreSe temaPolitikLøkke vil fremrykke landsmøde: 'Jeg ønsker at fortsætte som Venstres formand'I baglandet ønskede ingen i sidste uge at svare på, om der er tillid til den nuværende ledelse.
Balladen om Venstres fremtid har stået på i flere uger.
Nu beder Lars Løkke Rasmussen hovedbestyrelsen fremrykke landsmødet, der skulle være afholdt i november.
(Arkivfoto).
Af Signe Mai Vilsbøll25.
aug.
2019 kl.
19.
05Bemærk: artiklen er mere end 30 dage gammelLæs opVenstres formand, Lars Løkke Rasmussen, beder i et opslag på Facebook partiets hovedbestyrelse om at fremrykke landsmødet, så det kan blive afholdt inden en ny politisk sæson, der traditionen tro begynder ved Folketingets åbning første tirsdag i oktober.
Partiet skal være klar til en ny sæson, vide, hvad den politiske linje er, og være sikre på, hvem der skal stå i spidsen for partiets politiske linje, siger Lars Løkke Rasmussen i en video, der følger med opslaget.
- På landsmødet skal vi have afklaring på to helt centrale spørgsmål.
Hvad skal Venstres politiske linje være, og hvem skal stå i spidsen for den?
Samtidig understreger Lars Løkke Rasmussen, at han genopstiller til formandsposten:- Jeg ønsker at fortsætte med at tegne partiet udadtil og sikre maksimal indflydelse for partiet.
Derfor vil jeg søge genvalg som formand og opbakning til min politiske linje ved landsmødet.
Ballade om Venstres fremtidUdmeldingen kommer efter længere tids ballade i Venstres bagland, der blev udløst af planerne om en SV-regering, som Lars Løkke Rasmussen lancerede under valgkampen.
Krisen i partiet startede dog for alvor, da Kristian Jensen i et interview i begyndelsen af august gik direkte imod netop de tanker, hvilket på et dramatisk sommergruppemøde fik Claus Hjort Frederiksen til at opfordre ham til at trække sig som næstformand.
Venstres nestor mente, at næstformanden undsagde formand Lars Løkke Rasmussen med interviewet i Berlingske.
Kristian Jensen afviste at trække sigKristian Jensen har afvist at trække sig som næstformand, men der er efterfølgende lavet et notat, som klarlægger arbejdsfordelingen i partiets politiske ledelse.
Nok til at dæmpe gemytterne i Venstre har det dog ikke været.
På landsmødet skal vi have afklaring på to helt centrale spørgsmål.
Hvad skal Venstres politiske linje være, og hvem skal stå i spidsen for den?
Lars Løkke RasmussenLige nu står det derfor hen i det uvisse, om der fortsat er opbakning til Lars Løkke Rasmussen som formand.
To møder blandt Venstres lokalformænd er ikke endt med et klart bud på, hvad partiets bagland ønsker sig.
- Ingen kommentarer, sagde formand for Venstre i Region Syddanmark, Leif Krarup, da han blev spurgt om tilliden til den nuværende ledelse i Venstre efter et to og en halv time langt møde i Kolding torsdag.
Et måske fra tillidsfolk i NordjyllandBlandt Venstres tillidsfolk i Nordjylland blev der efter et møde onsdag aften heller ikke svaret ja eller nej til, om der kunne udtrykkes støtte til ledelsen, og om kommuneforeningerne fortsætter med at være fåmælte, er der ingen, der ved.
I begyndelsen af næste uge er der møder i Venstres kommuneforeninger i Region Midtjylland og Region Sjælland, hvor de skal gøre deres stilling op.
Kristian Jensen efter pressemødet i forbindelse med Venstres sommergruppemøde på Kragerup Gods.
De mange møder i Venstres bagland fungerer som optakt til et møde i partiets hovedbestyrelse i slutningen af næste uge - et møde, der måske kan blive afgørende for Lars Løkke Rasmussens og Kristian Jensens fremtid i partiet.
Vi skal tale politik, ikke personerDR Nyheder har forsøgt at få en kommentar fra Lars Løkke Rasmussen, men han ønsker ikke at stille op til interview.
I opslaget på Facebook skriver han dog, at "positionen som Danmarks største borgerlige-liberale parti" kun kan "bruges offensivt", hvis partiet taler om politik og ikke personer.
- Der er lige nu et alt for stort fokus på enkeltpersoner og arvefølgen i Venstres ledelse.
Det gør os ukampdygtige som parti og skygger for Venstres politiske projekt (.
.
.
) Derfor må diskussionen bringes til konklusion hurtigst muligt – og det kan kun ske på et landsmøde, lyder det i opslaget.
Læs også:Hvem skal styre Venstre?
Seks fremtidsscenarier i spilOprindeligt skulle Venstres landsmøde være afholdt den 16.
-17.
november.
FacebookTwitterKopier linkEmner:Lars Løkke Rasmussen (politiker)|Venstre|Jylland|Facebook|Ledelse




https://www.dr.dk/sporten/cykling/postnord-danmark-rundt/ung-komet-efter-triumf-i-danmark-rundt-det-tager-tid-foer-jeg

PostNord Danmark RundtUng komet efter triumf i Danmark Rundt: 'Det tager tid, før jeg forstår det'Niklas Larsen vandt PostNord Danmark Rundt, da feltet trillede over målstregen på Frederiksberg.
22-årige Niklas Larsen bliver kaldt et talent ud over det sædvanlige, efter at han søndag blev samlet vinder af Danmark Rundt, der bød på et rent dansk podium.
Af Rasmus Askman25.
aug.
2019 kl.
19.
10Bemærk: artiklen er mere end 30 dage gammelLæs opJakob Fuglsang, Michael Valgren, Christopher Juul-Jensen og nu også Niklas Larsen.
Den 22-årige ColoQuick-rytter blander sig med store danske cykelnavne, efter han søndag eftermiddag vandt PostNord Danmark Rundt.
- Det er virkelig fedt.
Det tager nok noget tid, før jeg forstår, hvad jeg har præsteret.
Klassementet efter sidste etape1.
Niklas Larsen (ColoQuick)2.
Jonas Vingegaard (Jumbo - Visma) +11s3.
Rasmus Quaade (Riwal) +12s4.
Lasse Norman (Corendon) +12s5.
Jasper De Buyst (Lotto Soudal) +19s6.
Mikkel Bjerg (Hagens Bermans) +39s7.
Brent Van Moer (Lotto Soudal) +1.
10 min.
8.
Koen Bouwman (Jumbo - Visma) +1.
13 min.
9.
Christoffer Lisson (BHS - Almeborg Bornholm) +1.
16 min.
10.
Edgar Pinto (W52 / FC Porto) +1.
23 min.
- Det var dejligt at sidde derude og se, hvordan holdet bare var der.
Drengene sad forrest op til sidste sving, hvor jeg bliver leveret og bare kan tage det roligt ad opløbsstrækningen, siger den glade dansker til DR Sporten, efter han var en tur på podiet.
Tæt klassement får nerverne fremNiklas Larsen, der også vandt ungdomstrøjen, erobrede førertrøjen fra Mads Würtz Schmidt efter anden etape.
Siden har han været øverst i et tæt klassement, hvor Jonas Vingegaard og Rasmus Quaade var henholdsvis seks og syv sekunder bagud inden dagens etape.
- Jeg vågnede en del gange i nat, hvor jeg var sådan: ’Hvad fanden skal vi gøre i morgen, hvis der sker det og det?
’.
De andre dage har jeg været mere cool.
- Jeg har været rigtig spændt, siger danskeren, der på forhånd havde håbet på en placering i top-5.
Tid til øl og kageDen unge rytter tager skridtet op, når han fra næste sæson skal han køre for Uno-X Norwegian Development Team, der bliver et såkaldt prokontinentalhold.
Holdet vil dermed befinde sig på næstbedste niveau, men alligevel tager danskeren det roligt med fremtidsplanerne.
- Sejren her er virkelig stor, men jeg vil ikke forhaste noget.
Det, der har virket frem til nu, det vil formentlig også virke i fremtiden, siger Niklas Larsen med begge ben på jorden efter fem dage på cyklen.
Læs også:ETAPEN PÅ 1 MINUT Niklas Larsen vinder Danmark Rundt - Belgier napper etapesejrenFør danskeren igen skal hoppe op i sadlen, skal han fejre triumfen.
- Jeg tror, vi skal ud og finde noget mad, måske en lille øl og noget sødt, siger Niklas Larsen og smiler, imens han skuer over til sportsdirektør Christian Andersen, der bryder ud i grin.
FacebookTwitterKopier linkEmner:Christopher Juul-Jensen (cykelrytter)|Jakob Fuglsang (cykelrytter)|Cykelsport|ColoQuick Cycling|Frederiksberg




https://www.dr.dk/nyheder/indland/50-gange-staerkere-end-heroin-fentanyl-fik-misbrugslaege-til-erklaere-amerikanske

Indland50 gange stærkere end heroin: Fentanyl fik misbrugslæge til at erklære amerikanske tilstande i DanmarkDet smertestillende middel fentanyl bliver brugt af både unge og misbrugere til at opnå en voldsom rus.
Af Anna Sol Jørgensen, Victor Schrøder Friis (video) og Mathias Amsinck Kalhauge (video)25.
aug.
2019 kl.
19.
00 | opdateret 03.
sep.
2019 kl.
14.
47Bemærk: artiklen er mere end 30 dage gammelLæs opDet er 100 gange mere potent end morfin og 50 gange stærkere end heroin.
Stoffet fentanyl er et lægemiddel, der bliver brugt mod stærke smerter, og som kun kan fås på recept.
Her findes det som plaster, der sættes på huden, hvorfra det bliver optaget i systemet over nogle dage.
Men det potente lægemiddel bliver ikke kun brugt på sygehuse.
NarkolandDe næste tre uger sætter DR fokus på stoffer i forbindelse med den nye dokumentarserie Narkoland, der afdækker markedet for narkotiske stoffer.
I andet afsnit af serien 'Din nabos søn' stiller dokumentaren skarpt på misbrug af fentanyl og følger den 29-årige Niklas, der er flyttet ind hos sine bedsteforældre, mens han prøver at komme ud af sit misbrug af stoffet.
Dokumentaren kan ses på DR1 mandag klokken 20.
45 eller på DR TV.
For et par år siden trak lægemidlet overskrifter i lokalmedier i Fredericia, fordi plastrene var kommet i omløb i misbrugsmiljøet.
Misbrugerne udnytter stoffet ved at klippe plastrene i stykker og ryge det – hvilket giver en langt hurtigere og langt kraftigere effekt, der kan resultere i den visse død, fordi lungerne sætter ud.
- Udviklingen er kommet dertil, hvor jeg vil betegne det som amerikanske tilstande inden for misbrugsproblematikken, lød det fra daværende læge på Fredericia Misbrugscenter Erik Østerballe.
Læs også:72.
000 døde i USA: Overdoser dræber flere end trafikulykker og skydevåbenMed amerikanske tilstande henviser han til den krise, der bliver kaldt ’opioid-epidemien’ i USA.
I 2017 døde 70.
200 amerikanere af en overdosis, og 68 procent af de dødsfald skyldtes opioider, som er morfin-lignende præparater – heriblandt fentanyl-plastrene.
Landsdækkende problemMen det er ikke kun i USA og Fredericia, at fentanyl og andre morfinlignende præparater skaber frygt blandt misbrugseksperter.
Ifølge læge og psykiater Henrik Rindom, der blandt andet er tilknyttet Stofrådgivningen i København, har stoffet også bredt sig til blandt andet København og Odense.
- Siden det blev opdaget i Fredericia, at man kunne bruge plastrene på den måde, har det spredt sig til hele landet.
Det virker så godt for mange, at brugen simpelthen har været stigende.
Nu ser vi det også i for eksempel Odense og København, siger han.
Han understreger dog, at der fortsat er tale om en slags nichemisbrug, der ikke hører til i den brede befolkning.
I juni 2018 lød det fra Sundhedsstyrelsen, at der inden for relativt kort tid var sket ti dødsfald, der kan forbindes til fentanyl-lignende stoffer, der dog er væsentligt mere potente end det i forvejen kraftige fentanyl.
Siden er der ifølge Sundhedsstyrelsen ikke registreret dødsfald i forbindelse med misbrug af fentanyl eller fentanyl-analoger.
Virkningen af fentanylGrundet stoffets særlige styrke, skal der meget små mængder til at forårsage akutte forgiftninger, og det er nemt at overdosere.
Efter indtag kan ses symptomer som eufori, nedsat bevidsthedsniveau, kvalme, opkastninger, lavt blodtryk, langsom puls og hæmning af vejrtrækningen, som kan medføre dødsfald.
Under ukontrollerede forhold, hvor stofbrugere har injiceret fentanyl i ukendt dosering, er hæmning af vejrtrækningen beskrevet allerede efter to minutter, hvilket gør det ekstremt farligt at indtage i forhold til andre morfika, som heroin, hvor overdosen udvikles langsommere.
Kilde: SundhedsstyrelsenDer er også set eksempler på, at de fentanyl-lignende stoffer er blevet pakket i pakninger, der ligner noget fra et andet morfinpræparat.
- Der er således tale om en særlig risiko, hvor brugeren tror, det er noget andet, end det reelt er, og som gør brugen og reaktionen ved indtag uforudsigelig, skriver Sundhedsstyrelsen.
I vores naboland Sverige står situationen noget værre til.
Her har 369 personer i løbet af tre år mistet livet på grund af fentanyl-lignende stoffer.
De fleste dødsfald er sket blandt mænd mellem 25 og 38 år.
Det yngste offer er ifølge Politimyndigheden i Sverige en treårig pige.
Ifølge politiet er nogle af de fentanyl-lignende stoffer op til 4.
000 gange stærkere end heroin.
Lammer vejtrækningenFentanyl er ikke bare stærkt afhængighedsskabende.
Det kan også have voldsomme akutte konsekvenser, når stoffet bliver taget under ukontrollerede forhold.
Uanset hvordan stoffet bliver indtaget kan det nemlig lamme vejrtrækningen.
Ifølge Sundhedsstyrelsen er der set eksempler på, at vejrtrækningen er blevet lammet, allerede to minutter efter at stoffet er blevet injiceret i blodbanen.
Det samme kan ske, når stoffet bliver inhaleret.
Fentanyl er receptpligtigt, men der er i løbet af de seneste år set flere eksempler på, at fentanyl og andre stærke opioid-præparater er blevet stjålet.
I december blev der stjålet 46 kasser med stoffet fra et laboratorium på Aarhus Universitet, og i april blev der stjålet et par ampuller fra et sygehus i Aarhus.
Politiet opfordrer alle, der bliver tilbudt fentanyl af nogen, der ikke er læge, om at ringe 114.
Rettelse: DR er blevet bekendt med, at fentanyl kom på forbudslisten i 2016 og ikke i 2018, som der bliver sagt i videoen.
Vi beklager fejlen.
Også rubrikken er ændret.
Tidligere lød den: '50 gange stærkere end heroin: Fentanyl har udløst amerikanske tilstande i Danmark'.
FacebookTwitterKopier linkEmner:Medicin|København|Sundhedsstyrelsen|Fredericia|Brug af euforiserende stoffer




https://www.dr.dk/nyheder/indland/webdok-niklas-havde-kone-barn-og-hus-men-trangen-til-narko-er-umulig-modstaa






https://www.dr.dk/nyheder/indland/laes-svarene-julie-rubow-gift-med-demente-bjoern-vores-kaerlighed-har-faaet-en-anden






https://www.dr.dk/nyheder/indland/daniel-blev-headhuntet-som-nyuddannet-man-skal-vise-man-kan-andet-end-faa-12

IndlandDaniel blev headhuntet som nyuddannet: ’Man skal vise, at man kan andet end at få 12’Flest nyuddannede får det første job ved at søge opslåede stillinger, men nogle få oplever at blive headhuntet.
Daniel van Bolhuis blev færdiguddannet datalog i slutningen af juni.
Kort efter blev han kontaktet af it-firmaet Netcompany, der gerne ville have ham til samtale om et job.
Af Signe Kammersgaard Müller, Ruben Engrob Nielsen (udvikling), Lærke Kromann (grafik) og Kåre Kildall Rysgaard (research og analyse)25.
aug.
2019 kl.
18.
33Bemærk: artiklen er mere end 30 dage gammelLæs op- Da jeg var lille, blev jeg 'fanget' af computerspil, så jeg har altid villet et eller andet, der havde med computere at gøre, siger Daniel van Bolhuis.
Han er 23 år, og i slutningen af juni kunne han efter at være strøget direkte fra 9.
klasse over ungdomsuddannelse til universitetet kalde sig færdiguddannet datalog.
Som for så mange andre nyuddannede byder sensommeren og efteråret derfor på mødet med det første job.
Men i modsætning til så mange andre blev Daniel van Bolhuis headhuntet til jobbet - og det er bestemt ikke almindeligt blandt nyuddannede, viser data fra Uddannelses- og Forskningsministeriet, som DR har analyseret.
For imens omkring halvdelen af de nyuddannede får deres første job ved at søge en opslået stilling, så hører det at blive headhuntet – sammen med at starte som selvstændig og at søge uopfordret – til årsager, som færrest nyuddannede angiver, når de bliver spurgt, hvordan de har fået deres første job.
I søgeboksen herunder kan du søge på din egen uddannelse og se, hvordan flest nyuddannede herfra har fået deres første job.
Artiklen fortsætter under boksen.
Jobbet er som et puslespilDe overordnede tal dækker dog over store forskelle på de enkelte uddannelser.
Hele 29 procent af de nyuddannede fra kandidatuddannelsen i software angiver for eksempel, at de blev headhuntet til deres første job.
Blandt nyuddannede dataloger som Daniel van Bolhuis er det cirka hver niende, der bliver headhuntet, og for ham gik der ikke længe fra uddannelsen var i hus, til han fik en henvendelse fra it-virksomheden Netcompany.
- Jeg blev kontaktet på Linkedin af deres HR-afdeling, og så var jeg til to samtaler i sidste halvdel af juli, hvor jeg blandt andet skulle løse en case sammen med én, som allerede er i firmaet, fortæller Daniel van Bolhuis.
Efter samtalerne var interessen gensidig, og dermed kunne han begynde i Netcompanys afdeling i Aalborg allerede den 1.
august.
- Så nu sidder jeg og laver en masse forarbejde til nogle offentlige udbud på it-systemer, som skal laves.
Det er lidt ligesom et stort puslespil, hvor jeg har lært alle brikkerne under min uddannelse, og nu skal jeg sætte de forskellige ting sammen.
Læs også:Asgers praktik ledte til fastansættelse: Sådan får nyuddannede det første jobNyuddannede kommer hurtigere i jobSelv om det ikke er almindeligt, at nyuddannede ligefrem bliver headhuntet til deres første job, så er det siden 2016 blevet lettere og hurtigere, fortæller Bent Greve, der er arbejdsmarkedsforsker og professor ved Institut for Samfundsvidenskab og Erhverv ved Roskilde Universitet:- Det afspejler klart den konjunkturudvikling, vi har set i Danmark, hvor ledigheden er blevet gradvist mindre, sådan at flere og flere relativt enkelt kan få et job på arbejdsmarkedet, siger Bent Greve.
Han henviser til, at ledigheden for alle, der har en videregående uddannelse, er nede på 4,1 procent.
Det viser den seneste opgørelse fra Danmarks Statistik.
Bent Greve understreger dog, at vi stadig har en højere ledighed blandt de unge, som jo også i høj grad er de nyuddannede, end vi har haft tidligere:- Fordi vi før 2016 havde nogle år med unge, der har haft svært ved at komme ind på arbejdsmarkedet efter endt uddannelse, så har vi stadig en udfordring i at få mange unge i job, siger Bent Greve.
DR kortlagde for nylig de uddannelser, hvor de nyuddannede har den laveste ledighed.
Det kan du læse mere om her.
Spørger man Daniel van Bolhuis, om man kan gøre noget for selv at fange virksomhedernes interesse, er svaret ja:- Hvis man har noget relevant arbejde at vise frem på for eksempel Linkedin eller et andet sted, så tror jeg, at det er super vigtigt.
Fordi én ting er, at man kan løse fem år på et studie og få en masse 12-taller, noget andet er at bruge ting i praksis, siger han.
Om undersøgelsen•Uddannelses- og Forskningsministeriet gennemførte i slutningen af 2018 den seneste spørgeskemaundersøgelse blandt studerende og nyuddannede til hjemmesiden uddannelseszoom.
dk.
I februar 2019 blev hjemmesiden opdateret med resultaterne.
•Samlet har 33.
566 nyuddannede fra videregående uddannelser svaret på spørgeskemaet.
Der er ikke indsamlet data fra akademiske bacheloruddannelser, ligesom nogle uddannelser kan mangle i oversigten, fordi der ikke har været data tilgængelig for den specifikke uddannelse.
•DR har kigget på de fire største grunde, som nyuddannede fra hver enkelt uddannelse har givet til, at de fik deres første job.
Der kan være flere grunde end de fire viste, og derfor giver procenttallene samlet set ikke 100.
•For på tværs af uddannelser at finde de samlede største grunde til, at nyuddannede får deres første job, har vi har taget højde for uddannelsernes størrelse ved at se på, hvor mange der har svaret på spørgeskemaet ved hver uddannelse.
Hvis der for eksempel er 500 besvarelser og ti procent, der svarer, at de fik job gennem netværk, har vi ganget 500 med ti procent og fået rundt regnet 50 personer.
•Efterfølgende har vi udregnet, hvor mange nyuddannede på hver uddannelse, som angiver, hvordan de har fået job og lagt tallene sammen.
Kun de fire største årsager til, at nyuddannede har fået job er med i oversigten, og de overordnede tal siger derfor noget om, hvad de største årsager er til, at nyuddannede får deres første job, men procenttallene er ikke fuldstændig præcise, fordi der mangler nogle grunde.
Derfor bruger vi formuleringer som "op mod" og "omkring", når vi omtaler de overordnede største årsager til, at nyuddannede får deres første job.
FacebookTwitterKopier linkEmner:Arbejdsmarked|Uddannelse|Uddannelses- og Forskningsministeriet|Aalborg|Bent Greve (professor)




https://www.dr.dk/sporten/cykling/quintana-triumferer-i-vueltaen-i-astana-fiasko

CyklingQuintana triumferer i Vueltaen i Astana-fiaskoNairo Quintana vandt 2.
etape i Vueltaen, hvor skidt Astana-kørsel kostede førertrøjen til Miguel Ángel López.
Nairo Quintana, her fra sin etapesejr i årets Tour de France, var først over stregen på 2.
etape i Vueltaen efter snu kørsel på de sidste kilometer.
(Arkivfoto) 25.
aug.
2019 kl.
18.
23Bemærk: artiklen er mere end 30 dage gammelLæs opMens sprinterne traditionelt kommer til fadet på de første etaper i Tour de France, har arrangørerne af Vuelta a España det med at blande etapeposen lidt mere.
I år er ingen undtagelse, og efter lørdagens holdtidskørsel som indledning endte søndagens 2.
etape med en sejr til Nairo Quintana og et hidsigt klassementslag efter næsten 200 godt kuperede kilometer.
Sejrherrerne fra lørdag, Astana, leverede en skidt indsats, og det betød, at holdkaptajn Miguel Ángel López mistede både førertrøjen og tid til flere klassementrivaler.
Quintana vandt foran Nicolas Roche, som er ny mand i førertrøjen, og Primoz Roglic.
Sidstnævnte fik dermed oprejsning og hentet en del tid tilbage efter styrtet på holdtidskørslen.
Sprinterne blev sat afDe tunge sprintere blev smidt på en kategori-2-stigning 28 kilometer fra mål.
Tre kilometer med en gennemsnitlig stigning på ni procent var alt for meget for de hurtige folk, som led både i højden og varmen.
Til gengæld blev det affyringsrampe til et stort udskilningsløb blandt favoritterne, hvor flere blev sat og led voldsomt.
Fugsang kunne ikke sidde medJakob Fuglsang kunne heller ikke sidde med de forreste, hvor de helt tunge klassementfolk som Primoz Roglic, Fabio Aru, Alejandro Valverde, Rigoberto Urán og Nairo Quintana spillede offensivt ud på de sidste 20 kilometer.
Det blev kostbart for Astana, for hverken Fuglsang eller de øvrige folk på holdet kom med de forreste over, og det isolerede Miguel Ángel López i førertrøjen.
Hans sårbarhed udnyttede flere af de ovennævnte folk til at stikke af, og López var tvunget til selv at trække forfølgergruppen og bruge mange kræfter på at mindske tidstabet på etapen.
Roglic, Aru, Urán og Quintana slap væk sammen med Nicolas Roche og Mikel Nieve, og det var mellem dem, etapevinderen skulle findes - og den nye indehaver af førertrøjen.
Med tre kilometer igen udnyttede Quintana lidt tvivl i frontgruppen til at slippe væk, og han trådte etapesejren hjem med fem sekunder ned til sine følgesvende, hvor Roche kørte sig til samlet føring.
37 sekunder efter Quintana kom gruppen med López og andre store navne i mål.
/ritzau/FacebookTwitterKopier linkEmner:Alejandro Valverde (cykelrytter)|Fabio Aru (cykelrytter)|Cykelsport|Spanien|Frankrig




https://www.dr.dk/nyheder/indland/maend-pakort-under-vanvidskorsel-i-kobenhavn-en-mand-varetaegtsfaengslet

IndlandTo mænd påkørt under vanvidskørsel i København: En mand varetægtsfængsletPolitiet anholdt fem mænd fra det københavnske bandemiljø.
Politiet anholdt fem mænd fra det københavnske bandemiljø, som ifølge politiet "har forbindelse til bilen".
25.
aug.
2019 kl.
17.
48Bemærk: artiklen er mere end 30 dage gammelLæs opEn ung mand er søndag blevet varetægtsfængslet og sigtet for at bringe andre menneskers liv og helbred i fare, da han kørte vanvidskørsel i Københavns gader.
Episoden fandt sted lørdag aften.
Her blev en svensk og en norsk mand ramt, da en gerningsmand i en sort Audi ifølge politiet blandt andet kørte over et fodgængerfelt med cirka 100 kilometer i timen i det indre København.
Den svenske mand blev indlagt med adskillige knoglebrud og blev betegnet som slemt tilredt uden at være i livsfare.
Den norske mand fik kørt sin fod over og er udskrevet, oplyser Københavns Politi.
Adskillige mennesker måtte springe til siden for at undgå at blive ramt af bilen.
Politiet anholdt fem mænd fra det københavnske bandemiljø, som ifølge politiet "har forbindelse til bilen".
De fire blev løsladtDe blev søndag eftermiddag fremstillet i grundlovsforhør i Københavns Dommervagt.
Grundlovsforhøret foregik for lukkede døre, og der blev indført navneforbud i sagen.
Fire af mændene blev siden løsladt, mens sigtelsen imod dem er opretholdt.
Den femte mand blev varetægtsfængslet indtil tiende september.
Københavns Politi ønsker ikke at oplyse alder på den varetægtsfængslede mand.
Det fremgår af sigtelsen, at de fem i forening kørte vildt og på en "hensynsløs måde" af ren og skær kådhed.
Den første påkørsel fandt sted tæt på Holmens Kanal.
Det næste ved Toldbodgade.
Da politiet fik anmeldelsen om det første uheld, satte man efter den sorte Audi, men måtte stoppe op for at yde livreddende førstehjælp til den mand, der havde pådraget sig adskillige knoglebrud.
Senere blev de fem unge mænd anholdt ved Gefionspringvandet på Langelinie.
/ritzau/FacebookTwitterKopier linkEmner:København|Kriminalitet|Københavns Politi|Audi|Politi




https://www.dr.dk/sporten/fodbold/superliga/fcm-slaar-egen-pointrekord-med-sejr-i-priskes-traenerdebut

SuperligaFCM slår egen pointrekord med sejr i Priskes trænerdebutMidtjylland satte klubrekord for flest hentede point efter syv runder med sejren over Sønderjyske.
25.
aug.
2019 kl.
18.
39Bemærk: artiklen er mere end 30 dage gammelLæs opFC Midtjylland trak det længste strå og tog alle tre point, da holdet søndag på udebane besejrede Sønderjyske i 3F Superligaen med 2-0.
Derfor er midtjyderne nu oppe på 19 point efter syv runder i Superligaen – en bedrift, de aldrig tidligere har opnået.
Det var desuden også første kamp med den nye FCM-cheftræner, Brian Priske, i spidsen.
Han tog over efter Kenneth Andersen i begyndelsen af ugen.
Kampen startede lige, men det var kun gæsterne fra Heden, der kom frem til de helt store chancer.
I anden halvleg dominerede FCM.
Sejren kom i hus på et mål af Awer Mabil kort før pausen, mens Evander scorede på langskud efter 71 minutter.
Op på førstepladsenEfter udesejren rykker FCM op på førstepladsen, mens sønderjyderne stadig er placeret på sjettepladsen, inden rundens øvrige opgør er færdigspillet.
Evander var tæt på at bringe FCM i front efter 19 minutter, men hans indersideskud fra distancen blev sendt ud til hjørnespark af Sønderjyske-keeper Sebastian Mielitz.
Efter 41 minutter kom gæsterne foran, da kantspilleren Awer Mabil helt inde foran mål nemt kunne sparke bolden i kassen efter et indlæg, alt imens Sønderjyskes Eggert Jonsson lå og var skadet.
FCM-angriberen Sory Kaba var meget tæt på at udbygge føringen ti minutter inde i anden halvleg, men hans hovedstød blev reddet af Mielitz med en fodparade.
Midtjylland fik scoret til 2-0 i det 71.
minut, da Evander helt upresset sparkede bolden fladt ind et par meter uden for feltet.
I næste runde skal Sønderjyske en tur til Odense og møde OB, mens FC Midtjylland hjemme møder Brøndby.
/ritzau/FacebookTwitterKopier linkEmner:Brian Priske (fodboldtræner)|FC Midtjylland|SønderjyskE|Fodbold|Jylland




https://www.dr.dk/sporten/fodbold/tyskland/yussuf-poulsen-sikrer-leipzig-sejren-med-foerste-saesonmaal

TysklandYussuf Poulsen sikrer Leipzig sejren med første sæsonmålLandsholdsangriberen var på pletten med et mål og en assist mod Eintracht Frankfurt.
Yussuf Poulsen scorede søndag sit første sæsonmål i Bundesligaen.
25.
aug.
2019 kl.
18.
03Bemærk: artiklen er mere end 30 dage gammelLæs opRB Leipzig har fået en perfekt start på bundesligasæsonen, og også den danske landsholdsspiller Yussuf Poulsen er kommet godt i gang.
Søndag eftermiddag stod han for oplægget til 1-0 og scorede selv målet til 2-0, da holdet slog Eintracht Frankfurt 2-1 på hjemmebane.
Landsholdskollegaen Frederik Rønnow sad på bænken hos gæsterne, mens Kevin Trapp vogtede målet.
Kampen var ti minutter gammel, da Poulsen headede et hjørnespark videre til angrebskollegaen Timo Werner.
Tyskeren fejrede en spritny kontraktforlængelse på fire år ved at hamre værterne på 1-0.
Indlæg fra Emil ForsbergSå gik der 70 minutter, før bolden igen lå i nettet, og denne gang var afsenderen dansk.
Yussuf Poulsen flugtede et indlæg fra Emil Forsberg i mål med stor kraft, og så var Leipzigs føring fordoblet.
Yussuf Poulsen scorede sæsonens første kasse.
Et mål i slutminutterne af Goncalo Paciencia skabte pludselig tvivl om udfaldet, men Leipzig holdt fast i de tre point.
Efter to kampe har klubben maksimumpoint, og kun en dårligere målscore gør, at Leipzig ligger under Borussia Dortmund i tabellen.
/ritzau/FacebookTwitterKopier linkEmner:Emil Forsberg (fodboldspiller)|Frederik Rønnow (fodboldspiller)|Tyskland|Fodbold|Borussia Dortmund




https://www.dr.dk/sporten/fodbold/superliga/minut-minut-fck-slaar-nordsjaelland-3-1-i-parken






https://www.dr.dk/sporten/oevrig/dansker-med-til-vinde-kaempe-e-sportsturnering-og-104-millioner-kroner

Øvrig sportDansker med til at vinde kæmpe e-sportsturnering og 104 millioner kronerJohan "N0tail" Sundstein og holdet OG vinder igen Dota 2-turneringen The International.
Johan "N0tail" Sundstein forrest i midten gevandt The International sammen med holdet OG.
25.
aug.
2019 kl.
16.
55Bemærk: artiklen er mere end 30 dage gammelLæs opDen dansk-færøske computerspiller Johan "N0tail" Sundstein har sammen med sit hold, OG, vundet Dota 2-turneringen The International 2019.
Sejren indbringer holdet et beløb på 104 millioner kroner.
Det er andet år i træk, at OG vinder - sidste år var præmien på godt 75 millioner kroner.
I alt var der 230 millioner kroner i præmiepuljen i 2019.
Danskerens holdkammerat Jesse "JerAx" Vainikka løftet her trofæet efter sejren.
Dota 2 er et online-strategispil og et af de mest spillede computerspil i verden.
Hvert hold består af fem mand, og for at vinde skal man ødelægge modstandernes base.
The International blev afholdt for niende gang.
I år fandt turneringen sted i Shanghai i Kina, hvor 18 hold var med i kampen om de mange millioner.
Hovedturneringen begyndte tirsdag, og finalen blev spillet søndag.
Her vandt OG, som består af spillere fra fire forskellige lande, med 3-1 over Team Liquid.
/ritzau/FacebookTwitterKopier linkEmner:eSport|Computerspil|Kina|Shanghai|Økonomi




https://www.dr.dk/sporten/badminton/antonsen-gik-helt-kold-i-vm-finale-der-var-fuldstaendig-udsolgt-fysisk

BadmintonAntonsen gik helt kold i VM-finale: 'Der var fuldstændig udsolgt fysisk'Anders Antonsen var skuffet over sit finalenederlag til Kento Momota.
Anders Antonsen tabte i to sæt til Kento Momota og var efter kampen ærgerlig over VM-finalecifrene.
Af Kasper Heide Lund og /ritzau/25.
aug.
2019 kl.
17.
05 | opdateret 25.
aug.
2019 kl.
18.
14Bemærk: artiklen er mere end 30 dage gammelLæs opDet endte med en overbevisende sejr på 21-9, 21-3 til japanske Kento Momota i VM-finalen mod Anders Antonsen.
Efterfølgende var Antonsen afklaret med nederlaget, men også ærgerlig over, at det ikke gik bedre i søndagens finale.
- Jeg er super ærgerlig over det, og det var overhovedet ikke sådan, jeg havde håbet, det skulle gå.
Det må jeg leve med, og jeg må bare prøve at gøre det bedre i fremtiden, siger han til DR Sporten.
Se højdepunkterne fra VMfinalen:- Der var fuldstændig udsolgt fysisk.
Jeg var helt flad – jeg havde ikke mere i tanken, og så er det svært at slå en spiller af den kaliber, lyder det fra Anders Antonsen:- Men jeg er stille og roligt begyndt at blive ret stolt af det resultat, jeg har leveret med en VM-sølvmedalje.
Men sådan en ordentlig røvfuld, som jeg fik i dag, sidder også en smule tungt.
Læs også:Chanceløs Antonsen får japansk badmintonlektion i VM-finalenFølte sig ikke fysisk klarAntonsen fortæller, at han søndag morgen ikke havde den bedste fornemmelse i kroppen rent fysisk.
- Jeg havde haft tanken oppe i mit hoved om, at det kunne blive en grim omgang.
Da jeg vågnede i morges, havde jeg det mildest talt ikke specielt godt.
- Jeg klamrede mig til et lille håb om, at der kunne ske noget, men der var ikke noget at komme efter i dag, desværre, forklarer Antonsen.
Anders Antonsen lykønsker Kento Momota med sejren.
Inden finalen gik Antonsen på banen med dannebrog for at indgyde selvtillid og tro på det, og det ville han ikke gøre om.
- Jeg havde bare lyst til at tage flaget om mig og gå på banen med det.
Jeg synes, det var rigtig, rigtig fedt - et stolt og stort moment for mig, siger han.
Nedturen skal på afstandSkuffelsen fyldte meget efter nederlaget, men det vil det nok ikke gøre om nogle dage, vurderer Antonsen.
- Jeg har fået mange lussinger i min karriere, og min erfaring siger mig, at det er noget, jeg altid bouncer tilbage fra.
- Jeg tager lussingen, og så lærer jeg af det, og jeg er meget motiveret for, at det aldrig skal ske igen.
Det kommer til at presse mig i den rigtige retning, siger han.
FacebookTwitterKopier linkEmner:TV 2 (tv-kanal)




https://www.dr.dk/sporten/fodbold/superliga/esbjerg-og-silkeborg-spiller-uafgjort-i-underholdende-forestilling

SuperligaEsbjerg og Silkeborg spiller uafgjort i underholdende forestilling Silkeborgs Shkodran Maholli scorede et fremragende mål i 2-2 opgøret mod Esbjerg.
25.
aug.
2019 kl.
16.
22Bemærk: artiklen er mere end 30 dage gammelLæs opDet var ikke en kamp, der vil gå i historiebøgerne for nogle af holdene, men målene vil måske.
Reserveangriberen Adrian Petre scorede begge Esbjergs mål, mens Silkeborgs Shkodran Maholli scorede noget, der potentielt kunne være årets mål i 3F Superligaen, da holdene søndag spillede 2-2.
Resultatet betyder, at stillingen er uændret for begge mandskaber efter syvende spillerunde - Silkeborg er sidst, Esbjerg er næstsidst.
Læs også:Lyngby-sejr sender randrusianernes formkurve yderligere sydpåDe to hold skiftedes til at have initiativet, og det betød, at spændingen var intakt frem til sidste minut.
Vestjyderne kom igennem et par gange i Silkeborgs venstre side, men det var et hjørnespark, der skulle åbne kampen op.
Efter noget klumpspil inde foran mål dukkede Esbjergs angriber Adrian Petre, der fik chancen fra start i front i stedet for karantæneramte Yuri Yakovenko, op, og rumæneren gjorde det til 1-0 for hjemmeholdet efter 14 minutter.
Med føringen i ryggen stillede esbjergenserne sig længere tilbage på banen ligesom i den forrige kamp mod Lyngby, men denne gang blev det dyrt.
Læs også:Fortuna Hjørring generobrer førstepladsen med sejrEfter en periode, hvor Silkeborg nærmest spillede powerplay foran esbjergensernes felt, kom den tidligere Esbjerg-angriber Ronnie Schwartz foran Esbjerg-forsvarsspilleren Rodolph Austin og udlignede for gæsterne.
Efter 57 minutter havde silkeborgenserne så vendt 1-0 til 1-2, og det blev gjort på fornemmeste vis.
Silkeborgs angriber Shkodran Maholli modtog bolden ude på siden.
Driblede ind mod midten, hvorefter han bragede bolden op i det lange målhjørne, mens hjemmeholdets forsvar så passivt til.
Det ville Esbjerg og Adrian Petre ikke finde sig i.
Rumæneren svarede igen ved at sparke et frispark op i nærmeste målhjørne efter 72 minutter spil, og med to mål kan man roligt sige, at angriberen greb sin chance.
/ritzau/FacebookTwitterKopier linkEmner:Adrian Petre (fodboldspiller)|Esbjerg|Ronnie Schwartz (fodboldspiller)|Fodbold|3F




https://www.dr.dk/nyheder/udland/iransk-udenrigsminister-aflaegger-overraskelsesbesoeg-paa-g7-topmoede

UdlandIransk udenrigsminister aflægger overraskelsesbesøg på G7-topmødeBesøget indbefatter umiddelbart ingen planer om møder med amerikanerne.
Den iranske udenrigsminister, Mohammad Javad Zarif, er lige nu på rundrejse for at samle støtte til Iran i konflikten med USA.
Af Maya Nissen25.
aug.
2019 kl.
16.
14 | opdateret 25.
aug.
2019 kl.
16.
38Bemærk: artiklen er mere end 30 dage gammelLæs opDen iranske udenrigsminister, Mohammad Javaf Zarif, er for kort tid siden ankommet til den franske badeby Biarritz, hvor der i disse dage bliver afholdt G7-topmøde.
Det bekræfter en talsmand for Irans udenrigsministerium overfor nyhedsbureauet AP, efter flere medier tidligere i dag skrev, at et iransk regeringsfly var landet i lufthavnen i Biarritz.
Besøget finder sted under en rundrejse til blandt andet Asien, som er et af de steder udenrigsministeren besøger i et forsøg på at samle støtte til Iran i den verserende konflikt med USA over blandt andet atomaftalen fra 2015.
- Zarif vil formidle det iranske lederskabs svar på den franske præsidents forslag, som går på at redde Irans atomaftale fra 2015, lyder det i en udtalelse fra Irans udenrigsministerium.
Det iranske fly på landingsbanen i lufthavnen i badebyen Biarritz i det sydvestlige Frankrig i dag.
Efter fransk invitationIfølge det franske udenrigsministerium mødes Mohammad Javaf Zarif med den franske udenrigsminister, Jean-Yves Le Drian, i Biarritz.
Hvad er G7?
G7, som står for 'Group of 7' er en organisation bestående af verdens syv "mest udviklede" økonomier.
G7 består af USA, Tyskland, Frankrig, Storbritannien, Italien, Japan og Canada.
EU er desuden repræsenteret ved Donald Tusk, formand for Det Europæiske Råd.
EU har været en fast del af G7, og før det G8, siden 1981.
Tidligere var også Rusland med i gruppen, som derfor hed G8.
Besøget sker efter invitation fra Frankrig, og mødet mellem de to udenrigsministre har til formål at afdække, hvilke betingelser, der kan føre til en deeskalering af konflikten mellem USA og Iran, som har været tiltagende, siden præsident Trump trak USA ud af atomaftalen sidste år.
Der er dog ikke planlagt nogle møder med hverken den amerikanske præsident eller amerikanske embedsmænd under opholdet i Biarritz.
Fortsætter på samme kursMeldingen om ankomsten kommer, efter at den franske præsident, Emmanuel Macron, tidligere i dag udtalte, at G7-lederne var blevet enige om, at ingen af dem er interesserede i, at Iran udvikler atomvåben.
Præsidenten udtalte samtidig, at G7-gruppen var blevet enige om, at Macron kunne føre an i fortsatte samtaler med Iran om at redde den fallerede atomaftale fra 2015.
Kort efter gik den amerikanske præsident, Donald Trump, dog sin franske modpart i rette og udtalte, at han ikke havde aftalt noget med nogen, men at han derimod ville fortsætte den kurs, som USA har lagt i striden med Iran.
Frankrigs præsident, Emmanuel Macron (t.
v.
), og USA's præsident, Donald Trump (t.
h.
) foran de andre medlemmer af G7-gruppen under et arbejdsmøde tidligere i dag.
Macron måtte efterfølgende understrege, at der ikke var blevet lavet nogle formelle aftaler i G7-gruppen om tilgangen til Iran.
Til spørgsmålet om, hvorvidt amerikanerne var blevet orienteret om invitationen til den iranske udenrigsminister, siger en fransk embedsmand til Reuters, at Frankrig "opererer på sine egne betingelser", men at landet "arbejder med fuld gennemsigtighed overfor USA og sine europæiske partnere".
FacebookTwitterKopier linkEmner:Donald Trump (politiker)|Emmanuel Macron (politiker)|Iran|Frankrig|Udenrigspolitik




https://www.dr.dk/sporten/badminton/chanceloes-antonsen-faar-japansk-badmintonlektion-i-vm-finalen

BadmintonChanceløs Antonsen får japansk badmintonlektion i VM-finalenDanskeren tabte søndag VM-finalen i herresingle til verdensetteren Kento Momota.
25.
aug.
2019 kl.
15.
49Bemærk: artiklen er mere end 30 dage gammelLæs opDen danske badmintonspiller Anders Antonsen tabte søndag VM-finalen og må nøjes med sølv efter nederlag på 9-21, 3-21 til den japanske verdensetter, Kento Momota.
Antonsen kom ellers godt fra start og foran 3-0 og kort efter 6-2 efter en række fejl af 24-årige Momota, der er nummer et i verden.
Den 22-årige dansker, som var trådt ind på banen med et flag på ryggen, virkede ovenpå og fuld af selvtillid, men den blev hurtigt pillet fra ham.
Japanske Kento Momota jubler over sit VM-guld.
Japansk kontrolMomota fik styr på defensiven og sendte pludselig alle bolde retur, og Antonsen begyndte at lave flere fejl.
Japaneren vandt otte point i træk og vendte stillingen til 10-6-føring.
Danskeren reducerede en enkelt gang inden sidebyttet, men han kunne ikke forhindre en japansk føring på 11-7.
Det blev til endnu en reducering til 8-11, men herfra snuppede Momota ni point i træk.
Og de pointstimer tappede kræfter og energi ud af Antonsen, der også så ud til at kæmpe en lille smule med det mentale.
Presset på Antonsen forsatte efter sidebytI andet sæt kom Momota blæsende fra start og lod igen danskeren lave fejlene.
Bagud 0-4 fik Antonsen reduceret en enkelt gang, men Momota havde momentum og et stort mentalt overtag.
Troen var væk hos Antonsen, og fjerboldene fløj ud over sidelinjerne, så japaneren kom foran hele 12-1.
Antonsen reducerede endnu et par gange, men han var ikke nærheden af sejren.
Spændingen forduftede langsomt i andet sæt, og Momota virkede fuld af overskud, som kampen skred frem.
Det endte med en regulær ydmygelse i andet sæt, hvor danskeren kun høstede sølle tre point.
/ritzau/FacebookTwitterKopier linkEmner:Badminton|Anders Antonsen (badmintonspiller)




https://www.dr.dk/nyheder/vejret/solen-varmer-danmark-godt-op-de-naeste-dage-dmi-melder-om-risiko-regionale

VejretSolen varmer Danmark godt op de næste dage: DMI melder om risiko for regionale hedebølgerDen danske sommer udnytter de sidste officielle sommerdage i august.
Sol og sommer på Ofelia Plads i hovedstaden København (arkivfoto).
Af Thea Deleuran Müller25.
aug.
2019 kl.
15.
24Bemærk: artiklen er mere end 30 dage gammelLæs opSelvom den sidste officielle sommer-måned er ved at løbe ud for i år, skal badetøjet ikke pakkes for langt væk, for nu siger DMI, at der måske kommer hedebølge i dele af Danmark.
I dag forventes temperaturen at toppe ved de 29 grader, og mandag og tirsdag vil temperaturen nogle steder nå op til omkring 30 grader eller lidt over.
Hedebølge - hvad betyder det?
Definitionen på en hedebølge er ifølge DMI en periode på tre sammenhængende dage, hvor den maksimale temperatur når over 28 grader.
Og den varme holder ved nogle dage endnu, for fra søndag eftermiddag frem mod onsdag aften er der risiko for regionale hedebølger i den vestlige og centrale del af Jylland, på det vestlige Fyn, Sjælland og Lolland.
Selvom det er varmt, er det ikke usædvanligt med så varme temperaturer, lyder det fra vagthavende meteorolog hos DMI Martin Lindberg:- Det sker ikke hvert år, at vi får 30 grader i slutningen af august.
Det sker indimellem.
Sol og varme over hele landetDet er et højtryk, der lige nu ligger næsten stille, som sender den meget varme luft op over Danmark fra sydøst.
- Det bliver varmt i hele landet, men vi får ikke over 28 grader alle steder, siger Martin Lindberg, der også kan fortælle, at det bliver en solrig mandag over hele landet.
I den første del af næste uge er det varme og tørre vinde, der blæser ind over landet, men i løbet af den kommende uge bliver luften både fugtigere og mere ustabil.
Skyer vil i løbet af de næste dage drive ind over Danmark og fra tirsdag aften frem mod onsdag nat, er der formentlig både regn- og tordenbyger i sigte, hvilket betyder, at temperaturen nok vil falde en smule onsdag.
Men det mest behagelige er nok at holde de kolde drikke og en is indenfor rækkevide, for den eventuelle regn og torden vil ikke gøre så meget ved varmen i første omgang.
- Skyerne køler luften en anelse ned, men det er samme luftmasser, der kommer over landet, siger meteorolog Martin Lindberg.
- Det bliver også varmt onsdag, og hvis temperaturen falder fra de 30 grader til for eksempel 27, kan det blive ubehageligt, hvis det bliver bliver både fugtigt og varmt.
FacebookTwitterKopier linkEmner:Danmarks Meteorologiske Institut|Vejret|Twitter|Fyn|Jylland




https://www.dr.dk/nyheder/udland/volden-fortsaetter-i-hongkong-politiet-affyrer-skud-under-uroligheder

Protester i HongkongSe temaUdlandVolden fortsætter i Hongkong: Politiet affyrer skud under urolighederEn betjent har affyret et advarselskud under sammenstød med demonstranter, som angreb med molotovcocktails, kæppe og jernstænger.
Betjente retter deres våben mod demonstranter under søndagens uroligheder i Hongkong.
Af Maya Nissen25.
aug.
2019 kl.
17.
59Bemærk: artiklen er mere end 30 dage gammelLæs opFor første gang siden uroligheder brød ud i Hongkong i juni måned har en betjent i dag affyret et skarpt skud under sammenstød med demonstranter.
Hongkong og KinaEfter mere end 150 år som britisk koloni blev Hongkong i 1997 ført tilbage til Kina som særskilt administrativ region med udstrakt selvstyre under devisen "ét land, to systemer".
Det indebærer, at Hongkong nyder en høj grad af autonomi fra Kina med bl.
a.
eget retssystem og grænser, ligesom ytrings- og forsamlingsfriheden blev bevaret.
Der er dog en tidsbegrænsning på friheden, for i 2047 skal Hongkong være helt tilbage under kinesisk styre.
Det bekymrer mange indbyggere i Hongkong: De ser deres system som mere frit, og de anser ikke sig selv for at være kinesere, men derimod hongkongere.
Kilde: BBCDet skriver blandt andet BBC.
Ifølge myndighederne blev skuddet affyret som advarsel til en mindre gruppe demonstranter, efter at flere betjente var blevet såret under sammenstødene.
Forud for skuddet havde sortklædte demonstranter angrebet de kampklædte betjente med sten og molotovcocktails.
Eskaleringen fandt sted, efter at myndighederne tidligere i dag har forsøgt at lægge en dæmper på demonstranterne ved brug af tåregas, vandkanoner og gummikugler - uden held.
Det er både første gang, at politiet affyrer et håndvåben eller bruger vandkanoner - som dog heller ikke blev rettet direkte mod demonstranter.
De seneste uroligheder kommer efter en forholdsvis stille uge, hvor der har været fred mellem demonstranter og politi.
Men i går tog protesterne igen til, og adskillige personer blev indlagt på lokale hospitaler efter sammenstød mellem demonstranter og politi.
Politiet rykker frem mod demonstranter med deres våben trukket.
 Politiet affyrer tåregas mod demonstranter, mens demonstranter søger dækning bag barrikaderne i Tsuen Wan, Hongkong, tidligere i dag.
 Uropoliti tilbageholder en demonstrant i Tsuen Wan tidligere i dag.
 En demonstrant affyrer en slangebøsse mod politiet under søndagens sammenstød i Hongkong.
 Demonstranter kaster med molotovcocktails under sammenstød med politiet tidligere i dag.
 Politi og demonstranter i nærkamp med knipler i Hongkongs gader i dag.
1 / 6Politiet rykker frem mod demonstranter med deres våben trukket.
1 / 6Politiet affyrer tåregas mod demonstranter, mens demonstranter søger dækning bag barrikaderne i Tsuen Wan, Hongkong, tidligere i dag.
2 / 6Uropoliti tilbageholder en demonstrant i Tsuen Wan tidligere i dag.
3 / 6En demonstrant affyrer en slangebøsse mod politiet under søndagens sammenstød i Hongkong.
4 / 6Demonstranter kaster med molotovcocktails under sammenstød med politiet tidligere i dag.
5 / 6Politi og demonstranter i nærkamp med knipler i Hongkongs gader i dag.
6 / 6Hvorfor er der uro i Hongkong?
De seneste demonstrationer i Hongkong begyndte i foråret, da byens regering foreslog at ændre lovgivningen, så mistænkte kriminelle kunne udleveres til retsforfølgelse i Kina.
Hongkongs regeringschef Carrie Lam opgav at gennemføre lovforslaget i juli, men demonstrationerne fortsatte og har undertiden udviklet sig voldeligt.
Situationen har nu udviklet sig til en mere generel protest mod det kinesiske styres stigende indflydelse i Hongkong, som har haft særstatus, siden Storbritannien overgav territoriet til Kina i 1997.
Demonstrationerne mod lokalregeringen og det kinesiske styre fortsætter med at få folk på gaden.
For en uge siden deltog 1,7 millioner mennesker ifølge arrangørerne i en fredelig pro-demokratisk demonstration i det centrale Hongkong.
Myndighederne har dog sat deltagertallet på omkring 128.
000.
FacebookTwitterKopier linkEmner:Hong Kong|Kina|Demonstrationer|Kriminalitet|BBC




https://www.dr.dk/nyheder/politik/justitsministeren-politiet-mangler-milliard-til-naeste-ar

PolitikJustitsministeren: Politiet mangler milliard til næste årSkal politi og anklagemyndighed blot have samme midler som i år, skal der findes en milliard kroner.
Nick Hækkerup (S) har overtaget posten som justitsminister fra Søren Pape Poulsen (K).
(Arkivfoto) 25.
aug.
2019 kl.
15.
25Bemærk: artiklen er mere end 30 dage gammelLæs opØnskelisten til, hvad politiet skal løse bedre end i dag, er ganske lang.
Senest bebudede regeringen, at man ønskede at se på øget overvågning og mere kontrol ved grænsen til Sverige efter eksplosionerne i København.
Det kan dog blive svært at indfri.
Der mangler nemlig en milliard kroner, hvis politiet til næste år blot skal have de samme midler til rådighed som i 2019, viser tal fra Justitsministeriet.
- Vi har brug for, at vi bliver ved med at uddanne flere politibetjente, så politistyrken vokser over de kommende år.
- Og så har vi brug for nogle initiativer ved grænsen.
Ikke bare til Tyskland, men i forlængelse af bombesprængningerne ser vi også på, hvordan vi kan øge trygheden i København, siger justitsminister Nick Hækkerup (S).
Kan ikke knipse med fingreneSelv om ministeren ønsker at finde flere penge til politiet, maner han samtidig til besindighed.
- Jeg tror, det er vigtigt at være helt ærlig og sige, at vi ikke kan løse problemerne ved at knipse med fingrene.
Der er jo også et ønske om penge til alle mulige andre fornuftige forhold, siger han.
I 2019 har politiet, herunder PET og anklagemyndigheden, ifølge Justitsministeriet haft et budget på 11,1 milliarder kroner.
Som budgettet ligger nu, er der dog kun afsat 10,1 milliarder kroner i 2020.
Det skyldes, at politiforliget fra 2015 indeholdt en række ekstra initiativer, blandt andet uddannelse af flere betjente.
Det er finansieringen af initiativer fra forliget, der nu udløber.
Selv om ministeren ønsker at styrke politiet med flere betjente og mere fokus på den borgernære kriminalitet, har han ikke noget klart bud på, hvor mange penge ud over den ene milliard, der skal bruges for at indfri regeringens ambitioner.
Ej heller, hvor de skal findes.
- Det er noget af det, vi skal kigge på i forbindelse med finansloven.
Men alle ved, at økonomien er presset, siger Nick Hækkerup.
En anden mulighed for at skaffe flere ressourcer kunne være at skære ned på antallet af opgaver, som politiet skal varetage.
- Jeg tror faktisk, at noget af problemet er, at ud over, der er en regning på en milliard kroner fra den forrige regering, så er alle meget gode til at sige, hvad politiet også skal løse af opgaver.
Men det er et hårdt presset politi, siger Nick Hækkerup.
Læs også:Politiet bruger fem timer på at opklare indbrud: 'Der er katastrofal mangel på mandskab'Intet kan nedprioriteresJustitsministeren mener dog ikke, at der er nogen af politiets opgaver, man kan nedprioritere.
Han langer i stedet ud efter den tidligere regering, der burde have sikret, at politiet til næste år har samme finansiering.
Den kritik giver den tidligere justitsminister dog ikke meget for.
- Lad os stå sammen om politiet i stedet for at komme med populistiske meldinger.
Politiet har 4-årige aftaler, og når den nuværende aftale udløber ved årsskiftet, skal der fyldes op for at bevare det nuværende niveau.
- Socialdemokraterne har endda været med i den nuværende aftale, så de burde vide, hvordan det hænger sammen, skriver Søren Pape Poulsen (K) i en mail.
/ritzau/FacebookTwitterKopier linkEmner:Det Konservative Folkeparti|Nick Hækkerup (politiker)|Socialdemokraterne|Politi|København




https://www.dr.dk/sporten/fodbold/kvindeligaen/fortuna-hjoerring-generobrer-foerstepladsen-med-sejr

KvindeligaenFortuna Hjørring generobrer førstepladsen med sejrDe nordjyske fodboldkvinder besejrede KoldingQ sikkert og lagde sig op på førstepladsen.
Fortuna Hjørring kan igen juble over en førsteplads i den bedste kvindelige fodboldrække.
25.
aug.
2019 kl.
15.
26Bemærk: artiklen er mere end 30 dage gammelLæs opFørstepladsen i den bedste danske kvindelige fodboldrække, Gjensidige Kvindeligaen, var kun til låns for Farum BK/FC Nordsjælland.
Efter at nordsjællænderne lørdag hoppede op på førstepladsen med en dramatisk 3-1-sejr over Odense Q, generobrede Fortuna Hjørring søndag tronen.
Det skete med en 3-0-sejr hjemme over KoldingQ.
Sejren bringer Fortuna Hjørring op på 11 point efter 5 kampe, hvilket er et point mere end Farum-klubben.
Læs også:Brøndby tilbage på sporet: Basker BSF med tenniscifreDe forsvarende mestre fra Brøndby er på ni point efter en suveræn 6-1-sejr over BSF lørdag.
Sejrene til de øvrige tophold satte Fortuna Hjørring under pres, men nordjyderne levede op til favoritværdigheden.
En scoring på straffespark af Caroline-Sophie Møller i det 16.
minut åbnede ballet og sørgede for 1-0 ved pausen.
I anden halvleg blev den danske U19-landsholdsspiller Agnete Nielsen dobbelt målscorer, og den sikre hjemmesejr var en realitet.
/ritzau/FacebookTwitterKopier linkEmner:Fortuna Hjørring|FC Nordsjælland|Fodbold|Farum|Brøndby




https://www.dr.dk/nyheder/regionale/midtvest/10000-drenge-skal-lokkes-til-dyrke-gymnastik-ikke-kun-en-sport-piger-og

Midt- og Vestjylland10.
000 drenge skal lokkes til at dyrke gymnastik: Ikke kun en sport for piger og seniorerPå ti dage holder DGI 400 workshops for at få drenge til at dyrke gymnastik.
10.
000 på 10 hedder DGI's satsning.
Af Natacha Tjørnholm og Maiken Friis Lange25.
aug.
2019 kl.
15.
04Bemærk: artiklen er mere end 30 dage gammelLæs opPå airtracken står over 25 drenge i shorts og t-shirts.
De er klar til at lære gymnastik i foreningen Mejrup GU uden for Holstebro.
- GO!
lyder det fra træneren.
Alle drenge sætter sig hurtigt ned på numsen, derefter på maven og så op på benene igen.
Det gælder om at gøre det hurtigst.
Det er et sjældent syn, at så mange drenge er til gymnastiktræning.
DGI oplever, at rigtig mange drenge falder fra i 12-årsalderen.
Drenge der er medlem af en gymnastikforening20187-12-årige: 21.
54813-18-årige: 6.
664Kilde: DGI's medlemstal i cirka 6400 idrætsforeninger- Vi vil rigtig gerne have drengene til at blive i gymnastikken og i foreningsfællesskabet, siger formanden for DGI Gymnastik Hanne Lene Haugaard.
Derfor har DGI inviteret 10.
000 drenge i hele Danmark til gymnastikundervisning i ti dage.
30 instruktører rejser rundt i landet for træne drenge til 400 forskellige workshops.
En af instruktørerne er Christian Mouritsen.
- Vi tror på, at hvis man kan fange drengene i folkeskolen, så kan man fastholde dem i gymnastikken og give dem et bredere billede af, hvad gymnastik kan være, siger han.
Gymnastik kan have et traditionelt ryDet er også et problem for andre sportsgrene, at drenge falder fra sportsfællesskaberne, fortæller Maja Pilgaard, der er vicedirektør i Idrættens Analyseinstitut.
- Gymnastik er ligesom fodbold og svømning.
Det er noget børnene starter til i en tidlig alder, og i teenagealderen skal der ske noget nyt.
Deres verdensbillede ændrer sig.
Men gymnastik kan have et markedsføringsproblem, fortæller hun.
- Vi har måske et traditionelt billede af, hvad gymnastik er.
Det er noget, børn på to år går til, og seniorer på 80 år går til.
Derfor kan der være et image-problem for ungdomsalderen, hvor mange gerne vil skille sig ud og lave noget, der er lidt sejt.
Gymnastik er også for drengeMen gymnastik behøver langt fra kun at være for små børn, piger eller gamle mennesker.
Det vil Christian Mouritsen vise drengene.
- Vi leger lidt mere fysisk med de drenge her, kroppen bliver kastet rundt i nogle vinkler og rotationer, som måske er lidt uvante og utrygge for nogen.
I uge 34 og 35 rejser 30 instruktører rundt i Danmark og holder gymnastik-workshops.
Spørger man de unge drenge, om gymnastik er en pigesport, er svaret entydigt.
- Nej!
siger både Mikkel Kold og Noah Bøge, der begge går i syvende klasse.
For drengene spiller både hoppe-basket og slår saltoer til træningen.
- Selvom jeg ikke var god til det, var det stadig sjovt, siger Noah Bøge, der i sin fritid går til fodbold.
Har du fået mere eller mindre lyst til at gå til gymastik efter timen?
- Jeg har fået mere lyst, siger han.
FacebookTwitterKopier linkEmner:Danske Gymnastik- og Idrætsforeninger|Gymnastik|Idrættens Analyseinstitut|Motion|Holstebro




https://www.dr.dk/sporten/cykling/postnord-danmark-rundt/etapen-paa-1-minut-niklas-larsen-vinder-danmark-rundt-belgier

PostNord Danmark RundtETAPEN PÅ 1 MINUT Niklas Larsen vinder Danmark Rundt - Belgier napper etapesejrenTim Merlier vandt 5.
etape på Frederiksberg Allé, mens 22-årige Niklas Larsen snuppede den samlede sejr.
25.
aug.
2019 kl.
16.
18Bemærk: artiklen er mere end 30 dage gammelLæs opDanmarks største cykelløb, PostNord Danmark Rundt, har igen fået en dansk vinder.
Klassementet efter sidste etape1.
Niklas Larsen (ColoQuick)2.
Jonas Vingegaard (Jumbo - Visma) +11s3.
Rasmus Quaade (Riwal) +12s4.
Lasse Norman (Corendon) +12s5.
Jasper De Buyst (Lotto Soudal) +19s6.
Mikkel Bjerg (Hagens Bermans) +39s7.
Brent Van Moer (Lotto Soudal) +1.
10 min.
8.
Koen Bouwman (Jumbo - Visma) +1.
13 min.
9.
Christoffer Lisson (BHS - Almeborg Bornholm) +1.
16 min.
10.
Edgar Pinto (W52 / FC Porto) +1.
23 min.
22-årige Niklas Larsen fra ColoQuick-holdet forsvarede søndag sin føring i det samlede klassement på 5.
og sidste etape, der gik fra Roskilde til Frederiksberg.
Etapesejren gik til den belgiske mester, Tim Merlier, der henviste Bryan Coquard og Jasper De Buyst til henholdsvis anden- og tredjepladsen i den karakteristiske massespurt på Frederiksberg Allé.
Det var andet år i træk, at Merlier vandt på den brede boulevard.
Larsen selv var en del af den forreste gruppe og blev dermed ikke truet i klassementet.
Han vandt foran Jumbo-Vismas Jonas Vingegaard, mens Riwal-danskeren Rasmus Quaade fuldendte et rent dansk podie.
Spænding til det sidsteForud for den afsluttende etape på 165 kilometer var der kun syv sekunder mellem nummer et og tre i det samlede regnskab.
Med den tætte topstrid in mente var der meget på spil på sidste etape, hvor seks ryttere fik hul til feltet i et udbrud.
Blå bog Niklas LarsenFødt: 22.
marts 1997 (22 år)Nationalitet: DanskKarriere:2016-2018: Trefor (nuværende Team Waoo)2019: ColoQuick2020: Uno-X Norwegian DevelopmentUdvalgte meritter:Vinder af PostNord Danmark Rundt (2019)OL-bronze i banecykling i 4000 meter holdforfølgelsesløb (2016)DM-sølv i landevejscykling (2018)DM-bronze i landevejscykling (2019)Vinder af GP Himmerland Rundt (2019)Etapesejr og samlet andenplads i Rhône-Alpes Isère Tour (2018)Her sad blandt andre de danske ryttere Mads Würtz Schmidt og Martin Mortensen, men ingen af dem endte med at køre med om sejren.
Udbruddet støvsugede til gengæld bonussekunderne på de indlagte spurter og eliminerede på den måde den første trussel i klassementet for Niklas Larsen og ColoQuick-mandskabet.
Lille frontgruppeDa der var to omgange tilbage, var det dog kun Mortensen og Sunwebs Martin Salmon, der var tilbage i frontgruppen.
Men også de blev spist af det jagtende felt med cirka ni kilometer til mål, og så gik turen ellers i samlet flok mod Frederiksberg Allé for feltet på den sidste af ti omgange.
ColoQuicks Julius Johansen førte feltet ind på den sidste kilometer med Larsen i anden position, og alle potentielle overraskelsesangreb blev på den måde afværget.
Feltet blev dog splittet, men Larsen sørgede for at holde sig fremme, mens Vingegaard og Quaade måtte se Lasse Norman Hansen komme snublende tæt på podiet.
Merlier var et stykke bag de forreste, da han åbnede spurten, men belgierens tophastighed kunne ingen af de andre matche.
/ritzau/FacebookTwitterKopier linkEmner:Bryan Coquard (cykelrytter)|Jonas Vingegaard (cykelrytter)|Frederiksberg|Cykelsport|ColoQuick Cycling




https://www.dr.dk/nyheder/udland/boris-johnson-vi-maa-forberede-os-paa-forlade-eu-uden-en-aftale

UdlandBoris Johnson: Vi må forberede os på at forlade EU uden en aftalePremierministeren er stadig optimistisk om en ny brexit-aftale, selvom det bliver svært.
Formanden for Det Europæiske Råd, Donald Tusk (t.
v.
), og Storbritanniens premierminister, Boris Johnson (t.
h.
) har udvekslet kontante ord under dette års G7-topmøde, men under deres møde i dag, var tonen mere venskabelig.
Af Maya Nissen25.
aug.
2019 kl.
15.
06 | opdateret 25.
aug.
2019 kl.
15.
11Bemærk: artiklen er mere end 30 dage gammelLæs opOm Storbritannien kan få en aftale med EU inden den 31.
oktober, kommer helt an på "vores venner og samarbejdspartnere i EU".
Sådan lyder det fra den britiske premierminister, Boris Johnson, som i disse dage deltager i G7-topmødet i Biarritz i Frankrig.
- Jeg tror stadig, der er mulighed for at få lavet en aftale.
Men det bliver rigtigt svært.
Det vigtigste er, at vi gør os klar til at forlade EU uden en aftale, siger premierministeren til britiske BBC.
Det er en anden melding end den, der tidligere har lydt fra Boris Johnson, som før har sagt, at risikoen for en såkaldt "no deal-brexit", altså et brud med EU uden en skilsmisseaftale, var én ud af en million.
- Jeg tror, at det i de seneste dage er gået op for Bruxelles og de andre europæiske hovedstæder, hvad problemet helt præcis er for Storbritannien, siger han i dag og slår fast, at han dog fortsat er optimistisk og tror på, at man i EU forstår, at der er mulighed for at nå til enighed om en aftale.
Læs også:ANALYSE EU lader sig ikke skræmme af 10 millioner brændte fårMr.
No DealPremierministeren har siden sin udnævnelse for en måned siden fastholdt, at Storbritannien forlader EU den 31.
oktober - aftale eller ej.
Han mødtes her ved middagstid med EU's præsident, Donald Tusk, for at diskutere brexit-aftalen.
Donald Tusk havde på forhånd sagt, at han var klar til at lytte til premierministerens forslag, men at han ikke håbede, at Johnson ville ende med at blive husket som "Mr.
No Deal" - hr.
Ingen Aftale.
Den britiske premierministeren tog til genmæle og udtalte, at hvis det ender med, at Storbritannien forlader EU uden en aftale, så vil det være Donald Tusk, der bliver husket som "Mr.
No Deal"Boris Johnsons forgænger, Theresa May, måtte i starten af sommeren opgive forsøget med at få gennemført Storbritanniens skilsmisse fra EU, som har været undervejs siden en folkeafstemning i 23.
juni 2016.
Under dagens møde var tonen dog noget mere venskabelig, og efterfølgende udtalte Donald Tusk, at EU og Storbritannien vil forblive tætte samarbejdspartnere, uanset om de når frem til en ny aftale eller ej.
Ifølge en talsmand for den britiske premierminister slog Boris Johnson under mødet fast overfor Donald Tusk, at Storbritannien forlader EU med eller uden aftale den 31.
oktober, men at han fortsat foretrækker en aftale og er klar til at diskutere sagen yderligere med EU-ledere.
De to skal mødes igen under FN's generalforsamling i næste måned, lyder det ifølge nyhedsbureauet Reuters.
Stopklodsen er den helt store knastBoris Johnson har overtaget opgaven med at sikre Storbritanniens udtræden af EU fra sin forgænger Theresa May.
Den aftale, som den tidligere premierminister har brugt tre år på at forhandle på plads, er indtil videre blevet nedstemt tre gange i det britiske parlament.
Det er det såkaldte "backstop" i aftalen med EU, der udgør den helt store knast for briterne.
Det er en stopklods, der skal sikre, at der ikke opstår en hård grænse mellem Nordirland, som er en del af Storbritannien og dermed forlader EU, og Irland, som forbliver i EU efter brexit.
Stopklodsen indebærer, at lykkes det ikke EU og Storbritannien at nå frem til en handelsaftale indenfor to år efter brexit, så vil Storbritannien blive i EU's toldunion.
Samtidig vil Nordirland fortsat være underlagt en række EU-regler.
Boris Johnson ønsker at fjerne stopklodsen fra aftalen, som han i dag kalder udemokratisk, men det har EU indtil videre afvist.
Den tyske kansler Angela Merkel gav dog tidligere på ugen den britiske premierminister 30 dage til at komme med alternative forslag.
Dagen efter slog den franske præsident, Emmanuel Macron, dog fast efter et møde med Johnson, at stopklodsen er uundværlig.
FacebookTwitterKopier linkEmner:Angela Merkel (politiker)|Boris Johnson (politiker)|EU|Storbritannien|EU-forhold




https://www.dr.dk/sporten/fodbold/superliga/lyngby-sejr-sender-randrusianernes-formkurve-yderligere-sydpaa

SuperligaLyngby-sejr sender randrusianernes formkurve yderligere sydpåLyngby fik søndag en forløsende sejr, da oprykkerne vandt 2-0 over formsvage Randers.
25.
aug.
2019 kl.
14.
11 | opdateret 25.
aug.
2019 kl.
14.
45Bemærk: artiklen er mere end 30 dage gammelLæs opEfter to nederlag på stribe kom Lyngby søndag tilbage på sporet i 3F Superligaen med en 2-0-sejr hjemme mod Randers.
Generelt var det en meget lige kamp, men oprykkerne fra Lyngby var mest kyniske, og derfor tabte Randers for tredje kamp i træk.
Det betyder, at kronjyderne blot er noteret for fem point efter syv kampe, mens Lyngby har ni af slagsen, hvilket rækker til en foreløbig syvendeplads i Superligaen.
Fra starten af kampen havde begge hold optræk til gode chancer, men den sidste, afgørende aflevering savnede kvalitet, hvorfor det sjældent blev rigtig farligt.
Lyngby kom frem til en del dødbolde, men en solid Randers-defensiv afviste gang på gang.
Lyngbys Kevin Tshiembe og Randers FC's Kasper Waarst Høgh i duel om bolden.
 Frederik Gytkjær (tv.
) havde flere nærgående forsøg, men Lyngby-topscoreren kunne ikke finde vej til netmaskerne.
1 / 2Lyngbys Kevin Tshiembe og Randers FC's Kasper Waarst Høgh i duel om bolden.
1 / 2Frederik Gytkjær (tv.
) havde flere nærgående forsøg, men Lyngby-topscoreren kunne ikke finde vej til netmaskerne.
2 / 2Randers forsøgte ofte at sætte kantspilleren Saba Lobjanidze i scene i venstre side, men Lyngby tillod ikke georgieren at få meget plads.
Hjemmeholdet bragte sig foran i første halvlegs overtid, da Lasse Fosgaard fandt plads bagest i feltet og sikrede Lyngby en pauseføring på 1-0.
Anden halvleg blev mere åben, og begge hold kom hurtigt frem til et par fine muligheder.
I det 61.
minut kom Lyngby-forsvareren Nicolai Geertsen først på et hjørnespark og fordoblede værternes føring med et godt hovedstød.
Efter 2-0-målet satte Randers sig på spillet og skabte chancer til at bringe spænding tilbage i opgøret, mens Lyngby lurede på hurtige omstillinger.
Kronjyderne måtte dog sande, at de for tredje kamp i træk gik fra banen uden at komme på scoringstavlen.
Lyngby gæster i næste runde Horsens, mens Randers tager imod Silkeborg.
/ritzau/FacebookTwitterKopier linkEmner:Lyngby|Randers|Fodbold|3F|Horsens




https://www.dr.dk/sporten/fodbold/superliga/minut-minut-stor-nedtur-i-broendby-agf-vinder-3-0






https://www.dr.dk/sporten/badminton/point-point-badminton-antonsen-taber-vm-finalen-til-verdensetter






https://www.dr.dk/sporten/cykling/postnord-danmark-rundt/kilometer-kilometer-den-belgiske-mester-vinder-paa






https://www.dr.dk/sporten/oevrig/aastrand-goer-det-igen-sikrer-endnu-en-dansk-ol-billet-i-enerkajak

Øvrig sportAastrand gør det igen: Sikrer endnu en dansk OL-billet i enerkajakDen danske kajakroer Emma Aastrand Jørgensen sikrede søndag Danmark en OL-billet i 500 meter enerkajak.
Emma Aastrand Jørgensen blev nummer fem i finalen i 500 meter enerkajak ved VM i Ungarn.
Dermed sikrede danskeren OL-kvalifikation i disciplinen.
25.
aug.
2019 kl.
12.
58 | opdateret 25.
aug.
2019 kl.
18.
30Bemærk: artiklen er mere end 30 dage gammelLæs opEmma Aastrand Jørgensen sørgede søndag for endnu en dansk billet til næste års OL i Tokyo.
Her blev kajakroeren nummer fem i finalen i 500 meter enerkajak ved VM i ungarske Szeged, hvilket lige nøjagtigt indløste direkte kvalifikation til legene i Japan.
Det er anden dag i træk, at Emma Aastrand Jørgensen sikrer dansk OL-kvalifikation.
Lørdag sikrede hun dansk deltagelse i 200 meter enerkajak i Tokyo, da det blev til VM-bronze.
Læs også:'Nu skal jeg til Tokyo': Aastrand vinder VM-bronze og sikrer OL-kvalifikationLigesom i lørdagens finale i 200 meter enerkajak, vandt Lisa Carrington fra New Zealand også VM-guld i overbevisende stil i 500 meter enerkajak.
Sejren kom i hus foran Volha Khudzenka fra Hviderusland og Danuta Kozak fra Ungarn.
I B-finalen i 1000 meter toerkajak fik René Holten Poulsen og Morten Graversen en smule oprejnings efter OL-kvalifikationen glippede i semifinalen.
Den danske duo lagde godt fra land, holdte fronten og vandt B-finalen.
Senere søndag roede Bolette Nyvang Iversen finale i 5000 meter enerkajak, og det endte med en plads som nummer 15 i tiden 23 minutter og 13,97 sekunder.
Også René Holten Poulsen var i vandet i samme disciplin hos mændene, og han sluttede på 21.
-pladsen mere end to minutter efter vinderen.
5000 meter enerkajak er ikke en olympisk disciplin.
/ritzau/FacebookTwitterKopier linkEmner:René Holten Poulsen (roer)|Kano og kajak|De Olympiske Lege|Hviderusland|Japan




https://www.dr.dk/nyheder/kultur/taakrummende-og-haardt-camilla-og-nicolas-fra-gift-ved-foerste-blik-ser-tilbage-paa

GIFT VED FØRSTE BLIK 2019Se temaKulturTåkrummende og hårdt: Camilla og Nicolas fra 'Gift ved første blik' ser tilbage på turbulent ægteskabHvordan oplevede Camilla og Nicolas at deltage i ’Gift ved første blik’?
Og hvor er de i dag?
Camilla Ellekilde Høj og Nicolas Feer var det eneste af de fire par, der deltog i 'Gift ved første blik' i 2017, som forblev gift ved eksperimentets afslutning.
Af Sebastian Stokkebo Sørensen25.
aug.
2019 kl.
14.
59Bemærk: artiklen er mere end 30 dage gammelLæs opÉt par løb med særligt stor opmærksomhed, da fjerde sæson af ’Gift ved første blik’ løb over skærmen på DR1 i 2017.
Gift ved første blik'Gift ved første blik' er et dansk koncept, der blev sendt første gang i 2013.
I år har der været rekordmange ansøgere med over 600 tilmeldinger.
Du kan streame programmet på DR TV.
Hør også podcasten 'I røven af.
.
.
.
', hvor Frederik Dirks Gottlieb og Kasper Lundberg efter rulleteksterne dissekerer programmet med de medvirkende.
Vuggestuepædagogen Camilla Ellekilde Høj havde en tendens til at falde for drengerøvsagtige surferdudes.
Men det var ikke en langhåret surferdude, der ventede på hende foran giftefogeden.
I stedet ventede - ifølge ham selv - verdens mindst eksotiske franskmand, Nicolas Feer.
Sådan begyndte et af de mere turbulente arrangerede ægteskaber i programmets historie.
Vi fulgte de to igennem op- og nedture.
Men da sæsonen nåede sin afslutning, valgte Camilla og Nicolas alligevel at forblive gift.
Hvordan var det at være med i 'Gift ved første blik'?
Hvordan gik det dem derefter?
Og hvor er de to i deres kærlighedsliv i dag?
Vi har talt med ’Gift ved første blik’-parret her to år efter, de sagde ja til hinanden.
CamillaCamilla fortalte i programmet, hvad hun tænkte, da hun så Nicolas første gang: 'Han ser sød ud.
Han er en lav fyr.
Det er det, jeg tænker.
' (© (c) DR)Der er ingen tvivl om, at drømmen for mig var at finde den eneste ene.
Jeg havde ikke set et eneste afsnit, men jeg syntes, ’Gift ved første blik’ lød vildt fedt.
Tænk, hvis man via nogle eksperter og statistik kan møde en, man passer sammen med.
Så jeg sendte en ansøgning.
Dagen efter blev jeg ringet op og spurgt, om jeg kunne komme til casting, og så begyndte jeg at drømme.
Herefter tog det nærmest et halvt år med alle de her tests.
Det var den fedeste proces, og jeg misunder alle dem, der skal igennem det nu.
Det var en Dantes rejse; man fik vrænget sit indre ud, kigget på det og belyst det.
Og man skulle tage stilling til nogle ting, som man i sit almindelige datingliv slet ikke tog stilling til.
Eksperimentet var spændende.
Man var et følelseshav hele tiden, det kørte op og ned i ens krop.
Jeg synes, jeg kæmpede en brav kamp, og jeg ville ønske, jeg var tiltrukket af Nicolas.
Jeg blev ved, og jeg kæmpede, fordi eksperterne sagde, at man skulle give det tid.
Det var tåkrummende at se sig selv på tv, men det gav mig også større selvindsigt.
Det gjorde mig bevidst om, at jeg måske var en smule hård.
Jeg følte dog også, at jeg blev vinklet meget som hende den hårde.
Det førte til, at jeg blev kendt som hende den lidt sure strigle, som gerne ville lave om på Nicolas.
Nicolas lod sig barbere på Camillas opfordring.
En begivenhed, som gjorde, at Camilla modtog mange hadbeskeder på Facebook.
(© (c) DR)Vi valgte at blive sammen ved sæsonens afslutning.
Det var godt for os at prøve at være os selv uden kameraer, men vi var i bund og grund for forskellige.
Vi prøvede vitterligt.
Vi holdt nogle pauser, og det øgede forståelsen mellem os.
Men det blev aldrig til den store kærlighed.
I et forhold er man nødt til at udspringe af de samme værdier.
For mig var familie rigtig vigtig.
Det var det også for Nicolas, men det var vigtigere for mig.
Og jeg var opdraget med at tiltale mennesker pænt.
Det var dæleme noget af det, vi kæmpede med; måden vi kommunikerede med andre mennesker.
- Camilla og Nicolas' store udfordring er, at de er meget forskellige, når det kommer til orden og kaos, sagde antropolog Trine Demant i et af programmerne.
(© (c) DR)Jeg troede, jeg havde fundet kærligheden på Tinder.
Vi var sammen i lidt over fire måneder, men så kom det til issuet med børn.
Han havde børn i forvejen, og han troede, han ville have flere børn.
Men så kom han frem til, at det ville han ikke, og derfor var vi nødt til at gå fra hinanden.
Så jeg kom tilbage på datingmarkedet.
Men nu er jeg lige hoppet af igen, fordi jeg lidt ser en, som jeg håber, bliver til noget mere.
Men det er meget nyt.
Håbet og drømmen er der stadigvæk.
Til de nye deltagere vil jeg gerne sige: Husk at nyde det.
Selvom det er hårdt, og selvom der er mange tanker, ting at tage stilling til og følelser.
Og prøv at give jer alt det, I kan, for lige pludselig er det ovre.
Og hold op, hvor ville jeg bare gerne gøre det en gang til.
Nicolas- Jeg frygter lidt, at jeg ikke er nok for hende, fortalte Nicolas Feer lige inden, han og Camilla skulle møde hinanden første gang under deres bryllupsceremoni.
(© (c) DR)Jeg syntes, eksperimentet lød som en spændende ting at prøve.
Jeg så det lidt som et eventyr.
Det var spændende, uanset hvad der ville komme ud af det.
Jeg havde det ikke sådan; ’Jeg skal bare have en kone, ellers er det hele mislykket.
’ Men jeg tænkte, at hvis jeg fandt den eneste ene, var det en kæmpe bonus.
Det var helt vildt hårdt at være med.
Der var ikke plads til ret meget af mig i Camillas liv.
Hun syntes også, det var hårdt.
Det skal dog siges, at vi havde nogle gode aftener.
Vi hyggede os nogle gange.
Det er ikke, fordi, det var Auschwitz på nogen måde.
Men det var hårdt.
- Der er ingen tvivl om, at vi er meget forskellige.
Måske for forskellige.
Det kan både betyde, vi ender med at have et godt forhold.
Det kan også betyde, at vi bare ender med at skære hinanden i småstykker på en eller anden måde, sagde Nicolas imod slutningen af eksperimentet.
(© (c) DR)Ved eksperimentets afslutning følte jeg stadig, der var noget at hente, selvom det havde været svært i starten.
Jeg tænkte, at hvis kameraerne kom væk, ville det måske give hende en chance for at åbne lidt mere op, være lidt mere afslappet og mindre anspændt.
Vi var gift i yderligere to en halv måned.
Efter en måned begyndte vi at skændes rigtig meget, og der skete en masse lort.
Så blev vi skilt, men derefter ringede hun og græd og åbnede op og var sårbar og menneskelig.
Det vakte min interesse, og så begyndte vi at date.
Det gjorde vi et par måneder, og så var det slut.
Jeg kan godt forstå, at vi blev matchet, for vi kunne supplere hinanden godt.
Jeg er god til at trives i kaos, mens hun er god til at opbygge struktur.
På den måde kunne vi have været gode for hinanden.
- Camilla er helt enormt smuk, hun har flotte øjne og en god udstråling, fortalte Nicolas Feer under en pause fra bryllupsfotograferingen.
(© Nikolai Linares)Jeg gik ind til eksperimentet med en idé om, at jeg gerne ville arbejde med min selvtillid over for kvinder.
Det fik jeg rimelig godt styr på.
Jeg ved, der er mange kvinder derude, som jeg intet er for.
Men det betyder ikke noget, hvis der bare er én, jeg kan være noget for.
Jeg er i et forhold nu, og det har jeg været i næsten to år.
Vi mødtes igennem Tinder.
Jeg var ret udbrændt efter programmet og havde egentlig ikke lyst til at have en kæreste.
Men så mødte jeg én, og så var det bare rigtig sjovt og hyggeligt.
Det var en meget naturlig proces, og til sidst blev vi kærester, selvom det slet ikke var det, jeg var på udkig efter.
Mit største råd til de nye deltagere er: Arbejd med dine egne forventninger - de bliver din største fjende.
Få forventningerne helt ned.
Glem at du overhovedet har forventninger og tænk i stedet over, hvad du selv vil bringe til bordet.
Og så bare vær åben og opmærksom på den anden.
Lyt til de små signaler, partneren sender.
Man skal ikke tro, at matchet betyder, at snakken falder og det hele bare kører.
Matchet betyder, at der er potentiale i det lange løb.
- Det bedste ved Nicolas er, at han tør sige sin mening, og at han er omsorgsfuld.
Det bliver jeg lidt tiltrukket af, fortalte Camilla til kameraet, da bryllupsdagen var ved nå til enden.
(© Nikolai Linares)Gift ved første blik-ekspert: Jeg synes, de er sejeMette Smidt er psykolog og en del af det ekspertpanel, som matcher parrene i 'Gift ved første blik'.
Vi har stillet hende fire spørgsmål til Camilla og Nicolas' forhold.
Der var meget knas i forholdet allerede under eksperimentet.
Alligevel forblev Camilla og Nicolas gift efter eksperimentets afslutning.
Hvorfor?
- Jeg tror, de oplevede fremskridt i deres forhold, når de arbejdede for det, og nysgerrighed overfor de sider af sig selv, som de blev overraskede over.
Derfor valgte de at give forholdet en chance under mere hverdagsagtige forhold, end eksperimentet tillader.
Hvorfor gik det galt mellem Nicolas og Camilla?
- Mange ville give deres forskelligheder skylden, men der er mange gode parforhold med stor forskellighed.
Men Camilla og Nicolas kom nok skævt fra start i forhold til den måde, de håndterede forskellighederne på.
De konflikter, forskellighederne affødte, gjorde ondt på dem begge to, og når man selv har ondt er det svært at være positiv overfor sin partner i konflikter.
Var de et godt match?
- Jeg vil ikke sige, at de var hverken et godt eller et dårligt match, for vi håber selvfølgelig altid på at de finder kærligheden.
- Der er ingen tvivl om, at de udfordrede hinanden på mange måder.
Deres forskellige behov for nærvær og struktur med mere.
Men omvendt kunne de også komplementere og udfordre hinanden godt – netop i kraft af deres forskelligheder.
Tror du, de lærte noget af eksperimentet?
- De mærkede begge to nogle sider hos hinanden, de var frustrerede over, men de valgte alligevel at blive i forholdet en rum tid.
Her kan man virkelig lære noget.
Når man bliver konfronteret med sider af andre, der tænder følelser i en selv på godt og ondt.
- Jeg synes, de er ret seje.
Forholdet var tydeligvis var en svær udfordring.
Men de blev i det og kæmpede og lærte forhåbentlig en masse af det.
Det synes jeg, er sejt.
FacebookTwitterKopier linkEmner:Parforhold|DR1|Sundhed og velvære




https://www.dr.dk/nyheder/indland/tusindvis-af-danskere-lever-med-demens-men-hvad-betyder-det-egentlig

IndlandTusindvis af danskere lever med demens, men hvad betyder det egentlig?
Der findes omkring 200 sygdomme, der kan give demens.
Op mod 400.
000 danskere menes at være nære pårørende til én, der lider af demens.
Af Thea Deleuran Müller25.
aug.
2019 kl.
14.
00Bemærk: artiklen er mere end 30 dage gammelLæs opDet er kun menneskeligt at opleve, at hukommelsen en gang imellem svigter.
Men for de omkring 89.
000 danskere, der anslås at have demens, er det ikke blot små øjeblikke med glemsomhed, der styrer hverdagen.
Det er i stedet en hverdag, der med tiden forsvinder, mens de selv og deres pårørende må se hjælpeløst til.
Hvad er demens egentlig?
Demens er en tilstand, som flere sygdomme kan føre til, forklarer læge og DR's sundhedskorrespondent, Peter Qvortrup Gejsling.
Har du spørgsmål til én med demens tæt på?
I aften kan du se tredje del af dokumentar-serien 'En stille forsvinden', der handler om familiefaren Bjørn Jacobsen, der er tidligere bankdirektør, og som i en alder af 48 år får diagnosen Alzheimers.
Det er klokken 20.
00 på DR 1 søndag den 25.
august, eller se programmet på DR TV allerede nu.
Bjørns hustru, Julie Rubow, er også med i dokumentarens tre afsnit, og hun vil svare på spørgsmål her på dr.
dk fra klokken 21.
00 søndag aften.
- Demens er ikke kun én sygdom, men er en tilstand, hvor ens mentale færdigheder bliver ødelagt af sygdom, siger han.
- I dag findes der omkring 200 sygdomme, der kan medføre tilstanden, og den sygdom, som er den mest almindelige, er Alzheimers.
Det er omkring to tredjedele af dem, der har demens i Danmark, som menes at lide af sygdommen Alzheimers.
Den næsthyppigste årsag til demens er, at hjernens blodforsyning ikke er så god, som den skal være, forklarer Peter Qvortrup Gejsling:- På den måde kommer områder af hjernen til at mangle ilt, og det kan give demens.
Det er det, der kaldes vaskulær demens, som skyldes blødninger, blodpropper eller en forsnævring af hjernens blodkar.
Læs også:Demens har mange ansigter: Har du sygdommen tæt på?
Demens har mange ansigterSom så mange andre sygdomme har demens mange ansigter, og for eksempel Alzheimers kan se vidt forskelligt ud fra person til person, alt efter hvordan sygdommen påvirker den enkeltes hjerne.
Sygdommen pårvirker ikke kun personen, der rammes, men i høj grad også de pårørende omkring den syge.
300.
000 til 400.
000 danskere menes at være nære pårørende til en person, der lider af en demenssygdom.
Og det er svært for eksempelvis familiemedlemmer at stå på sidelinjen til en person med demens, lyder det fra Peter Qvortrup Gejsling.
- Man siger farvel til et meneneske, man kender, og det er hårdt, når man for eksempel står som søn eller datter, og ens egen forælder ikke kan kende én længere.
I Danmark er demens den femte mest hyppige dødsårsag i Danmark, og det er demens-sygdommens påvirkning af hjernen, der til sidst gør, at man dør af sygdommen.
- Når man dør af demens, er det, fordi funktionerne i hjernen, der er et menneskes kontrolcenter, tager mere og mere skade med tiden, forklarer Peter Qvortrup Gejsling.
- Det er det, der gør, at en person med demens til sidst dør af sygdommen.
Hjernen er et af kroppens vigtigste organer, og det er den, der bearbejder sanseindtryk og holder styr på kroppens forskellige funktioner.
Når de funktioner nedbrydes, kan hjernen ikke længere holde os i live.
Du kan høre Peter Qvortrup Gejsling forklare mere om demens i klippet her:Svært at skelne mellem alderdom og sygdomI dag tror mange, at demens-sygdomme går hånd i hånd med alderdom, men det er ikke altid rigtigt, da yngre personer også kan blive ramt.
Det vurderes, at omkring 3.
000 under 65 år har en demens-diagnose.
Det kan derfor være svært at skelne mellem det at blive ældre og så sygdom, men demens-sygdommene har flere både symptomer og advarselstegn til fælles:Det er ikke ensbetydende med, at du er ved at få en demens-sygdom, hvis du genkender flere af de 10 advarselstegn hos dig selv.
Nogle af symptomerne kan også vise sig, hvis du for eksempel er stresset eller travl i en periode, forklarer Peter Qvortrup Gejsling.
- Hvis du en dag er ved at sætte kaffekanden i køleskabet og opdager det, inden det sker, kan det være, fordi du har for travlt i en periode, siger sundhedskorrespondenten.
- Men hvis du gør det flere gange og først finder kaffekanden morgenen efter, så kan det være, du skal tage kontakt til en læge.
Det, der diskuteres i dag i forhold til demens, er behandlingen, siger Peter Qvortrup Gejsling, for nogle demens-tilfælde kan udskydes, men demens kan ikke helbredes.
Alligevel er det muligt at mindske risikoen for nogle tilfælde af demens, forklarer lægen, ved for eksempel at lade være med at ryge eller drikke for meget alkohol og i stedet spise sundt, dyrke motion og holde hjernen aktiv gennem hele livet.
Ifølge Nationalt Videnscenter for Demens opstår de fleste tilfælde af demens, uden at man kender årsagen.
Arvelig demens er derfor sjælden, og for en sygdom som Alzheimers er det omkring en til tre procent af sygdomstilfældende, der direkte skyldes genetiske fejl.
•DR har gennem tre programmer fulgt den tidligere bankdirektør Bjørn Jacobsen og hans familie i de 4,5 år, der er gået, siden Bjørn fik en Alzheimers-diagnose.
•I tredje del af dokumentarserien 'En stille forsvinden' følger vi udviklingen i Bjørns sygdom.
Hans tilstand er forværret, og det er en svær tid for hans kone Julie og parrets tre sønner.
•Det er klokken 20.
00 på DR 1 søndag den 25.
august eller allerede nu på DR TV.
FacebookTwitterKopier linkEmner:Demens|Sygdomme og lidelser|Sundhed og velvære|DR1|Nationalt Videnscenter for Demens




https://www.dr.dk/nyheder/viden/teknologi/kinesiske-hackere-gaar-maalrettet-efter-sundhedsdata-i-europa-og-usa

TeknologiKinesiske hackere går målrettet efter sundhedsdata i Europa og USA Især kræftforskning er guld værd for Kinas stats-sponsorerede hackere, viser ny rapport.
En målsætning om at forbedre det kinesiske sundhedsvæsen presser statssponsorerede hackere til en global jagt på forskningsresultater og sundhedsdata Af Chris Lehmann25.
aug.
2019 kl.
12.
02Bemærk: artiklen er mere end 30 dage gammelLæs opDen globale konflikt på internettet ulmer hele tiden, uden vi i dagligdagen er klar over det.
Nationer, hackere og organiserede kriminelle bander kæmper konstant om at skaffe sig adgang til lukkede systemer for at stjæle hinandens hemmeligheder og ødelægge digital infrastruktur.
I en ny rapport har it-sikkerhedsvirksomheden FireEye vist, at især kinesiske hackere går meget målrettet efter blandt andet sundhedsdata fra virksomheder og universiteter.
Det skriver det amerikanke teknologimedie Wired.
Det minder om klassisk industrispionage, men cyberspace er bare et godt transportmiddel.
Jens Monrad, chefanalytiker, FireeyeHackerne prøver at slippe afsted med alt fra forskningsdata til personlig information om konkrete behandlinger af enkelte personer, forklarer Jens Monrad, chefanalytiker hos FireEye til DR:- Det er noget data, som almindelige it-kriminelle ikke ville gå efter, fordi det er besværligt at omsætte.
Hvis jeg som hacker stjal nogle forskningsresultater, ville jeg ikke ane, hvordan jeg skulle tjene penge på det.
Hvis jeg stjal kreditkort-oplysninger, ville det være nemmere.
Det siger noget om, at det ikke er almindelige kriminelle, der står bag.
Det minder mere om en statslig interesse, siger han.
Stigning i kræfttilfælde gør sundhedsdata værdifuldtHackerne går tilsyneladende målrettet efter virksomheder eller universiteter, der har data, forskning eller produkter, der handler om sundhed.
Særligt går hackerne efter organisationer, der specialiserer sig i kræftforskning, hvilket ifølge FireEye kan hænge sammen med en stigning i kræfttilfælde og kræft-dødelighed i Kina.
Arbejdstid afslører stats-hackereHvis man undersøger hackerangreb, er deres arbejdstid et af de tydelige tegn på, at angriberne er ansat af en stat.
Digitale spor kan for eksempel afsløre, at vedvarende angreb, der skal styres af mennesker, varer i cirka otte timer om dagen og aldrig sker på helligdage.
Noget tyder altså på, at de foregår i arbejdstiden.
Desuden trænger statssponsorerede ind med avancerede metoder, som ingen andre kender.
Kilde: Jens Monrad, Fireye- Der er intet, der er 100 procent sikkert på internettet, men det er interessant, at mange af de grupper, vi vurderer til at være statssponsorerede hackere fra Kina, typisk går efter data, som vi formoder kan være med til at forbedre eller bidrage til statsmål - som eksempelvis "Healthy China 2030"-planen (en reform af Kinas sundhedssystem, red), siger Jens Monrad.
Der kan også være økonomiske motiver bag.
Når købekraften i Kina bliver større og større, bliver markedet for medicin det også.
Derfor kan kinesiske medicinalvirksomheder have en stor interesse i at skaffe forskningsresultater uden nødvendigvis at lave forskningen selv.
- Det minder om klassisk industrispionage, men cyberspace er bare et godt transportmiddel.
Omkostningerne er ikke nær så høje, og risikoen er også væsentligt mindre, end hvis man fysisk skal sende folk afsted for at spionere, siger Jens Monrad.
Hacking er ikke en trussel for enkeltpersonerDe kinesiske hackere er altså ikke er ude efter at finde ud af, hvor tit du går til lægen, og hvad du i så fald fejler.
I hvert fald ikke til at starte med, fortæller Jens Monrad:- Jeg tror ikke, vi skal være bange for personlige konsekvenser for de enkeltpersoner, der er i de her data, der er hacket.
Dog med det forbehold, at vi har set andre kinesiske statssponsorerede hackergrupper, der veksler mellem at lave industrispionage og 'almindelig' it-kriminalitet med afpresning.
Der kan de her personlige oplysninger have værdi.
Men jeg vurderer, at det her primært er industrispionage, siger han.
50 procent af den her type angreb er rettet mod amerikanske virksomheder, mens 24 procent er rettet mod Europa.
Jens Monrad vil hverken be- eller afkræfte, om danske medicinalvirksomheder eller forskningsinstitutioner har været mål for den her slags hackere.
De danske myndighederI Danmark har Sundhedsdatastyrelsen ansvaret for beskyttelsen af sundhedsdata, der indsamles, opbevares og bruges i det offentlige.
Det er både patientdata og data til forskning.
Center for Cybersikkerhed har ansvaret for at beskytte myndigheder og virksomheder, der er samfundskritiske mod cybertrusler fra andre lande.
Myndigheder i Danmark er opmærksommeDR har været i kontakt med Sundhedsdatastyrelsen, som ikke har haft mulighed for at stille op til et interview.
I stedet skriver afdelingschef for Cyber- og Informationssikkerhed i Sundhedsdatastyrelsen, Søren Bank Greenfield følgende i en mail:- Vi samarbejder med en række andre lande om deling af varsler om sundhedssektorspecifikke angreb, og vi har ikke set tegn på, at det danske sundhedsvæsen skulle være særligt i søgelyset for kinesiske hackere.
Men vi har i sundhedsvæsenet konstant fokus på informationssikkerheden og har i år lanceret en samlet strategi for at styrke indsatsen med cyber- og informationssikkerhed i sundhedsvæsenet.
DR har desuden været i kontakt med Center for Cybersikkerhed, der ikke har haft mulighed for at udtale sig om historien.
FacebookTwitterKopier linkEmner:IT-kriminalitet|Kina|FireEye|Sundhed og velvære|Sundhedsdatastyrelsen




https://www.dr.dk/sporten/badminton/den-tynde-dreng-med-de-kaempe-foedder-er-blevet-et-badmintonbaest

BadmintonDen tynde dreng med de kæmpe fødder er blevet et badmintonbæstVM-finalisten Anders Antonsen har en særlig ro ikke mange andre 22-årige besidder, siger danskerens klubtræner.
Anders Antonsen spiller søndag VM-finale mod japanske Kento Momota.
Af Emil Halkier25.
aug.
2019 kl.
11.
22Bemærk: artiklen er mere end 30 dage gammelLæs opDa Thomas Damgaard, træner i den aarhusianske badmintonklub Aarhus AB, så en purung, tynd og splejset Anders Antonsen for første gang, var han ikke helt overbevist.
- Det gør helt ondt at sige i dag, griner han.
Han var ikke overbevist om, at vi godt og vel ti år senere skulle se ham i en VM-finale.
- Det havde intet at gøre med, at jeg ikke kunne se, at ketcheren nærmest var en del af hans hånd.
Det var udelukkende, fordi jeg var i tvivl, om han kunne bygge alt den fysik på, det krævede, siger Thomas Damgaard, der har været træner for Anders Antonsens klubhold, Aarhus AB, i seks år.
Den 22-årige aarhusianer har dog sidenhen gjort Damgaards tvivl til skamme.
Heldigvis, indskyder badmintontræneren.
- Han er jo et bæst nu.
I 2015 mødte Anders Antonsen den tidligere danske verdensmester Viktor Axelsen i finalen ved Copenhagen Masters.
Den dengang 18-årige Antonsen tabte finalen.
Den mentale den har aldrig været noget problem for Anders.
Han har jo aldrig været i tvivl om, at han kunne lægge den på linjen ved 29-29 i 3.
sæt, hvis det var det, der skulle til.
Thomas Damgaard, klubtræner for Anders Antonsen i Aarhus ABDa Thomas Damgaard først lærte den danske verdenstjerne at kende, gik det lynhurtigt op for ham, at her var altså en ganske særlig ung knægt.
- Jeg kunne mærke hans determination, vilje og tiltro, ikke sådan en latterlig tiltro til egne evner, men en virkelig tro på, at han kunne det her.
Senere i dag spiller Anders Antonsen VM-finale mod verdensetteren Kento Momota fra Japan.
Forud ligger så mange timer i træningslokalet, at man får helt ondt i armene bare af at tænke på det.
- Anders har altid været tynd, men da jeg kunne se, at han begyndte at få noget, der mindede om en lægmuskel, tænkte jeg, at han ikke bliver en, der engang imellem popper op ved turneringer, men også bliver holdbar i verdenstoppen.
Han bliver rigtig svær at vifte væk, siger Thomas Damgaard.
Fornemmelsen for fjerboldeDet kan næppe komme som en overraskelse, at man skal være ret så hård med ketcher og fjerbold, hvis man skal stå i en VM-finale ligesom Anders Antonsen.
Og talentet har da også altid været der, siger Thomas Damgaard.
Læg dertil, at Antonsen rummer en række menneskelige egenskaber, som sjældent er bundfældet i en alder af bare 22 år.
- Den mentale del har aldrig været noget problem for Anders.
Han har jo aldrig været i tvivl om, at han kunne lægge den på linjen ved 29-29 i 3.
sæt, hvis det var det, der skulle til.
- Han er virkelig en, der elsker det her.
Den store scene.
Og det påvirker ham ikke negativt, siger Aarhus AB-træneren.
Anders Antonsen lægger sig på det grønne gulv.
Danskeren har netop slået Kantaphon Wangcharoen fra Thailand og spillet sig i VM-finalen.
 22-årige Antonsen kan søndag blive verdensmester.
1 / 2Anders Antonsen lægger sig på det grønne gulv.
Danskeren har netop slået Kantaphon Wangcharoen fra Thailand og spillet sig i VM-finalen.
1 / 222-årige Antonsen kan søndag blive verdensmester.
2 / 2De fleste kender historien om den trojanske kriger Achilleus.
Om akilleshælen og menneskets svage punkt.
Et sådan har VM-finalisten også, siger Thomas Damgaard.
- Det er ikke, fordi badmintonbevægelsen falder ham unaturligt, men dengang Anders var yngre, var han jo bare en tynd dreng på nogle kæmpe fødder.
Det så helt komisk ud nogle gange, og han kunne også næsten falde over sine egne fødder.
Han havde nogle udfordringer, hvis han blev fintet og trukket i den forkerte retning.
Anders Antonsens kompenserer til gengæld ved at have noget så enkelt som flair for fjerbolde.
Danskeren har en ganske særlig evne til at læse, hvor boldene falder.
- Det er ikke særlig ofte, at det er nødvendigt for Anders at foretage et retningsskifte, fordi han er så vildt god til at fornemme, hvor modstanderen spiller bolden hen.
Han har en fornemmelse for det, som meget, meget få har, siger Thomas Damgaard.
- Jeg er ikke engang sikker på, at han selv ved hvorfor.
Han kan det bare.
Og det har han altid kunnet.
Danske Anders Antonsen spiller søndag VM-finale mod Kento Momota cirka klokken 14.
45 dansk tid.
FacebookTwitterKopier linkEmner:Aarhus|Badminton|Anders Antonsen (badmintonspiller)|Japan




https://www.dr.dk/nyheder/regionale/syd/patienter-kunne-igen-ikke-ringe-til-laegevagten-og-sygehuse-vi-skal-have-en

Syd- og SønderjyllandPatienter kunne igen ikke ringe til lægevagten og sygehuse: 'Vi skal have en alvorlig snak med TDC'For anden gang på tre måneder kunne patienter i Region Syddanmark ikke ringe til sygehuse og lægevagten.
Et nedbrud på TDC's telefonnet gav igen store problemer i Region Syddanmark.
Af Ulrik Bang-Mørch25.
aug.
2019 kl.
10.
30Bemærk: artiklen er mere end 30 dage gammelLæs opEt stort nedbrud på TDC's telefonnet betød, at patienter i perioder fra i går eftermiddag til i nat ikke kunne komme igennem til hverken sygehuse eller lægevagten i Region Syddanmark.
Først klokken to i nat blev problemet løst.
- Allerede fredag oplevede vi de første udfald, men lørdag eftermiddag blev problemet mere omfattende og udbredt end tidligere, siger koncerndirektør i Region Syddanmark Kurt Espersen.
Det er bare ikke rimeligt over for vores patienter og borgere i vores region, at det går ud over dem på denne måde.
Kurt Espersen, koncerndirektør, Region SyddanmarkSkete også i majDet er ikke første gang, at der er problemer med at ringe til sygehuse og lægevagt i Region Syddanmark.
I midten af maj i år skete noget fuldstændig tilsvarende.
Og det er på ingen måde acceptabelt, at der nu sker igen, siger Kurt Espersen- Det er bare ikke rimeligt over for vores patienter og borgere i vores region, at det går ud over dem på denne måde.
- Det er jo et samfundskritisk system, så vi vil tage en meget alvorlig snak med TDC, siger Kurt Espersen.
Vi tager situationen meget alvorligt og beklager dybt de gener, det har medført for borgerne og medarbejderne i regionen.
TDC i en mail til DRBeklager dybtHos TDC er man meget kede af fejlen og beklager dybt.
Teleselskabet ønsker ikke at stille op til interview, men i en mail til DR oplyser TDC:- Vi tager situationen meget alvorligt og beklager dybt de gener, det har medført for borgerne og medarbejderne i regionen.
- Vi har igennem hele forløbet været i tæt dialog med regionen, og vi vil fremadrettet gøre alt, hvad vi kan, for at sikre, at en lignende situation ikke opstår igen.
Læs også:Nedbrud hos TDC giver problemer i Region SyddanmarkPatienter henvist til akutmodtagelsenTDC oplyser, at der var tale om to fejl, som forårsagede problemerne.
Hvilke fejl, det præcist handlede om, ønsker TDC ikke at uddybe.
Regionen meldte i går ud, at de patienter, der havde brug for lægevagten eller sygehuset, skulle køre hen på den nærmeste akutmodtagelse, hvor ekstra personale var klar til at tage i mod patienterne.
Patienter kunne dog godt komme igennem til 112.
Læs også:Nye TDC-problemer med 112-opkald og opkald til sygehuseGrundig gennemgangNedbruddet på telefonnettet gav også problemer på Odense Universitetshospital, hvor personalet ikke kunne kommunikere internt.
Regionen fandt dog på en alternativ løsning.
Region Syddanmark oplyser, at man ikke er bekendt med, at problemerne med telefonforbindelserne har haft "alvorlige konsekvenser" for patienter.
TDC og Region Syddanmark vil i de kommende dage lave en grundig gennemgang af, hvad der gik galt, så lignende telefonnedbrud kan undgås en anden gang.
FacebookTwitterKopier linkEmner:Region Syddanmark|TDC|Lægevagt|Patienter|Odense




https://www.dr.dk/nyheder/udland/trump-boris-johnson-er-den-rigtige-mand-til-fuldfoere-brexit

UdlandTrump: Boris Johnson er den rigtige mand til at fuldføre brexit Storbritannien kommer til at have en stor handelsaftale med USA, forsikrer Donald Trump.
USA's præsident, Donald Trump, og Storbritanniens premierminister, Boris Johnson, poserer ved ankomsten til deres møde i Biarritz.
Af Emil Søndergård Ingvorsen25.
aug.
2019 kl.
09.
35Bemærk: artiklen er mere end 30 dage gammelLæs opDen amerikanske præsident, Donald Trump, og den nyudnævnte britiske premierminister, Boris Johnson, har her til morgen spist morgenmad sammen under G7-topmødet i Biarritz i Frankrig.
Og i forbindelse med mødet lød der ifølge nyhedsbureauet Reuters rosende ord fra Trump til sin britiske kollega.
Donald Trump sagde nemlig, at Boris Johnson er 'den helt rigtige mand til at fuldføre brexit' og forsikrede samtidigt, at Storbritannien vil få en stor handelsaftale med USA i forbindelse med deres udtræden af EU.
- Han har ikke brug for nogen råd, han er den rette mand til jobbet, sagde Donald Trump.
Boris Johnson var også optimistisk efter mødet, selv om han anerkendte, at der venter hårde forhandlinger med USA om en handelsaftale.
Han ser dog store muligheder for britisk handel på det amerikanske marked.
Johnson skal mødes med Tusk senereDer skal igennem dagen i dag være flere bilaterale møder mellem verdens mest magtfulde politikere.
Blandt andet skal Boris Johnson efter middag i dag mødes med EU's præsident, Donald Tusk, hvor brexit sandsynligvis vil være øverst på dagsordenen.
Det er første gang, at de mødes, siden Boris Johnson blev premierminister.
Mens G7-landene har diskuteret, har mødet også være skæmmet af voldsomme demonstrationer i nabobyen Bayonne.
Ifølge nyhedsbureauet AP er 68 personer blevet anholdt for blandt andet at kaste ting mod politiet, for at have dækket deres ansigt og for at besidde genstande, der kan bruges som våben.
Der er ikke rapporteret om nogle tilskadekomne under urolighederne.
G7-topmødet varer til og med i morgen.
Hvad er G7?
•G7-landene har holdt topmøde hvert eneste år siden 1975.
Dengang hed gruppen G6, fordi seks lande deltog i det første topmøde: Frankrig, USA, Tyskland, Italien, Japan og Storbritannien.
Året efter kom Canada med, og "The Group of Seven" - G7 - var en realitet.
•G7 opstod som svar på de økonomiske chok - for eksempel oliekrisen - der ramte verden i midten af 1970'erne.
Tanken var at give verdens førende rige demokratier et forum, hvor man kan diskutere makroøkonomi under mere uformelle former.
•Siden er rammen blevet udvidet til at omfatte alle de ting, der dominerer den globale dagsorden.
•Fra 1977 har EU været repræsenteret ved topmødene, og i 1998 kom Rusland med, hvorfor G7 blev til G8.
•Da Rusland invaderede Krimhalvøen i 2014, blev landet smidt ud af gruppen, som nu igen hedder G7.
FacebookTwitterKopier linkEmner:Boris Johnson (politiker)|Donald Trump (politiker)|Storbritannien|EU|Udenrigspolitik




https://www.dr.dk/nyheder/udland/200000-rohingyaer-markerer-toarsdag-masseflugt

Udland200.
000 rohingyaer markerer toårsdag for masseflugtAmnesty International: Hvis flygtninge vender hjem til Myanmar, vil de stadig være i livsfare.
Flere end 200.
000 rohingyaer mødte op for at markere årsdagen for masseflugten fra Myanmar.
25.
aug.
2019 kl.
13.
34Bemærk: artiklen er mere end 30 dage gammelLæs opOver 200.
000 rohingyaer fra Myanmar markerede i dag toårsdagen for deres voldelige fordrivelse fra deres hjem og landsbyer i deres nødtørftige flygtningelejre i Bangladesh.
Amnesty International advarede på årsdagen om, at flygtningene står over truslen om at blive sendt tilbage til Myanmar, hvor de vil være i livsfare.
- Bangladesh og Myanmars nylige forslag om at sende tusinder af rohingyaer hjem har skabt udbredt frygt i flygtningelejrene.
Mange husker de drab, voldtægter og nedbrændte landsbyer, som de blev ofre for i Myanmar, hedder det i advarslen fra menneskerettighedsorganisationen.
Ceremonien markerede toårsdagen for rohingyaernes masseflugt fra Myanmar.
I januar i år dokumenterede Amnesty International, hvordan militæret i Myanmar havde begået nye krigsforbrydelser i Rakhine.
Rohingyaerne er et etnisk muslimsk mindretal i Myanmar.
De har overvejende boet i Myanmars vestlige delstat Rakhine.
Brutal militær offensivMen i august 2017 blev 740.
000 af dem tvunget til at flygte til nabolandet af en brutal militær offensiv mod deres område.
De sluttede sig til 200.
000 andre rohingyaer i nabolandet Bangladesh.
Mange rohingyaer bor nu i flygtningelejre i Bangladesh.
Dermed var næsten en million flygtninge kommet til Bangladesh, hvor de siden har været indkvarteret i op mod 40 hurtigt oprettede flygtningelejre omkring den sydøstlige by Cox's Bazar, der i dag regnes for at være verdens største flygtningelejr.
FN har anklaget Myanmar for omfattende krænkelser af menneskerettighederne, da de fordrev mænd, kvinder og børn væk fra deres hjem og deres landsbyer.
FN kalder volden for forbrydelser mod menneskeheden og siger, at der muligvis kan tales om folkedrab.
Men trods international fordømmelse og kraftige reaktioner fra FN's Menneskerettighedsråd og fra Amnesty International er der ikke skredet ind over for generaler og officerer i Myanmar, som havde ansvaret for angrebene og krænkelserne af menneskerettighederne.
/ritzau/FacebookTwitterKopier linkEmner:Myanmar|Amnesty International|Forenede Nationer|Bangladesh|Befolkning




https://www.dr.dk/nyheder/indland/demens-har-mange-ansigter-har-du-haft-en-demens-sygdom-taet-paa-livet

IndlandDemens har mange ansigter: Har du haft en demens-sygdom tæt på livet?
Op mod 400.
000 danskere lever med demens i den nære familie.
Af Thea Deleuran Müller og Grafik: Morten Fogde Christensen25.
aug.
2019 kl.
09.
00Bemærk: artiklen er mere end 30 dage gammelLæs opSelvom det anslås, at 89.
000 danskere menes at lide af demens, kan sygdommen se vidt forskellig ud fra person til person.
Hvert et menneske er unikt, og det samme gælder en sygdom som demens, der kommer i forskellige former og med forskellige symptomer.
Det skyldes blandt andet, at flere end 200 sygdomme kan medføre demens.
Generelt for demens er, at det er en tilstand, hvor de mentale færdigheder bliver svækket af sygdommen.
Der er altså mange forskellige former for demens, og vi vil rigtig gerne høre fra dig, hvis du har sygdommen tæt inde på livet.
Sådan deler du din historie med osLider du selv af demens, eller er du pårørende til en dement - og har du lyst til at dele din historie med os?
Så vil vi gerne høre din historie.
Send os en mail med din historie til demens@dr.
dk.
Kun de journalister, der arbejder på historien, vil kunne læse den.
Vi anbefaler dig, at du sender din mail krypteret, så du er sikker på, at indholdet ikke kan læses af andre.
Hvis vi gerne vil gå videre med din historie, vil vi kontakte dig.
Du må derfor meget gerne skrive dit navn og mobilnummer i mailen.
Tal og informationen om demens er fra Nationalt Videnscenter for Demens.
FacebookTwitterKopier linkEmner:Demens|Sygdomme og lidelser|Nationalt Videnscenter for Demens




https://www.dr.dk/nyheder/indland/asgers-praktik-ledte-til-fastansaettelse-saadan-faar-nyuddannede-det-foerste-job

IndlandAsgers praktik ledte til fastansættelse: Sådan får nyuddannede det første jobAnsøgning, netværk eller studiejob?
Se, hvordan nyuddannede med din uddannelse landede deres første job.
Asger Helby Petersen blev færdiguddannet i juni.
Allerede 1.
august startede han i sit nye job som finanstrainee i banken Spar Nord.
Af Signe Kammersgaard Müller, Lærke Kromann (grafik), Ruben Engrob Nielsen (udvikling) og Kåre Kildall Rysgaard (research og analyse)25.
aug.
2019 kl.
13.
48Bemærk: artiklen er mere end 30 dage gammelLæs opDet er kun et par måneder siden, at 26-årige Asger Helby Petersen kunne kalde sig færdiguddannet finansøkonom, men han er allerede i fuld gang med sit nye job som finanstrainee i banken Spar Nord Bank i København.
Ligesom for en del andre nyuddannede byder sensommeren på fuldtidsarbejde, men selv om jobbet er nyt, er Asger Helby Petersen dog et kendt ansigt i banken.
Han har både været i praktik og haft studiejob samme sted, og sådan er vejen til det første job for mange nyuddannede, viser data fra Uddannelses- og Forskningsministeriet, som DR har analyseret.
Op mod hver fjerde nyuddannede får nemlig deres første job på en arbejdsplads, hvor de er kendte i forvejen.
Det kan både være, fordi de - ligesom Asger Helby Petersen - har været i praktik eller haft studiejob på arbejdspladsen under deres uddannelse – eller fordi, de har skrevet en opgave eller lavet et projekt i samarbejde med arbejdspladsen.
I søgeboksen herunder kan du søge på din egen uddannelse og se, hvordan flest nyuddannede herfra har fået deres første job.
Artiklen fortsætter under boksen.
For Asger Helby Petersen er ”blæksprutte-opgaverne”, der kendetegnede tiden som praktikant og studentermedhjælper, skiftet ud med egne kunder, som han i samarbejde med kolleger rådgiver om alt fra daglig økonomi til større økonomiske beslutninger.
- Det har ikke været noget stort chok for mig at starte i jobbet, fordi der netop har været en glidende overgang i kraft af praktik og studiejob.
Fordelen er, at jeg på forhånd ved, hvad der forventes af mig, siger Asger Helby Petersen.
På netop hans uddannelse som finansøkonom er det hele 48 procent af de studerende, der får job på en arbejdsplads, hvor de enten har haft studiejob, været i praktik eller skrevet en opgave.
Og det er også en god vej at gå, mener Pernille From Hansen, der er selvstændig jobkonsulent og specialiseret i at få nyuddannede i job:- Hvis man har haft et studiejob, så forbedrer det mulighederne for at få et job.
Og hvis det på nogen som helst måde er muligt, så tag altid en virksomhedsrettet praktik under din uddannelse eller sørg for at lave dit afgangsprojekt i samarbejde med en virksomhed, siger Pernille From Hansen.
Flest får job via stillingsopslagSelv om det for mange hjælper at have fået foden inden for på en bestemt arbejdsplads, når det første job skal i hus, så får langt størstedelen af de nyuddannede deres job ved at søge et job, der har været slået op.
Omkring halvdelen af de nyuddannede svarer i Uddannelses- og Forskningsministeriets rundspørge, at de ’søgte og blev ansat efter et stilllingsopslag’.
Men det gør ikke nødvendigvis stillingsopslag til den bedste jobsøgningsmulighed for de nyuddannede, mener Pernille From Hansen.
- Når mange nyuddannede svarer, at de har fået job ved at søge en stilling, der var slået op, så er det ikke fordi, det er den bedste søgningsstrategi.
Det er, fordi vi har indrettet vores system sådan, siger hun.
- 95 procent af alle stillingsopslag efterspørger erfaring, og det har de nyuddannede ikke, så når vi i beskæftigelsessystemet tager udgangspunkt i, at man som nyuddannet skal søge opslåede stillinger, så skaber vi en situation, hvor de nyuddannede oplever ikke at være attraktive, siger Pernille From Hansen.
Hvis man som nyuddannet ser et stillingsopslag, som man synes er spændende, men hvor der er krav om erfaring, opfordrer hun i stedet til, at man ringer til kontaktpersonen på stillingsopslaget og siger det, som det er: At man synes, at jobbet lyder spændende, og at man kan se, at ens faglighed passer til virksomheden, men at man ikke har den fornødne erfaring.
- Og så skal man spørge, om de også kunne være interesserede i at få en nyuddannet ind til at assistere de mere erfarne medarbejdere, og se, om man ikke kan komme i dialog om det.
Pernille From Hansen henviser til en undersøgelse fra konsulenthuset Ballisager, der viser, at 80 procent af virksomhederne stiller sig positivt over for at høre uopfordret fra folk med en interessant faglighed, så i langt de fleste tilfælde vil man med den strategi få indledt en dialog og kunne aftale at sende en uopfordret ansøgning, siger hun.
Nyuddannede ved ikke, hvor de kan arbejdeFor Asger Helby Petersen var det ikke nødvendigt at sende hverken opfordrede eller uopfordrede ansøgninger, for allerede midt i hans praktikperiode i begyndelsen af 2019 blev han tilbudt jobbet som finanstrainee efter uddannelsens afslutning, og om et år ændres titlen til bankrådgiver.
For ham var det vigtigt at tage en uddannelse, som var direkte målrettet mod arbejdsmarkedet:- Finansøkonom er en hurtig måde at få en faglig ballast, samtidig med at vejen ud i erhvervslivet er kort.
Derudover er det en meget praksisnær uddannelse, hvor der er et godt samarbejde med virksomhederne, og det tiltaler mig, siger Asger Helby Petersen.
Han har tidligere læst amerikanske studier med tilvalg i marketing, branding og kommunikation på Syddansk Universitet, men endte med at droppe ud:- Dele af uddannelsen var rigtig spændende, men jeg havde svært ved at se nogen klar vej i forhold til, hvilket job det ville føre til, siger han.
Pernille From Hansen peger også på, at netop på mange af de akademiske uddannelser, hvor man ikke nødvendigvis bliver uddannet til en bestemt stilling eller branche, skal man allerede under sin studietid begynde at være nysgerrig på, hvad det er for nogle virksomheder, der er aktive inden for det, man studerer, og som man synes er spændende.
- Det er faktisk ret vigtigt, for jeg møder en del nyuddannede, som ikke ved, hvor de kan arbejde henne, siger Pernille From Hansen.
Læs også:Daniel blev headhuntet som nyuddannet: ’Man skal vise, at man kan andet end at få 12’Hun anbefaler, at når man har et fag på studiet, som man synes er spændende, så skal man gå på Linkedin og søge efter virksomheder og personer, som arbejder inden for det felt.
- Og så kan man jo begynde at følge de virksomheder og sende invitationer til folk, hvor man skriver: ’Hej.
Vi er fagfæller – har du lyst til at linke op?
’ På den måde får man både netværk med folk, som arbejder med det, man interesserer sig for, men man begynder også at forstå, hvor man hører til på arbejdsmarkedet, siger Pernille From Hansen.
Og netop netværk er den fjerde store årsag, som nyuddannede i undersøgelsen giver til, at de fik deres første job.
Om undersøgelsen•Uddannelses- og Forskningsministeriet gennemførte i slutningen af 2018 den seneste spørgeskemaundersøgelse blandt studerende og nyuddannede til hjemmesiden uddannelseszoom.
dk.
I februar 2019 blev hjemmesiden opdateret med resultaterne.
•Samlet har 33.
566 nyuddannede fra videregående uddannelser svaret på spørgeskemaet.
Der er ikke indsamlet data fra akademiske bacheloruddannelser, ligesom nogle uddannelser kan mangle i oversigten, fordi der ikke har været data tilgængelig for den specifikke uddannelse.
•DR har kigget på de fire største grunde, som nyuddannede fra hver enkelt uddannelse har givet til, at de fik deres første job.
Der kan være flere grunde end de fire viste, og derfor giver procenttallene samlet set ikke 100.
•For på tværs af uddannelser at finde de samlede største grunde til, at nyuddannede får deres første job, har vi taget højde for uddannelsernes størrelse ved at se på, hvor mange der har svaret på spørgeskemaet ved hver uddannelse.
Hvis der eksempelvis er 500 besvarelser og 10 procent, der svarer, at de fik job gennem netværk, har vi ganget 500 med 10 procent og fået rundt regnet 50 personer.
•Efterfølgende har vi udregnet, hvor mange nyuddannede på hver uddannelse, som angiver, hvordan de har fået job og lagt tallene sammen.
Kun de fire største årsager til, at nyuddannede har fået job er med i oversigten, og de overordnede tal siger derfor noget om, hvad de største årsager er til, at nyuddannede får deres første job, men procenttallene er ikke fuldstændig præcise, fordi der mangler nogle grunde.
Derfor bruger vi formuleringer som "op mod" og "omkring", når vi omtaler de overordnede største årsager til, at nyuddannede får deres første job.
FacebookTwitterKopier linkEmner:Arbejdsmarked|Uddannelse|Uddannelses- og Forskningsministeriet|København|Syddansk Universitet




https://www.dr.dk/musik/succesband-skred-fra-det-hele-satte-ild-til-10-millioner-kroner-og-gik-i-oploesning

MusikSuccesband skred fra det hele: Satte ild til 10 millioner kroner og gik i opløsningEn nat for 25 år siden brændte 90'er-musikduoen The KLF én million pund i et forladt bådehus på en skotsk ø.
Af Thomas Prakash og Grafik: Solvej Nygaard Gregersen25.
aug.
2019 kl.
12.
07Læs opDa det lille privatfly lægger an til landing, aner piloten endnu ikke, hvad hans fire passagerer har af planer.
I snart to timer har det lille firepersoners fly bumlet mod nordvest og den skotske øgruppe Hebriderne.
I den trange kabine bag piloten er stemningen anspændt.
Få bare to år siden var to af mændene bagerst i flyet øverst på hitlisterne.
De solgte læssevis af plader, og deres musikvideoer kørte i rotation på MTV.
Nu sidder de i bagerst i Piper Seneca-flyet med en hemmelig bagage.
To sorte kufferter.
Fyldt med penge.
Og en plan om at sætte ild til det hele: én million pund - cirka ti millioner danske kroner.
Passagerne er de to forhenværende medlemmer af elektroduoen The KLF, Bill Drummond og Jimmy Cauty, samt deres roadie Alan Goodrick, også kaldet 'Gimpo', og freelancejournalisten Jim Reid.
Sidstnævnte skulle senere beskrive det næste døgns begivenheder som 'årets mærkeligste historie'.
- Mærkelig, fordi alle, der vil få fat i dette magasin, vil have problemer med at tro et eneste ord.
Og mærkelig, fordi hvert eneste punktum og komma, der følger, er sandt, skrev han.
Et brilliant flopI denne uge er det 25 år siden, at mændene bag musikduoen The KLF satte punktum for deres musikkarriere med en happening, der stadig rejser spørgsmål.
For var det kunst eller et pr-stunt?
Var det sandt eller et stort fupnummer?
Og hvorfor lade én million pund gå op i røg?
Historien om The KLF kan begynde flere steder.
For nemheds skyld begynder vi den i et musikstudie i London, hvor Bill Drummond og Jimmy Cauty mødtes.
Bill var en tidligere musiker og producer, nu pladeselskabsmand, der drømte om den store succes.
Jimmy var guitarist og bagmand i det band, der skulle indfri forventningerne.
Bag mixerpulten sad ingen ringere end 80'ernes poptroldmand Peter Waterman.
Bandet hed Brilliant.
Dem har du sikkert ikke hørt om.
Det er, fordi pladen blev et flop.
- Vi brugte 300.
000 pund (cirka tre millioner kroner) på at lave en plade, der var komplet uduelig.
En kunstnerisk falliterklæring, der var økonomisk tonedøv, har Drummond siden forklaret.
Musik vs.
performancekunst - eksempel 1John Lennon og Yoko OnoDer er også andre end The KLF, der har krydset grænsen mellem musik og performancekunst.
Da Beatles-medlemmet John Lennon og performancekunstneren Yoko Ono slog pjalterne sammen, kunne det ikke undgå at blive mærkeligt.
I protest mod Vietnam-krigen gennemførte de to 'bed-ins', hvor de i en uge blev i sengen på henholdsvis Hilton-hotellet i Amsterdam og på Queen Elizabeth Hotel i Montreal.
De fik besøg af verdenspressen og prominente gæster, og på værelset indspillede de sangen 'Give Peace a Chance'.
Især Bill Drummond var skuffet.
Siden han som 17-årig var med til at starte punkbandet Big in Japan, havde han brændt for musikken.
Han havde haft sit eget pladeselskab og udgivet debutsinglerne for bands, der senere skulle blive store, men succesen havde indtil videre undveget ham.
I frustration sagde han sit job op, udgav en singer-songwriter-plade i eget navn og gjorde ellers klar til at forlade musikbranchen.
Men nytårsdag 1987 fik han en ny idé: Han ville lave en hiphop-plade.
Men han havde brug for hjælp.
En, der forstod at føre vilde projekter ud i livet.
En, der delte hans smag.
Og én, der lige havde købt en sampler.
Drummond ringede til Jim Cauty, der straks var med på idéen.
De kaldte sig King Boy D og Rocket Man og deres band The Justified Ancients of Mu Mu.
De to hvide mænd i 30'erne gik i gang med at lave hiphop.
Popmanualen: Sådan får du et hit- Det var meget skrabet.
Alt, vi havde, var sådan en billig sampler, og vi gik bare ind og bankede det sammen.
Det var virkelig ikke sofistikeret, forklarede Cauty.
De udgav deres første plade, hvor de voldsamplede ABBA's 'Dancing Queen'.
Men da de trods en tur til i Stockholm ikke fik de svenske sangskrivere Benny Andersson og Björn Ulvaeus' copyright-accept, endte de med at smide pladerne overbord fra Englandsfærgen.
Men de gav ikke op.
Tilbage i studiet fik Cauty den idé at kombinere temaet fra tv-serien Dr.
Who med rytmen fra et Gary Glitter-nummer.
- Vi rullede rundt på studiegulvet, flade af grin og smed tilfældige ting på tracket, erindrer Drummond.
Og så havde de pludselig et hit.
Nummeret 'Doctorin' The Tardis' solgte over én million plader.
Lyt til nummeret her, men du læser videre:The Timelords - Doctorin' the Tardis- Vi var skrækslagne, indrømmer Bill Drummond.
Men de virkede ikke skræmte.
Tværtimod var deres tilgang til det hele så uhøjtidelig, at medierne havde svært ved at hitte rede i duoen, der nu kaldte sig The Timelords og påstod, at sangen var skrevet af Cautys politibil.
- Medierne tror, at vi driver gæk med dem, men det er vitterligt ikke sådan, vi planlægger det, forsikrede Jim Cauty i et interview.
Bedre blev det dog ikke, da de udgav bogen 'The Manual - How to have number one the easy way', hvor de fortalte, hvordan man nemmest får et pophit.
Tip: Det er en fordel at være arbejdsløs og ikke kunne spille på et instrument.
En opskrift, som The KLF de næste år selv brugte til at blive et af Storbritanniens bedst sælgende bands.
Tilbage til JuraDet er mandag den 22.
august 1994, da de to nu tidligere popstjerner og deres to ledsagere lander i lufthavnen i Islay.
Samme morgen har de været forbi et sikkerhedsfirma i udkanten af London, hvor de har fået udleveret pengene.
Én million pund.
Nydeligt bundet i nye 50-pundssedler.
Hele vejen ud til flyvepladsen har de frygtet, at nogen skulle skygge dem.
Men ingen har opdaget noget.
Ikke engang piloten på det lille chartrede fly aner uråd.
Efter landingen flytter selskabet deres værdifulde bagage over til en bil og sætter kurs tværs over øen.
Her tager de fire mænd færgen videre til den endnu mindre naboø, Jura, der bebos af 180 mennesker og cirka ti gange så mange får.
Planen er forsat klar: at sætte ild til hele indtjeningen fra pop-succesen.
Musik vs.
performancekunst - eksempel 2Lady GagaVerdensstjernen Lady Gaga har også lavet flere 'stunts', der har både begejstret og chokeret.
Både vegetar- og dyreværnsorganisationer blev forargede, da Lady Gaga i 2010 ved en MTV-prisuddeling bar en kjole lavet af råt kød.
Kjolen, der har været udstillet på Rock & Roll Hall of Fame-museet, har været genstand for utallige fortolkninger.
Selv har Lady Gaga sagt, at budskabet var nødvendigheden af at 'kæmpe for vores rettigheder'.
Kjolen var i hvert fald med til at cementere sangerindens grænseoverskridende image.
Det var ikke en beslutning, de havde truffet uden overvejelse, fortæller Bill Drummond.
- Før vi gjorde det, vidste vi, at der måske 50 år senere vil komme en dag, hvor et af mine eller et af Jimmys børn har brug for en operation - og der er kun én læge i Californien, der kan gøre det, og det vil koste hundredtusindvis af dollar.
Det må vi leve med.
Cauty nåede også at komme i tvivl.
Var det nu det rette at gøre?
Det blev hans kone, der overtalte ham til at følge sin første indskydelse:- Hun sagde: 'Du bliver nødt til at gøre det.
Ellers forlader jeg dig'.
De kører over den vindblæste ø, der mest er kendt for sin whisky.
For Jimmy og Bill er det et gensyn med Jura.
Munkekutter og vikingeskibeI 1991 var The KLF det band, der solgte fleste singler i Storbritannien.
Samme år havde de inviteret 50 musikjournalister til Jura.
Da gæsterne ankom, blev de modtaget af Drummond og Cauty i uniform og beordret til at fremvise pas og iklæde sig kutter.
The KLF spillede derefter trancemusik fra store højtalere, og i en okkult ceremoni satte bandet ild til en kæmpe træmand.
The Rites of Mu, som de kaldte affæren, kostede The KLF-duoen en formue, men pengene strømmede ind.
The KLF regerede i begyndelsen af 90'erne den engelske dansemusikscene med hits som 'What Time is Love?
', 'Last Train to Transcentral' og '3.
a.
m.
Eternal'.
- De lavede nogle singler, der bare lyder absurd godt, fortæller DR's musikekspert, radiovært Henrik Milling.
- Den dag i dag må man bare sige, at det er enormt godt lavet, siger han.
Hvor alle andre på MTV var søde, velfriserede pop-kunstnere, der stod og vrikkede lidt, var The KLF et mediestatement, der sprængte alle rammer.
Henrik Milling, musikekspertTrommerytmerne rykkede i samme genre som andre af tidens dance-navne, eksempelvis Snap!
, men The KLF's produktioner var lækkert lavet med gode rappere og enorme vokalproduktioner.
- Og sikke nogle videoer!
Alle spærrede øjnene op, fortæller Milling.
- Hvor alle andre på MTV var søde, velfriserede pop-kunstnere, der stod og vrikkede lidt, var The KLF et mediestatement, der sprængte alle rammer.
De selvfinansierede videoer var et sammensurium af munkekutter, vikingeskibe, danserinder, zulu-krigere og mærkelige våben.
- Det ramte lige ned i enhver 14-årig dreng.
Det var råt, intens og gotisk, men det var stadig en popplade.
Du kunne stadig danse til det, forklarer Henrik Milling.
På nummeret 'Justified and Ancient' overtalte de countrysangerinden Tammy Wynette til at synge teksten om the Justified Ancients of Mu Mu, som 'kørte i en is-bil'.
Hun var skeptisk, men sangen endte med at blive hendes største hit.
Lyt til nummeret 'Justified and Ancient' her:The KLF - Justified And Ancient- The KLF kom fra et modkultur-udgangspunkt, men i stedet for at gå imod, så gik de med strømmen.
De brugte alle popmusikkens mest drabelige våben til at skabe opmærksomhed, og det lykkedes skræmmende godt, fortæller Henrik Milling.
Men hos Drummond og Cauty voksede frustrationerne.
De havde hacket popmaskinen, men det var stadig bare en maskine.
I virkeligheden havde ingen af dem det særligt godt med den opmærksomhed, der følger med at være i et succes-band.
- Efter hvert show, når vi kom ned i omklædningsrummet, krøllede jeg helt sammen, og spurgte mig selv: 'Hvad pokker har vi gang i?
', har Drummond forklaret.
'KLF har forladt branchen'I 1992 kulminerede det hele.
The KLF hittede verden over med pladen 'The White Room', og de blev inviteret til at optræde ved årets Brit Award.
Men Drummond og Cauty havde ingen planer om at bade sig i succesen.
Da tv-lyset blev tændt, gik de på scenen sammen med grindcore-bandet Extreme Noise Terror.
Med Bill Drummond i front, iført krykker, læderfrakke og cigar, fik de godt ni millioner tv-seere en nærmest ugenkendelig version af KLF-hittet '3.
a.
m.
Eternal'.
Mod nummerets afslutning affyrede Drummond en maskinpistol med løse skud mod publikum.
Da bandet gik af scenen, lød det fra speakeren: 'The KLF has left the music business'.
Senere samme aften efterlod bandet et dødt får foran Hotel Ritz, hvor efterfesten skulle foregå.
'Jeg døde for jeres skyld, velbekomme', havde The KLF spraypaintet på fåret, der var købt hos en slagter.
Hvis bandet havde forventet chok og opstandelse over deres stunt, blev de slemt skuffede.
Produceren af showet havde 'nydt' deres optræden, og The KLF vandt prisen for 'Årets bedste band' sammen med Simply Red.
Lyt til nummeret 'The White Room' fra albummet af samme navn her:The KLF - The White RoomDrummond og Cauty gjorde alvor af truslerne og opløste The KLF.
En beslutning, der var nem at træffe, da de selv stod for det hele.
De slettede deres bagkatalog og afskar sig fra i fremtiden at tjene penge på bandet.
- Det handlede om at kontrollere pengene, inden de kontrollerer dig, har Bill Drummond forklaret.
- Hvad enten de fortæller dig, at du skal investere dem eller give dem væk, så risikerer du, at pengene styrer dig.
Men hvad skulle de gøre med de penge, der allerede stod på kontoen?
'Opgiv al kunst'Cauty og Drummond oprettede en kunstfond, K Foundation, og satte sig for at gøre ved kunstverdenen, hvad de havde gjort ved popmusikken.
De gav en pris, godt 400.
000 kroner sømmet til en palle, til 'Årets værste kunstner'.
De indrykkede dyre helsidesannoncer med budskabet 'Opgiv al kunst nu' og 'Afvent yderligere instrukser'.
Men der var stadig penge, én million pund, på kontoen.
De tilbød gallerier at udstille pengene, men alle afslog.
Enten på grund af sikkerhedsrisikoen, eller fordi de mente, at der ikke var tale om kunst.
Drummond og Cauty overvejede at give pengene til unge, lidende kunstnere.
Men, slog det dem, var det netop ikke meningen, at unge kunstnere skal lide?
Det var Jimmy, der kom på idéen.
Hvorfor brænder vi dem ikke bare?
Pundsedler i pejsenOm aftenen den 22.
august 1994 tjekker de fire sammensvorne ind på det lokale hotel.
De spiser aftensmad og går en tur.
Ved ti-tiden tørner de ind.
Det er planen at brænde pengene næste dag.
Journalisten Jim Reid sætter sig til at gennemgå sine noter, da det kort efter banker på døren.
Det er Bill og Jimmy med en kuffert.
'Kom, vi gør det nu'.
Det er en regnfuld og blæsende nat.
Foran bådhuset lader de billygterne være tændt, mens de bærer kufferterne med penge og udstyr ind.
Bådhuset på Arfin-ejendommen har været tomt længe.
Gulvet er blot stampet ler, og i midten af rummet står den ramponerede pejs.
Gimpo tænder et par nødraketter som lys og gør sit videokamera klar.
Filmen, som han optager den aften, er grynet, men det er tydeligt at se, hvad der foregår.
Jim og Bill smider metodisk pengene ind i pejsen.
Enkelte gange zoomes der ind på pundsedlerne med billedet af den engelske dronning, der forsvinder i flammerne.
Enkelte sedler bliver grebet af varmen og hvirvlet med røgen op i skorstenen og ud i natten.
Fra tid til anden bruger Drummond et bræt til at skubbe bundterne med sedler tættere på gløderne.
Jim Reid optager lyden af de knitrede pengesedler på sin båndoptager.
- Tror I nogensinde, at I vil kigge tilbage og tænke, at det var en dårlig idé?
, spørger han.
- Ha, vi kigger os aldrig tilbage, lyder svaret.
Afbrændingen af pengene tager en times tid.
Da det er slut, samler Gimpo asken i kuffert, og næste morgen rejser de hjem.
Plaget af tvivlDer gik noget tid, før nyheden nåede ud.
De lokale øboere fandt i de næste dage halvbrændte pengesedler i strandkanten.
I alt blev der indleveret 1.
500 pund til det lokale politi, der indledte en efterforskning.
Et par dage efter ringede politikonstabel McEwan til Bill Drummond:- Er det noget, du kender til?
En måned senere trykkede avisen the Observer Jim Reids historie.
- Hvordan ville du reagere på at se en million pund blive brændt op?
, skrev han.
- Med vrede?
Med forfærdelse?
Jeg kan fortælle, at du først betragter det med en følelse af skyld, og så, måske efter ti minutter, med kedsomhed.
Og når ilden er gået ud, fryser du bare.
Hvis Jim Reid havde forventet, at verden ville gå amok over nyheden, blev han skuffet.
Daily Express fulgte op med en artikel om stjernerne, der havde brændt deres penge i 'midnats-vanvid', men ellers ebbede interessen hurtigt ud.
Jim Reid undrede sig.
Var det i virkeligheden, hvad Drummond og Cauty havde ønsket ved at brænde pengene langt fra alle tv-kameraer?
Havde de med vilje lavet en happening, der var som skabt til ikke at blive troet på?
Et par måneder efter aftenen på Jura var de fire mænd fra bådhuset naget af tvivl.
- Jeg vil ikke lade, som om alt er fint, og at det er det perfekte kunststatement, vi har lavet, fortalte Jimmy Cauty til et tv-hold fra BBC.
- Muligheden foreligger, at det hele bare er et stort spild af tid.
- Du vågner og tænker: 'Nå ja, jeg brændte lige en million pund'.
Du bliver nødt til at forholde dig til de sorte tanker, når de kommer, sagde han.
Også Bill Drummond luftede tvivlen.
- Jeg har aldrig følt, at det var forkert af os at gøre det.
Men jeg kommer måske til at fortryde det.
Jeg ved det ikke.
Gimpos mor troede slet ikke på det, da hun læste om det i avisen.
- Er du venner med folk, der gør sådan noget?
, spurgte hun.
De fire sad tilbage med en kuffert fuld af aske og det store spørgsmål: Er det kunst at brænde en million pund, hvis folk er ligeglade?
'Der er folk, der sulter''Hvorfor brændte K Foundation en million pund?
', stod der på plakaten uden for forsamlingshuset på Jura.
Et år efter afbrændingen var Cauty og Drummond nemlig tilbage.
På en lille turné rundt i landet ville de vise Gimpos film fra afbrændingen og diskutere med de lokale.
Jeg skulle have noget tid til at fordøje det, men nu synes jeg, at det er det bedste, vi nogensinde har lavet.
Jim Cauty, The KLFMen fokus blev hurtigt rettet mod pengeafbrænderne selv.
- Hvordan har I det med det i dag?
, blev de spurgt i Manchester.
- Jeg har det fint med det.
Jeg skulle have noget tid til at fordøje det, men nu synes jeg, at det er det bedste, vi nogensinde har lavet, sagde Cauty.
- Det er en meget forkælet ting at gøre, er det ikke?
- Øh, ja, det er det nok, svarede Bill.
Hos den irske talkshow-vært Gay Byrne kom Drummond og Cauty nærmest under beskydning fra publikum.
'Forkasteligt, når der er folk, der sulter', mente én.
'Et kæmpe stort egotrip', mente en anden.
Musik vs.
performancekunst - eksempel 3GulddrengOgså herhjemme bliver der leget med performancekunst i musikbrachen - for eksempel hos sangeren Gulddreng, som talte dansk med udenlandsk accent, havde masser af bling og dissede andre danske musikere i sine tekster.
Da Gulddreng, alias Malte Ebert, ramte playlisterne, havde lytterne svært ved at finde ud af, hvad der egentlig foregik.
Gjorde han grin, eller var det seriøst?
En ting var sikker: Numre som 'Model' og 'Se mig nu' var gigantiske hits.
Og da Gulddreng endte det hele med en afskedskoncert i februar 2018, var figuren næsten mere virkelig end kunstneren bag.
Selv forsangeren fra Def Leppard, Joe Elliott, der også var i studiet, gav sit besyv med.
- Man kan godt lave et kunstnerisk statement uden at lade pengene gå til spilde, sagde han.
Bill Drummond forsøgte at forsvare sig:- Der er ikke et eneste stykke brød eller et eneste æble mindre i verden, fordi vi har brændt de penge, sagde han.
- Jeg tror ikke, at folk ville være så vrede, hvis vi havde brugt pengene på swimmingpools eller Rolls Royce'er.
Det er, fordi vi har brændt dem, at de er vrede, sagde han.
- Det sætter noget i gang i folks hoveder, forsøgte Jim Cauty sig.
- Det vil være glemt i morgen, fastslog Def Leppard-sangeren.
Kort efter indgik Drummond og Cauty en pagt om ikke at tale om den million pund mere.
En pagt, som de stort set har holdt siden.
Intet svar er godt nokI dag beskæftiger Drummond og Cauty sig mest med diverse kunstprojekter hver for sig.
Cauty har blandt andet malet smileys på politiskjolde, mens Drummond har skrevet bøger og lavet flere happenings.
Bådhuset på Jura er nu sat i stand og er en del af et nyrenoveret privatejet golfresort.
Men begivenheden den august-nat er langt fra gået i glemmebogen.
Da The KLF i 2017 vendte tilbage efter 23 års tavshed og udgav en ny bog, stod folk i kø ned af gaden.
Og BBC markerer i år 25-året for Den Store Affutning på Jura med en comedy-podcast i seks afsnit, hvor skuespillere genopfører historien.
Man er nødt til at forstå The KLF som et kunstprojekt, der tilfældigvis kom god musik ud af.
Det er det eneste, der giver mening.
Henrik Milling, musikekspertUanset om pengeafbrændingen vil gå over i historien som kunst eller ej, er musikekspert Henrik Milling ikke i tvivl om, at The KLF stod for noget helt enestående i musikhistorien.
- Man er nødt til at forstå The KLF som et kunstprojekt, der tilfældigvis kom god musik ud af.
Det er det eneste, der giver mening, siger han.
- Men det står så meget stærkere, fordi musikken var så god.
I forbindelse med denne artikel har dr.
dk forsøgt at få en kommentar fra Bill Drummond eller Jim Cauty.
Hvordan ser de på afbrændingen i dag?
Har de nogensinde fortrudt?
Og hvorfor gjorde de det?
Men en henvendelse til den pr-person, der i dag håndterer alle henvendelser vedrørende The KLF og K Foundation, giver ikke mange svar.
- Jeg kan med sikkerhed sige, at hverken Bill eller Jimmy har svaret på dine spørgsmål, lyder svaret.
Selv har hovedpersonerne gennem tiden ikke lagt skjul på, at de er trætte af at tale om den famøse million pund.
- Alle forventede, at vi havde det kloge svar, og vi følte, især over for vores familier, at vi skyldte dem svaret, har Drummond forklaret til BBC i 2004.
- Men ligegyldigt, hvilket svar vi kom med, opdagede vi, at det aldrig ville være godt nok.
Han mener, folk læser i begivenheden, hvad de ønsker.
Der er dem, der uanset hvad ikke tror på, at det fandt sted.
Og der er dem, der mener, at det var nogle forkælede rockstjerners egotrip eller pr-stunt.
Og så er der dem, der synes, at det er alle tiders, selvom de ikke helt ved hvorfor.
- Det må være op til andre mennesker at tage, hvad de kan bruge fra det, siger han.
- Hvad enten det er: 'De gjorde det helt sikkert ikke', eller 'det er en forfærdelig ting' eller noget andet.
.
.
- Så må det være op til andre at udforske.
__________________________________Kilder:BBC, GQ, The Guardian, The Observer og Daily Express.
Richard King, 'How Soon is Now?
: The Madmen and Mavericks who made Independent Music 1975-2005'.
John Higgs, 'The KLF: Chaos, Magic and the Band who Burned a Million Pounds'FacebookTwitterKopier linkEmner:Pop og rock|Storbritannien|London|Økonomi|Queen




https://www.dr.dk/nyheder/indland/handicapformand-og-k-borgmester-i-opraab-til-regeringen-flere-penge-nu-ellers-venter

IndlandHandicapformand og K-borgmester i opråb til regeringen: Flere penge nu - ellers venter katastrofeØkonomiforhandlinger skal resultere i flere penge til handicapområdet, lyder det i fælles opråb.
Finansminister Nicolai Wammen (S) er under pres for at sikre et væsentligt løft i velfærden i forbindelse med forhandlingerne om kommunernes økonomi.
Af Theis Lange Olsen og Emil Søndergård Ingvorsen25.
aug.
2019 kl.
08.
30Bemærk: artiklen er mere end 30 dage gammelLæs opI København tvinges udviklingshæmmede ud af deres botilbud igennem mange år.
Og i Ringkøbing-Skjern forringer kommunen forholdene på opholdssteder for unge med alvorlige hjerneskader, så de oftere og oftere skal sidde alene på deres værelser.
Det er blot nogle af de eksempler på besparelser, der nu får den sjældne alliance bestående af formanden for Danske Handicaporganisationer, Thorkild Olesen, og borgmesteren i Høje-Taastrup, Michael Ziegler (K), til at komme med et fælles opråb rettet mod regeringen:De igangværende økonomiforhandlinger om kommunernes økonomi for de næste to år skal ganske enkelt resultere i, at der afsættes markant flere penge til handicapområdet - ellers lurer en katastrofe lige om hjørnet.
BESPARELSER RAMMER HÅRDTKommuner landet over rammes i disse måneder hårdt af en række besparelser.
I København er det eksempelvis kommet frem, at besparelser har medført, at kriterierne for, hvornår en borger er omfattet af målgruppen til botilbud, er blevet ændret.
Det betyder, at flere udviklingshæmmede er blevet bedt om at fraflytte deres mangeårige botilbud.
I Ringkøbing-Skjern er kommunen nødsaget til at sænke serviceniveauet på handicapområdet:- Borgere vil opleve, at der er færre medarbejdere på arbejde ad gangen og dermed færre aktiviteter.
Borgere vil i mindre grad blive stimuleret og aktiveret i botilbuddet og vil selv skulle underholde sig i deres hjem, eller hvor de opholder sig, skriver socialudvalget.
Esbjerg er en anden kommune, hvor besparelser har ramt svært handicappede personer.
- Konsekvenserne har allerede ramt.
Men vi er der, hvor en hel masse mennesker kommer i klemme, hvis der ikke gøres noget lige nu og her.
Kommunerne har ikke flere penge, så der er en katastrofe i vente, siger Thorkild Olesen.
Tungt forventningspres på regeringenI Høje-Taastrup Kommune kan borgmester Michael Ziegler konstatere, at udgifterne til eksempelvis det specialiserede voksenområde, som omfatter alle tilbud og ydelser til voksne borgere med handicap eller sindslidelser, er eksploderet.
På bare ti år er de steget med 100 millioner kroner, og det kan få konsekvenser, hvis der ikke bliver gjort en indsats nu.
- Konsekvensen vil år for år være, at vi enten udhuler de kommunale velfærdsområder som skoler, daginstitutioner og ældrepleje, eller at vi ender med nogle helt uværdige tilbud til vores borgere med handicap, siger borgmester Michael Ziegler (K).
Ser man på tallene for alle landets kommuner, er udgifterne alene til voksne med handicap eller psykiske vanskeligheder steget med 1,8 milliarder kroner i de seneste fem år.
Forhandlingerne om næste års økonomi i kommunerne blev sparket i gang i onsdags, og der hviler på forhånd et tungt forventningspres på regeringen.
Statsminister Mette Frederiksen (S) og finansminister Nicolai Wammen (S) har ikke lagt skjul på, at den borgernære velfærd skal styrkes, og at der skal gøres op med tidligere tiders besparelser.
Det blev gentaget igen og igen i valgkampen.
Men det er også et faktum, at demografien, altså befolkningens sammensætning med flere ældre og børn, de næste år vil mere end æde det såkaldte økonomiske råderum.
Det økonomiske råderum er en beregning af de forventede penge i statskassen, som Finansministeriet regner med vil stå på statens bundlinje frem mod 2025.
Så for at styrke handicapområdet - og velfærden generelt - skal der med al sandsynlighed findes nye penge.
Hvor de skal komme fra, er regeringen endnu ikke kommet med et konkret bud på.
Efterlyser ny modelThorkild Olesen håber, at økonomiforhandlingerne mellem regeringen og kommunerne resulterer i, at der bliver afsat mindst en milliard kroner til handicapområdet.
Udgifter til social- og handicapområdet stigerAntallet af beboere på botilbud er steget fra knap 19.
000 i 2010 til 24.
000 i 2015, svarende til en stigning på 29 pct.
Alene fra 2013 til 2016 er socialpædagogisk støtte og botilbud samlet set steget med godt en milliarder kroner fra 18,4 milliarder kroner til 19,6 milliarder kroner.
Der er 48 procent flere psykiatriske patienter i 2015 sammenlignet med i 2007.
De mest udbredte diagnoser blandt voksne, som behandles i psykiatrien, er depression og akutte stress-relaterede reaktioner.
Den største antalsmæssige stigning er sket i antallet af voksne med adhd, angst og depression, som hver er steget med cirka 2-3.
000 personer årligt.
Kilde: Kommunernes Landsforening.
Men han kalder det samtidig “brandslukning”, når der konstant skal findes penge til at dække de kommunale udgifter og efterlyser en helt ny finansieringsmodel.
- Der er behov for at se på den serviceramme, som kommunerne får udstukket fra Finansministeriet.
- Jeg forventer, at vi snart kan sætte os ned med social- og indenrigsministeren og finansministeren og se på, hvad vi kan gøre på længere sigt, så vi kan undgå de her brandslukninger, siger Thorkild Olesen.
Han mener, at man på prøvebasis kunne indføre en model, hvor kommunerne måtte undtage visse sociale udgifter fra servicerammen.
Borgmester Michael Ziegler har også et konkret bud på, hvordan sådan en model eventuelt kan skrues sammen.
- Vi er nødt til at finde en model, så vi ikke udhuler den økonomi, der er til de øvrige velfærdsområder.
For eksempel kunne det være en budgetgaranti, som sikrer, at den enkelte kommune har et incitament at gøre det klogt, men samtidigt så alle kommuner under ét får dækket deres udgifter på det her område, siger borgmesteren.
S: Vi kommer ikke hele vejenSocialdemokratiets finansordfører, Christian Rabjerg Madsen, mener, at det er en reel problemstilling, når Danske Handicaporganisationer og Michael Ziegler efterlyser flere penge til handicapområdet.
Men han er forsigtig, når det kommer til konkrete bud på, hvor meget kommunerne kan regne med at sætte ind på bankbogen.
- Vi har meget klart sagt, at vi ønsker at investere i velfærden og løfte den, men det er også klart, at vi ikke kommer hele vejen i mål med den første økonomiaftale eller finanslov, men vi vil tage et skridt i den rigtige retning.
- Jeg er ganske overbevist om, at handicapområdet kommer på bordet i forbindelse med økonomiforhandlingerne og finanslovsforhandlingerne.
Vi vil styrke velfærden, efter at den er blevet underfinansieret i en årrække med en borgerlig regering, siger finansordføreren.
Forhandlingerne om kommunernes økonomi forventes at være på plads i begyndelsen af september.
FacebookTwitterKopier linkEmner:Christian Rabjerg (politiker)|Høje-Taastrup Kommune|Mette Frederiksen (politiker)|Økonomi|Taastrup




https://www.dr.dk/sporten/oevrig/34-aar-er-ingen-alder-dansk-vm-roer-er-blevet-bedre-til-traene-sig-i-hegnet

Øvrig sport34 år er ingen alder: Dansk VM-roer er blevet bedre til at træne sig i hegnetFie Udby Erichsen synes slet ikke, hun har vundet medaljer nok i karrieren, men OL-sølvvinderen fra 2012 føler sig godt rustet til at byde ind på en medalje mere ved VM i Linz.
Fie Udby Erichsen og det danske landshold tager søndag hul på verdensmesterskaberne i roning.
Af Peter Elsnab25.
aug.
2019 kl.
10.
59Bemærk: artiklen er mere end 30 dage gammelLæs op34 år gammel.
I mange sportsgrene begynder det at blive svært at følge med i den alder.
Når de irriterende friske og yngre udfordrere dukker op med deres eksplosivitet og evne til hurtigt at blive klar til næste opgave.
FAKTA Fie Udby Erichsen34 år, født i Hobro, ror for Kvik i København.
Begyndte at ro som 11-årig og satte som 12-årig verdensrekord i indendørs roning for sin aldersgruppe.
Vandt OL-sølv i London i 2012 i singlesculler og VM-bronze i 2008 i fireren.
I 2019 har hun præsteret en femteplads ved EM og en sjetteplads i et af sæsonens tre World Cup-løb.
I 2018 blev hun nummer fem ved VM og opnåede en enkelt tredjeplads i World Cup’en.
Stiller op ved VM i Linz i singlesculler og skal blive blandt de ni bedste for at kvalificere sig til næste års OLDet gælder også i roeren Fie Udby Erichsens verden, men det dæmper ikke hendes forventninger, for der er også mange fordele ved at være blevet en af de erfarne, fortæller hun inden den kommende uges VM i Linz i Østrig og pointerer, at 34 år ikke er nogen høj alder i roning.
- Roning er en udholdenhedssport.
Hjertet bliver større og større, og man bliver fysisk bedre og bedre – indtil en vis grænse.
Når man har rundet 40, bliver det svært.
Men Eskild Ebbesen er et godt eksempel på, at man stadig kan være på toppen, når man har rundet 40, siger hun om den tredobbelte OL-guldvinder og mangeårige fjerdedel af ’Guldfireren’.
Selv har Fie Udby Erichsen en enkelt OL-medalje på cv’et.
Og en enkelt VM-medalje i firerbåden i 2008.
Alt for lidt, hvis man spørger hende selv.
Restitution er problemet i min alder.
Når man skal ro to løb på en dag, begynder det at være ’tough’.
Så kan jeg godt mærke, at jeg ikke er 22 længere.
Fie Udby Erichsen, dansk VM-roer- Træningen og hverdagen er sjov, udviklingen og ens stræben efter at blive bedre er sjov, og jeg gør ikke det her for medaljernes skyld.
Men det er nu engang sjovere, når det hårde arbejde bliver krydret med medaljer.
Det er alligevel mange år for en enkelt OL-medalje og en enkelt VM-medalje, siger hunFie Udby Erichsen har sammen med resten af det danske landshold været i Østrig siden 27.
juli, hvor de har forberedt sig sammen frem mod verdensmesterskaberne.
Hviledag giver overskudEt VM passer Fie Udby Erichsen godt.
For da er der – i modsætning til World Cup-løbene – en hviledag mellem de syv-otte minutters udmattende pinsler i båden.
- Jeg er fan af VM.
Jeg ved, at jeg kan være klar til hvert eneste løb.
Jeg kan presse mig og ved, at jeg kan komme mig igen bagefter.
Det gælder også for de andre, så det er jo ikke, fordi det giver mig en fordel.
Det er bare rart at vide, siger hun, så man kan nærmest kan se smilet blafre side om side med mobilstrålerne til Danmark.
- Restitution er problemet i min alder.
Når man skal ro to løb på en dag, begynder det at være ’tough’.
Så kan jeg godt mærke, at jeg ikke er 22 længere.
- Til gengæld er jeg blevet bedre til at træne mig i hegnet.
Jeg kender også mine grænser bedre og ved, når jeg skal holde fri eller cykle i stedet for at ro.
Jeg er bedre til at undgå skader, og jeg kan simpelthen træne bedre, siger den 34-årige dansker, der da også langt fra er den ældste deltager ved VM.
Fie står godt både teknisk og fysisk lige nu, hun ror op til sit bedste i ergometer-test, og hun har formentlig aldrig haft så meget fart i båden før.
Mads Haubro, kvindelandstrænerVM i roningEt rekordstort antal på cirka 1.
200 roere fra 80 lande deltager ved VM i Linz i Østrig 25.
juli til 1.
august.
Danmark har gennem tiderne vundet 23 OL-medaljer og 82 VM-medaljer i roning.
Ti danske både stiller til start, fem hos mændene og fem hos kvinderne.
- Det er et stort VM.
Der har aldrig været flere tilmeldte, men samtidig har IOC har skåret ned på antallet af bådtyper til OL, så hvor man før har spredt roerne lidt ud, så er der nu nogle bådtyper, hvor feltet er blevet vanvittigt stærkt, siger sportschef Niels Trærup-Hansen.
- Fordi damefireren og Sverri Nielsen har været med omkring finalerne i årets World Cup-løb, så bør de også kunne nå finaler og kvalificere sig til OL, hvis de undgår uheld.
Vi håber, de kan ro en medalje hjem til Danmark.
Konkurrenten Ekaterina Karsten på 47 år og seksdobbelt verdensmester for Hviderusland stiller for eksempel stadig op.
Fie Udby Erichsen har altså ikke nødvendigvis alderen imod sig, men hører i stedet til i det brede felt af roere i kvindernes singlesculler, der kan snuppe en af de seks pladser i næste søndags finale.
Drømmen er OL i TokyoEn medalje er målsætningen for de fleste, men der er samtidig en anden dagsorden til VM.
Der er nemlig også kvalifikation til OL på spil, og bliver Fie Udby Erichsen blandt de ni bedste, har hun sikret Danmark en plads ved OL og dermed sandsynligvis også sig selv en tur til Tokyo næste år.
- OL-pladsen er det vigtigste.
Finalen er mit mål, for så er OL-pladsen på plads, og så har jeg samtidig en mulighed for at ro om en VM-medalje.
Men bare at komme i top 9 er vanvittigt hårdt.
Og at skulle ro en b-finale om at komme til OL er helt forfærdeligt!
Roeren Fie Udby Erichsen vandt en sølvmedalje ved OL i London for syv år siden.
 Danskeren har lært sig selv og sin krop bedre at kende gennem karrieren, og det er blevet en stor fordel.
1 / 2Roeren Fie Udby Erichsen vandt en sølvmedalje ved OL i London for syv år siden.
1 / 2Danskeren har lært sig selv og sin krop bedre at kende gennem karrieren, og det er blevet en stor fordel.
2 / 2- B-finaler er noget af det mest vanvittige, jeg har set.
Det er alt eller intet, og der bliver ofte vendt rundt på det hele i b-finaler.
Nogle er kommet bagfra og har sikret sig en OL-plads mod nogen, der var skuffede over ikke at komme i a-finalen.
B-finaler er altid fuldstændig uforudsigelige, siger Fie Udby Erichsen.
- Bare det at snakke om det nu, giver mig sitren i kroppen, tilføjer hun efter en lille pause og fortsætter:- Jeg prøvede det i toeren i 2007, og da blev vi en placering for dårlig.
Da var der gravstemning bagefter.
Man ved, at man har haft chancen, men at man ikke udnyttede den.
- Det er ikke sjovt.
Men jeg har jo heldigvis stået i situationen før, så jeg ved, hvad der skal til, og jeg har det bedre med min krop, end jeg havde ved VM i både 2011 og 2015, så jeg er ikke nervøs for ikke at kunne præstere.
Jeg glæder mig til at komme i gang og vise, at det her er mit VM, siger den 34-årige dansker.
Karrierens højdepunkt kom med OL-sølvmedaljen i London.
Men der er andet end selve medaljen, der har lagret sig i hukommelsen hos Fie Udby Erichsen.
Danske deltagere (OL-krav):Kvinder:Singlesculler: Fie Udby Erichsen (9.
plads)Firer uden styrmand: Christina Juhl Johansen, Lærke Berg Rasmussen, Frida Sanggaard Nielsen og Ida Gørtz Jacobsen (8.
plads)Toer uden styrmand: Trine Dahl Pedersen og Nina Hollensen (11.
plads)Letvægts-singlesculler: Mathilde Persson (ikke OL-disciplin)Otter med styrmand: Anne H.
Larsen, Tanja Ehlers, Silja Davidsen, Astrid Steensberg, Nikoline Laidlaw, Louise Lund Hansen, Simone Sørensen, Marta Kempf og styrmanden Astrid Bruun Fejfer (5.
plads)Mænd:Singlesculler: Sverri Nielsen (9.
plads)Toer uden styrmand: Bastian Secher og Joachim Sutton (11.
plads)Dobbeltfirer: Fred Vystavel, Frank Steffensen, Tobias Kempf og Tøger Rasmussen (8.
plads)Letvægts-dobbeltsculler Emil Espensen og Alexander Modest (7.
plads)Firer uden styrmand: Frederik Taulbjerg, Fredrik Leicht, Jonas Lund, Christian Hagemann (8.
plads)Sidste chancer for OL-kvalifikation er to regattaer i 2020, hvor der kræves minimum anden- eller tredjepladser for at kvalificere Danmark til OL.
- Et OL som det i 2012 vil man opleve meget få gange.
De forguder roning derovre, og der var mange mennesker omkring banen.
De råbte og skreg, som var det på et fodboldstadion, så det var som at ro ned gennem en lydtunnel.
London var helt fantastisk, siger hun.
Høj bølgegang i RioRio de Janeiro kan som by også noget.
Fie Udby Erichsen har dog ikke de bedste minder fra den brasilianske storby.
Hun kvalificerede sig godt nok til OL-finalen i 2016, men så skete det, der ikke må ske.
Danskeren mistede simpelthen grebet om åren i finaleløbet og mistede samtidig alle muligheder for en topplacering.
En begynderfejl, kaldte hun det helt knust efter løbet.
- Det fylder heldigvis ikke så meget nu som oplevelsen i London.
I Rio var det uvejr og kæmpe bølger, som jeg aldrig har oplevet før.
Så selvom kulissen var enormt smuk med Sukkertoppen, Kristusstatuen og bjergene omkring banen, så var vandet dårligt, og det fungerede bare ikke.
Så OL i '12 og OL i '16 var på alle måder to vidt forskellige oplevelser.
Jeg synes, jeg har fundet noget mere fart, og det er fedt.
Men jeg ved jo ikke, om de andre ikke også har fundet mere fart.
Fie Udby Erichsen, dansk VM-roerOg det er ikke skuffelsen fra Rio, der har fået hende til at fortsætte som en anden sammenbidt hævner, understreger hun.
- Jeg havde allerede inden OL snakket med min mand om at fortsætte med at ro, men da uheldet skete, måtte jeg alligevel lige mærke efter, om jeg stadig havde lyst, eller om det var skuffelsen, der drev mig.
- Min søn skulle ikke opleve, at jeg kom hjem sur og irriteret, som jeg er sikker på, at jeg oftere ville være, hvis det var skuffelsen, der drev mig.
Det er livet simpelthen for kort til.
Men jeg blev heldigvis hurtigt bekræftet i, at det stadig var sjovt at ro, siger Fie Udby Erichsen.
Stort og stærkt feltDen danske roer beretter, at formen er god, at hun har kunnet træne igennem, og at de rygproblemer, der plagede hende i foråret, er væk.
- Jeg synes, jeg har fundet noget mere fart, og det er fedt.
Men jeg ved jo ikke, om de andre ikke også har fundet mere fart, siger Fie Udby Erichsen.
- Vi presser os jo alle over grænserne.
Det er også det, der er sjovt, men jeg ved, at hvis jeg leverer mit bedste, så kan jeg godt være med.
Teknikken er det, der har været mit problem hen over foråret og sommeren, men jeg har følelsen af, at jeg selv bestemmer, at det hele ligger på rygraden.
Det bliver sjovt at se, hvordan det hele fungerer, siger hun.
Et andet punkt på plussiden er banen i Linz, hvorfra hun har gode minder.
VM-bronzen i 2008 og senest i 2018 med en medalje ved et af de tre årlige World Cup-løb.
- Jeg kan godt lide banen, der er sådan en udgravet arm på Donau-floden, og den ligger nærmest nede i et hul med store træer omkring.
Så selvom det blæser meget, bliver bølgerne ikke så store.
Og jeg er ikke så glad for bølger, så derfor er jeg vild med den her bane, siger hun.
OL i Rio blev en skuffende oplevelse for danske Fie Udby Erichsen, der missede finalepladsen i sin singlesculler.
 Det var udfordringer med den højre åre, som kostede danskeren dyrt ved de Olympiske Lege i 2016.
1 / 2OL i Rio blev en skuffende oplevelse for danske Fie Udby Erichsen, der missede finalepladsen i sin singlesculler.
1 / 2Det var udfordringer med den højre åre, som kostede danskeren dyrt ved de Olympiske Lege i 2016.
2 / 2Fysik, teknik og det mentale.
De tre afgørende faktorer.
Og hvad der så kan bringe Fie Udby Erichsen ud af kurs, er simpelt.
- Når jeg kigger ned over startlisten, siger hun og griner.
- Jeg har aldrig før stillet op, hvor der var 39 tilmeldte både.
Nogle af landene ved jeg, at jeg kan slå, men bare for at komme i semifinalen ved jeg, at jeg skal ro stærkt.
To gange tidligere i karrieren har Fie Udby Erichsen underpræsteret ved et VM, når det har ligget året før et OL.
Det skete både i 2011 og 2015.
- Det kan også få en til at ryste lidt i bukserne.
- Alt det, jeg laver under træning, mine forberedelser, og at jeg kunne være med ved EM, trækker den anden vej.
Jeg har masser af beviser for, at jeg ror stærkt, og at jeg kan slå mange af dem, siger Fie Udby Erichsen.
VM begynder søndag med de første indledende løb.
Derefter følger opsamlingsheat, kvartfinaler onsdag, semifinaler fredag og finaler søndag.
FacebookTwitterKopier linkEmner:Eskild Ebbesen (roer)|Fie Udby Erichsen (roer)|De Olympiske Lege|Roning|Linz




https://www.dr.dk/nyheder/indland/betjente-faar-kritik-af-ledelsen-koerte-lovligt-gaderaes-i-randers

IndlandBetjente får kritik af ledelsen: Kørte lovligt gaderæs i Randers- Det tegner et uheldigt billede af politiet, lyder det fra chefpolitiinspektør.
Betjente får kritik for at have deltaget i lovligt gaderæs.
Af Emil Søndergård Ingvorsen25.
aug.
2019 kl.
13.
09Bemærk: artiklen er mere end 30 dage gammelLæs opEn video med to patruljebiler, der kører lovligt gaderæs i Randers lørdag aften, florerer lige nu på de sociale medier.
Blandt andet på journalist Anders Hemmmingsens Instagram-profil, hvor den er vist flere end 150.
000 gange.
Men selv om gaderæset på Striben i Randers er lovligt, så er det alligevel uden for skiven, lyder det fra ledelsen i Østjyllands Politi.
- Det er ikke politiets opgave at deltage i den slags arrangementer, og jeg synes, det tegner et uheldigt billede af politiet.
Nu er vi i gang med at undersøge, hvordan det er sket, og vi vil indskærpe, at det ikke er den måde, vi skal prioritere vores ressourcer på, siger chefpolitiinspektør Klaus Arboe Rasmussen i en pressemeddelelse, hvor det samtidigt fremgår, at man ikke ønsker at kommentere sagen yderligere.
DR Nyheder har indtil videre forgæves forsøgt at få en kommentar fra Striben-Randers.
Til Ekstra Bladet oplyser formand Danni Nielsen, at det var de implicerede betjente, som selv spurgte om lov til at køre ræs.
- De kom bare hen og spurgte om de måtte prøve, så sagde jeg ja, og så snakkede vi faktisk ikke mere med dem, skriver han i en besked.
Striben-Randers har også lagt en video op på sin egen Facebook-profil, hvor den er delt næsten 7.
000 gange.
Videoen er ledsaget med ordene: 'Kæmpe stor respekt til Østjyllands Politi'.
FacebookTwitterKopier linkEmner:Randers|Ekstra Bladet|Østjyllands Politi|Politi|Jylland




https://www.dr.dk/nyheder/indland/julie-er-gift-med-alzheimers-ramte-bjoern-det-ville-give-mest-mening-hvis-han-fik

IndlandJulie er gift med Alzheimers-ramte Bjørn: Det ville give mest mening, hvis han fik fred52-årige Bjørn Jacobsen bor på plejehjem og kan hverken spise eller snakke.
Af Sola Kruchov Sørensen og Lærke Kromann (grafik)25.
aug.
2019 kl.
09.
00Læs opJulie Rubow har bogstavelig talt holdt sin elskedes liv i sin hånd.
Hun havde muligheden for at give slip og lade sin mand gennem 24 år få den fred, som hun inderst inde godt ved ville være det bedste for ham.
Men hun kunne ganske enkelt ikke.
Hun vidste, at hun bagefter ville sidde tilbage med følelsen af, at det var den antipsykotiske medicin og ikke Alzheimers, der ville have slået ham ihjel.
Og det ville for Julie være meningsløst.
- Jeg holder fast i ham, indtil han selv giver op, og jeg elsker ham overalt på jorden, siger hun.
Den tidligere bankdirektør Bjørn Jacobsen var 48 år, da han for fem år siden fik diagnosen Alzheimers.
Han gik fra at være en stærk og aktiv mand med styr på sig selv, sin familie og finanserne til at være en lettere distræt mand, der ikke kunne huske, hvor han havde lagt sine nøgler, eller som ikke kunne trække syv fra 100, indtil han over tid mistede evnen til at tale, skrive og bruge elektroniske ting som telefon og iPad.
En trist udvikling, som seerne har kunnet følge i DR1-dokumentarserien 'En stille forsvinden', hvor vi mødte Bjørn og hans familie første gang tilbage i 2015.
Siden er det gået støt ned ad bakke for Bjørn.
I dag ligger han uden en muskel på kroppen på Meta Mariehjemmet, et plejehjem 20 km fra hjemmet i Egtved.
Han kan ikke spise, fordi han har problemer med at synke.
Han kan ikke snakke, højst løfte et øjenbryn og smile, hvis han føler sig tryg.
Han kan ikke gøre noget på kommando, som at lægge sig om på siden.
Men på en god dag kan han helt instinktivt knipse i takt til musik, hvis han hører et nummer, han holder af, ligesom Julie er overbevist om, at han kan følge med i, hvad der foregår.
Alligevel mener hun ikke, det er et værdigt liv, hendes elskede mand lever.
Bjørn har svært ved at få ordene ud, og det frustrerer ham:Julie Rubow var indtil sidste vinter ikke et sekund i tvivl om, at Bjørn havde flere gode år tilbage i sig.
Men så skete der noget drastisk i hans sygdomsforløb.
Den tidligere handlekraftige mand blev efterhånden mere og mere opmærksom på, at han ikke kunne klare sig selv længere.
Og det medførte store frustrationer.
- Der skulle mindre og mindre til, før Bjørn blev overbelastet, og hver gang slog det klik for ham.
Han udviklede en meget kraftig angst, som han viste igennem vrede.
Og han forsøgte gerne at flygte, rent fysisk, fra alting, siger Julie.
Hun fortæller videre, at det betød meget for Bjørns humør, om hun var tæt på ham.
- Hans angst og paranoia kom af den øgede afhængighed, han havde af mig.
Når jeg ikke var der til at hjælpe ham eller skabe tryghed, var han i total panikangst eller fik paranoia og troede, at jeg havde forladt ham.
Det kunne udløse frygtelige episoder.
Hør Julie og sønnen Simon fortælle om en af de første gange, hvor det slog klik for Bjørn:Henover vinteren begyndte Bjørn at få udfald, hvor han optrådte så aggressivt, at han måtte indlægges på psykiatrisk afdeling.
Her blev han i grelle tilfælde både bæltefikseret og tvangsmedicineret med antipsykotisk medicin.
- Det var min oplevelse, at Bjørn blev medicineret så kraftigt, at det ganske enkelt var ved at tage livet af ham.
Personligt var jeg ikke i tvivl om, at det ville slå ham ihjel.
På et tidspunkt sagde jeg til lægerne: ”I slår ham ihjel, hvis I fortsætter med den medicin.
Men hvis der ikke er noget alternativ, skal vi så ikke bare hjælpe ham herfra på en værdig måde?
Jeg har ikke noget imod det, Bjørn vil ikke have noget imod det”, lyder det fra Julie.
Samlede familien for at sige farvelJulie oplevede, at den antipsykotiske medicin fratog Bjørn flere af de få ting, han kunne.
Han mistede så meget muskelkraft, at han ikke længere selv kunne holde sit hoved.
Julie beskriver, hvordan hele den ene side af hans krop hang, og at han nærmest havde hjerneblødningssymptomer.
Derudover kunne han ikke orientere sig længere.
Han kunne ikke vurdere, om der var en stol, han kunne sætte sig på, ligesom han med jævne mellemrum blev ramt af voldsomme epileptisklignende rystelser.
Begge dele resulterede i flere voldsomme fald.
Mod slutningen af april var Bjørns tilstand så kritisk efter et fald, hvor han slog sit hoved, at Julie var overbevist om, at det var slut.
Han var svær kontaktbar, og hans tunge var lammet og gjorde, at han ikke kunne synke.
Julie fik at vide af personalet, at dødsprocessen var i gang, og hun samlede sine og Bjørns tre sønner for, at de sammen kunne tage afsked med deres elskede mand og far.
Men da de kom dagen efter, sad Bjørn oppe i stolen.
Det var nemlig lykkedes Julie at få lidt mad i ham aftenen forinden.
Jeg har ikke været klar til at give slip på ham, og det har primært været mig, der har holdt ham i live.
Julie Rubow- Få dage efter fik han en infektion og blev sengeliggende med feber og slim i lungerne.
Han fik en lille smule væske i drop, da han ikke længere var i stand til at synke, men vi var enige om, at han ikke skulle have livsforlængende behandling i øvrigt, fortæller Julie.
Det betød også, at Bjørn ikke længere kunne indtage medicin, og endnu engang tog familien afsked med ham.
De troede ikke, han ville overleve ugen ud, og derfor sad de hos ham på skift.
Men på fjerdedagen, i takt med at den antipsykotiske medicin kom ud af blodet på Bjørn, begyndte han langsomt at kunne synke og ville gerne drikke lidt selv.
- Det er sindssygt hårdt mentalt med op- og nedture.
Og man kan også godt spørge sig selv, ”skulle han ikke bare have haft fred?
”.
Og jo, her var det nok det, der ville give mest mening, fordi alting var så perspektivløst.
- Men det er svært ikke at hjælpe én, man elsker.
Når man sidder der med hans hånd, er det svært ikke at give ham vand og næring.
Jeg har ikke været klar til at give slip på ham, og det har primært været mig, der har holdt ham i live.
Jeg har indimellem begrædt, at jeg ikke har kunnet give slip.
Samtidig stiller jeg spørgsmålstegn ved, om det er op til mig at tage livet ud af ham, lyder det fra Julie.
Sagde job op for at passe sin mandDen 51-årige kvinde har taget rigtig mange beslutninger, siden Bjørn fik sin diagnose i 2014.
Store som små.
Og beslutningen om at holde sin mand i live var ”sindssyg svær”, ligesom det også var svært at sende ham på plejehjem.
Se programmetDR har gennem tre programmer fulgt den tidligere bankdirektør Bjørn Jacobsen og hans familie i de 4½ år, der er gået, siden Bjørn fik en Alzheimers-diagnose.
I program tre i dokumentarserien 'En stille forsvinden' følger vi udviklingen i Bjørns sygdom.
Hans tilstand er forværret, og det er en svær tid for hans kone Julie og parrets tre sønner.
Se 'En stille forsvinden' del 3 på DR1 søndag den 25.
august kl.
20.
00.
Du kan også se programmet på DR TV.
Julie har selv taget hånd om alt, hvad hun har kunnet i sygdomsforløbet.
Hun stoppede i sit job som økonomichef, da Bjørns sygdom blev mere og mere tidskrævende.
Hun helligede sig sin mands ve og vel.
- At være der for Bjørn var og er det eneste, der giver mening for mig.
Og jeg er lykkelig for, at jeg har haft så godt et netværk, at det har kunnet lade sig gøre, fortæller Julie, som holdt Bjørn hjemme, ligeså længe det overhovedet var muligt.
- Til sidst kunne vi bare ikke skærme ham, hvis vi andre også skulle have et liv.
Og det skulle vi.
Der var en tid, hvor vores rengøringshjælp ikke engang kunne komme i hjemmet, fordi det gav for meget uro, og det gjorde Bjørn utryg.
Hensynet til børnene vejede også tungt.
Den yngste dreng Mads på 15 år kom på efterskole, mens den ældste Sebastian på 21 var flyttet hjemmefra.
Simon på 19 år boede som den eneste fortsat hjemme.
Og det var svært for ham at have sin syge far så tæt på.
- Det er hårdt at have en far, der græder hele tiden, eller som man ikke vidste, hvordan ville reagere.
Det var lidt som at gå rundt med et råddent æg.
Vi vidste aldrig helt, hvornår han eksploderede, fortæller Julie.
Indlagt i psykiatrien tre gangeHun kan se tilbage på i alt tre indlæggelser i psykiatrien, fordi Bjørn reagerede voldsomt, og ingen kunne stoppe ham.
Hans desperation har været så voldsom, at han har truet sin egen kone og omgivelserne med økser og knive og overfaldet hende med slag og spark.
Alligevel har hun aldrig været bange for ham.
Heller ikke, mens han stadig var en stor og stærk mand.
- Bjørn kunne kun finde tryghed, hvis jeg var tilstede.
Jeg var den eneste, der kunne få ham ud af den tilstand af angst, som han oplevede, og som fik ham til at reagere voldsomt og forsøge at flygte fra det hele, fortæller Julie.
Netop derfor gik det da også helt galt, da Bjørn kom på plejehjem, og Julie ikke var omkring ham hele tiden.
Efter fire dage gik han amok, var ved at smadre hele plejehjemmet og overfaldt en plejer.
Da Julie kom, lykkedes det til sidst at få ham til at falde til ro, men først efter et længere slagsmål.
- Han gik direkte mod mig med knytnæveslag og spark.
Jeg var bogstaveligt oppe at slås med ham.
Der havde jeg ikke andre muligheder end at bede dem ringe til politiet, velvidende at han ville blive indlagt, som jeg ikke ønskede, fortæller hun.
Det blev ikke nemmere af, at Bjørn nåede at vise Julie, at han var bevidst om sin egen situation, før politiet kom.
- Da der var kommet mere ro på, gik vi en tur langs bygningen, men så stoppede han op og spurgte mig direkte, ”hvad har jeg gjort?
”, og han sagde ”møllen”.
Det var jo en klar reference til, at han ville tilbage til vores hjem, og at han kunne ikke forstå, hvorfor jeg havde efterladt ham på et plejehjem.
Det var svært for mig at kapere, siger Julie.
Hør Julie fortælle om episoden på plejehjemmet:Den efterfølgende indlæggelse var et sandt mareridt for Julie.
- Jeg har aldrig været så ulykkelig i mit liv, som da han var indlagt dér.
Under de to tidligere indlæggelser havde Julie været hos Bjørn under stort set hele forløbet, men her fik hun at vide, at hun bare skulle tage hjem og tage vare på sig selv.
Men ifølge Julie endte det i rent kaos, fordi der efter hendes opfattelse ikke var de nødvendige kompetencer til at tage sig af en demensramt mand som Bjørn.
- Jeg havde en følelse af, at der bare blev kørt medicin på ham, så jeg valgte alligevel at være der så meget som muligt for at forsøge at følge med i, hvad de gav ham.
Blandt andet fik jeg at vide, at han var blevet spulet med en vandslange, fordi han ikke ville i bad.
Jeg ved, at det kan sagtens tage to timer at bade en som Bjørn, fordi han skal forstå først, at han skal i bad.
Og så kan selve badeseancen tage fem minutter.
Men på den lukkede afdeling har man ikke den slags ressourcer, forklarer Julie.
Hendes oplevelse er, at det hele gik galt ved overgangen til plejehjemmet.
Der var ikke på forhånd lavet en plan for Bjørn.
For ham og andre demenspatienter er det vigtigt, at der er struktur på dagene, og at tingene sker langsomt.
Det havde alle taget ved lære af, og mod den sidste del af indlæggelsen kom plejehjemspersonalet og besøgte ham, så han kunne lære dem at kende, og det gav Bjørn en mere tryg overgang til plejehjemmet i anden omgang.
Det giver ikke nogen mening, at han bare skal ligge som en grøntsag.
Så kan vi ligeså godt hjælpe ham med at dø.
Julie RubowJulie Rubow besøger sin Bjørn minimum fem gange om ugen.
Efter der er kommet styr på Bjørns behov, og han får den hjælp, han har brug for, forsøger hun at holde gang i sit eget liv – så godt hun nu kan.
- Når man jo nærmest har været i gang med at planlægge begravelse og har været i alarmberedskab dag og nat, er det svært at få det ud af kroppen.
Jeg må også indrømme, at jeg over sommeren klaskede sammen som en våd klud, og nu er jeg så træt, at jeg kun orker det allermest nære og det allermest nødvendige.
Der er ingen tvivl om, hvad der er det allermest nødvendige for Julie.
Det er den mand, som hun blev kærester med i december 1993.
Flyttede sammen med i januar 1994.
Og giftede sig med i 1995.
Og derfor bruger hun stadig mange kræfter på at få Bjørns behov opfyldt.
- For mig er det vigtigt at give Bjørn mest muligt livskvalitet.
Ellers er det ligegyldigt.
Det giver ikke nogen mening, at han bare skal ligge som en grøntsag.
Så kan vi ligeså godt hjælpe ham med at dø.
I samarbejde med plejehjemmet har Julie lavet en plan for, hvordan Bjørn kan blive optimeret gennem nærende kost som hjemmelavede smoothies og supper, og så vidt muligt styrke ham i hans fysiske udvikling, så han kan tage lidt på igen efter at have tabt 15 kg af at ligge i sengen i flere måneder.
For selvom det måske ikke er et værdigt liv for en tidligere robust og handlekraftig mand, så er det i det mindste ikke et liv i smerte.
- Tidligere var han meget forpint af dødsangst og selvmordstanker, fordi han ikke følte, at han var til nogen nytte.
Det var både uværdigt og meningsløst.
Sådan er det ikke i dag.
Han lider ikke, og der har endda været nogle stunder, hvor jeg har følt, at det bare har været os to som mand og kone, fortæller Julie.
Hun er fast besluttet på at nyde den sidste tid med sin mand – så længe hun har ham.
- Lige nu er hans tilstand stabil, og det er den, så længe der er nogen, der kan tage sig godt af ham.
Men han er ekstrem skrøbelig, og han kan være død om en uge eller 14 dage, hvis han får lungebetændelse.
Det kan også være, at han på et tidspunkt selv giver op.
Det kan vi ikke vide.
Jeg er i hvert fald kommet dertil, at jeg nu ved, at jeg ikke kan tage den beslutning på Bjørns vegne.
For som Julie Rubow slog fast tidligere:- Jeg holder fast i ham, indtil han selv giver op, og jeg elsker ham overalt på jorden.
Hør Julie uddybe, hvorfor det er så svært for hende at slippe Bjørn:FacebookTwitterKopier linkEmner:Medicin|Plejeboliger|DR1|Apple Inc.
|Egtved




https://www.dr.dk/nyheder/regionale/syd/millioner-har-nu-en-sundhedsforsikring-ingen-ved-om-det-er-pengene-vaerd

Syd- og SønderjyllandTo millioner har nu en sundhedsforsikring: Ingen ved, om det er pengene værdAntallet af private sundhedsforsikringer forsætter med at stige.
Hvis du har travlt med at få en fysioterapeut til at kigge på den ømme ryg, så kan den hurtigtste vej for to millioner danskere være gennem deres private sundhedsforsikring.
Af Ida-Sofie Sellerup, Simon Brix og Ulrik Bang-Mørch25.
aug.
2019 kl.
07.
30Bemærk: artiklen er mere end 30 dage gammelLæs opBøvl med knæet, nakken eller måske øjnene, der skal behandles for grå stær?
Stadig flere af os får en privat sundhedsforsikring.
Nye tal fra Forsikring og Pension, som DR har fået, viser, at over to millioner danskere nu har en sundhedsforsikring.
Derved forsætter tallet med at stige.
Antallet af personer med en sundhedsforsikring er steget fra 1.
861.
000 personer i 2016 til 2.
016.
000 personer i 2018.
Det er en stigning på 154.
000 mennesker.
Det har været svært at finde noget stærkt videnskabeligt belæg for, at den type forsikringer skulle medføre en række aflastninger af det offentlige system.
Jacob Kjellberg, professor, ViveKan ikke bevise, at det virkerIfølge Jacob Kjellberg, der er professor i velfærdsøkonomi på Vive – Det Nationale Forsknings- og Analysecenter for Velfærd, hænger den forsatte udvikling sammen med, at det i dag er en del af folks lønpakke i den private del af erhvervslivet.
Og så længe beskæftigelsen stiger, vil antallet af sygeforsikringer gøre det samme, vurderer han.
SundhedsforsikringSundhedsforsikringer omfatter både ordninger med og uden operationsdækning og ordninger kun med helbredsundersøgelse eller udredning.
Antal personer med en sundhedsforsikring er steget fra 1.
861.
000 personer i 2016 til 2.
016.
000 personer i 2018.
Det er en stigning på 154.
000 personer, hvilket svarer til otte procent.
Hos Pension Danmark koster en sundhedsforsikring 340 kroner om året.
I løbet af de seneste fem år har fire ud af ti medlemmer brugt deres forsikring, oplyser selskabet.
Men selvom forsikringens navn klinger i retning af mere sundhed, så kan man ikke konkludere det, lyder det.
- Det er ikke noget, vi har et stærkt evidensgrundlag for, siger Jacob Kjellberg.
- Der har tidligere været forsøgt evalueringer af, hvad de private sundhedsforsikringer gør i en række forskellige sammenhænge, og det har været svært at finde noget stærkt videnskabeligt belæg for, at den type forsikringer skulle medføre en række aflastninger af det offentlige system, eller at man kommer meget hurtigere tilbage på arbejdsmarkedet.
- Man kan ikke udelukke det, men det er altså ikke noget, vi rent videnskabeligt kan sige, at det holder, pointerer han.
Dét, at vi giver vores medlemmer adgang til tidlige behandling, er med til at gøre det nemt at opsøge behandling, så de små skader ikke bliver til store skader.
Torben Möger Petersen, administrerende direktør, Pension DanmarkEn solidarisk forsikringDet er ellers udsigten til at undgå længere perioder væk fra arbejdsmarkedet, som forsikringsgiverne peger på som en af de store fordele.
Forsikringerne giver typisk adgang til fysioterapeut, psykolog, speciallæger og kiropraktorer.
Hos Pension Danmark har næsten alle af de 400.
000 medlemmer en sundhedsforsikring, og administrerende direktør Torben Möger Petersen er ikke i tvivl om effekten.
- Det er en kollektiv og solidarisk forsikring, der gør, at når man har brug for behandling, så er det gratis, og vi sørger for, at man hurtigt kan få det.
- Det er også det, vores medlemmer siger; de værdsætter virkelig den del af pakken og presser snarere på for at få udvidet dækningerne end det modsatte.
Så forståelsen for sundhedsordningen er meget høj, fortæller han.
Læs også:Rekordmange danskere går til fysioterapeutEn del af pakkenLangt de fleste sundhedsforsikringer er en del af en lønpakke, der bliver tilbudt.
Derved er det ikke et decideret tilkøb af den enkelte.
Men administrerende direktør i Pension Danmark Torben Möger Petersen tror, at medlemmerne får stor værdi af ordningen.
- I løbet af et år er det 10-12 procent (af medlemmerne, red.
), der bruger vores tværfaglige behandling.
Og dét, at vi giver vores medlemmer adgang til tidlig behandling, er med til at gøre det nemt at opsøge behandling, så de små skader ikke bliver til store skader, siger Torben Möger Petersen.
Giver ikke længere skattefradragTidligere har der været kritik af, at ordningen skævvrider samfundet, fordi det primært er folk i job, der får sundhedsforsikringer.
Politisk blev det også i 2012 reguleret, så udgiften til en forsikring ikke længere gav et skattefradrag.
Og det præsenteres som et frynsegode på jobmarkedet, siger professor Jacob Kjellberg:- Ulempen er, at det bliver taget fra ens lønsum.
Man skal ikke narre sig selv; du kunne have fået mere i løn eller noget andet i stedet for.
FacebookTwitterKopier linkEmner:PensionDanmark|Torben Möger Pedersen (erhvervsleder)|Forsikringsselskaber|Videnskab|Forsikring & Pension




https://www.dr.dk/nyheder/kultur/film/claes-bang-sagde-nej-til-mere-i-loen-i-stor-hbo-serie-jeg-skulle-bare-have-det

Film og serierClaes Bang sagde nej til mere i løn i stor HBO-serie: 'Jeg skulle bare have det job'Den danske skuespiller spiller en stor rolle i sidste sæson af hitserien 'The Affair'.
© Getty ImagesAf Rikke Bjerge25.
aug.
2019 kl.
07.
02Læs op- Synes du, min rolle fungerer?
Spørgsmålet kommer fra den danske skuespiller Claes Bang, da interviewet skal til at begynde.
For selv en garvet skuespiller, der herhjemme mest er kendt for sine roller i 'Anna Pihl', 'Broen', '2900 Happiness' og senest den Guldpalme-vindende film 'The Square', har lov til at være spændt op mod en premiere.
Især når det drejer sig om den prisbelønnede og populære dramaserie 'The Affair', hvis femte og sidste sæson har premiere på HBO Nordic i morgen, mandag.
Claes BangEr 52 år og uddannet fra Statens Teaterskole i 1996.
Aktuel i femte sæson af tv-serien 'The Affair', som har premiere på HBO Nordic den 26.
august.
I 2017 havde han hovedrollen i den svenske film 'The Square', som blev Oscar-nomineret og vandt Den Gyldne Palme i Cannes.
Selv vandt Claes Bang en European Film Award for bedste skuespiller for sin rolle i filmen.
Siden 'The Square' har han været massivt efterspurgt i udlandet, og han er inden for den kommende tid aktuel i filmene 'Lyrebird', 'The Burnt Orange Heresy' og Netflix-serien 'Dracula'.
Er gift med Lis Kasper Bang, som er fotograf og makeupartist.
Hun har to børn fra tidligere, og familien bor på Frederiksberg.
I den nye sæson af serien spiller Claes Bang en bærende rolle som Sasha Mann, en britisk stjerneskuespiller, der bor i et luksuspalæ i Malibu, som elsker yoga og grøn te, og som er meget selvsikker.
I virkeligheden sitrede nerverne inden i Claes Bang, da han, lige ankommet til Los Angeles to dage forinden, skulle optage seriens store åbningsscene.
Kun med ham og den ene af seriens hovedroller, Dominic West.
- Jeg kan huske, hvordan jeg stod op om morgenen og tog min bil for at køre derind.
Der var jeg pænt stresset, kan jeg godt love dig for.
Alle fra produktionen har været der i så lang tid og kender hinanden, mens jeg var helt ny.
Man vil jo gøre det så godt som muligt, fortæller Claes Bang.
Åbningsscenen, som bestod af en ti siders dialogscene, var danskerens store prøve, der skulle sætte tonen for de næste fire måneders indspilninger.
- Scenen er ekstremt lang, og jeg havde det sådan 'fuck, nu skal jeg fucking levere.
Nu har de hyret den her nye fyr til at spille en vigtig karakter, og nu skal jeg vise dem, at de har truffet et godt valg'.
Jeg vidste bare, at den skulle sidde lige i skabet, husker han.
- Jeg er helt vildt spændt på at se hele sæsonen.
Jeg har ikke set de sidste par afsnit og ved helt ærligt ikke, hvordan femte sæson slutter, siger Claes Bang.
Her ses han over for Dominic West i åbningsscenen på den aktuelle, sidste sæson.
Ville ikke fucke opDet hjalp heller ikke på danskerens nerver, at der ikke var tale om en hvilken som helst opgave, men en bærende rolle i en populær serie, der har vundet flere Golden Globes.
- Der er nok en eller anden fornemmelse af, at hvis hammeren falder, så falder den big time.
Man fucker op i et lidt større format, hvis det sker.
Men heldigvis gik alt godt med åbningsscenen, og Claes Bang følte sig meget velkommen og godt modtaget af sine nye kollegaer.
- Min stress gik ret hurtigt over, som han siger.
Resten af tiden kunne den rutinerede dansker nyde at være med i en af sine yndlingsserier.
Jeg var sådan 'fuck nej, jeg laver det her gratis, bare jeg må være med'.
Claes Bang, skuespiller- Jeg er mega fan af 'The Affair'.
Hvis der var nogen, der havde spurgt mig for et år siden, ville jeg have sagt, den var med i min top tre, afslører han.
Så der var da heller ikke skyggen af tvivl, da han sidste år blev ringet op af sin agent, som spurgte, hvordan han havde det med serien.
- Er du fuldstændig ragende sindssyg, det er en af mine favoritter.
Bare kom med den, lød det begejstret.
Headhuntet til rollenOg det har han grund til at være.
Begejstret.
For Claes Bang havde ikke engang søgt rollen.
Han blev headhuntet.
Forhistorien er, at seriens hovedforfatter, Sarah Treem, havde skrevet en helt ny karakter, 'Sasha Mann', ind i sæson fem.
Og så begyndte hun at lede efter en skuespiller, der passede til Sasha Mann.
Hun stoppede sin søgning, da hun så den prisvindende, Oscar-nominerede film 'The Square', som havde den 194 centimeter høje dansker i den altoverskyggende hovedrolle.
Og så ringede hun ham op.
I 'The Affair' spiller Claes Bang den stenrige skuespiller Sasha Mann, der bor i et palæ i Los Angeles.
- Huset, for fanden mand.
Det ligger simpelthen, så man tror, det er løgn; lige ned til stranden.
Jeg kunne personligt ikke forestille mig at bo sådan helt ekstremt minimalistisk, hvor alle møbler er smidt ud.
Det bliver sgu for tamt, siger han.
- Hvis jeg bare havde fået fem minutter i 'The Affair', ville jeg være lykkelig, så det var helt vildt at få sådan en stor rolle, siger Claes Bang.
Hans agenter begyndte at lugte en god forretning, men Claes Bang valgte at trække i håndbremsen, da de ville presse lønnen højere op.
- Jeg var sådan 'fuck nej, jeg laver det her gratis, bare jeg må være med'.
Selskabet var allerede kommet med et forslag, som jeg syntes lød fint.
Det beløb forhandlede agenterne lidt op, og så ville de fortsætte, men så sagde jeg stop.
De skulle ikke presse citronen mere - jeg skulle bare have det job.
Stor efterspørgsel fra udlandetTv-netværket Showtime, der producerer serien og viser den i USA, er langt fra alene om at bejle til den høje, mørkhårede dansker.
Således har han i årevis været en eftertragtet skuespiller i Tyskland, han er aktuel i filmen 'The Burnt Orange Heresy', der får premiere på filmfestivalen i Venedig i den kommende uge - og nå ja, så kan han også opleves som selveste Dracula i en kommende Netflix-serie af samme navn.
Og sidste år dedikerede en journalist fra det amerikanske modemagasin Vogue sågar en hel artikel til Claes Bang med overskriften: 'Hvem er den sindssygt flotte danske skuespiller, der kommer til Oscar-showet?
Det er naturligvis Claes Bang!
'En på det tidspunkt afbleget Claes Bang ses her på den røde løber ved sidste års Oscar-uddeling, hvor 'The Square' var nomineret.
Her tager han en selfie sammen med filmens instruktør, Ruben Östlund (bagerst), og skuespillerne Annica Liljeblad, Terry Notary og Elisabeth Moss.
I artiklen skriver journalisten blandt andet, at hun ikke bebrejdede sin mand for at blive lidt jaloux, da hun fortalte ham, at hun skulle interviewe danskeren, som hun havde beundret i filmen 'The Square'.
Men ifølge Claes Bang får han ingen invitationer fra kvinder.
'Hvor skulle jeg få dem henne', spørger han.
Han er tværtimod godt gift på niende år med fotograf og makeupartist Lis Kasper Bang, der besøgte ham i Los Angeles under indspilningen til 'The Affair', hvor de holdt jul med hendes børn.
Udfordringer er vigtigere end pengeNu er familien tilbage på Frederiksberg, hvor de bor i Claes Bangs kones barndomshjem.
Og han har ingen drømme om at flytte til Hollywood.
- Jeg bliver her.
Jeg elsker at bo her på Frederiksberg, og vi har lige brugt en masse tid og kræfter på at sætte hjemmet i stand.
Jeg elsker København og har ingen intentioner om at flytte til USA.
- Jeg var vild med at være i L.
A.
på grund af arbejdet, men jeg havde svært ved at finde charmen i det evige bilhelvede og tomme butikker.
Byen ramte mig ikke rigtigt.
Men jeg er da åben over for at give den en chance igen, siger han.
Derfor er det vigtigere for mig at vælge udfordrende roller, end noget, der giver en masse penge, og som jeg ikke kan se mig selv i.
Claes Bang, skuespillerDet bliver dog ikke lige foreløbigt.
Nu skal han først af sted til Frankrig for at lave en film.
Det hele er lige faldet på plads, og han kan ikke røbe noget om projektet, andet end at det er en 'pissefed historie og en fed rolle' i en independentfilm med et lille budget.
For det er den frihed, han kan tillade sig at tage, der hvor han er i livet lige nu.
- Gudskelov har jeg været så pissehamrende heldig, at de to seneste år har været så indbringende, at vi har kunnet indfri vores gæld i huset.
Jeg er ikke på nogen måde millionær, men jeg har bare, så jeg ikke behøver at tjene så mange penge, fordi lånet er betalt ud.
Derfor er det vigtigere for mig at vælge udfordrende roller, end noget, der giver en masse penge, og som jeg ikke kan se mig selv i, siger Claes Bang.
- Det er ikke fordi, jeg vil være hellig, for jeg er jo ikke vred over at tjene penge og betale min gæld.
Men min drøm er bare at lave noget, jeg synes, er fedt og udfordrende.
Jeg føler mig helt afsindigt privilegeret over, at jeg de senere år har fået lov at lave nogle virkelig fede ting med virkelig fede folk.
'The Affair' slutter med 11 afsnit i femte og sidste sæson.
Her ses Claes Bang sammen med seriens to gennemgående skuespillere, Maura Tierney og Dominic West.
FacebookTwitterKopier linkEmner:HBO|Netflix|Teater|Los Angeles|Claes Bang (skuespiller)




https://www.dr.dk/sporten/fodbold/superliga/minut-minut-fcm-faar-sikker-sejr-over-i-priskes-traenerdebut






https://www.dr.dk/sporten/fodbold/superliga/minut-minut-lyngby-lyner-hjemme-mod-randers-fc






https://www.dr.dk/sporten/cykling/postnord-danmark-rundt/dagens-etape-alt-skal-afgoeres-i-festlig-finale-paa

PostNord Danmark RundtDAGENS ETAPE Alt skal afgøres i festlig finale på FrederiksbergRytterne skal fra Roskilde til Frederiksberg på sidste etape af PostNord Danmark Rundt.
Af Rasmus Askman, Mathias Rene Hauge Jacobsen og Kasper Heide Lund25.
aug.
2019 kl.
08.
55Bemærk: artiklen er mere end 30 dage gammelLæs opKlassementet inden sidste etape1.
Niklas Larsen (Coloquick)2.
Jonas Vingegaard (Jumbo- Visma) +6s3.
Rasmus Quaade (Riwal) +7s4.
Lasse Norman Hansen (Corendon-Circus) +12s5.
Jasper De Buyst (Hagens Berman) +23s6.
Mikkel Bjerg (Hagens Berman) +34s7.
Brent Van Moer (Lotto - Soudal) +1.
05 min.
8.
Koen Bouwman (Jumbo-Visma) +1.
08 min.
9.
Christoffer Lisson (Almeborg Bornholm) +1.
16 min.
10.
Johan Le Bon (Vital Concept - B&B Hotels) +1.
19 min.
Der er garanteret cykelløb for alle pengene, når feltet i PostNord Danmark Rundt i dag kører sidste etape.
Med Roskilde Domkirke som kulisse tager rytterne hul på de 165 kilometer fra Midtsjælland til den sidste målstreg i årets løb på Frederiksberg.
Undervejs kommer feltet ud på flere mindre landeveje, når der køres forbi Kornerup, Kattinge og Boserup Skov, inden Roskilde rundes igen, når rytterne suser forbi Vikingeskibsmuseet ved Roskilde Fjord.
På turen væk fra den gamle domkirkeby ind mod København og Frederiksberg Allé kommer feltet ud på både åbent og kuperet terræn, hvor der vil være rigeligt med muligheder for angreb.
I alt skal rytterne op over 834 højdemeter.
Sidste etape sluttes af med 10 omgange på Frederiksberg Allé, og der er som altid lagt op til en flot og festlig finale på PostNord Danmark Rundt.
Rytterne skal fragte sig 165 kilometer fra Roskilde til Frederiksberg på femte og sidste etape.
22-årige Niklas Larsen, der på forhånd havde håbet på en placering i top-5, vil med både førertrøjen og ungdomstrøjen unægteligt være en af etapens hovedpersoner, inden rytterne krydser målstregen på Frederiksberg Allé.
- Vi (Team Coloquick, red.
) er rigtig klar.
Etapen i morgen ser næsten bedre ud for os end fjerde etape.
Vi er klar til at forsvare førertrøjen, og hvis de vil køre om bonussekunder, så tager vi dem.
- Nu tør jeg godt sige, at vi går efter sejren, siger en optimitistisk Niklas Larsen til DR Sporten.
Du kan se mere om etapen i videoen øverst i artiklen.
PostNord Danmark Rundt består af fem etaper, der køres fra 21.
-25.
august og vises direkte på DR1.
Du kan se søndagens etape fra klokken 12.
15.
Her er profilen for dagens etape, der byder rytterne på 834 højdemeter (grafik: postnorddanmarkrundt.
dk).
FacebookTwitterKopier linkEmner:Frederiksberg|PostNord|Roskilde|DR1|Cykelsport




https://www.dr.dk/nyheder/viden/kroppen/hvad-kan-9479-hjerner-i-en-kaelder-paa-fyn-sige-om-vores-intelligens

KroppenHvad kan 9.
479 hjerner i en kælder på Fyn sige om vores intelligens?
På Syddansk Universitet står verdens største samling af menneskehjerner.
Af Jeppe Kyhne Knudsen25.
aug.
2019 kl.
07.
06Læs opKælderen under Syddansk Universitet er en dybt forgrenende, betongrå labyrint.
Den ene lange korridor ligner den anden til forveksling, og på dørene står en række uforståelige tal.
Vores fodtrin giver genlyd, mens vi leder efter den rigtige dør ind til hjernesamlingen.
Martin Wirenfeldt Nielsen stopper op og kigger på det udprintede kort over kælderen.
Om hjernesamlingenFra 1945 til 1982 blev der indsamlet hjerner fra psykiatriske patienter i hele landet.
Hjernerne blev taget, efter at de afdøde var blevet obduceret og lagt i formalin (en væske, der forhindrer dem i at gå i forrådnelse).
Hjernerne kommer fra alle danske statshospitaler, og fordi psykiatriske patienter dengang også omfattede danskere, der led af demens, rummer den hjerner fra et bredt udsnit af befolkningen.
I dag kan man ikke bare tage folks hjerner for at bruge dem til forskning.
Det kræver samtykke fra de pårørende.
Men sådan var reglerne altså ikke dengang.
Da Aarhus Universitetshospital i 2018 blev samlet på det nye supersygehus i Skejby, havde man ikke havde prioriteret, at der skulle være plads til samlingen, og den blev derfor kørt til Syddansk Universitet, hvor den er i dag.
- Det burde være bag døren her, siger han og klør sig i håret.
Til dagligt arbejder han på Odense Universitetshospital, hvor han er lektor i patologi og bruger en stor del af sin tid foran mikroskopet for at undersøge vævsprøver.
I efteråret fik han dog en ny opgave: Han blev ansvarlig for hjernesamlingen, som Syddansk Universitet sidste år overtog fra Aarhus Universitet, hvor de havde ligget stort set urørt i næsten 30 år.
På trods af det har han faktisk kun været nede ved samlingen én gang før - og da var det en universitetsvagt, der viste ham vej.
Overtog samlingen for at blive klogere på demensEn af grundene til at Syddansk Universitet valgte at overtage de mange tusind hjerner sidste år var, at universitetet regner med, at der kan vrides en masse ny viden ud af de krøllede organer.
Særligt i forhold til demens-sygdomme, forklarer Martin Wirenfeldt Nielsen.
- Over halvdelen af hjernerne stammer fra demenspatienter - og det er faktisk sjældent, at vi har mulighed for at studere en demenshjerne, siger han og fortsætter:- I gamle dage blev patienter, der døde på sygehuset, per automatik obduceret, så der havde man rig mulighed for at studere hjernerne.
I dag kræver det samtykke fra de pårørende, så vi obducerer ikke ret mange længere.
Det er særligt den type demens, der udvikler sig sent i livet, som Martin tror, at hjernerne kan give os mere viden om.
Vi ved nemlig næsten ingenting om den.
- Den type alzheimers, der kommer tidligere i livet, ved vi har en række genetiske komponenter.
Men vi kender ikke genetikken ved den sene type.
Og her kan hjernerne bliver uvurderlige, siger han.
Martin Wirenfeldt Nielsen står op ad en reol i den store hjernesamling.
Desværre kunne han ikke åbne spandene og vise en hjerne frem, da der endnu ikke er installeret udluftning i lokalet.
Kan også gøre os klogere på intelligensHjernesamlingen rummer dog flere muligheder end blot ny viden om demens.
Mange af hjernerne stammer fra patienter, der led af skizofreni eller var maniodepressive, så også her kan der være ny viden at hente.
Og så kan de muligvis også gøre os klogere på intelligens, forklarer Martin Wirenfeldt Nielsen.
- Sådan grundlæggende kan man egentlig ikke sige så meget om vores intelligens ved at kigge på den fysiske hjerne med det blotte øje.
Og kigger man i mikroskopet, ser hjerneceller ens ud hos os alle.
Men hvis du undersøger det, der hedder gliaceller, kan vi måske godt sige noget om, hvor intelligent hjernens ejermand var, siger han.
© Gerry Shaw / WikipediaTre typer gliacellerEn gliacelle er en hjælpecelle, som findes oppe i vores hjerne.
Der findes tre slags gliaceller:Oligodendrocytter laver det fedtstof i hjernen, der indkapsler alle de strenge eller ledninger, som nervecellerne mellem hinanden for at sende signaler frem og tilbage.
Fedtstoffet øger den hastighed, som nerveceller kan kommunikere med hinanden i.
Astrocytter regulerer hjernens stofskifte.
Når en nervecelle skal sende et signal til en anden celle, sender den et signalmolekyle.
Og det er netop stofskiftet i de molekyler, som astrocytterne regulerer.
Der er vist sammenhæng mellem et højt antal astrocytter og høj intelligens.
Mikroglia er en del af immunforsvaret.
De reagerer, hvis du får en sygdom i hjernen.
Det kan være en blodprop eller en infektion.
De strømmer hen til det beskadigede væv og begynder at spise død nervevæv og rydde op.
Gliaceller er en slags hjælpecelle, der findes overalt i hjernen.
De støtter nervecellerne og er med til at opretholde struktur i hjernen.
Faktisk findes der tre slags gliaceller - og det er den type, der kaldes for astrocytter, der har størst indflydelse på vores intelligens, viser forskning.
Einsteins hjerne var pakket med gliacellerEn af de klogeste mennesker, der nogensinde har levet, Albert Einstein havde en markant større koncentration af gliaceller i hjernen end normalt.
Det ved vi, fordi lægen Thomas Harvey, der obducerede ham, da han døde i 1955, stjal hans hjerne og lagde den i formalin for at bevare den - helt uden at spørge de pårørende.
Selv fandt Thomas Harvey dog ikke noget ud over det sædvanlige ved hjernen.
Den var hverken tungere, mere krøllet eller havde flere nerveceller end gennemsnitshjernen.
Med tiden gav han op på at blive klogere på, hvad ved Einsteins hjerne, der havde gjort ham til et geni.
Og i stedet tilbød han andre forskere at studere hjernen.
Det gav pote, og i 1985 fandt Marion Diamond ud af, at Einsteins hjerne havde langt flere astrocytter end normalen.
Og netop det her med at tælle astrocytter, vil man godt kunne gøre på hjernesamlingen, vurderer Martin Wirenfeldt Nielsen.
- Samlingen er velegnet til at studere gliacellerne, fordi hjernerne er så velbevarede.
Men det vil tage mange mandetimer, fordi vi skal sidde med mikroskopet og tælle ved hver eneste hjerne, siger og fortsætter:- Og jeg tvivler på, om nogen vil være interesseret i at betale for det.
Stadig ingen spor af hjernernePå vores jagt efter hjernesamlingen vælter vi ind i både et rum fyldt med waders og fiskeudstyr, som højst sandsynligt tilhører havbiologerne, et opbevaringsrum til de studerendes fredagsbar og et rum fyldt med brummende generatorer.
Men stadig ingen hjerner.
I ren desperation vender vi tilbage og begynder at lede der, hvor vi startede - stadig uden held.
Grunden til, at Martin Wirenfeldt Nielsen kun har været nede i samlingen én gang, er, at der endnu ikke er sat forskningsprojekter i gang.
Der mangler nemlig nogle helt grundlæggende ting, før hjernerne kan komme i arbejde.
- Før det kan betale sig at kigge på hjernerne, har vi brug for at få digitaliseret alle de journaler, der er knyttet til dem.
Lige nu ligger mange af journalerne i gamle kasser ved siden af hjernerne - og en del af dem, er blevet afleveret til Landsarkivet i Viborg og Rigsarkivet i København, siger han og fortsætter:- Der ligger derfor et stort arbejde i at få gjort informationen tilgængelig og søgbar - og det er jeg ved at forsøge at skaffe penge til.
Det vil nok tage en halv time per hjerne - og det løber jo op i 5.
000 timer bare for at få tastet de mest basale oplysninger ind i en database.
Og den slags projekter er det svært at finde forskningsmidler til.
Derfor er Martin Wirenfeldt Nielsen på udkig efter en fond, der vil støtte digitaliseringen.
De mere end 9.
000 hjerner bliver opbevaret i spande fyldt med formalin.
De hvide spande er ret nye, men indeni dem ligger den gamle spand stadigvæk.
Hjernerne var tæt på at blive skrottetNetop problemet med at finde penge til at drive sådan en hjernesamling, var grunden til, at Aarhus Universitet i 2017 besluttede at skrotte samlingen.
Dengang udtalte daværende institutleder på Institut for Klinisk Medicin, Kristjar Skajaa, der havde ansvaret for samlingen, at: “Det koster flere millioner kroner at flytte og bevare samlingen, og når vi sammenholder den udgift med den videnskabelige værdi, er konklusionen, at værdien ikke står mål med omkostningerne.
”Men da offentligheden hørte om det, væltede det ind med kritik af beslutningen og tilbud om at overtage samlingen.
Både private virksomheder og universiteter rakte armene ud for at tage imod hjernerne, men det blev Syddansk Universitet, der løb med sejren.
- Faktisk var vi så heldige, at Aarhus Universitet valgte at bruge de penge, de havde sat af til at destruere samlingen, til i stedet at transportere den ned til os.
Så vi fik den kvit og frit, fortæller Martin Wirenfeldt Nielsen.
Unikt indblik i tiden før antidepressiv medicinNoget andet, der ifølge Martin Wirenfeldt Nielsen, gør hjernesamlingen helt unik, er, at de fleste af hjernerne er fra en tid før psykofarmaka.
- I dag er det nærmest umuligt at studere en hjerne fra en person, der har lidt af en psykisk sygdom, men ikke har fået medicin imod det.
Med vores samling kan man studere forandringerne i en helt umedicineret hjerne, siger han.
© ColourBoxOpfindelsen af psykofarmakaFør 1950 kunne lægerne ikke behandle psykiske lidelser som depression, angst eller psykoser.
I løbet af 50’erne blev der dog opfundet hele fire nye typer medicin til at behandle psykiske sygdomme:1) Imipramin, der kunne hjælpe mod depression.
2) Klorpromazin, som dæmpede psykoser.
3) Benzodiapiner, der kunne tøjle angst.
4) Litium, som stabiliserede humørsvingningerne hos maniodepressive.
Det var dog først fra 1970’erne, at det blev normalen at behandle med psykofarmaka i Danmark.
De første mange år var der nemlig ret kraftige bivirkninger ved medicinen.
Kilde: Psykiatrifonden.
dkOg netop det kan være en fordel, hvis forskerne skal blive klogere på skizofreni, depression eller demens.
- I dag får de fleste patienter jo medicin.
Alzheimers kan vi ikke kurere, men vi kan dæmpe symptomerne.
Det kunne de ikke dengang, så vi kan bedre studere, hvordan forskellige centre i hjernen er blevet påvirket - og hvad sygdommen har betydet for deres intelligens, siger han.
Det er nemlig sådan, at demens langsomt forringer dine kognitive evner.
Du får med andre ord en lavere intelligens, i takt med at sygdommen skrider frem.
Og det her med, hvordan demens påvirker vores intelligens, ved vi faktisk heller ikke så meget om, forklarer Martin Wirenfeldt Nielsen.
Vagt kommer til undsætningDa vi er gået op og ned ad den samme lange gang et par gange, støder vi til vores held ind i en universitetsvagt, der kommer os til undsætning.
Han ved lige præcis, hvor hjernerne gemmer sig.
Det lokalenummer, som Martin Wirenfeldt Nielsen har fået af universitetets administration, viser sig nemlig at være forkert.
Det er et af universitetsbibliotekets magasiner, han har fået udpeget i stedet.
Og da betjenten viser os den rigtige dør, virker Martin Wirenfeldt Nielsens adgangskort da heller ikke.
Betjenten lukker grinende døren op og siger: “Til gengæld har du adgang til en masse bøger, ingen gider læse.
”Havde det ikke været for betjenten, havde jeg måske slet ikke fået samlingen at se.
Syddansk Universitet har fået installeret skabe på skinner - som ofte bruges i bogmagasiner - så alle hjernerne kan være i samme rum.
Spandevis af hjernerInde i lokalet står hyldemeter efter hyldemeter hvide spande med et nummer skrevet på med sprittusch.
Der er med andre ord hjerner fra gulv til loft.
Reolerne er af den slags, som bruges på arkiver.
De kan køre på en skinne i gulvet, så mere kan klemmes ind på mindre plads.
For 9.
479 hjerner fylder en del.
Bagerst i lokalet står læssevis af smukke, gamle arkivkasser, og Martin Wirenfeldt Nielsen hiver et par stykker ud og åbner dem.
En kasse er fyldt med en masse brune papirsposer, en anden med små, tynde glasplader.
- Papirsposerne her er fyldt med skiver af hjerne, siger han og viser mig en gennemsigtig klods, der føles som et stykke stearin.
Inde i klodsen kan jeg se en lille klump hjernemasse.
- For at vi kan skære hjernerne i de ultratynde skiver, vi skal bruge, når vi vil studere vævet i et mikroskop, er vi nødt til at støbe dem ind i parafin.
Det smarte ved parafin er, at det smelter ved 70 grader.
Så når vi har den her skive, der er nogle mikrometer tyk, lægger vi den ovenpå en varm glasplade og parafinen smelter væk, mens vævet ikke tager skade, siger han og holder en af de tynde glasplader op mod lyset.
I lyset kan man skimte et lyserødt stykke hjernevæv.
Netop sådan et stykke, man vil kunne bruge til at tælle gliaceller.
Lyset i kælderen var ikke særlig kraftigt, så Martin Wirenfeldt Nielsen  måtte holde en af de ultratynde glasplader op mod lyset for at se hjernevævet deri.
Umuligt at tage vævsprøver fra den levende hjerneMen hvorfor egentlig ikke bare tage en prøve fra en levende hjerne?
Ifølge Martin Wirenfeldt Nielsen er det stort set umuligt at tage en vævsprøve fra en hjerne i en person, der er i live.
- Stort set alle andre organer kan vi tage prøver fra, men det kan man ganske enkelt ikke med hjernen.
Den er så skrøbelig og udsat.
Tager du bare et lille område, kan det have ekstremt store konsekvenser.
Derfor er det næsten umuligt at få mulighed for at se på vævet, siger han.
De færreste demenspatienter bliver i dag obduceret, når de dør, så man kan simpelthen ikke få adgang til den her type væv mere.
Det er også en af grundene til, at vi ved så lidt om mange af de her sygdomme i hjernen, forklarer Martin Wirenfeldt Nielsen.
- Der findes dyrestudier af mange af de sygdomsprocesser, der ligner demens.
Men demens er en diagnose, der er afhængig af, at man kan teste patienten for tab af hukommelse og kognitive evner.
Det kan man ikke teste dyr for.
Derfor har dyremodellerne begrænset brug, siger han.
Nye dna-teknikker og den faldende pris gør, at vi kan få nogle resultater ud, vi ikke kunne få for bare få år siden.
Martin Wirenfeldt NielsenBillige dna-test giver helt nye mulighederDe senere år er prisen for at lave en dna-analyse af et helt genom faldet ekstremt meget i pris.
Så meget at Martin Wirenfeldt Nielsen og hans kolleger realistisk set vil kunne kortlægge genomet for en stor del af hjernerne i samlingen.
I 2001 kostede det omkring 100.
000 dollar at kortlægge et menneske-genom.
I 2019 ligger prisen på lige over 1.
000 dollar, viser tal fra National Human Genome Research Institute.
Og ikke nok med det så har forskere som Eske Willerslev haft succes med at hive mere og mere information ud af beskadiget dna fra oldtidsfund.
Den udvikling ser, ifølge Martin Wirenfeldt Nielsen, ud til at fortsætte.
Og det giver hele tiden nye muligheder for, hvad hjernesamlingen kan bruges til.
- Nye dna-teknikker og den faldende pris gør, at vi kan få nogle resultater ud, vi ikke kunne få for bare få år siden, siger han og fortsætter:- Og der vil sikkert komme nye muligheder i fremtiden.
Nye metoder og ny viden, der gør, at vi kan bruge samlingen til noget helt andet, end vi forestiller os i dag.
Derfor er den her samling utrolig vigtig at bevare, slutter han.
FacebookTwitterKopier linkEmner:Albert Einstein (fysiker)|Eske Willerslev (professor)|Syddansk Universitet|Videnskab|København




https://www.dr.dk/mitliv/maja-investerer-alle-sine-sparepenge-paa-et-eventyr-uden-bagkant-der-er-ingen-plan-b-og-det

Mig og mine pengeSe temaMit LivMaja investerer alle sine sparepenge på et eventyr uden bagkant: Der er ingen plan b, og det føles så rigtigtHun har nok rejst mere end de fleste.
Nu bliver det på fuldtid i en alder af 29 år.
© Neel AndreasenAf Palle Herløv, Signe Heiredal (grafik) og Maja Grønholdt Jensen (foto)25.
aug.
2019 kl.
08.
14Læs opDer hænger et stort verdenskort over Maja Grønholdt Jensens dobbeltseng i andelslejligheden på Nørrebro.
Kortet er en gave fra hendes mor, og det lægger ikke ligefrem en dæmper på Majas rejselyst, at hun ser det som det første og sidste hver dag.
- Jeg kigger tit på det om aftenen, inden jeg går i seng.
Ser jeg et sted, jeg ikke kender, googler jeg det og får lyst til at pakke mine ting og tage afsted med det samme, siger hun.
Sådan har det været det meste af hendes 29-årige liv.
Sulten efter rejser og oplevelser er enorm, og Maja har et lille håb om, at hun har været hele verden rundt, den dag hun skal herfra.
Sådan ’for good’.
Mig og mine pengeLeje, eje, investere i aktier eller gemme under hovedpuden?
Der er mange måder at bruge de penge, der står på kontoen, på.
Vi har talt med en række mennesker, som alle har taget nogle ultrabevidste valg om, hvordan de bruger deres penge.
Læs her, hvorfor de gør, som de gør.
Særligt de seneste fire år som færdiguddannet har hun givet den gas på rejsefronten.
Det er en klar prioritering for hende.
- Jeg joker indimellem med, at jeg har en ’nedsparingskonto’ i banken, for jeg har altid brugt mine penge hurtigt og gjort, hvad jeg havde lyst til, siger Maja Grønholdt Jensen.
Mens andre i vennekredsen er begyndt at investere i større lejligheder og formere sig, som hun siger, drejer Majas liv sig stadig om at få så mange gode oplevelser som muligt.
Hun er slet ikke nået dertil, hvor hun overvejer at flytte uden for byen eller få børn.
- Jeg lever stadig, som om jeg er 22 år med byture hver weekend og flere rejser om året.
Rekorden er ti udlandsture på et år.
Hendes samlede liste over besøgte lande tæller 32, og den tæller alt fra Brasilien over Marokko til Nordkorea.
- Nogle synes måske, vi skal se at blive voksne, eller at vi er ufornuftige, fordi vi ikke sparer op til huskøb og så videre.
Det her er bare vores måde at leve livet på.
Det føles rigtigt, og hvem bestemmer i grunden, hvad der er rigtigt og forkert?
Maja lever gerne af havregryn i nogle dage, hvis det betyder, at hun så kan gå på restaurant og i byen både fredag og lørdag.
- Det er jeg ikke for fin til.
Det hele handler om prioritering, hvis man som mig vil have et liv med masser af oplevelser.
Det kan lade sig gøre, hvis man giver afkald på andre ting, og hvis man er villig til at knokle ekstra for det, siger Maja.
Da hun var i praktik som journaliststuderende, tog hun eksempelvis et deltidsjob i en isbutik, så hun kom hjem efter midnat og mødte ind på redaktionen klokken 8.
30.
Hårdt?
Ja.
Men så var der råd til at leve det liv, hun gerne ville.
Hendes kæreste, Stefan Bech Landgreve, har det heldigvis på samme måde.
Han er også en eventyrer, der ikke lader sig diktere af omgivelsernes forventninger til en knap 30-årig.
Nu er de klar til at tage det helt store skridt sammen, når de 22.
september forfølger drømmen om at genstarte tilværelsen på den anden side af kloden.
De sætter sig ind i et Qatar Airways-fly i Kastrup med en oneway ticket, og så stiger de ud på Bali uden en detaljeret plan for, hvad der så skal ske.
De tager det hele, som det kommer.
- Vi aner ikke, hvor vi skal bo, hvad vi skal lave, eller hvornår vi kommer hjem igen, men det bekymrer os ikke.
Det her er noget, vi har villet i lang tid.
Det er vores jagt på det frie liv og en hverdag uden arbejde fra ni til 17, siger Maja.
Maja og Stefan har en andelslejlighed på Nørrebro i København, som de har lejet ud til et par fra Barcelona.
Manden er britisk og kvinden vist nok russisk.
’Very international’.
I første omgang har de lejet den ud i et halvt år, så hvis de afbryder turen inden da, må de rykke ind i Majas mors kælder hjemme i Herning.
Eller i Stefans forældres kælder i Lyngby.
Ellers må de crashe på en sofa hos nogle venner, til de finder en mere permanent løsning.
- Vi tager det hele, som det kommer.
Den slags plejer altid at løse sig på én eller anden måde, siger Maja.
Stefan har kvittet sit job som associate advisor i en større international virksomhed, og Maja siger farvel til en stilling som SoMe-manager i Københavns Zoo, så de er ikke bundet af noget på jobfronten.
I banken står der lige nu 120.
000 kroner på fælleskontoen, og der er ikke noget sikkerhedsnet i form af en ekstra pose penge gemt ét eller andet sted.
Maja og Stefan har regnet ud, at de bør kunne leve i syv måneder for de 120.
000, hvis de holder sig i det sydøstlige Asien og overnatter på hostels og i såkaldte ’homestays’, hvor man indlogeres sig privat og ofte til en overkommelig pris får morgenmad med i købet.
De dyre hoteller vil de helst undgå.
De må altså hver bruge cirka 8.
500 kroner om måneden, og det beløb skal dække alle udgifter til overnatning, mad, telefoni, forsikringer, visum, tøjvask, transport, oplevelser og medlemskab af a-kassen.
De har begge været på Bali før, så det er ikke helt ukendt land, de kommer til med deres 30 dages visum.
Så tager de livet, som det kommer, derfra.
Pakker rygsækkene og ser, hvor de ender.
Med fly, færge, tog eller bus.
Det er ikke vigtigt.
- Det er det, der er så superfedt ved det her.
Det er ikke-planlagt.
Jeg er helt vildt glad for mit job og mit liv herhjemme, men jeg vil hellere ud og lave noget andet.
Nu tager vi sammen et skridt tilbage og spørger: Hvad er det, vi gerne vil?
Det, håber vi, at vi finder ud af på turen.
Deres håb er, at de kan tjene lidt ekstra ved at freelance inden for sociale medier og content marketing, skrive rejseartikler og webtekster, måske blogge og udnytte det netværk, de har skabt hjemme i Danmark i de fire-fem år, de har været på arbejdsmarkedet.
- Jeg skal bare have en computer med en stabil netforbindelse.
Så er det lige meget, om jeg sidder i en lejlighed på Nørrebro eller på en café på Bali eller Sri Lanka, så længe jeg overholder mine aftaler.
Jeg vil gerne være et eksempel på, at man kan skrue sit arbejdsliv sammen på en måde, hvor man kombinerer det med noget andet, siger Maja.
Hun vil ikke møde ind på et kontor, gå til frokost klokken 12 og hjem klokken 17 mandag til fredag.
Det bliver for surt med alle hverdagens faste pligter, andres forventninger og den trummerum, man tit havner i.
Det dræbende kedelige hamsterhjul, hvor alting starter forfra mandag morgen.
Maja føler, at hun indimellem har så mange pligter herhjemme, at hun glemmer, hvorfor hun gør ting, og for hvis skyld hun gør det.
Stefan har det på samme måde med aftaler fra morgen til aften.
På Bali - eller hvor de nu ender ude østpå - kan de selv indrette dagen og fordybe sig i andre ting.
Blive bedre til at surfe, læse en bog, se Netflix i regnvejr, køre en tur på en lejet scooter ud i en rismark eller bare stoppe op og nyde en flot udsigt.
- Ja, og så arbejde freelance, så vi har flere penge at leve for.
Det motiverer mig helt vildt, og jeg håber, vi kommer hjem rige på oplevelser, selv om økonomien er hamret helt i bund.
Maja og Stefan har kendt hinanden i fire år.
Hun skulle til USA i to måneder nogle uger efter at have mødt ham, og hun havde kun været hjemme i fire dage, da han tog på udveksling i et halvt år på Bali.
Maja tænkte, at de kunne se, om forholdet skulle fortsætte, når han kom hjem.
'Det vrimler jo med lækre, australske surfer-chicks derovre.
Lad os nu se', tænkte hun, men de kunne ikke undvære hinanden, så hun købte en billet og besøgte ham.
- Vi har altid rejst meget og været vant til at bo andre steder end i Danmark i kortere perioder.
Den del skræmmer os ikke, men det er da lidt nervepirrende at tage af sted uden at have en plan for, hvornår vi skal hjem.
De er enige om, at hvis hun får hjemve, tager han med - og omvendt.
De er sammen fra start til slut.
- Det kan jo være, at græsset slet ikke er grønnere på den anden side.
At det liv, vi håber på at få, slet ikke er så skidefedt, når det kommer til stykket.
Måske står vi om to måneder og savner alle pligterne og den skemalagte hverdag, eller vi ærgrer os over at misse vennernes bryllupper og deres børns fødselsdage, siger Maja.
- Sker det - så sker det.
Så kommer vi hjem igen.
Hun er indstillet på, at rygsæk-tilværelsen ikke er så glamourøs, som den indimellem tager sig ud på eksempelvis Instagram.
Heriblandt hendes egen side, der er spækket med solrige pletskud fra det meste af verden.
- Der er selvfølgelig dage, hvor alting er noget lort, og hvor intet fungerer.
Nogle af dine ting er væk, og resten er beskidte.
Jeg ved det, for jeg har prøvet det, siger hun.
- Jeg ved bare også, at der er mange bekymringer, der aldrig bliver til noget, og af den grund bekymrer jeg mig sjældent.
Det er noget, jeg forsøger at lære mig selv at lade være med at bruge kræfter på.
- Heller ikke i forhold til økonomien?
- Nej.
Uden at det skal lyde forkert - eller for den sags skyld forkælet - så har jeg aldrig bekymret mig om penge, for jeg kommer fra et hjem, hvor jeg kunne låne 500 kroner og betale dem tilbage måneden efter.
Som 13-årig fik jeg mit første job som piccoline, og jeg har altid arbejdet så meget, at jeg har haft råd til at gøre, hvad jeg ville.
Hun kan sagtens brænde 10.
000 kroner af på drinks og burgere på to-tre festivaler hen over sommeren uden at fortrække en mine.
Så sælger hun bare ud af kjolerne i garderoben gennem Trendsales, eller hun lejer en stand på et loppemarked og kommer hjem med 4.
000 nye kroner på lommen.
Det har hun også prøvet.
Så begynder det hele ligesom at løbe rundt for hende.
Maja har mødt forskellige reaktioner fra sin omgangskreds, da hun offentliggjorde rejseplanerne.
Nogle synes, det er modigt at rejse væk fra trygheden herhjemme og over til en ukendt skæbne.
Andre synes bare, det er cool.
Dem er der heldigvis flest af, og der er ingen tvivl om, at det her er et ego-projekt all the way.
And so what?
- Vi har begge to den der følelse af, at vi har gjort, hvad samfundet forventer af os: taget en uddannelse, blevet kærester, flyttet sammen, fundet arbejde og sørget for at vedligeholde vores vennekreds og tage med til babyshowers, barnedåbe og bryllupper.
Det er også rigtig fint alt sammen.
Nu tager vi selv hundrede procent kontrollen og gør det, der gør os glade.
Der er ingen plan b, og det føles så rigtigt.
FacebookTwitterKopier linkEmner:Bali|Nørrebro|Zoologisk Have København|Økonomi|Bolig




https://www.dr.dk/nyheder/udland/israel-angriber-iransk-eliteenhed-i-syrien-og-forpurrer-angreb

UdlandIsrael angriber iransk eliteenhed i Syrien og forpurrer angrebIfølge Israels militær var den iranske eliteenhed al-Qud ved at forberede et angreb med såkaldte dræberdroner.
25.
aug.
2019 kl.
01.
43Bemærk: artiklen er mere end 30 dage gammelLæs opIsraels luftvåben har lørdag forhindret et iransk forsøg på at angribe israelske mål.
Det oplyser det israelske militær i en erklæring.
Ifølge militæret angreb det israelske luftvåben således lørdag iranske styrker nær Syriens hovedstad, Damaskus, fordi styrkerne angiveligt planlagde at angribe mål i Israel.
Lørdagens angreb fandt sted i den palæstinensiske by Aqraba sydøst for Damaskus.
- Angrebet var rettet mod Irans al-Qud-styrker og shiamuslimske militser, der de seneste dage har været ved at forberede et angreb mod flere mål i Israel fra Syrien, oplyser det israelske militær.
De iranske al-Qud-styrker er en eliteenhed, der er dedikeret til at kæmpe i udlandet.
- Det forpurrede angreb omfattede planer om at lancere en række bevæbnede droner, som skulle bruges til at ramme israelske mål, tilføjer Israels militær.
Talsmand for militæret Jonathan Conricus fortæller, at de israelske styrker ramte infrastruktur med kampfly.
Ifølge talsmanden havde Iran planer om at bruge såkaldte dræberdroner til at ramme mål i det nordlige Israel.
En dræberdrone kan udstyres med sprængstoffer og er ligesom et missil "i stand til at ramme mål med meget stor nøjagtighed", fortæller Jonathan Conricus.
Syriske statsmedier rapporterer ifølge nyhedsbureauet Reuters, at Syriens luftforsvar lørdag aften opfangede "fjendtlige mål" over hovedstaden Damaskus.
Imens fortæller vidner i Damaskus, at de hørte og så eksplosioner på himlen.
I en erklæring oplyser Syriens militær, at "størstedelen af de israelske missiler blev ødelagt, før de nåede deres mål".
Under borgerkrigen i nabolandet Syrien har Israel gentagne gange udført luftangreb mod iranske mål og understreget, at det ikke vil give Iran mulighed for at forankre sig militært i landet.
Det er ifølge dpa sjældent, at Israel kommenterer landets angreb i Syrien.
/ritzau/dpaFacebookTwitterKopier linkEmner:Israel|Syrien|Damaskus|Militær|Militærudstyr




https://www.dr.dk/sporten/fodbold/superliga/minut-minut-esbjerg-deler-i-porten-med-sejrsloese-silkeborg






https://www.dr.dk/nyheder/indland/sort-audi-korer-vanvidskorsel-i-kobenhavn-maend-pakort

IndlandSort Audi kører vanvidskørsel i København: To mænd påkørtMange måtte springe til side, da en bil kørte vanvidskørsel gennem København.
En person kom slemt til skade.
Politiet har anholdt fem personer fra bandemiljøet.
25.
aug.
2019 kl.
06.
13Bemærk: artiklen er mere end 30 dage gammelLæs opEn sort Audi, der kørte vanvidskørsel i det indre København, har påkørt en svensk og en norsk mand.
Det skete i går aftes, oplyser central efterforskningsleder ved Københavns Politi Søren Lauritsen her til morgen.
Den ene mand er indlagt med adskillige knoglebrud og er slemt tilredt uden at være i livsfare.
Den anden fik kørt sin fod over og er nu udskrevet, oplyser efterforskningslederen.
Adskillige mennesker måtte springe til siden for at undgå at blive ramt af bilen.
Fem er anholdtPolitiet har anholdt fem mænd fra det københavnske bandemiljø, som ifølge politiet "har forbindelse til bilen".
Efterforskningslederen fortæller, at man i de kommende timer vil arbejde på at finde ud af, om personerne skal fremstilles i grundlovsforhør.
Det første færdselsuheld fandt sted tæt på Holmens Kanal.
Det næste ved Toldbodgade.
Da politiet fik anmeldelsen om det første uheld, satte man efter den sorte Audi, men måtte stoppe op for at yde livreddende førstehjælp til den mand, der havde pådraget sig adskillige knoglebrud.
Senere blev de fem unge mænd anholdt ved Gefionspringvandet på Langelinie.
/ritzau/FacebookTwitterKopier linkEmner:København|Audi|Københavns Politi|Trafikulykker|Politi




https://www.dr.dk/nyheder/politik/minister-vil-undersoge-e-cigaretter-efter-lungesygdomme-i-usa

PolitikMinister vil undersøge e-cigaretter efter lungesygdomme i USAAmerikanske myndigheder ser forbindelse mellem stribe af lungesygdomme og brug af e-cigaretter.
25.
aug.
2019 kl.
03.
11Bemærk: artiklen er mere end 30 dage gammelLæs opDanske myndigheder bør følge med i udviklingen i USA, hvor brugen af e-cigaretter - i flere tilfælde med det psykoaktive stof fra cannabis, THC - undersøges som en årsag til lungesygdom i en række sager.
Det skriver sundheds- og ældreminister Magnus Heunicke (S) lørdag aften på Twitter.
I alt er der tale om 193 sager i 22 amerikanske stater.
Senest har myndighederne i staten Illinois forbundet et dødsfald efter lungesygdom med brugen af e-cigaretter.
Det er angiveligt første gang.
Det skriver amerikanske The Washington Post og britiske BBC.
Det har nu fået Heunicke til at bede Sundhedsstyrelsen indhente udenlandske erfaringer.
- Bekymrende udvikling i USA.
Jeg har her til aften bedt Sundhedsstyrelsen gennemgå faglig viden om e-cigaretter med særligt fokus på unges skadevirkninger, skriver han.
Derudover har han bedt styrelsen følge med i, hvordan sundhedsmyndighederne i USA håndterer situationen.
Den direkte årsag til sygdomstilfældene er ikke blevet identificeret.
Men alle lader til at involvere e-cigaretter på den eller den anden måde, og i flere af sagerne har brugerne inhaleret damp med THC.
Sådan lyder det ifølge BBC fra eksperter fra Centers for Disease Control and Prevention (CDC), der i USA har ansvar for beskyttelse af folkesundheden.
Symptomerne blandt de ramte inkluderer hoste, åndedrætsbesvær, træthed og i nogle sager opkast og diarré.
De mange sygdomstilfælde er blevet indrapportet over en periode på to måneder fra 28.
juni til 20.
august.
Personen, der døde, blev "indlagt med en ikke nærmere bestemt sygdom efter angiveligt at have dampet eller brugt e-cigaretter", siger Jennifer Layden, ledende embedslæge og epidemiolog i Illinois ifølge BBC.
Direktøren for CDC, Robert Redfield uddyber, at dødsfaldet er meget bedrøveligt.
- Dette tragiske dødsfald i Illinois understreger de alvorlige risici, der er forbundet med e-cigaretter og lignende produkter, siger han til BBC.
/ritzau/FacebookTwitterKopier link




https://www.dr.dk/nyheder/udland/nasa-efterforsker-den-maske-forste-forbrydelse-begaet-i-rummet

UdlandNasa efterforsker den måske første forbrydelse begået i rummetAstronauten Anne McClain anklages for at have skaffet sig adgang til sin hustrus bankkonto uden tilladelse.
Den 40-årige amerikanske astronaut Anne McClain er kommet i modvind.
(Arkivfoto) (Foto: STR.
© Ritzau Scanpix)25.
aug.
2019 kl.
06.
20Bemærk: artiklen er mere end 30 dage gammelLæs opDen amerikanske rumfartsadministration Nasa efterforsker det, der kan vise sig at være den første forbrydelse begået i rummet nogensinde.
Det rapporterer The New York Times.
Den amerikanske astronaut Anne McClain er således anklaget for identitetstyveri og ved på utilbørlig vis at have skaffet sig adgang til sin hustrus økonomiske oplysninger.
Det skulle angiveligt være sket under McClains seks måneder lange mission om bord på Den Internationale Rumstation (ISS).
Anne McClains hustru, Summer Worden, indgav tidligere i år en klage til den amerikanske forbruger- og konkurrencestyrelse, Federal Trade Commission (FTC).
Det skete, efter at hun angiveligt havde fundet ud af, at Anne McClain havde skaffet sig adgang til hendes bankkonto uden tilladelse.
- Jeg var temmelig forfærdet over, at hun kunne finde på at gå så langt.
Jeg vidste, at det ikke var okay, siger Summer Worden til The New York Times.
OvergrebsanklagerAnne McClains advokat siger, at astronauten ikke har gjort noget galt.
McClain fik ifølge advokaten adgang til kontooplysningerne, mens hun var om bord på ISS for at føre tilsyn med parrets fælles økonomi - noget hun har gjort i det meste af den tid, de har været sammen.
Ifølge The New York Times har efterforskere fra Nasa kontaktet begge kvinder for at forsøge at komme til bunds i sagen.
Anne McClain og Summer Worden blev gift i 2014.
I 2018 søgte Worden om skilsmisse, efter at McClain havde anklaget hende for overgreb.
En anklage som Worden hævder er en del af et forsøg fra McClains side på at få forældremyndigheden over Wordens søn.
Et par måneder senere drog Anne McClain på mission i rummet, og kort efter opdagede Summer Worden angiveligt, at McClain havde skaffet sig adgang til hendes bankkonto uden tilladelse.
/ritzau/FacebookTwitterKopier linkEmner:NASA|USA|Den Internationale Rumstation|New York Times|Kriminalitet




https://www.dr.dk/sporten/badminton/min-version-camilla-martin-tog-legendarisk-vm-guld-20-aar-siden-havde-jeg-tabt-var

BadmintonMIN VERSION Camilla Martin tog legendarisk VM-guld for 20 år siden: 'Havde jeg tabt, var jeg stoppet med badminton'Hør Camilla Martin fortælle om den nervepirrende VM-finale, der blev karrierens største triumf.
© ScanpixAf Sarah Fisker Henriksen og Morten Mølby25.
aug.
2019 kl.
07.
45Læs opI dag er det finaledag ved VM i badminton i Schweiz.
Damesinglefinalen står mellem japanske Nozomi Okuhara og indiske Pusarla Sindhu.
To navne, de færreste danskere måske har hørt om.
For 20 år siden var alle danske øjne dog rettet mod lige netop VM-finalen i damesingle, hvor den danske badmintondronning Camilla Martin vandt VM-guld efter en dramatisk finale på hjemmebane.
Hør hendes version af finalen herunder:Året er 1999.
Knap seks tusinde tilskuere i Brøndby Hallen holder vejret, mens hele Danmarks badmintonstjerne nummer ét, Camilla Martin, er ved at falde fra hinanden for øjnene af dem i finalen om verdensmesterskabet.
I tredje sæt har Camilla Martin matchbold ved stillingen 10-3, men på den modsatte side af nettet står Martins onde ånd fra Kina, Dai Yun.
En bold i nettet fra danskerens side stopper pointstimen brat, og et ugegammelt flashback rammer ned i Camilla Martin som et lyn.
- Da jeg slår den bold i nettet, tænker jeg bare: "Det er flot… Nu kommer det til at gå lige som sidste søndag", siger Camilla Martin.
Camilla MartinTitlerOL-sølv 2000Verdensmester 1999All England-mester 2002Europamester 1996, 1998 og 200013 gange individuel dansk mester fra 1990/91-2002/03Sølv ved Sudirman Cup (hold-VM for samlet landshold, mænd og kvinder) 1999Sølv ved Uber Cup (hold-VM for kvindelandshold) 2000Bronze ved Uber Cup 1996, 1998 og 2004Europamester for hold 1996, 1998, 2000, 2002 og 2004Den onde ånd fra KinaWeekenden før spiller Danmark VM-finale for hold mod Kina, og her udspiller der sig også et drama mellem Camilla Martin og Dai Yun.
Danskeren fører 9-2 i tredje sæt, men Dai Yun får et imponerende comeback og kommer op på siden af hende.
Camilla Martin får valget om at spille ligeud til 11 eller spille ombolde til 12.
Hun vælger sidstnævnte og taber.
Tilbage i Brøndby Hallen i VM-finalen er det netop dét scenarie, der spøger i Camilla Martins hoved, idet hun slår bolden i nettet ved stillingen 10-3.
- Derfra bliver det én lang kravlen fra min side.
Mig, der håber på, at boldene er ude og slet ikke kan finde ro i det spil, jeg skal spille, siger hun.
Det uundgåelige sker.
Kineseren haler ind på Camilla Martin og for anden weekend i træk smider danskeren en stor føring i det afgørende sæt.
Camilla Martin faldt fuldstændig sammen, da hun havde matchbold i VM-finalen ved stillingen 10-3 i tredje og afgørende sæt.
Ved stillingen 10-10 får Camilla Martin igen muligheden for at spille ligeud til 11 eller ombolde til 12.
Instinktivt løfter hun én finger mod dommeren.
Ligeud til 11.
Ingen ombolde.
- Jeg havde aldrig spillet ligeud før, fordi man garderer sig ved at spille ombolde.
Man får lidt ro på, men jeg havde ingen ro her.
Jeg var inde i et flow, hvor jeg tabte boldene hele tiden på mystisk vis, siger Camilla Martin.
- Jeg havde lige tabt til hende i ombolde, så helt automatisk vælger jeg at spille ligeud.
Tilbage i 1999 spillede man efter de gamle regler, hvor man skulle vinde serven for at få point.
Da Camilla Martin tager beslutningen om at spille til 11, er det Dai Yun, der har serven.
Reelt set har Martin lige foræret sin modstander matchbolden.
Men Camilla Martin føler presset forsvinde fra sine skuldre, og efter en lang, sej duel, vinder danskeren serven tilbage.
I den næste duel slår hun ”et elendigt netdrop”, men kineseren returnerer bolden lige i nettet.
Camilla Martin kaster sin ketcher op under Brøndby Hallens tag, hun har besejret sin onde ånd, og nu er hun verdensmester for første gang.
- Der går noget tid, før jeg forstår, at det var en VM-medalje, jeg fik i hus der.
Camilla Martin tørrer en tåre væk fra øjet, da hun søndag 23.
maj 1999 blev verdensmester i badminton.
Nederlag ville slutte karrierenPå mange måder var VM-titlen et stort resultat for Camilla Martin.
Og vigtig for hendes fremadrettede badmintonkarriere.
- Hvis jeg havde tabt den kamp, så var jeg ikke fortsat med at spille badminton, tror jeg.
Mit liv med kineserne i de år var så hårdt.
Fordi hver gang jeg havde slået én, så stod der en mere og en mere, og jeg skulle slå virkelig mange for at vinde, siger den tidligere verdensmester.
- Jeg tror vitterligt, jeg havde sagt, at det var dét - farvel og tak til den kinesiske mur, for det gad jeg sgu ikke mere.
Heldigvis for Camilla Martin og Danmark gav VM-titlen en tro på, at den kinesiske mur kunne forceres.
Året efter gik badmintondronningen hele vejen til finalen ved de Olympiske Lege i Sydney.
Det blev til en sølvmedalje, og bødlen var selvfølgelig fra Kina.
FacebookTwitterKopier linkEmner:Camilla Martin (badmintonspiller)|Kina|Brøndby Hallen|Badminton|Brøndby




https://www.dr.dk/nyheder/regionale/hovedstadsomraadet/sensorer-og-radarer-holder-oeje-med-lyskrydset-bilister-sparer

KøbenhavnSensorer og radarer holder øje med lyskrydset: Bilister sparer tid bag rattetNye lyskryds ved motorvejsramper og afkørsler vil også give en mindre CO2-udledning, lyder det fra Vejdirektoratet.
Optimeringen af lyskrydsene er ikke umiddelbart noget det blotte øje kan se.
Her ses nedkørslen til E20, der også er blevet optimeret.
(© Vejdirektoratet)Af Sophie Lier25.
aug.
2019 kl.
07.
01Bemærk: artiklen er mere end 30 dage gammelLæs opVed Hillerødmotorvejens rampe mod Rute 6 er det snart slut med at komme i høj fart fra motorvejen og holde i kø for et rødt lys helt uden modkørende trafik - og sådan bliver det snart flere steder.
Med sensorer i vejene og radarer i master holder nye lyskryds øje med mængden af trafik, så tiden med grønt lys kommer til at passe bedre til trafikken.
Dermed kan bilisterne undgå unødvendige kødannelser og forsinkelser.
Det er Vejdirektoratet, der er i gang med at forbedre sine 300 lyskryds rundt i det danske statsvejnet.
Det nye lyskryds ved Hillerødmotorvejen har halveret morgentrafikkens ventetid i krydset og har i alt kostet 120.
000 kroner at forny.
- Trafikken og dens omgivelser udvikler sig over tiden, så derfor er det nødvendigt at justere og opdatere den måde signalerne er indstillet på, siger Lene Krull, afdelingsleder i Vejdirektoratets Trafikledelse.
Klimavenlige lyskrydsFordelen er ikke kun den tid, som bilisterne sparer bag rattet.
For med færre opbremsninger vil der også blive udledt mindre CO2, forklarer Lene Krull og uddyber:(.
.
) der er rigtig, rigtig mange lyskryds, der kunne trænge til at blive opdateret.
Torben Lund Kudsk, afdelingschef ved FDM.
- Man kan ligefrem sætte lighedstegn mellem tidsbesparelsen og brændstofforbruget.
De mere klimavenlige lyskryds får en positiv modtagelse hos FDM.
- Fornyelsen er en lavthængende frugt.
Det koster ikke mange penge og har en enorm positiv effekt på trængslen og formindskelsen af klimabelastningen, siger afdelingschef Torben Lund Kudsk.
Hjælp kommunerne i gangIfølge Torben Lund Kudsk bør man udbrede projektet til kommunevejene også.
Men for at hele vejnettet kan optimeres, er det nødvendigt at hjælpe kommunerne på vej med arbejdet, mener han.
- Jeg håber, man giver kommunerne et værktøj, så de kan komme i gang.
For der er rigtig, rigtig mange lyskryds, der kunne trænge til at blive opdateret, siger Torben Lund Kudsk.
Vejdirektoratet gik i gang med projektet i 2018 og forventer at kunne nå 60 lyskryds om året, indtil alle 300 er optimeret.
FacebookTwitterKopier link




