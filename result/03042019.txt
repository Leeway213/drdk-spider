https://www.dr.dk/nyheder/penge/ikea-og-iss-kritiserer-regeringens-paradigmeskift-i-udlaendingepolitikken

PengeIkea og ISS kritiserer regeringens paradigmeskift i udlændingepolitikkenRegeringens paradigmeskift skader ansatte med flygtningebaggrund, mener de to virksomheder.
Ikea er nervøs for, at paradigmeskift i udlændingepolitikken kan få negative konsekvenser for motivationen hos ansatte med flygtningebaggrund.
(Arkiv) )03.
apr.
2019 kl.
23.
39Bemærk: artiklen er mere end 30 dage gammelLæs opVirksomhederne Ikea og ISS, der har flest flygtninge ansat i Danmark, retter hård kritik mod regeringens og Dansk Folkepartis paradigmeskift i udlændingepolitikken.
Det skriver Berlingske.
Ændringerne i udlændingepolitikken går blandt andet på, at fokus på en række områder skal flyttes fra integration til hjemsendelse.
Læs også:Syriske Ghassan taler dansk og har stillet op til byråd: Frygter ny lov kan sende ham ud af DanmarkDet betyder, at myndighederne fremover skal lægge "mindst muligt" vægt på flygtninges arbejde, uddannelse, sprogkundskaber og aktiv integration, når de skal vurdere en forlængelse af en flygtnings midlertidige ophold i Danmark.
Men det vil ifølge de to virksomheder skade de ansatte med flygtningebaggrund samt muligheden for fastholde dem i arbejde.
- Vi er bekymrede for, om den nye situation vil få en negativ indflydelse på de berørte personers motivation og engagement, siger Anne Anker, kommunikationschef i ISS, til Berlingske.
Ikea: Svært at arbejde langsigtetMøbelhuset Ikea forklarer over for Berlingske, at formålet med at have flygtninge i praktik blandt andet skal lære dem dansk arbejdskultur og værdier samt danske sprogkundskaber.
Det kan være med til, at de bliver godt integreret i landet.
- Det bliver en større udfordring, hvis der hele tiden er risiko for, at de bliver sendt hjem, og vi synes, det er rigtig ærgerligt, hvis det ikke bliver muligt at arbejde lige så langsigtet med medarbejderne, siger Judith Passer, talent development manager i Ikea Danmark, til Berlingske.
Udlændinge- og integrationsminister Inger Støjberg (V) forklarer i en mail til Berlingske, at paradigmeskift fastslår, at udgangspunktet for flygtninge er, at de opholder sig midlertidig i Danmark.
- Jeg forstår godt Ikeas synspunkt, og det er ikke første gang, jeg hører det, men det er vel ikke anderledes for virksomhederne, end at også andre ansatte skifter job af og til eller flytter til den anden ende af landet, skriver hun.
/ritzau/FacebookTwitterKopier linkEmner:IKEA|Inger Støjberg (politiker)|Venstre|Udlændingepolitik|Flygtninge og asylansøgere




https://www.dr.dk/nyheder/politik/uffe-tang-om-df-og-omfartsvejen-heldet-er-vendt-partiernes-svar-paa-faetter-hoejben

PolitikUffe Tang om DF og omfartsvejen: Heldet er vendt for partiernes svar på Fætter HøjbenEn usædvanlig situation for partiet, mener DR's politiske korrespondent.
Sagen om omfartsvejen har lagt pres på Dansk Folkeparti og trafikordfører Kim Christiansen, fortæller Uffe Tang.
(Arkivbillede) Af Cecilie Rosenkvist Dam03.
apr.
2019 kl.
23.
13Bemærk: artiklen er mere end 30 dage gammelLæs opNår Dansk Folkepartis formand Kristian Thulesen Dahl tidligere i dag annoncerede, at partiet droppede store dele af den meget omdiskuterede omfartsvej ved Mariager, så skyldes det den store kritik, sagen har mødt.
Planerne om omfartsvejen ved Mariager er nu nedjusteret til en mindre vej til 80 millioner kroner, i stedet for den oprindelige til 377 millioner kroner.
Og det skyldes nok, at det begyndte at være en lidt svær sag for partiet at stå på mål for, vurderer DR's politiske korrespondent Uffe Tang.
- Jeg tror, de synes, de kunne have forsvaret det, men de kunne ikke rigtig blive ved med at forklare det.
Planerne for vejen er nedjusteret, efter at den oprindelige plan har mødt stor kritik.
Den har især været rettet mod Dansk Folkepartis trafikordfører, Kim Christiansen, der selv bor i Mariager og har en restaurant i byen.
Læs også:Trafikordførerens store U-vending: 'Vi har selvfølgelig hørt kritikken'- Det er kommet til at stå i et lys af, at det var en gave til Kim Christiansen, og det kunne Dansk Folkeparti åbenbart ikke have siddende på sig, siger Uffe Tang.
'Vindersager bliver tabersager'Sagen om vejen er ikke den eneste sag, hvor Dansk Folkeparti er kommet i modvind.
Som en del af sundhedsreformen, vil partiet og regeringen nedlægge regionerne.
En sag, Dansk Folkeparti har kæmpet for og som burde have været en sejr, blev en diskussion, hvor partiet har måttet forsvare, om de er i gang med en centraliseringsøvelse.
- Sager, der plejer at være vindersager for dem, bliver tabersager for dem, siger korrespondenten.
En meget usædvanlig situation for partiet, mener Uffe Tang.
- De plejer at være sådan en Fætter Højben i dansk politik.
En, der kan lykkes med alting.
Selv når det går galt, så plejer det at gå godt for dem, men nu er de kommet i den stik modsatte situation.
Meningsmålingerne taler tydeligtOm sagen er lukket for nu, er uvist.
Når det først begynder at gå galt for partierne på Christiansborg, ja - så går alting galt, forklarer Uffe Tang.
- I hvert fald er Dansk Folkeparti kommet ind i en stime af sager, man normalt ikke ser, og meningsmålingerne taler deres tydelige sprog.
I DR's seneste meningsmåling foretaget af Epinion fra marts 2019, ligger partiet til at få 15,1 procent af stemmerne ved det kommende folketingsvalg.
Ved seneste valg fik de 21,1 procent af stemmerne.
FacebookTwitterKopier linkEmner:Dansk Folkeparti|Kristian Thulesen Dahl (politiker)|Mariager|Epinion|Vejanlæg




https://www.dr.dk/nyheder/penge/danske-bank-vil-droppe-selskaber-med-vabeneksport-til-saudi-arabien

PengeDanske Bank vil droppe selskaber med våbeneksport til Saudi-ArabienBankens pensionsselskab vil trække sig fra ejerskab i selskaber, der eksporterer våben til Saudi-Arabien.
Saudi-Arabien har i mere end fire år været en part i krigen i Yemen.
FN har kaldt situationen i landet verdens største humanitære katastrofe.
03.
apr.
2019 kl.
21.
58Bemærk: artiklen er mere end 30 dage gammelLæs opDanmarks største finansielle koncern, Danske Bank, vil fremover ikke investere sine kunders penge i virksomheder, der indgår nye aftaler om eksport af våben og militært udstyr til Saudi-Arabien.
Det oplyser Anders Svennesen, der er investeringsdirektør i Danske Bank Asset Management og Danica Pension, til Information.
- Vi har besluttet os for at støtte op om regeringens forbud mod eksport af våben til Saudi-Arabien, siger han til avisen.
Læs også:FN's nødhjælpschef slår alarm over snarlig hungersnød i YemenInformation skrev i sidste uge, at 14 af de 17 største pensionsselskaber har aktier i Saudi-Arabiens våbenleverandører.
Samlet set har pensionsselskaberne aktier for mindst 1,13 milliarder kroner i virksomheder, der leverer eksempelvis bomber, kampfly og reservedele til det saudiske militær.
Vil i dialog med amerikansk gigantI november valgte udenrigsminister Anders Samuelsen (LA) at sætte en stopper for danske virksomheders våbeneksport til landet.
Det er den politik, som Danica Pension nu har besluttet, skal gælde også for de udenlandske selskaber de investerer i.
I første omgang er Danica Pension gået i dialog med virksomheden General Electric, som pensionsselskabet har aktier for 86 millioner kroner i.
General Electric leverer blandt andet kampflymotorer til det saudiske flyvevåben.
Hvis General Electric fortsætter med at levere militært udstyr til Saudi-Arabien, som en dansk virksomhed ikke ville kunne få lov til at eksportere, får det konsekvenser, understreger Anders Svennesen.
- Det er klart, at hvis virksomheden ikke holder sig inden for de retningslinjer, så bliver de solgt fra og ekskluderet, siger han.
Udmeldingen glæder Trine Christensen, der er generalsekretær i Amnesty International Danmark.
Hun kalder det "et kraftigt signal" til andre pensionskasser.
Det er også et signal til virksomheder, der ønsker pensionskassernes investeringer, mener hun.
/ritzau/FacebookTwitterKopier linkEmner:Saudi-Arabien|Danica Pension|Danske Bank|Erhverv|Anders Svennesen (erhvervsleder)




https://www.dr.dk/sporten/fodbold/england/eriksen-i-hovedrolle-tottenhams-nye-hjemmebane-indviet-med-danskerscoring

EnglandEriksen i hovedrolle: Tottenhams nye hjemmebane indviet med danskerscoringTottenham åbnede sit nye stadion med en 2-0-sejr over Crystal Palace.
Manchester City er tilbage på toppen.
Christian Eriksen scorede til 2-0, da Tottenham indviede klubbens nye stadion mod Crystal Palace.
03.
apr.
2019 kl.
22.
44Bemærk: artiklen er mere end 30 dage gammelLæs opEfter flere overskridelser af både budget og tidsplan fik Tottenham onsdag aften endelig taget sit nye stadion i brug.
Og publikum på den imponerende arena kunne gå veltilfredse hjem efter at have set deres helte vinde 2-0 over Crystal Palace med Christian Eriksen som den ene af målskytterne.
Meget passende markerede premieren på Tottenham Hotspurs Stadium afslutningen på en sløj periode for hjemmeholdet, der blot havde hentet et point i de fem foregående ligakampe.
Sydkoreaneren Son Heung-min skrev sig ti minutter efter pausen ind i historiebøgerne som første målskytte på den traditionsrige klubs nye hjemmebane.
Efter et sideskift fra Eriksen driblede han på tværs af feltet og havde heldet med sig, da hans afslutning blev rettet af af en modstander og snød Crystal Palace-keeper Vicente Guaita.
Målet udløste vild jubel.
Ikke blot på de nyopførte tribuner, men også blandt hjemmeholdets spillere, der tørstede efter en succesoplevelse.
Tottenham havde været jævnt overlegen i første halvleg, men spillerne kom aldrig rigtig i bund med tingene og savnede den målrettethed, de viste tidligere på sæsonen.
Efter Sons åbningsmål kom der dog mere ro over spillet.
Og ni minutter før tid afgjorde holdets danske playmaker reelt kampen.
Harry Kane blev bremset i et fremstød i straffesparksfeltet, og bolden havnede lidt tilfældigt hos den tililende Eriksen, som sparkede den i nettet fra få meters afstand.
Mere dansk succes i LondonOnsdagens øvrige kampe bød også på de forventede sejre til topholdene.
Manchester City bragte sig tilbage på førstepladsen med en hjemmesejr på 2-0 over nedrykningstruede Cardiff.
Chelsea vandt 3-0 over Brighton i en kamp, hvor Andreas Christensen var med fra start til slut.
Det resultat betyder, at Chelsea rykker op på femtepladsen og skubber Manchester United ned som nummer seks.
/ritzau/FacebookTwitterKopier linkEmner:Harry Kane (fodboldspiller)|Son Heung-min (fodboldspiller)|Tottenham Hotspur FC|England|Fodbold




https://www.dr.dk/sporten/fodbold/pokalturneringen/fc-midtjylland-smadrer-ob-og-er-klar-til-pokalfinalen

PokalturneringenFC Midtjylland smadrer OB og er klar til pokalfinalenFCM vandt onsdag 4-0 over OB i pokalturneringens semifinale, og holdet er nu klar til pokalfinalen til maj.
Troels Kløve fra OB satte FC Midtjylland i gang med et selvmål, inden midtjyderne selv lukkede opgøret med yderligere tre scoringer.
03.
apr.
2019 kl.
21.
34Bemærk: artiklen er mere end 30 dage gammelLæs opFC Midtjylland vandt onsdag aften 4-0 over OB i pokalturneringens semifinale, og dermed er midtjyderne klar til pokalfinalen.
Det er femte gang, at FCM har spillet sig frem til finalen i pokalturneringen, men holdet har endnu til gode at vinde den.
FCM's angriber Paul Onuachu sørgede for finalepladsen, da han to gange i anden halvleg scorede med hovedet.
Gustav Wikheim scorede kampens sidste mål i det 88.
minut.
Inden da havde OB's midtbanespiller Troels Kløve lavet selvmål, da målmand Sten Grytebust ikke kunne nå at stoppe hans skæve aflevering fra at gå i mål.
Kampen blev ellers indledt jævnbyrdigt, og OB var farligst i kampens første halve time.
De to angribere Anders K.
Jacobsen og Bashkim Kadrii blev flere gange sendt afsted i hurtige omstillinger, hvor Troels Kløve også bidrog.
Men efter 31 minutters spil kom FCM foran, da Troels Kløve i et forsøg på at spille bolden tilbage til sin målmand lavede selvmål.
Problemfri anden halvlegKort efter pausen udbyggede Paul Onuachu FCM's føring til 2-0, da han headede et frispark fra FCM's wingback Rafal Kurzawa i nettet.
Herefter dominerede FCM resten af kampen, og i det 72.
minut scorede Paul Onuachu igen med hovedet til 3-0.
OB forsøgte i kampens sidste minutter at etablere et pres, men det var Gustav Wikheim, der slap fri og scorede til 4-0 for FCM.
Holdet slog på vejen til pokalfinalen Dalum IF, FC København, Kolding IF og OB.
FCM's finalemodstander bliver fundet torsdag aften, når Brøndby IF tager imod AaB i den anden semifinale.
Pokalfinalen bliver spillet den 17.
maj klokken 17.
/ritzau/FacebookTwitterKopier linkEmner:FC Midtjylland|Gustav Wikheim (fodboldspiller)|Odense Boldklub|Fodbold|Kolding




https://www.dr.dk/nyheder/udland/dagens-kapitel-i-brexit-dramaet-3-ting-du-skal-vide

UdlandDagens kapitel i brexit-dramaet: 3 ting du skal videMay mødtes med Corbyn, mens parlamentet forsøger at forbyde hårdt brexit.
Theresa May på vej hjem efter dagens brexit-møder.
Af Thomas Jorsal03.
apr.
2019 kl.
21.
29Bemærk: artiklen er mere end 30 dage gammelLæs opFor tiden går der nærmest ikke en dag, uden der sker nye dramatiske udviklinger i brexit-sagaen.
I dag var ingen undtagelse.
Theresa May mødtes med en af sine største modstandere, oppositionsleder Jeremy Corbyn, i et forsøg på at bryde stilstanden.
Derudover fandt der en række afstemninger sted i det britiske underhus.
Her vedtog medlemmerne eksempelvis at gå videre med et lovforslag om at forbyde et såkaldt ”hårdt” brexit, altså at briterne træder ud af EU uden en aftale, ved lov.
Til sidst gik to juniorministre, der er en slags viceministre, af.
1May mødtes med CorbynEfter et maratonmøde med sin regering på intet end mindre syv timer fortalte Theresa May i går til pressen, at hun nu ville søge hjælp hos oppositionslederen fra Labour, Jeremy Corbyn.
Det vakte opsigt, eftersom Corbyn aktivt har forsøgt at vælte May gennem lang tid.
Her til eftermiddag mødtes de så, og da de kom ud fra mødet, beskrev de begge mødet som ”konstruktivt”.
Det var dog med moderat optimisme, at Jeremy Corbyn mødte pressen efter mødet med sin rival.
- Premierministeren havde ikke rykket sig så meget, som jeg havde troet, lød det fra Corbyn.
De to er angiveligt blevet enige om et arbejdsprogram, der skal forsøge at vise en vej ud af den nuværende hårdknude i brexit-forhandlingerne.
De to partiledere har angiveligt nedsat hver deres hold af forhandlere, der menes at fortsætte samtalerne i løbet af i aften.
May og Corbyn ventes at mødes snart igen.
2Tætte afstemninger i parlamentetHer til aften gik parlamentet videre med et forslag, som Labour-parlamentarikeren Yvette Cooper fremsatte i går.
Det går ud på at forbyde et ”hårdt” brexit ved lov.
Altså at briterne træder ud af EU uden en aftale.
Først på aftenen stemte 315 for at gå videre med forslaget, mens 310 stemte imod.
Det ventes, at parlamentarikerne stemmer om det igen sent i aften.
Egentlig var der mange, der havde forventet, at Coopers forslag i går blev overhalet af Theresa Mays udmelding om, at hun ville forsøge at få brexit-datoen udsat igen-igen.
Men det har de britiske medlemmer af parlamentet tilsyneladende ikke stolet på, og fortsatte med at behandle forslaget i dag, hvor de altså foreløbigt har stemt for det.
Det er dog usikkert, hvordan EU vil forholde sig til dette forslag.
Tidligere i dag sagde EU-kommissionsformand, Jean-Claude Juncker, nemlig at en udskydelse af den nuværende brexit-dato (12.
april) ikke kan komme på tale, med mindre den nuværende skilsmisseaftale bliver stemt igennem.
3To juniorministre gik afTheresa May har dog også fået en del kritik for at vende sig mod Jeremy Corbyn for at komme videre i Brexit-forhandlingerne.
To juniorministre, der svarer til en slags viceministre, har således afleveret deres opsigelse til Theresa May.
Det drejer sig om viceministeren for anliggender i Wales, Nigels Adams, der bestemt ikke brød sig om, at May rakte hånden ud til Corbyn.
- Det er en alvorlig fejl, og nu ender vi sandsynligvis med at blive i EU's toldunion.
Senere på dagen trådte Chris Heaton-Harris tilbage.
Han var viceminister for Ministeriet for at forlade EU.
Hans begrundelse var, at hans job nu var irrelevant, efter som Theresa May ikke var klar på at forlade EU uden en aftale.
FacebookTwitterKopier linkEmner:EU|Jean-Claude Juncker (politiker)|Jeremy Corbyn (politiker)|Storbritannien|EU-forhold




https://www.dr.dk/nyheder/indland/ann-sofies-stalker-idoemt-15-maaneders-faengsel-jeg-har-jo-frygtet-mit-liv-hver-evig

IndlandAnn-Sofies stalker idømt 15 måneders fængsel: 'Jeg har jo frygtet for mit liv hver evig eneste dag'Højesteret har i dag hævet straffen for Ann-Sofie Bjørks stalker.
Ann-Sofie Bjørk er lettet over dagens dom.
Af Cecilie Rosenkvist Dam og Anne-Dorte Rosgaard03.
apr.
2019 kl.
21.
57Bemærk: artiklen er mere end 30 dage gammelLæs opHan har brudt ind i hendes hus, dræbt hendes hunde og jagtet hende på motorvejen.
I dag fik Ann-Sofie Bjørks ekskæreste et år og tre måneders fængsel for at have stalket og groft chikaneret hende i over et år.
Dommen faldt i Højesteret, der har hævet landsrettens dom med seks måneder, og det er Ann-Sofie Bjørk glad for.
- Jeg er meget lettet over det.
Jeg synes jo, at han har taget en masse år af mit liv, så fortjener han det også omvendt.
Stalking.
Over 100.
000 danskere oplever hvert år stalking, vurderer Dansk Stalking Center.
Det kan være fra en nær person - et familiemedlem, forhenværende ægtefælle, samlever eller kæreste.
Det kan være fra en bekendt – en tidligere ven, bekendt, nabo eller kollega.
Det kan være fra en fremmed.
Ann-Sofie Bjørk har mange eksempler på, hvad ekskæresten har udsat hende for, men særligt episoden, hvor hendes stalker brød ind i hende og familiens hus, dræbte familiens to hunde og sendte billeder til hende af det, har sat sig i hende.
- Det var ligesom en gyserfilm, siger hun.
'Ingen turde være sammen med mig'Ekskæresten er blandt andet blevet straffet for overtrædelse af tilhold, indbrud, mishandling af dyr og trusler.
Han har for eksempel jagtet hende på motorvejen, hvor han forsøgte at klemme hende mellem en lastbil og ham selv.
Det har haft store konsekvenser for hendes liv i dag.
- Jeg har det rigtig svært, og jeg har udviklet en masse angst.
Jeg har jo frygtet for mit liv hver evig eneste dag, fortæller Ann-Sofie Bjørk.
Læs også:V-retsordfører ønsker hårdere straf for stalkingChikanen gik også ud over hendes familie og venner.
Blandt andet forsøgte han at køre hendes mor af vejen.
- Til sidst var der heller ikke nogen, der turde være sammen med mig.
Vil have et normalt liv nuInden Ann-Sofie Bjørk blev udsat for stalking, dyrkede hun ridning på højt plan, men det mistede hun lysten til, og hun har ikke redet siden.
Hun er heller ikke kommet i gang med en uddannelse endnu på grund af de men, sagen har givet hende.
- Jeg ønsker bare at leve et liv som alle andre på min alder og være ligesom alle andre på min alder.
Hun håber, at dagens dom kan være et punktum i sagen.
- Nu skal jeg bare videre.
Og det skal min familie også.
Vi holder sammen, så det skal nok gå.
FacebookTwitterKopier linkEmner:Højesteret|Kriminalitet




https://www.dr.dk/musik/helbredet-tvinger-moe-til-aflyse-turne-jeg-har-ikke-haft-en-pause-i-seks-aar

MusikHelbredet tvinger Mø til at aflyse turné: 'Jeg har ikke haft en pause i seks år'Kroppen har sagt stop, så den danske sangerinde må skuffe sine asiatiske fans.
Helbredet har tvunget Mø til at holde en pause.
Af Mette Richardt03.
apr.
2019 kl.
20.
07Bemærk: artiklen er mere end 30 dage gammelLæs opDen internationale danske popstjerne Mø har aflyst sin forestående turné i Asien.
På tirsdag skulle Mø efter planen have stået på scenen i Beijing i Kina, men på Instagram fortæller sangerinden i et håndskrevet brev, at hun af hensyn til sit helbred har været nødt til at aflyse.
30-årige Karen Marie Aagaard Ørsted Andersen, som er hendes rigtige navn, skriver, at hun ikke har holdt en rigtig pause, siden hun for alvor begyndte sin karriere for seks år siden.
- Efter min amerikanske tour følte jeg mig ekstremt udmattet fysisk og psykisk.
- Jeg har ignoreret signaler fra min krop og har kløet på uden at stoppe op og tage vare på mig selv og mit velbefindende, skriver Mø.
Mø har lagt et håndskrevet brev på Instagram, hvor hun undskylder overfor sine fans.
Undskylder over for sine fansHun tilføjer, at det har været en hård beslutning at give sig selv den nødvendige tid til at komme ovenpå.
De asiatiske fans får samtidig en stor undskyldning med på vejen.
Touren, der er en promovering af hendes seneste album 'Forever Neverland', skulle have bragt hende fra Kina videre til Filippinerne, Taiwan og Japan.
- Jeg er personligt knust over ikke at komme afsted.
Jeg hader aflysninger og at skulle skuffe folk, skriver Mø.
På hendes hjemmeside er førstkommmende koncert 23.
april i Auckland i New Zealand.
Hvis alt går efter planen, kan de danske fans opleve Mø på Roskilde Festival den 4.
juli og i Tivoli den 30.
august.
FacebookTwitterKopier linkEmner:Mø (musiker)|Kina|Sundhed og velvære|Instagram|Roskilde Festival




https://www.dr.dk/nyheder/indland/omstridt-omfartsvej-bliver-kortere-glaede-og-skuldertraek-i-mariager

IndlandOmstridt omfartsvej bliver kortere: Glæde og skuldertræk i MariagerSagen om den vej, der skulle føre lastvognstrafikken ud af byen, har delt vandene.
Blomsterhandler Anni Andersen glæder sig over, at der nu skal anlægges en kortere omfartsvej, der stopper i nabobyen Alstrup.
(© DR Nyheder)Af Oliver Batchelor03.
apr.
2019 kl.
20.
31Bemærk: artiklen er mere end 30 dage gammelLæs opDet var aldrig med den lokale handelsstandsforenings velsignelse, at der skulle anlægges en omfartsvej fra Mariager til Assens med et prisskilt på 377 millioner kroner.
Derfor glæder det formand og blomsterhandler Anni Andersen, at Dansk Folkeparti nu bøjer sig for den seneste tids kritik og accepterer en mindre vej til 80 millioner kroner til nabobyen Alstrup.
- Det er rigtig positivt, at man har valgt at lytte til vores bekymringer.
Vi har frygtet, at handlen ville komme til at lide ved, at man fører al trafikken uden om byen, siger hun.
Læs også:Lokale undrer sig over omfartsvej til 377 millioner kroner: Det giver simpelthen ikke meningEt af argumenterne for omfartsvejen gik på, at den tunge trafik hærgede et brostensbelagt centrum, smadrede blomsterkrukker og tagrender og var til fare for børn i området.
Men da TV 2 mandag tog til Mariager og talte trafikken, registrerede de fire lastbiler og en skolebus på 12 timer.
Det billede bekræfter blomsterhandler Anni Andersen, der har forretning inde i byen.
- Der er altså ikke så meget tung trafik i Mariager.
Skitse af regeringen og Dansk Folkepartis planer for en omfartsvej ved Mariager mod Assens.
Skitse af regeringen og Dansk Folkepartis planer for en omfartsvej ved Mariager mod Assens.
Lokal: Lastbilerne skal vækOmfartsvejen er en del af den infrastrukturaftale til samlet 112 milliarder kroner, som regeringen og Dansk Folkeparti præsenterede i midten af marts.
De 377 millioner kroner til omfartsvejen skulle skåne Mariagers brostensbelagte centrum for en hærgende lastvognstrafik, der var til fare for børn i området.
Men aftalen om en omfartsvej rundt om den nordjyske by har vakt massiv kritik fra både forskere og borgere, der mente, at omfartsvejen løste et problem, der ikke fandtes.
Det mener Claus Pico Stæhr, der sidder i en lokal byudviklingsgruppe og driver et grafisk bureau i byen, dog i høj grad, at det gør.
(© DR Nyheder)- Der kører over 500 tunge lastbiler gennem Fjordgade om ugen.
Og så længe det sker, kan vi ikke få Mariager til at fungere således, at havnen og midtbyen bliver forenet, siger han.
For Claus Pico Stæhr er det ligegyldigt, hvor lang og dyr omfartsvejen ender med at blive.
- Om den lander i Assens eller Alstrup, det vil vi lade eksperterne om at vurdere, siger han.
Debatten har været 'grim'Planen om at anlægge den lange omfartsvej har ført til en lang række negative kommentarer på sociale medier om Dansk Folkepartis trafikordfører Kim Christiansen.
Den nordjyske folketingspolitiker, der har været med til at forhandle infrastrukturaftalen på plads, bor selv i byen og driver kroen A'porta sammen med sin hustru, folketingsmedlem Pia Adelsteen (DF).
Det har ført til beskyldninger om, at han plejede sine egne interesserer ved at kræve en omfartsvej.
Blomsterhandler Anni Andersen synes, debatten er gået langt over stregen.
- Jeg synes især, udviklingen på de sociale medier har været rigtig grim.
Den har gået på personangreb på Kim Christiansen.
Og det synes jeg er ærgerligt, for Kim er en fin fyr, siger hun.
Nu glæder hun sig til, at debatten om omfartsvejen kommer til at fylde mindre i byen.
- Jeg håber, vi får ro på.
For det har godt nok givet en masse omtale.
Det er det, man har snakket om i rigtig lang tid nu, siger hun.
FacebookTwitterKopier linkEmner:Pia Adelsteen (politiker)|Mariager|Dansk Folkeparti|Vejanlæg|Detailhandel




https://www.dr.dk/nyheder/viden/kroppen/boern-i-kemo-og-krigsplagede-flygtninge-her-virker-musik-som-behandling

KroppenBørn i kemo og krigsplagede flygtninge: Her virker musik som behandling Musikterapi bliver mere og mere udbredt i sundhedsvæsnet.
Her er tre danske eksempler, hvor forskere bruger musik til at hjælpe syge.
Børn, der får kemoterapi, kan måske mindske deres kvalme og smerter ved at lytte til specialkomponerede musikstykker.
(Foto: Ilan Sanfi © www.
micostudy.
com)Af Allan Nisgaard03.
apr.
2019 kl.
21.
22Bemærk: artiklen er mere end 30 dage gammelLæs opMusik kan have stor betydning for menneskers helbred.
Det har forskere for længst dokumenteret, og derfor bruger flere psykiatriske afdelinger nu musik som en del af behandlingen af for eksempel angst, skizofreni og depression.
Blandt andet viser en ny undersøgelse fra Bispebjerg Hospital, at patienter, der skal undersøges for lungesygdomme, kan dæmpe angsten i venteperioden med musik, de selv vælger.
Det kan du læse mere om her.
Og det er langt fra det eneste eksempel.
Forskere arbejder på at bruge musik til mange forskellige formål i forbindelse med fysiske eller psykiske lidelser.
Her er tre danske eksempler, hvor forskere undersøger effekten af musikterapi i forbindelse med behandling.
Traumatiserede flygtninge får roSiden Anden Verdenskrig er musikterapi blevet en udbredt metode til at behandle soldater, der er blevet udsat for voldsomme psykiske belastninger.
Det som vi i dag kalder posttraumatisk stresslidelse (PTSD).
I Danmark er musikterapien ganske velintegreret i behandlingen af blandt andet psykiatriske lidelser.
Men det kniber med at udnytte mulighederne i hospitalsvæsenet.
Lars Ole Bonde, professor i musikterapi ved Aalborg Universitet.
Gennem tiden har flere undersøgelser vist, at musikterapi kan mindske flashbacks, stress, depression og angst i forbindelse med tilstanden.
På klinik for traumatiserede flygtninge i Region Sjælland er forskere lige nu ved at undersøge, om musikterapi er ligeså god en behandling som en normal psykologbehandling for flygtninge, der har krigstraumer og PTSD.
- Vi undersøger, om musikken aktiverer krop og følelser.
Og om det hjælper med at stabilisere nervesystemet og dæmpe symptomerne, siger Bolette Beck, der er lektor og ph.
d.
på musikterapiuddannelsen ved Aalborg Universitet.
I alt deltager 74 flygtninge i undersøgelsen.
Resultaterne er snart klar, og det ser positivt ud, forklarer Bolette Beck:- For eksempel har jeg haft en ung syrisk flygtning, der har overlevet fængsling og tortur.
Gennem en fælles lytning til rolige stykker musik, fik han mod og tillid til at fortælle sin historie.
Han fik ro indeni, og han kunne dæmpe sine vredesudbrud.
Musik hjælper kræftramte børnMor og kræftramt søn lytter til en specialkomponeret musikfortælling.
(Foto: Ilan Sanfi © www.
micostudy.
com)Børn, der får kræft, må ofte igennem et langt og ubehageligt forløb med kemoterapi, som nogle gange er kombineret med operationer eller strålebehandling.
Men den rette musik kan måske mindske noget af kvalmen og nogle af de smerter, som børnene oplever.
Det antyder et flerårigt skandinavisk forskningsprojekt med kræftramte børn i alderen 7–17 år og teenagere i alderen 12-17 år.
Musikterapeut og ph.
d.
på Børn og Unge Klinik på Aarhus Universitetshospital Ilan Sanfi har komponeret en række musikfortællinger, såkaldte musikvisualiseringsrejser, til børnene.
De er komponeret til formålet og virker særligt beroligende.
- Vi undersøger, om musikvisualiseringsrejserne kan reducere børnenes kvalme og give dem nogle redskaber, som de kan bruge til at tackle ubehag, søvnproblemer og andre udfordringer i deres ofte langvarige forløb, siger Ilan Sanfi.
Han fortæller, at musikken har fået nogle af børnene til at falde til ro om aftenen, og at deres stress og bekymringer forsvinder for en stund.
På nuværende tidspunkt er der 80 børn med i projektet, som er støttet af en række skandinaviske fonde.
Herunder Børnecancerfonden og Kræftens Bekæmpelse.
Pude-musik skal hjælpe på depressionDet kan svært for mennesker, der lider af en depression at få nok søvn om natten.
Hovedet bliver fyldt med negative tanker, der gør det svært at falde til ro.
Derfor har psykiatrien ved Aalborg Universitetshospital udviklet en specialdesignet musik–app, som bruges med en pude med indbyggede højtalere.
I appen er der en række spillelister, som er udviklet og testet af musikterapeuter hos voksne psykiatripatienter.
Musikken er inddelt i farver, så den er simpel at forholde sig til.
De forskellige farver afspejler, hvor stimulerende musikken er rent musikalsk.
Musikken skal dels lede de negative tanker væk, og dels få patienterne til at slappe mere af, så de lettere falder i søvn.
- Vi er vant til at bruge musik opregulerende, men der er måske ikke helt den samme bevidsthed om, hvordan man kan bruge musik nedregulerende.
Det kan vi blive bedre til at bruge i et sundhedsperspektiv, sagde musikterapeut og ph.
d.
-studerende Helle Nystrup Lund til DR sidste år.
Her kan du lytte til et eksempel i den blå farve, som er meget lidt stimulerende.
Nummeret hedder Be Here Now af Kristian Thorsager.
Kristian Thorsager - Be here nowForsker: Vi bør prioritere musikken mereForskere fra Aalborg Universitet har i en ny undersøgelse kortlagt brugen af musik i det danske sundhedsvæsen.
- I Danmark er vi faktisk langt, men ikke langt nok, siger Lars Ole Bonde, der er professor i musikterapi ved Aalborg Universitet.
- I Danmark er musikterapien ganske velintegreret i behandlingen af blandt andet psykiatriske lidelser.
Men det kniber med at udnytte mulighederne i hospitalsvæsenet, fortsætter han.
Rapporten viser, at tre ud af fire danske hospitaler har et eller flere musiktiltag, men at indsatsen i de fleste tilfælde er tilfældig og ufokuseret.
Patienter bliver i høj grad tilbudt at lytte til musik via deres egne telefoner:- Patienterne er stort set overladt til sig selv i forhold til at bruge musik.
Det rigtige ville være, at hospitalet tilbød patienterne nogle af de specielle musiktilbud, der faktisk findes, og som musikterapeuter kunne hjælpe hospitalspersonalet med at implementere, siger Lars Ole Bonde.
Du kan finde rapporten om brug af musik i det danske sundhedsvæsen her.
FacebookTwitterKopier linkEmner:Hospitaler|Psykiske lidelser|Kræftens Bekæmpelse|Børnecancerfonden|Aalborg




https://www.dr.dk/nyheder/regionale/syd/ny-viden-om-kvinders-rolle-efter-spektakulaert-fund-jernalderkvinde-skar-i

Syd- og SønderjyllandNy viden om kvinders rolle efter spektakulært fund: Jernalderkvinde skar i folks kranierNyt fund afslører, at kvinder var lægekyndige og udførte kirurgiske indgreb i jernalderen.
Under en stor udgravning i Sønderjylland er dette spektakulære fund dukket op.
En trepanations-sav.
Det er første gang, der er fundet et kirurgisk instrument i en grav i Danmark.
Af Louise Mandrup (interview)03.
apr.
2019 kl.
20.
30Bemærk: artiklen er mere end 30 dage gammelLæs opDe jordiske rester fra en cirka 1800 år gammel jernalderkvinde er dukket op i en omfattende udgravning ved Ønlev i Sønderjylland.
Den kvindelige læge var iført en halskæde af ravperler hvilket vidner om, at hun var en velhavende kvinde.
(© Museum Sønderjylland)Men det mest opsigtsvækkende er det kirurgiske instrument, der er fundet ved siden af kvinden.
Fundet viser nemlig, at kvinden var lægekyndig og i stand til at udføre kirurgiske indgreb.
Det er første gang, at der er fundet et håndgribeligt bevis på, at kvinder i jernalderen faktisk var læger.
Undersøgelser peger på, at kvinden blev lagt i graven omkring 225 og 250 e.
Kr.
, og hun kan nu være med til at nuancere opfattelsen af kvindernes rolle i jernalderen.
- Kvinder var ikke bare kvinder.
De havde en vigtig position og havde nogle bestemte funktioner, siger Per Ethelberg, der er museumsinspektør på Museum Sønderjylland.
Instrumentet, der lå sammen med kvinden, er en trepanations-sav.
Den har været anvendt til at udføre operationer i kraniet på mennesker, som har fået slag i hovedet ved ulykker, krig eller anden form for vold.
Trepanations-saven blev brugt til at skære hul i kranier, for at lette blodtrykket efter for eksempel slag i hovedet efter kamp.
En sådan operation kunne redde livet på den skadede person.
(© Museum Sønderjylland)Begravet med ravperler om halsenNogle af de øvrige ting, der er fundet i graven, viser, at kvinden kunne stamme fra Sjælland.
Og kvinden var tydeligvis velhavende.
Det afslører en halskæde med ottetalsformede ravperler og kostbare smykker af sølv og bronze.
- Hun er formentlig indgået i en ægteskabsalliance og er kommet til Ønlev med jyderne, der på det tidspunkt kæmpede mod anglerne om magten i det sydlige Jylland, siger Per Ethelberg.
En trepanations-sav blev brugt til at operere i kraniet på mennesker.
Museum Sønderjylland har her lavet en rekonstruktion af det kirurgiske instrument.
Det er første gang i Danmarkshistorien, at man har fundet en lægegrav, oplyser Museum Sønderjylland.
- Det er helt exceptionelt fund.
Det er kun anden gang, vi har fundet en lægegrav uden for Romerriget.
Begge gange var det kvinder, og det fortæller, at kvinderne havde en mere nuanceret rolle i samfundet, end vi hidtil har tillagt dem, siger Per Ethelberg.
Den kvindelige lægegrav er bare noget af det, som er dukket op under udgravningen ved Ørnlev, der har varet i tre år.
Der er også fundet et bronzesværd, fund fra stenalderen og omkring 30 1.
900 år gamle urner, som indeholdt rester af skjolde og våben.
Ønlev-kvinden blev lagt i graven her for cirka 1800 år siden.
(© Museum Sønderjylland) Der lå også en kniv og en ring i bronze i nærheden af den kvindelige læge.
(© Museum Sønderjylland) I området, hvor Google og Apple vil placere et datacenter, er der udover kvindegraven også fundet næsten 2000 år gamle urner i ler.
(© Museum Sønderjylland)1 / 3Ønlev-kvinden blev lagt i graven her for cirka 1800 år siden.
(© Museum Sønderjylland)1 / 3Der lå også en kniv og en ring i bronze i nærheden af den kvindelige læge.
(© Museum Sønderjylland)2 / 3I området, hvor Google og Apple vil placere et datacenter, er der udover kvindegraven også fundet næsten 2000 år gamle urner i ler.
(© Museum Sønderjylland)3 / 3Udgravningen er Museum Sønderjyllands største og har beskæftiget op mod 30 arkæologer ad gangen.
Arbejdet er udført syd for Rødekro i det område, hvor Apple og Google skal anlægge datacentre.
Det tre år lange arbejde har kostet omkring 50 millioner kroner – et beløb som datagiganterne betaler.
Museum Sønderjylland mangler stadig at udgrav cirka en tredjedel af området ved Ønlev.
FacebookTwitterKopier linkEmner:Museum Sønderjylland|Historie|Jylland|Google|Operationer




https://www.dr.dk/sporten/haandbold/kvindeligaen/aarhus-united-fortsaetter-med-imponere-spolerer-viborgs-festaften

KvindeligaenAarhus United fortsætter med at imponere: Spolerer Viborgs festaftenViborg blev onsdag reddet økonomisk, men sportsligt måtte viborgenserne se sig slået af Aarhus United.
Aarhus United har overrasket alt og alle i indeværende sæson.
Med sejren her til aften over Viborg, øjner aarhusianerne nu en plads i semifinalerne.
03.
apr.
2019 kl.
20.
02 | opdateret 03.
apr.
2019 kl.
22.
13Bemærk: artiklen er mere end 30 dage gammelLæs opDet skulle have været en aften med både økonomisk og sportslig jubel i håndboldklubben Viborg HK.
Men den sidste del af den plan blev forpurret af Aarhus United, der fortsætter med at imponere i kvindernes håndboldliga.
Aarhusianerne vandt på udebane 29-26 i Viborg Stadionhal og hentede to meget vigtige point i den tætte slutspilspulje.
Aarhus United er med fire point nummer to efter Team Esbjerg, som efter en 21-19-sejr over Herning-Ikast er oppe på seks point.
Med nederlaget måtte Viborgs spillere og tilhængere nøjes med at glæde sig over onsdagens gode nyhed fra direktionsgangen, hvor ledelsen kort før kampen kunne afblæse de økonomiske problemer, der truede klubben på eksistensen.
Også efter sommerferien kommer Viborg til at operere på et højt sportsligt blus, lyder det.
Men med nederlaget til Aarhus tabte viborgenserne et skridt i jagten på medaljer i denne sæson.
En lang målløs periode midt i anden halvleg blev dyr for hjemmeholdet, der ellers så ud til at have tilkæmpet sig et overtag efter sidebyttet.
Forinden havde de to hold spillet en ekstremt tæt og jævnbyrdig første halvleg, hvor de skiftedes til at være i front.
Viborgs føring på 11-9 efter 20 minutter var den eneste gang i kampens første halvdel, hvor et af holdene havde et forspring på to mål.
Ved pausen var det helt lige med stillingen 16-16.
Hjemmeholdet havde til gengæld et klart overtag i begyndelsen af anden halvleg.
Viborg scorede halvlegens tre første mål og bevarede tremålsforspringet til 22-19.
Da gik de grønklædte til gengæld helt i stå og indledte en lang scoringspause.
Gæsterne fra Østjylland scorede fem mål på stribe, og så var Aarhus pludselig foran med to.
Viborg-træner Jakob Vestergaard tog en timeout og skiftede efterfølgende ud på målvogterpositionen for at få kampen under kontrol.
Men med venstrehåndsskytten Celine Lundbye som drivkraft og venstrefløjen June Bøttger som stensikker afslutter havde Aarhus medvind og lod ikke de to point glide sig af hænde.
Målfattigt i aftenens andet opgørMed sit syvende mål på syv forsøg afsluttede June Bøttger scoringen med 29-26-målet få sekunder før tid.
Noget mere målfattigt var det i Ikast, hvor Team Esbjerg sled sig til en 21-19-sejr.
Sabine Englert storspillede i hjemmeholdets mål, men det lykkedes alligevel gæsterne at hive sejren hjem efter en spændende afslutning.
Herning-Ikast bliver dermed stående på tre point, mens Viborg er sidst med to point.
Alle hold mangler at spille tre kampe i slutspillet.
/ritzau/FacebookTwitterKopier linkEmner:Celine Lundbye (håndboldspiller)|Viborg|Aarhus|Aarhus United|Håndbold




https://www.dr.dk/nyheder/udland/italien-slaar-haardt-ned-paa-haevnporno-nu-kan-det-give-seks-aars-faengsel

UdlandItalien slår hårdt ned på hævnporno: Nu kan det give seks års fængselSamtidig blev et forslag om at sterilisere seksualforbrydere stemt ned.
Matteo Salvini og hans højrepopulistiske parti Lega var oprindeligt imod lovforslaget, der i dag blev vedtaget enstemmigt.
Af Thomas Jorsal03.
apr.
2019 kl.
19.
53Bemærk: artiklen er mere end 30 dage gammelLæs opItalien strammer nu markant straffen for hævnporno.
Fremover vil personer, der bliver kendt skyldig i at have lavet hævnporno ved uden tilladelse at dele erotiske billeder eller videoer, se frem til en hård straf: Med den nye lov kan det nemlig give op til seks års fængsel og en bøde på op til 15.
000 euro.
Forslaget blev lagt frem af partiet Forza Italia, der er Silvio Berlusconis gamle parti, og blev vedtaget enstemmigt.
Loven har været heftigt debatteret i Italien, hvor lederne af regeringspartierne Lega og Femstjernebevægelsen først nægtede at bakke op om den, men senere har partierne stemt for.
Loven er del af en større lovpakke, hvor blandt andet et forslag om at sterilisere seksualforbrydere blev nedstemt.
- Fornuften har sejret, lyder det triumferende fra Mara Carfagna fra Forza Italia-partiet.
Lovgivning om hævnporno i de forskellige EU-landeEuropa-Parlamentet har opfordret til, at EU får fælles lovgivning i forhold til at bekæmpe mobning og seksuelle krænkelser.
Det er begrænset, hvor mange EU-medlemslande, der har en opdateret lovgivning på området.
I Italien straffes overtrædelse på området nu med op til seks års fængsel.
I Sverige straffes der med op til fire års fængsel for overtrædelse.
I Danmark straffes hævnporno med op til 2 års fængsel.
I Storbritannien kan det ligeledes give op til 2 års fængsel at stå bag hævnporno.
Også i Tyskland, Frankrig og Malta er der lovgivning, der straffer folk, der står bag hævnporno.
I resten af EU-medlemslandene er man enten i gang med at indføre lovgivning (det gælder blandt andet Irland og Slovenien), eller man har begrænset lovgivning på området.
Kilder: Europa-Parlamentet, Sveriges Radio og The GuardianSkræksager har haft indflydelseDe seneste år har der været flere italienske sager om hævnporno, der har præget den offentlige debat forud for vedtagelsen af den ny lov.
Mest berygtet er sagen om Tiziana Cantone, der begik selvmord, efter at have været offer for hævnporno.
På trods af at hun flyttede, skiftede navn og kæmpede i retten for at få fjernet videoerne af hende, blev optagelserne ved med at hjemsøge hende.
- Hun led og fandt af og til trøst i alkohol.
Hun havde altid været en sund og normal pige, lød det fra Tiziana Cantones mor efter datterens død.
Selv efter hendes død fortsatte folk med at bebrejde Tiziana Cantone, at hun blev offer for hævnporno – også diverse politikere.
FacebookTwitterKopier linkEmner:Italien|Blufærdighedskrænkelser|Sædelighedsforbrydelser|Silvio Berlusconi (politiker)




https://www.dr.dk/mitliv/taet-paa-signe-og-laurits-vil-goere-alt-vaere-en-del-af-kliken






https://www.dr.dk/mitliv/lasse-genstarter-sit-liv-som-27-aarig-jeg-skal-finde-mig-selv-igen-med-ekskone-delebarn-og-en

Noget på hjerteSe temaMit LivLasse genstarter sit liv som 27-årig: ’Jeg skal finde mig selv igen med ekskone, delebarn og en ny kæreste’Han havde det hele og mistede det.
Nu skal han starte forfra i en alder, hvor mange andre begynder at etablere sig første gang.
Af Palle Herløv, Philip Davali (foto) og Signe Heiredal (grafik)03.
apr.
2019 kl.
19.
14Læs opFør sommeren 2018 havde jeg det hele:En skøn datter på to år.
En hustru.
Fed lejlighed.
Job.
Nu står jeg som 27-årig og skal starte forfra med alt efter en skilsmisse og en sygemelding med stress.
Jeg mistede overblikket over mit liv, og jeg fuckede det hele op.
Det har været sygt hårdt at komme ovenpå igen.
Mit liv har været et følelsesmæssigt kaos i flere år, men jeg klarede det, og jeg vil gerne dele min historie, hvis andre kan lære noget af den.
Jeg ser på det sådan, at jeg kun er 27, men jeg har været igennem nogle faser, mange først kommer til i 30'erne, 40'erne eller 50'erne.
Det - fortæller jeg mig selv - har ekstremt meget værdi for mig som menneske, for jeg er ikke bange for, hvad der måtte komme eller for at ende i samme situation igen.
Det er på mange måder ret vildt at stå i den situation her midt i 20'erne, hvor mange andre først begynder at etablere sig.
Min historie handler om at genfinde sin identitet, samle sig selv op og blive glad for livet på en ny måde efter et break up, hvor følelserne er svære at rumme.
Om den første gang med en ny kvinde i sengen.
Om at savne sin svigerfamilie og om at give sin datter det bedste liv som delebarn.
Vi skruer tiden tilbage.
Følg med.
Jeg havde en indre Superman, der pressede påJeg mødte min ekskone, da vi var 15 år.
I starten var jeg blæst bagover af forelskelse og sikker på, det skulle være os to for altid.
Alligevel var der tidspunkter, hvor jeg ikke vidste, hvad jeg ville, og hvad jeg ikke ville i forholdet.
Skulle vi være sammen eller ej?
Det endte altid med et ja.
Så vi blev voksne og flyttede hjemmefra sammen, og vi fik skabt et fedt hjem, de steder vi boede rundt omkring i København.
Vi holdt det vildeste bryllup og fik vores datter.
Det kørte for mig, men jeg havde altid travlt med en masse ting: Skole, arbejde, renovering af lejlighed, socialt liv med vennerne, rejser og selvfølgelig familien, som var det vigtigste.
Det var umuligt for mig at gå op og ned i energi-niveau.
For jeg har altid haft en lille Superman inden i, der har sagt til mig, at jeg skulle være bedst til alt, så jeg bankede afsted i så højt et tempo, at jeg til sidst følte mig utilstrækkelig i det hele.
Jeg nåede godt nok en masse hver dag, men det var med en følelse af at være bagud, og jeg prøvede hele tiden at planlægge mig ud af det.
Når jeg var sammen med vores datter, kunne jeg lege med Lego på gulvet eller se tv og i tankerne være fremme ved en ting, jeg skulle ordne to dage senere.
Jeg var ikke rigtigt tilstede i mit eget liv, og jeg kom til at lade andre - min hustru, venner og kolleger - trække mig i forskellige retninger, når jeg mistede overblikket og følelsen af, hvad jeg selv havde lyst til at lave.
Jeg vidste slet ikke, hvad jeg havde lyst til, for jeg kunne ikke mærke mig selv.
Det fuckede tingene op for os allesammen, fordi min eks stod alene med det hele, når jeg ikke var der mentalt.
Til sidst blev det hele for meget.
Jeg gik ned med stress og kom på sygedagpenge.
Jeg var flad indeni og udenpå, og det gik ud over forholdet.
Lasse har siden januar i år haft sin egen lejlighed i Rødovre.
Han har ikke haft svært ved at stå for alt det basale selv.
- Rengøring, indkøb, betale regninger osv.
er nemt nok.
Det var tanken om at være alene, der var hård at acceptere i starten, siger han.
Når det rigtige føles forkertDet var hende, der førte ordet, da vi aftalte at splitte op i juni 2018.
Jeg havde så lidt mentalt overskud, at jeg gav hende ret, selv om jeg havde svært ved at føle, det var det rigtige.
Det var nemmere end at argumentere imod, hvilket jeg heller ikke skulle.
Vi var jo enige.
Det er bare sygt svært at give slip på et menneske, man har delt næsten halvdelen af sit liv med.
Vi var vokset op sammen, og vi havde gjort alting sammen.
Nu stod jeg pludselig dér i slutningen af mine 20'ere og skulle starte forfra på rigtig mange punkter.
Jeg brugte sommeren på at gå nogle lange ture, træne, løbe og tage på stranden med gutterne, og jeg ringede til min ven Daniel, når jeg var ked af det.
Hun blev boende i vores lejlighed, og jeg flyttede hjem til mine forældre med en aftale om at have vores datter hver anden uge.
Vi havde fælles venner, som skulle fordeles mellem os.
Ihvertfald til en start.
Det er løsnet mere op nu, hvor vi begge ser alle de gamle.
Jeg har to eks-svigerforældre, som jeg savner, men som jo heldigvis stadig er en del af mit liv, fordi de er morfar og mormor til min datter.
På det område var det ingen hård skilsmisse, og vi har hele tiden været enige om, hvordan det skulle gøres.
Hvordan det på ingen måde skulle gå ud over vores datter.
Hun skal vide og mærke, at mor og far stadig er sammen - bare på en anden måde, hver for sig.
Det er første gang, Lasse bor alene.
Da han flyttede hjemmefra, flyttede han sammen med den pige, han havde været kærester med, siden han var 15 år.
- Jeg er sindsygt meget tilstede, når jeg er sammen med min datter nu, fordi jeg har det mentale overskud til det.
Det føles sgu godt, siger Lasse Olsson.
Lasse og ekskonen samarbejder godt om deres datter, så det er mindst muligt hårdt for hende at være skilsmissebarn.
Lasse har sin datter hos sig hver anden uge.
Når hans ekskone har hende, ser han alligevel datteren to-tre gange på de syv dage.
1 / 4Det er første gang, Lasse bor alene.
Da han flyttede hjemmefra, flyttede han sammen med den pige, han havde været kærester med, siden han var 15 år.
1 / 4- Jeg er sindsygt meget tilstede, når jeg er sammen med min datter nu, fordi jeg har det mentale overskud til det.
Det føles sgu godt, siger Lasse Olsson.
2 / 4Lasse og ekskonen samarbejder godt om deres datter, så det er mindst muligt hårdt for hende at være skilsmissebarn.
3 / 4Lasse har sin datter hos sig hver anden uge.
Når hans ekskone har hende, ser han alligevel datteren to-tre gange på de syv dage.
4 / 4I en taxa med hjertet hamrende i halsenLige efter skilsmissen havde jeg svært ved at vænne mig til tanken om, at jeg efter 12 år i et forhold pludselig kunne være sammen med andre kvinder.
Min ekskone var den første, jeg var sammen med på dén måde, og derfor var hun også den eneste.
Der er føjet et par stykker til nu, men jeg er ingen player-type, og jeg drømmer ikke om at være det.
Det var heller ikke vigtigt for mig at komme ud i byen og finde en ny med det samme.
Jeg gik rundt med følelsen af, at sex med en anden ville blive den endelige afslutning på mit forhold til min eks.
Så var der ingen vej tilbage.
Det var der ikke uanset hvad, så det var kun mentalt.
I starten var det svært for mig at fortolke pigernes signaler i byen.
Alting var anderledes, fordi det var legitimt for mig at flirte og gengælde ting: Kysse, holde i hånd og kigge dem dybt i øjnene.
Første gang, jeg var sammen med en anden, var jeg meget fuld.
Jeg var i byen med drengene, da jeg kom i kontakt med hende på dansegulvet.
Vi snakkede sammen, jeg skævede til gutterne, og jeg foreslog, at vi gik ud og trak lidt frisk luft.
Hun foreslog i stedet, at vi tog hjem til mig og havde sex.
Wow!
Det føltes næsten uvirkeligt, og jeg havde det som en teenager, der stod over for sin seksuelle debut.
Det blev ikke mindre uvirkeligt, da vi sad sammen i en taxa på vejen hjem til mine forældre, hvor jeg boede midlertidigt.
Jeg tænkte på, at lige om lidt skal hun se mig nøgen, og jeg skal se hende.
Hold nu kæft!
Mit hjerte hamrede helt op i halsen.
Hvordan jeg havde det bagefter?
Jamen - fint.
Det var ikke den samme slags sex, jeg havde været vant til, for der var ingen følelser i det.
Det var mere fysisk arbejde, hvis jeg kan tillade mig at sige det.
Det gav mig et selvtillidsboost, men det var ikke sådan "så - nu er jeg sgu i gang.
Kom med dem!
".
Det handlede om at få det gjort, for det skulle jo ske på et tidspunkt.
Lasse har gået nogle lange ture ved Damhussøen, mens han har funderet over tilværelsen efter bruddet med ekskonen, som stadig betyder meget for ham.
Helt nye mulighederJeg prøvede med Tinder, men det holdt kun en måned, hvor jeg brugte det om aftenen, når jeg følte mig alene.
Det virkede meningsløst at kommunikere med andre på den måde.
Som en flugt fra virkeligheden, hvor jeg ikke vurderede mine egentlige behov.
Det handlede mere om bekræftelse, og det havde jeg ikke brug for.
Mit selvværd var så godt på det tidspunkt, at jeg sagtens kunne undvære det.
I stedet begyndte jeg at ses med en pige, jeg havde mødt på min allerførste bytur som single.
Jeg prøvede at glemme hende, men det kunne jeg ikke, for vi passede godt sammen.
I dag er vi officielt kærester.
Jeg har nok brugt de andre piger lidt til at se, om jeg overhovedet skulle være sammen med hende her.
Om jeg var klar til at få et nyt forhold, fordi jeg længe har følt, at det var forkert af mig at have den slags følelser for en anden.
Det var en sjov erkendelse, at det må jeg faktisk gerne have.
Der er grønt lys, makker!
På mange måder er vores skilsmisse blevet starten på et liv med nye muligheder.
Det har været vanvittigt hårdt, men jeg føler mest af alt, at jeg har fået en second chance, som jeg skal udnytte bedst muligt nu.
Jeg har haft psykologsamtaler, som har hjulpet mig til at se lyst på tilværelsen igen.
Jeg har bearbejdet de ting, der ikke fungerede, og jeg er kommet ud på den anden side, hvor jeg er i stand til at komme videre.
Jeg har fået job som personlig træner og min egen lejlighed efter at have boet hos mine forældre.
Nu har jeg det bedre, end jeg har haft længe, og jeg kan sagtens glæde mig over alle de gode år sammen med min eks.
'Sangskriver' på P3Lasse Olsson skrev for nylig ind til P3-radioprogrammet 'Sangskriver', hvor vært Jonas Gülstorff sammen med en musikalsk gæst hver uge på kun to timer skriver sange ud fra lytternes oplevelser og ønsker.
Det kom der sangen 'Back In Your Heart' ud af, som handler om Lasses skilsmisse.
Læs mere og hør sangen her.
Nu skal jeg først og fremmest lære at have en hverdag, hvor jeg træffer valg ud fra mine egne behov og ud fra min datters - ikke kun fra hvad der fungerer i et forhold.
Der er da altid en frygt for at ende samme sted igen.
At blive stresset og miste overblikket og følingen med mig selv.
Forskellen er bare, at jeg nu ved, at hvis noget præger mig negativt, skal jeg have det ud af mit liv i en fart.
Det kan være for meget arbejde eller aftaler med vennerne, jeg ikke selv føler for.
Nøgleordet er blevet "overskud".
Du skal forestille dig et timeglas: De mange, fine, små sandkorn er dit overskud.
Det hele handler om, hvordan du konstant får vendt dit glas om, så du aldrig løber tør for korn i ét af rummene.
Gå aldrig ned på det mentale overskud!
Så ramler det sammen for dig!
Jeg ved godt, det lyder lidt halv-filosofisk, når jeg fyrer sådan noget af, men det er én af de vigtigste ting, jeg har lært de seneste seks måneder.
Jeg håber for alle mennesker, at de på et tidspunkt i deres liv har det sådan her.
At de finder ud af, hvad der giver dem overskud til at være der for andre og for dem selv, så de ikke fucker deres liv op, ligesom jeg gjorde.
Jeg sysler stadig selv med det indimellem, men jeg har taget de første gigantiske skridt på vejen - og jeg er kun 27.
Det er slet ikke for sent at starte forfra.
FacebookTwitterKopier linkEmner:København|Sygdomme og lidelser|Skilsmisse|Seksualitet|Lego Group




https://www.dr.dk/sporten/haandbold/viborg-hk-vores-oekonomiske-problemer-er-loest

HåndboldViborg HK: Vores økonomiske problemer er løstViborg HK har fået styr på de økonomiske udfordringer, meddeler klubben i en pressemeddelelse onsdag.
Viborg HK har fået styr på de økonomiske udfordringer, meddeler klubben i en pressemeddelelse onsdag.
03.
apr.
2019 kl.
19.
04Bemærk: artiklen er mere end 30 dage gammelLæs opHåndboldspillere, ledere, trænere og fans i Viborg HK kan ånde lettet op.
De økonomiske udfordringer i den traditionsrige håndboldklub er løst, meddeler klubben i en pressemeddelelse.
- Det har været en sej kamp, men vi må også bøje os i støvet for den fantastiske opbakning, vi har fået fra omverden.
- Derfor skal der også lyde en rigtig stor tak til de mange virksomheder og private, der har bakket op om klubben, siger direktør i Viborg HK Jørgen Hansen.
Klubben understreger i meddelelsen, at der er kommet styr på økonomien netop via støtte fra sponsorer, samarbejdspartnere, private personer og fans.
- Den økonomiske tilførsel skaber et godt fundament for det videre arbejde i klubben.
Vi har en stærk tro på, at økonomien fremadrettet vil være i balance, da der også er kigget på omkostninger i klubben.
Samtidig arbejder vi stadig på nye indtægtsmuligheder for Viborg HK, siger Jørgen Hansen.
Råd til investeringerHan oplyser, at Viborg HK stadig har ambitioner, og at fundamentet for sportslige resultater er, at økonomien er i balance, så der er råd til at tænke nyt og investere i truppen.
Viborg HK har tidligere meddelt, at klubben forstærker sig til den kommende sæson med ligatopscorer Laura Damgaard samt målvogter Anna Kristensen og Maibritt Toft Hansen.
Viborg sagde i februar farvel til direktør Henrik Dahl, og ved den lejlighed meddelte klubben, at det ikke var nogen hemmelighed, at økonomien i klubben var en udfordring.
Læs også:Viborg HK mangler millioner og er tæt på lukningKlubben kunne for det seneste regnskabsår melde om et underskud på 1,3 millioner kroner.
I forbindelse med direktørstoppet indtrådte bestyrelsesformand Jørgen Hansen selv som midlertidig daglig leder.
Senere i februar skrev Jyllands-Posten, at klubben var i reel fare for lukning, hvis der ikke blev tilført kapital.
- Vores økonomi er presset, ligesom den er mange andre steder i håndboldbranchen.
Hvis ikke vi får tilført penge, lukker vi, sagde Jørgen Hansen til avisen.
/ritzau/FacebookTwitterKopier link




https://www.dr.dk/nyheder/regionale/sjaelland/efterskoleelever-droppede-studieturen-uddelte-noedhjaelp-i-stedet

SjællandEfterskoleelever droppede studieturen: Uddelte nødhjælp i stedet'Nu ved jeg, hvem nødhjælpen går til,' siger 10.
klasses-elev Lucas Kristiansen.
Eleverne fra 10.
klasse på Odsherreds Efterskole delte 3,5 tons majs og sojabønner ud til de nødlidende.
Af Lis Vibeke Læsøe Olsen og Thor Malthe Andersen03.
apr.
2019 kl.
19.
48Bemærk: artiklen er mere end 30 dage gammelLæs opBilleder af oversvømmede landområder og mennesker, der bliver reddet fra vandmasserne af helikoptere.
Det er de billeder, vi har set i nyhederne den seneste tid, fra de cyklon-ramte lande Malawi og Mozambique.
Men for 20 elever fra Odsherreds Efterskole kom det hele meget tæt på, da de for godt to uger siden rejste til Afrika på skolens sædvanlige studietur.
Eleverne var rejst til Malawi i Østafrika med Folkekirkens Nødhjælp, men besluttede sig i samarbejde med nødhjælpsorganisationen og lærerne at vende bussen 180 grader og dele nødhjælp ud i stedet.
Cyklonen IdaiCyklonen ramte Mozambique, Malawi og Zimbabwe den 14.
marts.
Den har skabt massive ødelæggelser på grund af kraftig vind, flodbølger, massiv regn og oversvømmelser.
Efterfølgende har der været konstateret udbrud af kolera i området.
FN kalder det "måske den værste vejrkatastrofe på den sydlige halvkugle nogensinde".
Mere end 3 millioner vurderes menes at være påvirket af cyklonen.
400.
000 vurderes at være blevet hjemløse.
Her delte efterskoleeleverne 3,5 tons mad ud i flygtningelejrene til nogle af de over 75.
000 mennesker, der har måttet flygte på grund af vandmasserne.
Det fortæller Johanne Floris, der går i 10.
klasse på efterskolen.
- Det blev meget omhyggeligt udmålt til hver familie, så de fik to spande og fem kopper, fordi ingen skulle have mere end de andre.
Det skulle være samme spand og samme kop for at sikre sig mod snyd.
- Alle kæmpede, så meget de kunne, for at få mad til deres egen familie, siger hun.
Bussen, eleverne kørte i, kørte regelmæssigt fast på de dårlige veje.
De kunne gradvist se landskabet blive mere og mere ødelagt, da de kørte fra nord mod syd i Malawi.
Lærer: 'Ingen tvivl, hvis vi kunne gøre noget, så ville vi gøre det'Men kan man sende en efterskoleklasse direkte ind i et katastrofeområde?
De tanker gjorde elevernes lærer, Maria Carstensen, sig, da snakken faldt på at køre fra de mere fredelige nordlige områder ned til det katastroferamte syd.
- Det er jo en situation, hvor man skal vurdere, om eleverne kan holde til det.
Kan de magte det?
Kan de rumme det?
- Sammen med vores samarbejdspartnere var vi ikke i tvivl.
Hvis vi kunne gøre noget, så skulle vi gøre det, siger Maria Carstensen.
Og det er en stolt lærer, som nu kan se tilbage på en gruppe elever, som efter hendes mening har løst udfordringen med både at levere livsnødvendigheder og nærvær til de mange fordrevne.
En rejse der har gjort stort indtrykI Malawi anslår FN, at omkring 740.
000 mennesker er påvirket af katastrofeoversvømmelserne.
Og for de danske skoleelever gjorde det stort indtryk at se børn og unge på deres egen alder i en så udsat situation.
For de danske elever handlede det både om at dele mad ud og om at lave nogle aktiviteter for børnene i flygtningelejrene, så de kunne få tankerne over på noget andet.
Det fortæller eleven Lucas Kristiansen.
- Så mig og mange af de andre drenge spillede fodbold med dem.
Vi legede også tagfat og mange andre lege, siger han.
De danske skoleelever blev overrasket over, hvor mange børn, der var i de forskellige flygtningecamps.
Og specielt en 12-årig pige gjorde stort indtryk på Johanne Floris.
Hun holdt sig i udkanten af legene, og det viste sig, at hun havde en baby på ryggen, som kun var få måneder gammel.
- Man kunne tydeligt se, at der nok ikke var andre, som kunne tage over for hende.
Hun ville gerne være med, men pigen kunne ikke give barnet til nogen, så hun havde nok ansvaret for det her barn alene.
Nu har eleverne været hjemme omkring to uger, og de har spist den sidste malariapille.
Men de to elever er enige om, at oplevelsen kommer til at præge dem fremover.
- Vi har allesammen ændret os.
Når vi har oplevet det, så ved vi, hvad det er vi donerer til, hvis vi donerer til nødhjælp, siger Lucas Kristiansen.
Johanne Floris er enig.
- Det har været meget øjenåbnende at se alt det, man ellers kun hører om.
Så kan man ikke bare smide det om bagerst i tankerne, siger hun.
FacebookTwitterKopier linkEmner:Uddannelse|Malawi|Afrika|Folkekirkens Nødhjælp|Forenede Nationer




https://www.dr.dk/nyheder/kultur/journalisten-bag-ghita-noerby-interview-jeg-er-glad-hun-var-i-fuldt-mentalt-vigoer

KulturJournalisten bag Ghita Nørby-interview: 'Jeg er glad for, hun var i fuldt mentalt vigør'Iben Maria Zeuthen fra Radio24syv reagerer nu på Ghita Nørbys oplevelse af kontroversielt program.
Iben Maria Zeuthen, journalist på Radio24syv, fortæller, at hun forberedte sig på interviewet med Ghita Nørby på normal vis (Arkivfoto) Af Mads Korsager Nielsen03.
apr.
2019 kl.
19.
23Bemærk: artiklen er mere end 30 dage gammelLæs opPå trods af udtalelsernes karakter er Iben Maria Zeuthen glad for, at Ghita Nørby nu sætter ord på sin medvirken i radiodokumentaren ‘Hele Danmarks Ghita’ på Radio24syv.
Som journalist var det Iben Maria Zeuthen, der interviewede Ghita Nørby på sin bopæl til programmet, der siden er blevet berømt.
- Hvis Ghita har brug for at efterrationalisere, er det hendes gode ret, og det blander jeg mig ikke i.
Det, jeg især er glad for ved hendes udtalelser, er, at hun bekræfter os alle sammen i, at hun mentalt var i fuldt vigør, da hun stillede op, skriver Iben Maria Zeuthen til DR Nyheder i en skriftlig kommentar.
Tog anstød af mikrofonGhita Nørby fortalte tirsdag aften for første gang om sin medvirken i programmet ‘Hele Danmarks Ghita’, der blev sendt på Radio24syv i marts.
I radiodokumentaren går skuespilleren og journalist Iben Maria Zeuthen, der interviewede Ghita Nørby, fra start skævt af hinanden.
Ghita Nørby tager fra begyndelsen anstød over journalistens optageudstyr, der bliver beskrevet som en usædvanligt stor mikrofon.
- Du kan da ikke sidde med den modbydelige mikrofon oppe i mit ansigt og tro, at jeg vil tale med dig.
Gør du virkelig det?
Jeg ved godt, at jeg er skrap, men tror du virkelig på det?
Komplet uforskammet, det er, hvad det er, lyder det fra den 84-årige Nørby.
I interviewet kalder Ghita Nørby blandt andet Zeuthen for 'dybt åndssvag', 'overfladisk' og 'sindssyg'.
Havde klar aftale før, under og efterVed Nordisk Kulturfestival i Kalundborg forklarede Ghita Nørby, at hun var utryg ved situationen, der nærmest føltes som en voldtægt og et forsøg på at ødelægge hende.
Iben Maria Zeuthen skriver, at den opfattelse er langt fra hendes oplevelse.
- Vi havde en klar aftale før under og efter interviewet, skriver Iben Maria Zeuthen.
- Jeg har forberedt mig, som jeg altid gør, hvilket består i at have et faktaark og to-tre forslag til, i hvilken retning interviewet kan gå, så interviewpersonen har lidt at vælge imellem, og hvad der så sker derefter, kan man selv høre på optagelserne, konstaterer hun.
FacebookTwitterKopier linkEmner:Ghita Nørby (skuespiller)|Iben Maria Zeuthen (studievært)|Radio24syv|Teater|Kalundborg




https://www.dr.dk/nyheder/indland/v-retsordfoerer-oensker-haardere-straf-stalking

IndlandV-retsordfører ønsker hårdere straf for stalkingTre måneders betinget fængsel er ikke nok, mener Preben Bang Henriksen (V).
Retsordfører Preben Bang Henriksen (V) vil diskutere, om vi skal straffe stalking hårdere i Danmark.
Af Emma Toft03.
apr.
2019 kl.
19.
46Bemærk: artiklen er mere end 30 dage gammelLæs opPolitikerne på Christiansborg bør overveje, om ikke det er tid til at hæve straffen for stalking.
Det mener Venstres retsordfører, Preben Bang Henriksen, efter at Højesteret i dag for første gang har taget stilling til straffen i to alvorlige stalkingsager.
- Jeg synes, det kunne se fornuftigt ud, om vi valgte at kigge på en skærpelse af staffen, siger Preben Bang Henriksen til DR Nyheder.
504 overtrædelser af tilholdHøjesteret vurderede straffen i to sager om stalking.
I en af sagerne forhøjede Højesteret den straf, som en mand havde fået i både byretten og landsretten for systematisk og grov chikane af en tidligere kæreste og hendes mor.
Her blev manden blandt andet straffet for overtrædelse af polititilhold og et forbud mod at opholde sig i nærheden af familiens bolig, ligesom han også blev straffet for at have dræbt familiens hunde.
Manden blev straffet med et år tre måneders fængsel i Højesteret.
I både byretten og landsretten havde han kun fået ni måneders fængsel.
I den anden sag sagde Højesteret god for, at tre måneders betinget fængsel var straf nok til en kvinde, der gennem ni måneder havde stalket en mand, hun havde været i et seks år langt forhold med.
Kvinden kontaktede manden og hans familie 504 gange over sociale medier, sms og via opkald, selvom politiet havde forbudt hende at opsøge familien.
Én dag kontaktede hun manden og hans familie 125 gange.
Ifølge kvindens advokat slog manden op over sms, og det havde knust hende.
Dommen blev undtagelsesvis gjort betinget uden krav om samfundstjeneste, fordi kvinden lider af en psykisk sygdom, skriver Højesteret.
Læs også:Højesteret hæver straf i sag om voldsom stalkingV: Mange danskere stalkesDet er straffen på tre måneders betinget fængsel, der får Venstres retsordfører til at foreslå højere straf for stalking - altså systematisk forfølgelse og chikane af andre.
- Jeg har med interesse fulgt sagen, fordi rigtig mange danskere stalkes - sandsynligvis omkring 100.
000 om året - og jeg havde regnet med en forhøjelse af straffen.
Det har ikke fundet sted, så nu nærlæser vi dommen og ser, hvad vi eventuelt skal gøre på Christiansborg, siger han.
Preben Bang Henriksen ønsker ikke at kommentere dommen i sagen på et år og tre måneders fængsel, selvom Højesteret faktisk skærper straffen her.
Retsordføreren mener nemlig, at denne sag er for mudret, da den udover stalking også dækker indbrud, mishandling af dyr og chikanekørsel.
StalkingOver 100.
000 danskere oplever hvert år stalking, vurderer Dansk Stalking Center.
Det kan være fra en nær person - et familiemedlem, forhenværende ægtefælle, samlever eller kæreste.
Det kan være fra en bekendt – en tidligere ven, bekendt, nabo eller kollega.
Det kan være fra en fremmed.
Bør have præventiv virkningHårdere straffe kan få andre til at holde sig fra at stalke, siger Preben Bang Henriksen.
- Når en stalkingdom resulterer i tre måneders betinget fængsel, så tror jeg ikke, det har ret meget præventiv virkning ude i samfundet, og det er ikke meningen med vores straffesystem, lyder det.
Nu vil han diskutere sagen med medlemmerne af Folketingets Retsudvalg, som eventuelt kan overveje at skrive ind i bemærkningerne til lovgivningen, hvilket niveau straffen i stalkingsager normalt skal ligge på.
Lovgivningen•Politiet kan give et tilhold, så en person forbydes at opsøge en anden enten personligt, mundtligt eller skriftligt.
•Tilhold gives, hvis der er begrundet mistanke om, at en person har krænket en andens fred ved at forfølge eller genere den anden ved at tage kontakt og vil fortsætte med at gøre det.
•En person kan også få opholdsforbud, så han eller hun forbydes at opholde sig nær en anden persons bolig, arbejde og uddannelse.
•Siden 1.
januar 2017 har det været muligt at søge om strakstilhold, som virker midlertidigt, mens politiet efterforsker en sag.
•Kilde: Dansk Stalking CenterFacebookTwitterKopier linkEmner:Højesteret|Preben Bang Henriksen (politiker)|Venstre|Kriminalitet|Retsvæsen




https://www.dr.dk/nyheder/politik/folketingets-praesidium-siger-nej-til-born-i-folketingssalen

PolitikFolketingets Præsidium siger nej til børn i folketingssalenEfter at politiker blev sendt ud af folketingssalen med sin datter, har Folketingets Præsidium drøftet reglerne.
Det skabte overskrifter både herhjemme og i udlandet, da Mette Abildgaard (K) blev bedt om at forlade Folketingssalen med sin lille datter (Arkivfoto) 03.
apr.
2019 kl.
17.
46Bemærk: artiklen er mere end 30 dage gammelLæs opEt flertal af medlemmerne af Folketingets Præsidium er enige om, det ikke er tilladt at tage sit barn med i folketingssalen.
- Vi er blevet enige om, at man selvfølgelig skal opretholde en værdig og ordentlig forhandlingsform i folketingssalen, og at babyer ikke er nogle, man tager med ind i folketingssalen, siger Folketingets formand, Pia Kjærsgaard (DF).
Læs også:Abildgaards 'uønskede' baby skaber internationale overskrifterFolketingets øverste ledelse har onsdag drøftet fremtidige retningslinjer i folketingssalen, efter at det konservative folketingsmedlem Mette Abildgaard havde taget sin lille datter med til en afstemning i salen.
Men inden den fandt sted, måtte datteren sendes ud.
Pia Kjærsgaard mente ikke, at en baby skulle være til stede i salen.
Stod ikke i reglerneDer står ikke noget specielt i forretningsordenen om børn i folketingssalen.
Men der er en langvarig praksis for, at det kun er folketingsmedlemmer, ministre og ansatte i Folketinget, som har adgang til gulvet i folketingssalen, pointerer Pia Kjærsgaard.
- Det står højt og tydeligt på døren, at det er forbeholdt folketingsmedlemmer, og derudover ved vi, at alle ansatte, som har et nødvendigt ærinde, også skal kunne være til stede, siger hun.
- Derudover er der ikke nogen, der skal være til stede i folketingssalen.
Mette Abildgaard havde efter eget udsagn ikke regnet med at skulle deltage ved afstemningen.
Hendes mand, der har barselsorlov, havde ikke mulighed for at tage datteren det pågældende tidspunkt.
Der var derfor tale om en særlig situation, mente Abildgaard.
Ingen undtagelserMen heller ikke i særlige situationer kan reglen om ingen børn i salen bøjes.
- Børn er velkommen i Folketinget, og vi oplever også, at folketingsmedlemmer, der har et akut pasningsproblem, tager deres børn med på kontorerne.
Men selve folketingssalen er ikke for babyer og børn, siger Pia Kjærsgaard.
Så skulle Mette Abildgaard have undladt at komme ned i salen og stemme?
- Hun skulle have fundet en anden løsning, helt klart.
Det må hun tænke meget over en anden gang.
Selv om det ikke er hver dag, at medlemmer føler sig nødsaget til at tage deres børn med i folketingssalen, mener Pia Kjærsgaard, at det er vigtigt at få slået reglerne fast.
- Jeg har været ked af hele diskussionen, det lægger jeg ikke skjul på.
Nu har vi drøftet den, og så håber jeg virkelig, virkelig at sagen er slut, siger hun.
/ritzau/FacebookTwitterKopier linkEmner:Dansk Folkeparti|Folketinget|Mette Abildgaard (politiker)|Pia Kjærsgaard (politiker)|Folketingets Præsidium




https://www.dr.dk/sporten/cykling/crossverdensmester-er-hurtigst-tvaers-gennem-flandern

CyklingCrossverdensmester er hurtigst tværs gennem FlandernMathieu van der Poel vandt spurten, da en femmandsgruppe kom først til mål i Dwars door Vlanderen.
Mathieu van der Poel krydser stregen som første mand efter 183 kilometer på cyklen.
Tæt forfulgt af Anthony Turgis fra Direct Energie.
03.
apr.
2019 kl.
17.
32Bemærk: artiklen er mere end 30 dage gammelLæs opCrossverdensmesteren Mathieu van der Poel (Corendon-Circus) fortsætter med at imponere på landevejene.
Onsdag var han hurtigst, da han sammen med fire andre ryttere nåede først ind på opløbsstrækningen i brostensløbet Dwars door Vlaanderen.
Van der Poel timede sin spurt perfekt og overhalede Anthony Turgis (Direct Energie) på de sidste meter før målstregen efter 183 kuperede kilometer i Flandern.
Quick-Steps Bob Jungels blev nummer tre i et løb, hvor ingen af de ni danske deltagere markerede sig i finalen.
Med sejren beviste van der Poel på ny, at han er en mand, man skal regne med i forårets hårde endagsløb.
I søndags blev han nummer fire i Gent-Wevelgem og en uge forinden havde han vundet Grand Prix de Denain i Frankrig.
Onsdag slap han fri sammen med Turgis, Jungels, Lukas Pöstlberger og Tiesj Benoot, og gruppen havde et forspring på et lille minut, da den kørte ind på de sidste ti kilometer.
I hovedfeltet forsøgte de hold, der ikke havde ryttere ude foran, at sætte fart, men kvintetten holdt forspringet og havde endda råd til at køre taktisk på de sidste kilometer.
Benoot forsøgte at stikke af, da der manglede en kilometer, men blev hurtigt indhentet, og så kunne van der Poel demonstrere sine evner som afslutter.
Dwars door Vlaanderen er blevet kørt siden 1945 og er rangeret som et World Tour-løb.
Dansk arbejdshest i fronten af feltetOnsdagens udgave tog en usædvanlig drejning med omkring 75 kilometer igen, da arrangørerne måtte bede både først en udbrydergruppe og dernæst resten af feltet om at indstille kørslen.
Det viste sig, at rytterne var ved at kollidere med kvindernes felt, der var startet tidligere og skulle krydse ruten, netop som de mandlige udbrydere kom drønende.
Af de danske deltagere faldt Quick-Steps Kasper Asgreen i øjnene som arbejdsmand forrest i feltet, mens Lasse Norman Hansen som holdkammerat med Mathieu van der Poel kan glæde sig over at være en del af vinderholdet.
/ritzau/FacebookTwitterKopier link




https://www.dr.dk/nyheder/udland/sygdomsudbrud-i-congo-blusser-op-igen-den-hurtigste-vaekst-af-ebola-nogensinde-set

UdlandSygdomsudbrud i Congo blusser op igen: Den hurtigste vækst af ebola nogensinde setMilitante grupper og mistro fra de lokale besværliggør behandlingen af sygdommen.
Ebola-sygdommen er stærkt smitsom.
Her ses en sygeplejer, der bliver disinficeret efter at have båret på et barn, der mistænkes for at have sygdommen.
Af Oliver Fruergaard03.
apr.
2019 kl.
19.
13Bemærk: artiklen er mere end 30 dage gammelLæs opNetop som den dødelige og stærkt smitsomme ebola-virus så ud til at være bekæmpet, er et nyt udbrud blusset op med fuld kraft i Den Demokratiske Republik Congo.
72 mennesker blev sidste uge smittet, viser tal fra Verdenssundhedsorganisationen, der nu melder om den hurtigste vækst af ebola nogensinde set.
HVAD ER EBOLA?
Ebola er en virussygdom, der smitter fra menneske til menneske, men først når den smittede har symptomer.
Virus overføres gennem kontakt med inficerede kropsvæsker som spyt, blod, sæd, sved og opkast.
Når man bliver smittet, kan man efter to til 21 dage få influenzalignende symptomer som høj feber, mathed, hovedpine samt muskel- og mavesmerter.
Siden følger opkastninger, diarré, udslæt samt lever- og nyresvigt, og til sidst kan der opstå indre og ydre blødninger.
Mennesket er ikke bærer af virus i perioder mellem udbrud.
Frugtflagermus er under mistanke for at være de naturlige bærere af virus.
Kilde: Læger uden GrænserNødhjælpsorganisationer er massivt til stede i landet, hvor mindst 679 mennesker indtil videre har mistet livet til sygdommen.
De deler alle frygten for en spredning til de omkringliggende lande, fortæller feltkoordinator i Læger uden Grænser Patrick Andrey, der er til stede i landet, til DR Nyheder.
- For en måned siden var det ikke noget, vi overvejede, men rent geografisk er muligheden der nu.
Det ville være det værst tænkelige scenarie, siger han.
Ebola-udbrudet finder sted tæt ved grænsen til landene Uganda og Rwanda.
Indtil videre er over 1.
000 mennesker smittet.
Vold bremser nødhjælpAf samme grund er det nødvendigt at bekæmpe sygdommen hurtigst muligt, men det er særlig svært i et land som Congo, der ifølge DR's Afrika-korrespondent, Søren Bendixen, er et af de mest konfliktprægede i verden.
- Der er krig og fyldt med bevæbnede bander og paramilitære grupper, der generer befolkningen og hjælpearbejderne, siger han.
Læger uden Grænser har været nødt til at lukke flere af sine ebola-behandlingsklinikker af sikkerhedsmæssige årsager.
Trusler, vold og ildspåsættelse fra lokale militante grupper har gjort det usikkert at operere i landet, fortæller organisationens presseansvarlig, Souha Al-Mersal til DR Nyheder.
I februar fik Læger uden Grænser nedbrændt et behandlingscenter i DR Congo af lokale.
- Uden vores klinikker er de smittede nødt til at benytte sig af lokale sundhedscentre, hvor vi ikke kan sikre, at de bliver behandlet ordentligt - og hvor smitten nemt kan spredes, siger hun og peger på, at over halvdelen af dødsfaldene sker i de lokale centre.
Halvdelen af sidste uges ebola-tilfælde er sket uden for behandlingscentre, hvilket betyder, at der er større risiko for at smitte andre mennesker.
Konspirationsteorier og skepsisMen det er ikke kun voldelig modstand, der gør det svært at bekæmpe sygdommen.
25 procent af befolkningen i Congo tror slet ikke på, at ebola eksisterer, og derfor undlader folk at søge hjælp.
Hos Læger uden Grænser er det største problem at overbevise de mennesker, der har oplevet sygdommen på førstehånd, men ikke stoler på, at de internationle nødhjælpsorganisationer vil dem det bedste.
Det fortæller feltkoordinator Patrick Andrey, der jævnligt bliver mødt med konspirationsteorier fra de lokale.
Det nordlige Kivu i DR Congo er et af de steder, der har været hårdt ramt af Ebola.
- Vi brugte på et tidspunkt en særlig slags termomenter, man holder over patientens hovedet for at måle temperatur.
Men mange havde ikke set sådan et før, og der blev hurtigt spredt rygter i byen om, at det var et instrument, vi brugte til at injicere dem med sygdommen, siger han.
Derfor var organisationen nødt til at gå tilbage til klassiske termometre.
Patrick Andrey vurderer, at organisationen ikke har været god nok til at kommunikere sit formål med at være til stede i området.
- Meget hurtigt er flere organisationer mødt talstærkt op med mennesker, der for de lokale er fremmede.
De taler ikke sproget, de er iklædt hvide rumdragter og har ikke været gode til at indgå i direkte dialog med de lokale, siger han.
- I organisationen er vi ret enige om, at det er det, der har skabt grobund for mistroen.
FacebookTwitterKopier linkEmner:Sygdomme og lidelser|Læger Uden Grænser|Den Demokratiske Republik Congo|Afrika|Vold




https://www.dr.dk/sporten/oevrig/store-smil-paa-idraettens-topmoede-endelig-medlemsfremgang-igen

Øvrig sportStore smil på Idrættens Topmøde - endelig medlemsfremgang igenDet samlede antal danskere, der er medlem af en idrætsforening, har været i tilbagegang i flere år, men den tendens er nu vendt.
Der var mange prominente personer til Idrættens Topmøde i DGI-byen i København.
Blandt andre sundhedsminister Ellen Trane Nørby, formand i DGI Charlotte Bach Thomassen, H.
K.
H.
Kronprins Frederik og statsminister Lars Løkke Rasmussen.
Af Anders Melchior Frigaard og Henrik Liniger03.
apr.
2019 kl.
18.
38Bemærk: artiklen er mere end 30 dage gammelLæs opFlere års stagnation og mindre tilbagegang i idrætsforeningernes medlemstal er standset.
I 2018 voksede medlemstallet i idrætsforeningerne under Danmarks Idræts-Forbund (DIF) og DGI for første gang siden 2013.
Stigningen i medlemstallet var 26.
159 personer, svarende til 1,2 procent.
Det viser den nyeste opgørelse af medlemstal for de to store organisationer i idrætten.
Tallet kom frem under Idrættens Topmøde 2019, som onsdag blev afholdt i DGI-byen i København.
I alt var 2.
257.
014 danskere i 2018 medlemmer af de cirka 11.
000 idrætsforeninger, der er organiseret under DIF og DGI.
Fremgangen i medlemstallet glæder formanden i DIF, Niels Nygaard.
- Vi selvfølgelig rigtig glade for stigningen i medlemstallet.
Vi vil gerne have flere medlemmer, men især når vi nu har investeret så mange kræfter sammen med DGI på at få igangsat det her store initiativ, at det så ser ud til at bære frugt, det er vi da enormt glade for, siger Niels Nygaard.
- Vi har gennem en længere årrække gjort store indsatser, både DIF og DGI, for at få flere til at dyrke idræt, og har måttet erkende, at vi år for år har været glade for bare at nå de samme medlemstal.
Når vi nu oplever markante medlemsfremgange, så hænger det sammen med, at der er gjort en markant indsats, siger DIF’s formand.
Bevæg dig for livet'Bevæg dig for livet' er DIF og DGI's fælles vision frem mod 2025.
Målet er, at halvdelen af danskerne skal være medlem af en idrætsforeningen og 75 procent skal være fysisk aktive.
Visionen støttes blandt andet af Nordea-fonden, TrygFonden, H.
K.
H.
Kronprins Frederik og regeringen.
'Bevæg dig for livet' har fokus på både individuelle idrætsgrene, men også på samarbejde med andre aktører.
Blandt andet er 13 kommuner i dag særlige visionskommuner: Aalborg, Skive, Randers, Holstebro, Silkeborg, Ikast-Brande, Esbjerg, Kolding, Tønder, Svendborg, Guldborgsund, Frederiksberg og Gentofte.
Yderligere otte kommuner er på vej: Hillerød, Horsens, Lejre, Brønderslev, Vejle, Aarhus, Herning og Høje Taastrup.
Visionskommunerne har forpligtet sig til at arbejde for flere aktive borgere.
Formand i DGI, Charlotte Bach Thomassen, peger også på den målrettede indsats fra DIF og DGI, som den primære faktor bag stigningen i medlemstallet.
- Der er flere forklaringer på det.
En af dem er, at vi nu kan se frugten af det arbejde vi har gjort med at arbejde helt målrettet ind i en række idrætter for at skabe gode motionstilbud for den helt almindelige dansker.
Vi kan se nu, at det faktisk er lykkedes, og det finder bundklang en række steder, siger Charlotte Bach Thomassen.
Lige nu er cirka 44 procent af danskerne medlem af en idrætsforening.
DIF og DGI har en målsætning om, at det tal i 2025 skal være halvdelen af danskerne.
Men det er ifølge Charlotte Bach Thomassen de sidste procenter frem mod halvdelen, der bliver sværest.
- Det er her vi er meget ambitiøse.
Målsætningen når vi ved at samarbejde, og dagen i dag giver jo et rigtig godt blik på, at foreningerne skal samarbejde med kommunerne og andre aktører, som måske har en lettere adgang til de målgrupper, der ikke nødvendigvis og helt naturligt kommer i foreningslivet af sig selv, siger hun.
FacebookTwitterKopier linkEmner:Danmarks Idrætsforbund|Danske Gymnastik- og Idrætsforeninger|København|Motion|Niels Nygaard (idrætsleder)




https://www.dr.dk/nyheder/politik/transportordfoererens-store-u-vending-vi-har-selvfoelgelig-hoert-kritikken

PolitikTransportordførerens store U-vending: 'Vi har selvfølgelig hørt kritikken'Kim Christiansen fra DF har holdt hårdt på behovet for en omfartsvej ved sin hjemby, Mariager, men nu er tonen skiftet.
Kim Christiansen har sammen med sin hustru en kro i Mariager, hvor han også bor.
Af Peter Boier og Issa Jeppesen03.
apr.
2019 kl.
17.
27Bemærk: artiklen er mere end 30 dage gammelLæs op- Det er da klart, det ændrer noget, når der er så stor kritik.
Sådan lyder det fra Dansk Folkepartis transportordfører, Kim Christiansen, der har været en flittig gæst i medierne, siden regeringen og Dansk Folkeparti lancerede deres infrastrukturaftale i midten af marts.
En omfartsvej til 377 mio.
kroner omkring ordførerens egen hjemstavn, Mariager, løste et problem, som flere, både borgere og en forsker, ikke mente fandtes.
Og det har nu fået Dansk Folkeparti til at vende på en tallerken.
Fremfor at lade vejen gå hele vejen fra Mariager til Assens, vil den nu kun gå det væsentligt kortere stykke fra Mariager til nabobyen Alstrup.
Og det kan ses på prisen for vejprojektet, der falder fra omkring 377 til omkring 80 mio.
kroner.
(Artiklen fortsætter under billedet)Skitse af regeringen og Dansk Folkepartis planer for en omfartsvej ved Mariager mod Assens.
Skitse af regeringen og Dansk Folkepartis planer for en omfartsvej ved Mariager mod Assens.
- Jeg har gjort mig nogle tanker oven på kritikken, om man kunne lave en anden løsning og en billigere løsning - som stadig løser problemet.
Og det er det, vi har bedt vejdirektorat gøre nu, siger Kim Christiansen.
Han fortæller, at den korte løsning tidligere har været oppe at vende i ministeriet.
- Det er den tidligere løsning, som er kortere og billigere.
Vi har ingen ambition om at lave en vej, der er dyrere end højest nødvendigt.
Den skal bare løse det problem, den skal, nemlig at få den tunge trafik uden om Mariager.
'I mangler indhold i jeres røvkedelig liv'Argumentet for omfartsvejen lød ellers på, at den tunge trafik hærgede et brostensbelagt centrum, smadrede blomsterkrukker og tagrender og var til fare for børn i området.
Men da TV 2 mandag tog til Mariager og talte trafikken, registrerede de fire lastbiler og en skolebus på 12 timer.
Rapport fra 2013Vejdirektoratet skrev i 2013, at ”det på baggrund af rapporten konkluderes, at der ikke er problemer på rute 555 med hverken kapacitet eller trafiksikkerhed.
Det lokale erhvervsliv fremfører, at en omfartsvej syd om Mariager ikke vil have betydning for erhvervslivets udvikling eller transporter.
Rute 555 på strækningen gennem Mariager, der forbinder Hobro og Hadsund, er opgraderet for cirka ti år siden og aflastes ikke væsentligt med en omfartsvej som foreslået, hvilket i øvrigt afspejles i at kun få biler vil benytte omfartsvejen.
”Kilde: Vejdirektoratet.
Men det fik kort efter den lokale kroejer til at rase på Facebook.
- Mon ikke bare I mangler lidt indhold i jeres røvkedelige liv.
.
.
Den omfartsvej bliver en kæmpe gevinst for Mariager, men selvfølgelig ikke for alle SoMe-tosser, der bare skal af med deres frustrationer over ikke at have drevet det til noget her i livet, skrev han.
Ikke desto mindre har partiet og Kim Christiansen altså nu foretaget en uvending og sat vejprojektet i bak-gear.
- Jeg synes ikke, vi skal kritiseres for at vise rettidig omhu og så tage kritikken alvorligt og få lavet de nye beregninger nu, siger han.
- Jeg er tilfreds med, at vi får lavet den rette løsning og til en noget billigere pris end det, der var aftalt.
FacebookTwitterKopier linkEmner:Dansk Folkeparti|Mariager|Vejanlæg|Trafik|Kim Christiansen (politiker)




https://www.dr.dk/nyheder/politik/dansk-folkeparti-dropper-store-dele-af-kritiseret-omfartsvej

PolitikDansk Folkeparti dropper store dele af kritiseret omfartsvejKristian Thulesen Dahl fortæller, at partiet har taget kritikken til sig.
Trafikordfører Kim Christiansen har hidtil forsvaret omfartsvejen.
Senest i en Facebook-kommentar, hvor han understregede, at vejen ville blive en kæmpe gevinst for Mariager.
Af Peter Boier03.
apr.
2019 kl.
16.
07Bemærk: artiklen er mere end 30 dage gammelLæs opOmfartsvejen, der skulle lede tung trafik uden om Mariager, bliver ikke så lang og så dyr som ventet.
Dansk Folkeparti har nemlig lyttet til kritikken og dropper dele af omfartvejen.
Det oplyser DF-formand Kristan Thulsen Dahl til TV 2 News.
Læs også:Lokale undrer sig over omfartsvej til 377 millioner kroner: Det giver simpelthen ikke mening- Vi tager kritkken til os, siger Dansk Folkepartis formand.
- Man kan gøre det her billigere og alligevel få gjort en hel del omkring udfordringerne i Mariager.
Og det er det rigtige sted at landet det, synes vi.
I stedet for de oprindelige 377 mio.
kroner for en større omfartsvej, nedjusterer de nu forventningerne til en kortere udgave, der kun går til Alstrup fremfor Assens.
Derfor vil den nye omfartsvej koste 80 mio.
kroner i stedet.
- Og det er en bedre løsning, da flere vil kunne se fornuften i det, siger Kristian Thulesen Dahl til TV 2 News.
(Artiklen fortsætter under billedet)Skitse af regeringen og Dansk Folkepartis planer for en omfartsvej ved Mariager mod Assens.
Skitse af regeringen og Dansk Folkepartis planer for en omfartsvej ved Mariager mod Assens.
Kritikken har haglet ned over især Dansk Folkepartis transportordfører Kim Christiansen, siden omfartsvejen blev præsenteret som en del af regeringen og Dansk Folkepartis infrastrukturplan den 13.
marts.
Kim Christiansen bor nemlig selv i Mariager - og den tunge trafik, som ifølge transportordføreren var til stor gene og fare i byen, kunnet TV 2 ikke finde forleden, da de besøgte bymidten.
Her kunne de registrere fire lastbiler på 12 timer - og en af dem skulle levere varer hos selvsamme Kim Christiansen kro, A'porta, som han har med sin kone, Dansk Folkeparti-medlemmet Pia Adelsteen.
FacebookTwitterKopier linkEmner:Dansk Folkeparti|Kristian Thulesen Dahl (politiker)|Pia Adelsteen (politiker)|Mariager|Vejanlæg




https://www.dr.dk/sporten/fodbold/raheem-har-faaet-nok-fodboldstjerne-er-blevet-ansigtet-paa-kampen-mod-racisme

FodboldRaheem har fået nok: Fodboldstjerne er blevet ansigtet på kampen mod racismeEt opråb på Instagram har gjort fodboldspilleren Raheem Sterling til frontmanden i kampen mod racisme i fodbold.
© ScanpixAf Johan Haarløv03.
apr.
2019 kl.
16.
53Læs opMed en hånd bag hvert øre kigger Raheem Sterling ud mod de montenegrinske tilskuere som for at signalere, ’hvad var det, I havde at sige?
’Måden, de kiggede på mig på, var fuld af had.
Jeg blev nødt til at stoppe op for at høre, hvad de faktisk råbte.
Raheem Sterling om tilskuere på Chelseas stadion, Stamford BridgeHan har lige scoret det sidste af det engelske landsholds mål i sejren over det diminutive balkanland.
I løbet af kampen er Sterlings landsholdskollegaer Danny Rose og Callum Hudson-Odoi blevet overfuset med racistiske tilråb og abelyde, og efter kampen afslører han, at den specielle jubel handlede om at lukke munden på de dele af det montenegrinske publikum, der havde ytret sig racistisk.
Jubelen i Montenegro er den seneste af Sterlings opgør med racisme i fodbold, som han på rekordtid er blevet ansigtet på.
Det er nemlig ikke mere end fire måneder siden, at han ’fik nok’, som han fortæller til The New York Times.
Dråben, der fik bægeret til at flyde over, var en decemberaften på London-klubben Chelseas hjemmebane, Stamford Bridge.
Da han nærmede sig hjemmepublikummet for at sparke et hjørnespark, blev han revet ud af den mentale tilstand, som normalt tillader ham at lukke af for al den støj, der er omkring en fodboldkamp.
I første omgang kunne han ikke tro sine egne ører.
Sterling afslører, hvem hans jubel var rettet mod.
- Måden, de kiggede på mig på, var fuld af had.
Jeg blev nødt til at stoppe op for at høre, hvad de faktisk råbte, har Sterling udtalt om episoden.
Men selvom Sterlings ører ikke spillede ham et puds, grinede han bare tilbage i ansigtet på de tilskuere, der overdyngede ham med racistiske gestikulationer og tilråb.
På baggrund af videomateriale fra kampen anmeldte Chelsea efter kampen fire mænd for at have overfuset Manchester City-stjernen racistisk.
Men det var ikke nok for Sterling.
Dagen efter kampen i London skrev han en kort besked på det sociale medie Instagram.
Men i stedet for at pege fingre af de fire mænd, der tilsvinede ham på Stamford Bridge, pegede Sterling på det, han ser som årsagen til den racisme, han oplever på stadioner rundt omkring i England: Mediernes stereotype dækning af sorte fodboldspillere.
- Jeg har aldrig set mig selv som en slags leder eller fortaler.
Men jeg havde bare set de ting ske længe, og jeg tænkte for mig selv, at jeg blev nødt til at bringe noget fokus på problemet, har Sterling ifølge avisen The Guardian sagt om sine bevæggrunde for at sige fra over for racisme i fodbold.
I opslaget på Instagram fremhævede Sterling de engelske mediers slagside med to eksempler, der på overfladen er næsten identiske, men som bliver omtalt vidt forskelligt.
Da den unge, hvide Manchester City-spiller Phil Foden, der stadig bor sammen med sine forældre, køber et hus til sin familie for knap 20 millioner kroner, bliver det i medierne portrætteret som en kærlig handling, der skal bringe den fiskeudflugtsglade - og i øvrigt ikke særligt velstående - familie tættere sammen.
Meget mindre Morten Korch er der i den måde, medierne beskriver den 20-årige Tosin Adarabioyos køb af et stort ’mansion’.
I den sorte forsvarsspillers tilfælde gør avisen The Daily Mail et paradoks ud af, at Adarabioyo endnu ikke har spillet en eneste førsteholdskamp for Manchester City, men alligevel har råd til at bruge over 20 millioner kroner på et hus.
Sorte behandles anderledesAlle historier gik på, at han var grådig, da han skiftede til Manchester City.
Mikkel Bischoff, fodboldekspert og tidligere fodboldspiller i Manchester CitySterling, der er af jamaicansk oprindelse, mener også, at han er blevet beskrevet som en stereotyp, der ikke har hold i virkeligheden.
I 2016 kunne tabloidavisen The Sun fortælle, at stenrige Sterling var på jagt efter den syvende bil til sin konstant voksende flåde af motoriserede køretøjer, så han havde en ny bil til hver dag i ugen.
Historien var banket sammen af billeder af Sterling i de seks biler, han tidligere var blevet fotograferet kørende i, men hovedpersonen selv var ikke citeret.
Sterling ville ellers have kunnet fortælle, at han på artiklens udgivelsestidspunkt blot ejede en enkelt bil.
- Alle de forskellige biler var væk.
Hvad gør man, når man sælger en bil?
Så køber man en ny.
Men de havde et billede af mig i alle de biler, så historien blev, at jeg ville have en til hver dag i ugen.
Og det læser almindelige mennesker og tror på det.
- Og det er ikke kun mig, det sker for.
Hver gang, der bliver skrevet om en sort fodboldspiller eller en i underholdningsbranchen, handler det om penge, bling eller biler.
Når det handler om en succesfuld hvid person, bliver vedkommende portrætteret som en flink, rar og kærlig person, har Sterling udtalt til The New York Times.
Den tidligere fodboldspiller Mikkel Bischoff - der i sin tid som aktiv, præcis som Sterling i dag, havde Manchester City som arbejdsgiver og i dag fungerer som fodboldekspert på Discoverys kanaler – oplevede ikke selv racisme i sin tid i England, men han mener, Sterlings kritik af medierne er berettiget:Billede af Sterling i en af de biler, The Sun mente, han havde i sin flåde.
- I den engelske presse, især hos de mindre seriøse aviser, er der stadig en form for racisme, hvor de tækkes deres læseres holdning.
I 2015 skiftede Raheem Sterling fra Liverpool til Manchester City for tæt på en halv milliard kroner, hvilket gjorde ham til den dyreste engelske fodboldspiller på det tidspunkt.
Sterling begrundede sit skifte med en ambition om at vinde titler.
Men det var ikke den historie, man kunne læse i mediernes overskrifter.
Her var Sterling både ’grisk og grådig’ for at vælge den nyrige Manchester-klub over klubben fra Beatles-byen med de stolte fodboldtraditioner.
Mikkel Bischoff var på kontrakt i Manchester City fra 2002-2006.
- Raheem Sterling er helt sikkert blevet behandlet anderledes end andre.
Mange af de ting, han har gjort, har været helt fine, men de er blevet drejet til noget negativt, siger Mikkel Bischoff og uddyber:- Alle historier gik på, at han var grådig, da han skiftede til Manchester City, men der er simpelthen så mange spillere, som har gjort det samme, men som ikke har fået nær den samme behandling i medierne.
Og siden har han jo vundet en masse i Manchester City, så han er blevet retfærdiggjort i sit valg.
Allerede nu virker Sterlings beslutning om at sige fra over for racisme også til at være blevet retfærdiggjort.
Efter episoden i Montenegro kaldte foreningen FARE, football against racism in Europe, på hårdere straffe for racisme, og onsdag har det europæiske fodboldforbund, Uefa, reageret på opråbet.
Læs også:Uefa kalder racisme i fodbold et kæmpe problem: 'Dommerne skal turde stoppe kampe'Forbundets præsident, Aleksandar Ceferin, udtaler i forbindelse med konferencen ’Equal Game’, at der fremadrettet skal slås hårdere ned på racisme i fodbold, og det skal være nemmere for dommere at afbryde kampe, hvor der er racistiske ytringer.
Og det kan måske være et nødvendigt skridt på vejen for, at sorte spillere som Raheem Sterling i fremtiden kan slippe for at blive konfronteret med deres hudfarve, men i stedet bare lade fødderne tale.
- Det er virkelig en skam at skulle komme til et nyt sted og blive mindet om, hvilken hudfarve jeg har.
Jeg ved godt, at jeg er sort.
Det er bare ikke i orden, at nogen mener, at det er okay at gøre nar ad.
Det er ikke så slemt, som det måske kunne være, men vi skriver 2019, og nu er det på tide, at vi får sat en stopper for det, sagde Sterling efter kampen i Montenegro.
FacebookTwitterKopier linkEmner:Aleksander Ceferin (idrætsleder)|Fodbold|Manchester City FC|Raheem Sterling (fodboldspiller)|London




https://www.dr.dk/nyheder/udland/eu-abner-endnu-en-sag-mod-polen-om-politisk-kontrol-over-dommere

UdlandEU åbner endnu en sag mod Polen om politisk kontrol over dommerePolen har to måneder til at svare på EU-brev, der er første skridt i en traktatbrudsprocedure.
EU-Kommissionens første næstformand, Frans Timmermans, annoncerer ny sag mod Polen, som ifølge kommissæren ikke lever op til retsstatsprincipperne.
)03.
apr.
2019 kl.
14.
28Bemærk: artiklen er mere end 30 dage gammelLæs opNy polsk lov, der åbner mulighed for disciplinære undersøgelser af dommere og i sidste ende sanktioner, undergraver domstolenes uafhængighed, mener EU-Kommissionen.
I en åbningsskrivelse til Polen, det første formelle skridt i en traktatbrudssag, skriver kommissionen, at dommerne ikke er godt nok beskyttet mod politisk kontrol.
Læs også:Sejr til EU: Polen genindsætter tvangspensionerede dommereDommere, som har deltaget i offentlig debat om omstridte retsreformer i landet, har ifølge EU-kommissæren været udsat for disciplinære undersøgelser.
Det samme gælder dommere, som har bedt EU-Domstolen om bistand i sager - en helt almindelig praksis i alle medlemslande.
Det kan påvirke dommerne og deres handlinger, mener kommissæren.
- Det er uforeneligt med kravet om et uafhængigt retsvæsen som præcist beskrevet af Den Europæiske Unions Domstol, siger Frans Timmermans.
Ikke første sagSagen er blot den seneste fra EU mod Polen, hvor regeringen de seneste år har stået i spidsen for en større retsreform.
Det er sket under løbende kritik fra blandt andet kommissionen.
Men også medlemslande har langet ud efter Polen.
Polens regering har to måneder til at svare på brevet fra Bruxelles.
EU-Kommissionen indledte i 2017 en artikel 7-procedure mod Polen.
Baggrunden var, at retsstaten ifølge EU er svækket i medlemslandet.
Den proces kan i sidste ende føre til, at et medlemsland mister stemmeretten.
Reelt er der dog ingen fare for Polen.
Andre EU-lande har sagt, at de vil blokere en sådan beslutning.
EU-Kommissionen tog i dag også initiativ til en bredere debat om de fælles værdier og retsstatsprincipper i EU.
- Jeg mener, at vi har brug for en debat om, hvad en retsstat er, og hvilke værdier vi sammen har, siger Frans Timmermans.
Kommissæren nævnte ud over Polen og Ungarn, som er de første EU-lande, der er blevet mål for artikel 7-procedurer, også aktuelle problemer med Rumænien.
/ritzau/FacebookTwitterKopier linkEmner:EU|Europa-Kommissionen|Polen|EU-forhold|Retsvæsen




https://www.dr.dk/nyheder/udland/britiske-soldater-forarger-militaeret-vil-indlede-undersoegelse-af-soldater-der

UdlandBritiske soldater forarger: Militæret vil indlede undersøgelse af soldater, der skyder til måls mod CorbynVideoen kommer kort efter, de britiske myndigheder hindrede et planlagt angreb på en Labour-politiker.
DR Nyheder har uden held forsøgt at opsøge personen, der lagde videoen op.
Det britiske forsvarsministerium bekræfter dog, at videoen er ægte.
Af Thomas Jorsal03.
apr.
2019 kl.
16.
26Bemærk: artiklen er mere end 30 dage gammelLæs opI en video, der cirkulerer på de sociale medier, kan man se, hvordan britiske faldskærmstropper i Afghanistan skyder til måls mod et stort billede af Labours leder, Jeremy Corbyn.
Videoen blev lagt op på det sociale medie Snapchat med teksten ”Happy With That” ("tilfreds med det", red.
).
Siden har den vakt forargelse, og nu har det britiske militær set sig nødsaget til at forholde sig til sagen.
- Det er fuldstændig uacceptabelt af soldaterne og langt under den standard, hæren forventer.
Vi vil indlede en omfattende undersøgelse af sagen.
Det britiske forsvarsministerium har dog ifølge Sky News bekræftet, at videoen er ægte.
Det er dog ikke almindelig skarp ammunition, soldaterne bruger, men projektiler, der indeholder maling.
Jeremy Corbyn har ofte forholdt sig kritisk til krigene i Mellemøsten, som Storbritannien har deltaget i og i nogle tilfælde stadig er til stede i.
Historien skræmmerSagen får muligvis hårene til at rejse sig hurtigere i nakken på mange briter på grund af voldelige sager mod Labour-politikere i nyere historie.
Det fortæller Kim Bildsøe Lassen, DR Nyheders korrespondent i Storbritannien.
- Både de konservative og Labour har udtrykt forfærdelse over videoen.
Det her er et land, der har oplevet, at politikere bliver myrdet.
Enhver form for trusler om vold mod politikere diskuteres og tages meget alvorligt.
Og så er det her jo oven i købet soldater, der bør være politisk neutrale.
I 2016 blev Labour-parlamentarikeren Jo Cox dræbt af skud og knivstik.
Ligesom de britiske myndigheder for nylig forhindrede et knivangreb på Labour-politikeren Rosie Cooper, som en ung nynazistisk mand har planlagt.
Jo Cox, her ved det britiske parlament i 2015, cirka et år inden hun blev dræbt.
 Folk kaster blomster på vognen, der bærer kisten medJo Cox's lig.
1 / 2Jo Cox, her ved det britiske parlament i 2015, cirka et år inden hun blev dræbt.
1 / 2Folk kaster blomster på vognen, der bærer kisten medJo Cox's lig.
2 / 2Brexit skærper debattenMens brexitforhandlingerne har stået på, er tonen i den offentlige debat i Storbritannien blevet meget hårdere, vurderer Kim Bildsøe, der også påpeger, at politikerne oplever en særdeles truende adfærd fra nogle briter.
- På grund af brexit er der en øget trussel.
Jeg har hørt folk råbe ”I burde slås ihjel” efter politikere.
Hele situationen omkring brexit vækker meget voldsomme og stærke reaktioner.
Det har fået myndighederne til at skærpe sikkerheden hos flere britiske parlamentarikere.
Derudover får mange politikere besked på at tage en taxi direkte hjem til deres bolig, når de er færdige i parlamentet.
- Der er ingen som helst tvivl om, at tonen i den politiske debat er skærpet.
Den er meget hårdere nu, sammenlignet med for to år siden, da jeg kom hertil, slutter Kim Bildsøe.
FacebookTwitterKopier linkEmner:Jeremy Corbyn (politiker)|Storbritannien|The Labour Party|Vold|Soldater




https://www.dr.dk/nyheder/regionale/nordjylland/folketingsmedlem-melder-radio24syv-til-politiet-efter-aprilsnar

NordjyllandFolketingsmedlem melder Radio24syv til politiet efter aprilsnarKarakter på kanalen udgav sig for at være betjent og løj om dødsfald.
Kirsten Birgit Schiøtz Kretz Hørsholm i studiet med sin faste makker Rasmus Bruun.
Af Klaus Videbæk og Adrian Busk Christensen03.
apr.
2019 kl.
14.
54 | opdateret 03.
apr.
2019 kl.
15.
40Bemærk: artiklen er mere end 30 dage gammelLæs opMedlem af Folketinget for Dansk Folkeparti Pia Adelsteen har anmeldt Radio24syv til politiet.
- Det har jeg gjort her til formiddag, siger hun.
Det sker efter et opkald fra radioprogrammet Den Korte Radioavis den første april, hvor den fiktive vært Kirsten Birgit Schiøtz Kretz Hørsholm udgav sig for at være politibetjent.
Over telefonen fortalte hun, at en lastbil var kørt ind gennem bodegaen A’porta i Mariager, som ejes af Pia Adelsteen og hendes mand Kim Christiansen, der også er transportordfører for partiet, og at en person var død.
Jeg har i de sidste to dage været afsindigt rystet, det må jeg sige.
Pia Adelsteen, Dansk FolkepartiAprilsnaren var ment som en joke i forløbet om omfartsvejen ved Mariager, hvor det er omdiskuteret, hvor meget trafik, der er gennem byen, og om en omfartsvej i det hele taget er nødvendig.
Radio24syv har efterfølgende undskyldt episoden.
Pia Adelsteen finder dog joken usædvanlig grov, og da man ifølge loven ikke må udgive sig for at være betjent, har hun politianmeldt kanalen.
- Jeg har i de sidste to dage været afsindigt rystet, det må jeg sige.
Der farer mange ting igennem hovedet på en, når man bliver ringet op af det, man tror, der er politiet og får at vide, at der er sket et dødsfald, siger hun.
'Det her skal stoppes'Indslaget varede omkring et minut og blev afsluttet med, at der blev råbt aprilsnar ind i røret.
- Den gode nyhed er, at det var hende den hysteriske, der ikke ville arbejde, fordi hun ikke fik løn under sygdom, lød det kort, inden joken blev afsløret.
Pia Adelsteen nåede dog at tænke, at det var alvorligt ment og troede først, at dødsfaldet havde ramt hendes familie.
- Jeg synes, det var ganske ubehageligt, og jeg synes ikke, man som radiostation, journalister og redaktører skal slippe om det ved at lægge sig fladt ned og sende en buket blomster.
Det her skal stoppes, siger hun.
- Det skal være sådan, at man som borger eller politiker har tillid til, at hvis nogen ringer og siger, at det er politiet, så rent faktisk også er politiet.
Sygt og ondskabsfuldtDet var jo første april, og i forhold til al den snak der har været om omfartsvejen og dig og Kim Christiansens ejerskab til A’porta – kan du så ikke godt se, at det på en eller anden måde har en satirisk værdi?
- Overhovedet ikke.
Det må jeg sige.
- Min mand troede, at man ringede for at fortælle, at min mor, der er meget syg, var død, fordi han kunne se, at alt blodet forlod mit ansigt.
Det første jeg selv tænkte på, da jeg fik at vide, at det var fra Nordjyllands Politi, var min datter, svigersøn og tre børnebørn, der bor tæt på os og måske kunne være kørt galt.
- Da de siger, at det er en lastbil, der er kørt ind gennem A’porta, har jeg allerede de her tusinde ting inde i hovedet og er overbevist om, at det er politiet, der ringer til mig.
Så kan det godt være, at folk udefra synes, man er naiv, og at man skal huske, at det er første april – men det var slet ikke inde i mine tanker.
Jeg synes, det var sygt og ondskabsfuldt, det der foregik.
Når man begår fejl, må man undskylde.
Det har vi gjort.
Jørgen Ramskov, direktør på Radio24syvDet var en dum fejlPå Radio24syv har man ikke yderligere kommentarer til sagen, end den undskyldning man allerede har givet.
Det siger direktør Jørgen Ramskov.
- Vi har på radioen begået en fejl, en stor fejl, en dum fejl, og det har vi undskyldt mundtligt og skriftligt over for Pia Adelsteen og Kim Christiansen, og vi kan ligesom ikke gøre mere.
Når man begår fejl, må man undskylde.
Det har vi gjort, og hvad Pia og Kim vil gøre fremover, er deres beslutning.
Det kan jeg ikke rigtigt sige noget til.
Det er komikeren Frederik Cilius, der gemmer sig bag Kirsten Birgit Schiøtz Kretz Hørsholm.
Også han har sendt en personlig undskyldning til Pia Adelsteen.
FacebookTwitterKopier linkEmner:Jørgen Ramskov (journalist)|Pia Adelsteen (politiker)|Radio24syv|Politi|Hørsholm




https://www.dr.dk/nyheder/kultur/film/han-var-stoerre-end-superman-derfor-har-vi-glemt-superhelten-shazam

TroldspejletSe temaFilm og serierHan var større end Superman: Derfor har vi glemt superhelten ShazamNy film om superhelten Shazam får premiere torsdag.
I superheltenes barndom var han nummer ét!
Superhelten Shazam hed først Captain Marvel, men forsvandt hurtigt ud af folks bevidsthed.
Han blev relanceret i 70'erne, men der var der kommet så mange nye helte, at der knapt var plads til ham.
(© Warner)Af Jakob Stegelmann / Troldspejlet03.
apr.
2019 kl.
18.
30Bemærk: artiklen er mere end 30 dage gammelLæs opI superheltenes barndom var Superman ikke nummer ét.
Det var Shazam.
I 1940'erne stod kampen om popularitet i kioskerne, hvor Shazam havde suverænt størst oplag, men i dag er han nærmest ukendt, og filmselskabet Warner spiller derfor højt spil, når de nu lancerer ham i en superheltefilm med stort budget.
TroldspejletJakob Stegelmann og hans redaktion rapporterer løbende fra tegneseriernes, filmens, gamingens og superheltenes forunderlige verden i programmet, der for de flestes vedkommende ikke behøver introduktion.
Ud over tv-programmet på DR Ultra - og den nye DR-podcast - giver Troldspejlet dig også løbende nyheder, video og anbefalinger på dr.
dk.
Men Shazam har en særlig superkraft: Han har humor, og historien om ham er så fyldt med komiske optrin, at han let kan få en pris for morsomste superhelt.
Han har nemlig meget svært ved selv at fatte, hvad det hele går ud på.
Hvilke superkræfter har jeg?
, spørger han.
For Shazam er nemlig i virkeligheden bare teenagedrengen Billy Batson, der af en troldmand har fået det magiske ord: 'Shazam'.
Når han fremstammer det, transmogriffer han til superhelt i skinnende rød dragt med et lysende lyn på brystet.
Og så er han usårlig, kan flyve og skyde med lyn.
Men hvis han var så populær, hvorfor kender vi ham ikke?
Det skyldes, at han røg ud i kulden, da Supermans udgivere pudsede advokaterne på ham.
De påstod, at han var en efterligning af Superman, og det endte med forlig.
Shazam har humor som sin særlige superkraft.
(© Warner)Shazam, som dengang hed Captain Marvel, forsvandt fra hylderne og ud af folks bevidsthed.
Han blev relanceret i 70'erne, men der var der kommet så mange nye helte, at der knapt var plads til ham.
Så nu skal slaget stå - og DC, der i dag ejer rettighederne til ham, satser på, at det er humoren, der skal skaffe sejren.
Den har fans også savnet i DC's nylige superheltefilm.
Læs også:Ny kvindelig superhelt på vej - og 5 andre superheltefilm Troldspejlet glæder sig tilHverken Batman, Superman eller Wonder Woman har haft den ironi og de jokes, der har gjort Marvels helte uovervindelige.
Men det har Shazam, og det har han altid haft.
Og det er helt sikkert et fortrin, for det gør hans film mere underholdende og vedkommende for andre end for de få meget nørdede superheltefans, der kender ham i forvejen.
Filmen 'Shazam!
' har premiere den 4.
april.
Bonusinfo om 'Shazam'•Shazams oprindelige navn, Captain Marvel, nævnes ikke i filmen.
Måske fordi Marvel lige har lanceret en 'Captain Marvel'-film med en helt anden helt, som tilmed er en kvinde.
Men faktisk er det Marvel, der har lånt navnet fra Shazam.
•Shazam blev skabt af Bill Parker og C.
C.
Beck i 1939, året efter Superman.
Han var den første superhelt nogensinde, der blev filmatiseret.
Det var i 1941, hvor han blev spillet af cowboyhelten Tom Tyler.
•I filmen går Billy Batson på en skole, der hedder Fawcett.
Det er en hilsen til det forlag, hvor han udkom de første 14 år: Fawcett Comics, som nu er nedlagt.
•Shazam spilles nu af Zachary Levy, som er kendt fra Amazon-tv-serien 'Marvelous Mrs.
Maisel' - og for en masse tegnefilmstemmer, blandt andet prinsen i 'To på flugt'.
•Ligesom i Marvels superheltefilm er der to sekvenser efter rulleteksterne, der giver et tip om, hvad der sker i kommende film.
Så man skal blive siddende og kigge med.
FacebookTwitterKopier linkEmner:Amazon.
com




https://www.dr.dk/musik/20-aarige-stefan-var-boybandstjerne-nu-skal-han-staa-paa-egne-ben

Musik20-årige Stefan var boybandstjerne: Nu skal han stå på egne benStefan Hjort, kendt fra boybandet Page Four, er klar med sin solodebut.
20-årige Stefan Hjort er klar med sit første singleudspil.
Af Christian Ellegaard03.
apr.
2019 kl.
14.
55Bemærk: artiklen er mere end 30 dage gammelLæs op- Det er noget af det mest fantastiske, men også mest skræmmende, jeg har oplevet.
Vi anede jo ikke, hvad vi gik ind til.
Sådan beskriver sangeren Stefan Hjort selv sine første spæde skridt i musikbranchen.
Som bare 15-årig blev han nemlig landskendt som en del af det populære boyband Page Four og blev med ét katapulteret ud i en tilværelse som teenageidol og eftertragtet hjerteknuser.
I dag er bandet fortid, og Stefan Hjort har i stedet kastet sig ud i en solokarriere, der fredag kulminerede med udgivelsen af hans første soloudspil, sangen 'Other Hands'.
Hør debutsinglen 'Other Hands' her, mens du læser videre:Stefan - Other HandsMen hvor andre boybandstjerner tidligere har forsøgt at distancere sig fra deres fortid i jagten på en solokarriere, så har Stefan Hjort intet imod at tale om sin tid som teenagehjerteknuser.
- Page Four er en del af mig, og det kommer det altid til at være.
Drengene og jeg har noget sammen, som ingen andre har haft.
Det er ikke noget, man bare kan kyle ud af vinduet, siger han.
Boyband blev kæmpesuccesEfter en barndom fuld af teater, sang og musik i hjembyen Kirke Værløse på Sjælland tog Stefan Hjorts musikalske karriere altså for alvor fart, da han som teenager fik sin første pladekontrakt som en del af det fire mand store boyband Page Four.
I 2015 udsendte Page Four debutsinglen 'Sommer', som hurtigt gik hen og blev en sand landeplage.
- Jeg startede i 1.
g, da 'Sommer' udkom, og tænkte bare, at musikken var en ting, jeg kunne lave ved siden af.
Det gik så hurtigt, så man fattede ikke, hvad der skete.
Jeg sang jo bare, som jeg altid havde gjort, fortæller Stefan Hjort om den første tid med boybandet.
Efterfølgende cementerede gruppen sig med hits som '17 år' og 'Bedre end din eks' som årtusindets mest populære danske boyband siden det hedengangen C21.
Se en ung Stefan Hjort og resten af Page Four fremføre en lidt anderledes udgave af kæmpehittet 'Sommer' her:Bandet kunne ikke fortsætteMen for præcis ét år siden sluttede eventyret.
Ingen boybands varer for evigt, og med fire så forskellige og store personligheder som os, så vidste jeg godt, at det ikke ville fortsætte for altid.
Stefan HjortLauritz Emil Christiansen, et af gruppens medlemmer, havde ikke længere lyst til at være en del af gruppen, og de fire drenge besluttede derfor at trække stikket på Page Four-projektet.
Læs også:De var Danmarks allerstørste boyband.
Indtil Lauritz var nødt til at sige stop- Tiden med Page Four var på lånt tid.
Ingen boybands varer for evigt, og med fire så forskellige og store personligheder som os, så vidste jeg godt, at det ikke ville fortsætte for altid.
- Der var en lille del af mig, der havde lyst til at fortsætte som tre, men der ville alligevel mangle et led, der ikke kunne erstattes.
Det ville ikke have været det samme, siger Stefan Hjort om Page Four, der altså i dag er et overstået kapitel.
Page Four bestod udover Stefan Hjort af Lauritz Emil Christiansen (th.
), Jonas Eilskov Jensen og Pelle Højer Pedersen (tv.
).
Bruddet med boybandet gav dog også den unge sanger en tiltrængt pause til at puste ud og lære sig selv at kende.
For mens han og de andre drenge havde udgivet hitsingler og turneret landet rundt, var de også blevet voksne.
Jeg lærte meget af tiden i Page Four, og jeg tror, jeg er mere voksen end mange andre 20-årige.
.
.
Stefan Hjort- Under tiden med Page Four havde der ikke været så meget tid til at finde ud af, hvem jeg var.
Der var hele tiden fart på og som en del af et boyband, blev jeg også lidt sat i en bestemt rolle, jeg skulle værne omkring, siger Stefan Hjort og fortsætter:- Da jeg kom ud på den anden side, sad jeg lidt tilbage som en fortabt hundehvalp og tænkte: 'Hvem er jeg?
Hvad vil jeg gerne blive til?
'.
Jeg lærte meget af tiden i Page Four, og jeg tror, jeg er mere voksen end mange andre 20-årige, men jeg har stadig masser at lære om mig selv.
Page Four - 17 årSkal stå på egne benDerfor har Stefan Hjort med egne ord brugt det sidste år på at 'tænke, tænke og tænke'.
Både over, hvem han er som person, men ikke mindst, hvem han vil være som musiker og soloartist.
For selvom boybandeventyret er slut, så er den 20-årige sanger langt fra færdig med musikken.
Derfor har han brugt det sidste års tid på at skrive sange - blandt andet sammen med sin tidligere bandkammerat, Lauritz Emil Christiansen - og finde sin egen lyd.
Jeg har ikke de følgesvende på scenen, som jeg plejede at læne mig op ad.
Stefan Hjort- Jeg vil bare gerne lave pissefed popmusik.
Det er dét, jeg brænder for.
Og uden at lyde selvfed, så synes jeg, at jeg har fået lavet noget fucking god musik.
Det er sgu ikke for sjov, det her, siger han.
Nu er førstesinglen 'Other Hands' på gaden, og der er meget mere musik i vente, lover han.
- Det er så surrealistisk og spændende.
Der er ikke nogen ord, der helt kan forklare det.
Det er begyndelsen på en spændende og meget lærerig periode i mit liv, siger han om det nye kapitelTilværelsen som soloartist har også allerede budt på Stefan Hjorts allerførste koncerter i eget navn.
En oplevelse, han beskriver som både 'fantastisk' og 'underligt ad helvede til'.
- Det er jo mærkeligt.
Jeg har ikke de følgesvende på scenen, som jeg plejede at læne mig op ad.
Men det er også fedt at stå på egne ben og en stor drengedrøm, der går i opfyldelse.
Og netop drømme har Stefan Hjort masser af.
- Jeg drømmer om at spille på Bøgescenen på Smukfest.
Og Coachella.
Og Roskilde.
Og i Royal Arena.
Jeg vil spille overalt.
Tag mig verden rundt, og jeg er glad!
Stefan Hjort må dog starte med scener i en lidt mindre skala, når han til sommer giver koncert i Aarhus og København.
FacebookTwitterKopier linkEmner:Pop og rock|Smukfest|København|Sjælland|Royal Arena




https://www.dr.dk/nyheder/politik/under-beskydning-minister-afviser-have-skjult-sandheden-om-de-nationale-tests

PolitikUnder beskydning: Minister afviser at have skjult sandheden om de nationale testsUndervisningsministeriet kritiseres for at dække over forkerte resultater i de nationale test.
Undervisningsminister Merete Riisager (LA) kan ikke se noget problem i ministeriets håndtering at de nationale test.
Af Emil Eller03.
apr.
2019 kl.
14.
40Bemærk: artiklen er mere end 30 dage gammelLæs opDe nationale test i Folkeskolen giver ikke nødvendigvis et retvisende billede af elevernes evner.
Og faktisk kan testen i nogle tilfælde give vidt forskellige resultater for den enkelte elev.
Det har Undervisningsministeriet ifølge Politiken kendt til siden 2016, hvor der blev lavet en undersøgelse af de nationale tests validitet.
I sammenfatningen af undersøgelsen undlod ministeriet dog at nævne problemerne.
National test måler forkertDe nationale tests i matematik og dansk er såkaldt adaptive tests.
Det betyder, at spørgsmålene bliver lettere eller sværere, alt efter om eleven svarer rigtigt eller forkert.
Ifølge kritikerne er prøverne for startafhængige.
Hvis eleverne svarer forkert - eller rigtigt - i starten, er der ikke mulighed for at arbejde sig op eller ned i sværhedsgrad undervejs.
Rapporten dokumenterer, at en elev, der er en almindeligt dygtig læser og dermed burde få resultatet ‘god præstation’, kan få et resultat, der ligger et trin over eller under det reelle niveau.
De nationale tests blev indført i 2010.
Alle elever i folkeskolen møder prøverne på computerskærme 10 gange i løbet af skoletiden.
Det tager 45 minutter at gennemføre en test.
Både SF's og De Radikales uddannelsesordførere, Jacob Mark og Marianne Jelved, langer i kraftige vendinger ud efter ministeriet.
Jelved mener sågar, at det er en "skandale", at ministeriet har udeladt den negative konklusion i sammenfatningen.
Læs også:Ministerium var bekendt med fejl i nationale testsMen undervisningsminister Merete Riisager (LA) mener slet ikke, der er noget at komme efter.
Afviser fuskHar i sminket på konklusionen i 2016?
- Nej, det har vi i hvert fald ikke.
Så vidt jeg kan forstå, har de her informationer været tilgængelige siden min forgænger, Ellen Trane Nørby (V), og de har været tilgængelige på hjemmesiden og været debatteret politisk.
- Men jeg har for længst erkendt, at vi skal have kigget på de her test.
Derfor har jeg inviteret en række forskere ind, blandt andre dem, der nu kritiserer testene.
Der er også nogle, der ser anderledes på det.
Men hvis vi skal have et ordentligt værktøj, skal vi have dem kigget igennem, og det er præcis det, vi gør nu.
Men der er flere partier, som mener, at I har fusket?
- Vi har selvfølgelig ikke fusket, hvorfor skulle jeg dog det?
lyder det fra undervisningsministeren, inden hun lukker døren bag sig og dermed afbryder interviewet.
Skoleledere: Lad os få en pauseI Skolelederforeningen, der er en faglig organisation for de danske skoleledere, mener formand Claus Hjortdal, at der skal handles her og nu, efter der er sået tvivl om de nationale test.
- Der er en rådgivningsgruppe, som ser på de nationale test nu.
De kommer med en anbefaling sidst på året.
Så lad os lige holde en pause, indtil vi har fået deres anbefalinger, siger Claus Hjortdal.
Han anbefaler ministeren at sætte de nationale test på pause med det samme, eller som minimum lade det være op til den enkelte skole, om man vil stå på mål for at gennemføre dem.
Hele undersøgelsen - og ikke kun sammenfatningen - har ligget frit tilgængelig siden 2016.
Alligevel mener han ikke, at det er op til organisationer som Skolelederforeningen at kende og kunne aflæse de tal, der ligger bag sammenfatningen.
- Det er vi ikke dygtige nok til.
Vi må læne os op ad de vurderinger, der er lavet.
Jeg har følt mig på sikker grund indtil nu, hvor vi kan konstatere, at usikkerheden er større, end jeg havde forventet.
På den baggrund beder jeg om, at vi får den gjort frivillig eller sat på pause hurtigst muligt.
FacebookTwitterKopier linkEmner:Liberal Alliance|Marianne Jelved (politiker)|Merete Riisager (politiker)|Skolelederforeningen|Uddannelse




https://www.dr.dk/sporten/badminton/viktor-axelsen-overvinder-smaaproblemer-i-malaysia

BadmintonViktor Axelsen overvinder småproblemer i MalaysiaViktor Axelsen havde en sætbold imod sig i andet sæt, men endte med at vinde sættet og førsterundekampen.
Viktor Axelsen spiller sig videre til anden runde i Malaysia.
03.
apr.
2019 kl.
14.
21Bemærk: artiklen er mere end 30 dage gammelLæs opBadmintonspilleren Viktor Axelsen er ligesom landsmændene Rasmus Gemke og Anders Antonsen klar til anden runde af World Tour-turneringen Malaysia Open.
Mens de to landsmænd spillede sig videre fra første runde tirsdag, var Axelsen først i aktion onsdag.
Her var den tidligere verdensmester kun kortvarigt i problemer, inden han ekspederede useedede Tzu Wei Wang fra Taiwan ud af turneringen.
I løbet af lidt over en halv time vandt sjetteseedede Axelsen med 21-14, 22-20.
I første sæt var danskeren ikke bagud en eneste gang, og den stil så han ud til at holde i andet sæt, da han slog et stort hul ved 8-3.
Kjærsfeldt kapituleredeTzu Wei Wang gav dog ikke op.
Han kæmpede sig tilbage og var foran 18-15, og nåede tilmed at misse en sætbold, inden Viktor Axelsen vandt kampen.
Når Axelsen torsdag spiller kamp i anden runde i turneringen, bliver det mod ligeledes useedede Lu Guangzu.
Tidligere onsdag var damesinglen Line Kjærsfeldt i aktion i første runde.
Efter at have vundet første sæt mod verdensranglistens nummer syv, He Bingjjao fra Kina, måtte danskeren kapitulere i de efterfølgende to sæt.
Kjærsfeldt tabte 21-10, 12-21, 12-21.
Da Mia Blichfeldt tabte tirsdag, er der nu ikke nogen danske damesingler tilbage i turneringen.
/ritzau/FacebookTwitterKopier linkEmner:Rasmus Gemke (badmintonspiller)|Viktor Axelsen (badmintonspiller)|Malaysia|Badminton|Kina




https://www.dr.dk/nyheder/viden/kroppen/aeldre-kvinder-bliver-ikke-screenet-men-de-har-stoerst-risiko-doe-af

Hpv-vaccineSe temaKroppenÆldre kvinder bliver ikke screenet, men de har størst risiko for at dø af livmoderhalskræftÆldre kvinder har op til fem gange højere risiko end yngre kvinder for at dø af livmoderhalskræft, viser dansk forskning.
Når du er over 65, bliver du som udgangspunkt ikke tilbudt flere screeninger mod livmoderhalskræft.
Men det er kvinder over 65, der har størst risiko for at dø af sygdommen.
Af Emilie Aagaard03.
apr.
2019 kl.
17.
15Bemærk: artiklen er mere end 30 dage gammelLæs opI Danmark tilbydes alle kvinder under 65 år regelmæssig screening for livmoderhalskræft.
Det gør man, blandt andet fordi danske kvinder er blandt de kvinder i verden, der oftest får den meget alvorlige kræftsygdom.
Når du er fyldt 65 år, dumper der som udgangspunkt ikke screeningsinvitationer ind i din e-boks.
Du må altså selv reagere, hvis du får mistænkelige symptomer som for eksempel ændret udflåd eller blødninger fra underlivet.
Sådan screener vi i DanmarkDet nuværende screeningsprogram inviterer kvinder til at få foretaget undersøgelse af celler fra livmoderhalsen hvert 3.
år i alderen 23-49 år og hvert 5.
år i alderen 50-59 år.
I 2012 startede man med at screene kvinder i alderen 60-64 år med en HPV-test, som kvinderne bliver inviteret til 5 år efter deres sidste celleprøve (taget i 55-59-års alderen).
Screeningsprogrammet ophører for de kvinder, der ikke har HPV-infektion ved prøven som 60-64-årige.
Kilde: SundhedsstyrelsenMen nu viser en ny, stor dansk undersøgelse, at ældre kvinder over 65 år har langt større risiko for at dø af livmoderhalskræft end yngre kvinder.
For eksempel var dødeligheden mere end fem gange højere hos kvinder på 75-79 år end hos kvinder på 40-45 år.
- Der er mange, der kalder livmoderhalskræft for ’de unge kvinders sygdom’.
Men der er også mange ældre kvinder, der får sygdommen, og det er dem, der har størst risiko for at dø.
Det er trist, fordi det er en sygdom, vi potentielt kan forebygge, siger en af forskerne bag undersøgelsen, Anne Hammer fra Aarhus Universitet og Aarhus Universitetshospital.
Elsebeth Lynge fra Københavns Universitet har også forsket i det danske screeningsprogram for livmoderhalskræft.
Hun har læst den nye undersøgelse, og hun er enig i, at man let kan glemme, at ældre kvinder også rammes af livmoderhalskræft.
- Vi ser en højere dødelighed og forekomst af livmoderhalskræft ved kvinder over 70 år.
Men der er ikke noget, der tyder på, at vi biologisk set har en større risiko i en højere alder, siger hun.
Ældre får diagnosen for sentGrunden til, at dødeligheden er højest blandt de ældre kvinder, er, at de ofte får diagnosen sent i kræftforløbet.
- De ældre kvinder bliver ikke screenet, og så opdager man først sygdommen, når de får symptomer og går til læge.
Og så er sygdommen ofte fremskreden og svær at behandle, fortæller Anne Hammer.
Opdages sygdommen tidligt, vil en operation ofte kunne fjerne kræften, hvilket øger chancen for overlevelse.
Men senere i sygdomsforløbet kan man ikke operere.
Her vil man typisk behandle med kemoterapi og stråling.
LivmoderhalskræftI Danmark får ca.
400 kvinder konstateret livmoderhalskræft hvert år.
Sygdommen skyldes Human Papilloma Virus (HPV), der overføres seksuelt.
Bliver sygdommen opdaget i et tidligt stadie, kan den opereres væk.
I senere stadier er kemo- og evt.
stråleterapi nødvendig.
Overlevelsen afhænger af stadiet af sygdommen.
88 procent af kvinderne vil være i live ét år efter diagnosen, 67 procent vil være i live efter fem år.
Kilde: sundhed.
dk- Det er bekymrende, at dødeligheden er så høj blandt de ældre kvinder i Danmark.
Vi er nødt til at spørge os selv, hvordan vi kan blive bedre til at diagnosticere disse kvinder, for eksempel ved at udvide screeningsprogrammet til at omfatte kvinder over 64 år, siger Anne Hammer.
Elsebeth Lynge fra Københavns Universitet mener dog ikke, at det er en god løsning at lave et permanent screeningstilbud til alle ældre kvinder.
- Jeg mener ikke, at der er evidens for, at vi skal screene i en højere alder, end vi gør i dag, siger hun og fortsætter:- I 2017 fik alle kvinder over 70 år et engangstilbud om screening, og det gav mening.
Vi er ved at gøre resultaterne op af dette engangstilbud, men med den viden, vi har nu, synes det ikke at være nødvendigt at gøre tilbuddet permanent, siger hun.
Vi har undervurderet dødelighedenIfølge undersøgelsen har man hidtil undervurderet dødeligheden af livmoderhalskræft med 25-30 procent for kvinder over 65 år.
Det skyldes ifølge Anne Hammer, at man tidligere ikke har sorteret de kvinder fra, som har fået fjernet livmoderen.
Men de kvinder har Anne Hammer og hendes kollegaer ikke taget med i deres regnestykke.
- Vi har kun set på risikoen for at dø af livmoderhalskræft hos de kvinder, der faktisk har en livmoder.
Hvis man har fået den fjernet, kan man i sagens natur ikke få sygdommen.
Og når man kun ser på de kvinder, der faktisk har en livmoder, så har ældre kvinder faktisk den største risiko, siger Anne Hammer.
Det er interessant, fordi antallet af kvinder, der får fjernet livmoderen er faldet de seneste tyve år.
Derfor vurderer Anne Hammer, at flere kvinder i fremtiden vil kunne få sygdommen.
- Og derfor vil vi altså også kunne se en stigning i antallet af ældre kvinder, der dør af livmoderhalskræft i de kommende år, hvis ikke vi forbedrer diagnostikken, siger Anne Hammer.
FacebookTwitterKopier linkEmner:Københavns Universitet|Kræft|Sygdomme og lidelser|e-Boks|Aarhus Universitetshospital




https://www.dr.dk/nyheder/penge/advokat-i-panama-sager-mine-klienter-har-pistolen-panden-de-vil-ikke-have-navnet-frem

Den store skattelækSe temaPengeAdvokat i Panama-sager: 'Mine klienter har pistolen for panden - de vil ikke have navnet frem i retten'Danskere nævnt i Panama-papirerne bliver urimeligt presset af myndighederne, mener deres advokat.
Skatteadvokat Torben Bagge repræsenterer mange af de danskere, som nu er stævnet af Skat.
Arkivfoto.
Af Alexander Hecklen03.
apr.
2019 kl.
14.
15Bemærk: artiklen er mere end 30 dage gammelLæs opDet er personer fra både samfundets top og middelklassen, som nu bliver opsøgt af skattemyndighederne for at have snydt i skat i forbindelse med de såkaldte Panama-papirer.
- Det er faktisk et meget bredt udsnit af den danske befolkning, som vi ser i de her sager.
Det siger Steen Bechmann Jacobsen, der er topchef i Skattestyrelsen, det tidligere Skat, efter at staten nu forventer at få op mod 315 millioner kroner tilbage i skat fra personer bag selskaber i skattely nævnt i de såkaldte Panama Papers.
Hvad er Panama Papers?
Den 3.
april 2016 bragte DR og medier i det meste af verden afsløringerne, der er blevet kendt som Panama Papers.
Panama-papirerne er mere end 11 millioner lækkede dokumenter fra advokatfirmaet Mossack Fonseca, der har hovedsæde i Panama og har hjulpet adskillige mennesker med at oprette skuffeselskaber og føre penge i skattely.
Mange politikere og berømtheder fik afsløret hemmelige selskaber, som de ejede eller havde ejet, og i Danmark var én af de mest opsigtsvækkende historier, at nordens største bank, Nordea, havde et omfattende samarbejde med Mossack Fonseca.
Flere hundrede danskere fandtes også i papirerne.
- Vi ser både selvstændige og lønmodtagere, og det er stort set i hele landet.
Det er ikke den klassiske velhaver, der er fremtrædende, og det er ikke bestemte kommuner eller bestemte landsdele, siger Steen Bechmann Jacobsen.
'50 retssager på vej'Et bredt flertal i Folketinget gav i 2016 grønt lys til, at det daværende Skat kunne købe Panama-papirerne af en anonym sælger for 6,4 millioner kroner.
På verdensplan har afsløringerne indtil nu betydet, at myndighederne har krævet otte milliarder kroner til statskasserne i skatteindtægter og bøder.
Fagdirektør Steen Bechmann Jacobsen fra Særlig Kontrol i Skattestyrelsen står i spidsen for den afdeling, der skal skal forsøge at kradse skattekroner tilbage til statskassen fra de danskere, som er nævnt i Panama Papers.
Skattemyndighederne har nu gennemgået de danske navne i sagen og afgjort 155 sager.
34 af dem bliver nu til civilretlige erstatningssager ved domstolene.
- Det er sager mod danske ledelsesmedlemmer i forskellige selskaber.
Ud over de 34 selskaber, så vurderer vi løbende, om der er flere, som vi kan udtage stævning mod.
Vi skønner på nuværende tidspunkt, at der kan være op mod 50 søgsmål på vej, siger Steen Bechmann Jacobsen.
Advokat: De har pistol for pandenSkatteadvokat Torben Bagge repræsenterer mange af de danskere, der nu er stævnet af Skat.
Han mener, at folk i øjeblikket bliver urimeligt presset af myndighederne til at betale.
- Der er nogle, der føler, at de står med en pistol for panden, siger han.
Ifølge Torben Bagge har de danske skattemyndigheder en alt for stram tilgang i forhold til, hvad de kræver af hans klienter.
- Skats tilgang i de her sager er, at det er op til den pågældende at bevise, at pengene på deres udlandskonto allerede er beskattet.
Dér anlægger Skat en meget restriktiv tilgang i forhold til, hvad de kræver af dokumentation, siger han.
Mange vælger ifølge skatteadvokaten at betale i stedet for at gå i retten - blandt andet for at undgå, at deres navne kommer frem i lyset, når sagen skal for en dommer, siger han.
- Erstatningssager kører ved de civile domstole, hvor der er åbenhed omkring navne, derfor risikerer de, at det kommer frem, hvem de er, siger han.
Status på de danske sager:•I september 2016 fik det daværende Skat tilladelse til at købe lækkede data om danskere, som optrådte i de såkaldte Panama Papers.
•I alt modtog Skat navne på 494 fysiske og juridiske personer, fordelt med ejerskab over 317 off-shore selskaber.
•Skattestyrelsen har ind til videre afgjort 155 sager med samlede reguleringer af den skattepligtige indkomst på 740 millioner kroner.
•Det svarer til, at der er sendt efterregulering i skattebetalingen i de afgjorte sager for 315 millioner kroner.
•En række sager er stadig under behandling.
•Kilde: Skattestyrelsen'Handler ikke kun om svindel'Torben Bagge har både klienter, som har store penge på spil - og klienter med mindre beløb.
Han vil ikke sætte konkrete tal på størrelse eller omfang af beløbene, men han vil godt fortælle, hvordan hans klienter forholder sig til sagerne set fra deres stol.
- Der er skabt en folkestemning om, at hvis du har penge stående på en konto i udlandet, så er det for at snyde i skat, siger han.
- Det er langt fra tilfældet.
Der kan være mange gode grunde til, at man gerne vil have nogle penge placeret et andet sted end i danske banker.
Men der er da også nogle, der har gjort det for at uddrage danske skattebetalinger, siger Torben Bagge.
FacebookTwitterKopier linkEmner:Skat|Skatter og afgifter|Torben Bagge (advokat)|Skattestyrelsen|Panama




https://www.dr.dk/nyheder/udland/eu-kommer-med-ultimatum-12-april-er-absolut-sidste-chance-briterne

BrexitSe temaUdlandEU kommer med ultimatum: 12.
april er absolut sidste chance for briterneDet britiske parlament skal have godkendt skilsmisseaftalen med EU inden fredag i næste uge, hvis brexit skal udskydes yderligere.
Formanden for Europa-Kommissionen, Jean-Claude Juncker, giver briterne indtil fredag i næste uge til at få godkendt den skilsmisseaftale, som tre gange er blevet nedstemt i det britiske underhus.
Af Per Bang Thomsen03.
apr.
2019 kl.
15.
03 | opdateret 03.
apr.
2019 kl.
18.
52Bemærk: artiklen er mere end 30 dage gammelLæs opHvis ikke det britiske parlament har godkendt skilsmisseaftalen med EU senest fredag i næste uge, så kommer der ikke nogen yderligere forlængelse af brexit.
Det var meldingen fra formanden for Europa-Kommissionen, Jean-Claude Juncker, da brexit her til eftermiddag igen var på dagsordenen i Europa-Parlamentet.
- Den 12.
april er den endelige deadline for, at Underhuset kan få godkendt udtrædelsesaftalen.
Hvis ikke det er sket inden da, er det ikke muligt at give en yderligere kort forlængelse af brexit, lød det fra kommissionsformanden.
I går meddelte den britiske premierminister, Theresa May, at hun er klar til at bede EU-landene om endnu en udsættelse af brexit til den 22.
maj.
Det skyldes, at hun nu vil forsøge at nå til enighed med oppositionspartiet Labour om en ny brexit-kurs, efter at den nuværende kurs gentagne gange er blevet afvist af blandt andet Labour og dele af hendes eget parti, De Konservative.
Senest i sidste uge, hvor aftalen blev nedstemt for tredje gang i Underhuset.
Hvis ikke de britiske politikere får godkendt aftalen, vil Storbritannien forlade EU-samarbejdet uden nogen overgangsaftale.
- Vi vil til det sidste arbejde på at undgå et 'no deal', lød det fra Jean-Claude Juncker, som understregede, at EU “ikke kommer til at smide et medlemsland ud.
”Briterne har stadig muligheden for selv at trække udmeldelsen tilbage.
Derudover er der mulighed for at få en lang forlængelse, men det vil kræve, at briterne holder europaparlamentsvalg i maj.
Storbritanniens premierminister, Theresa May, vil endnu engang udskyde brexit.
Ekstra topmøde i næste ugeBriterne skulle egentlig have forladt EU den 29.
marts i år, men den skæringsdato blev udskudt i sidste måned efter ønske fra den britiske premierminister.
Theresa May ville gerne have ekstra tid til at få godkendt den udskældte skilsmisseaftale, hun har indgået med EU, og derfor gav de resterende medlemslande hende to nye datoer:Hvis hun kunne få vedtaget sin aftale inden den 31.
marts, ville brexit blive udskudt til den 22.
maj.
Ellers skulle briterne forlade EU-samarbejdet uden en aftale den 12.
april.
Alternativt kunne hun bede om en lang udsættelse, men det ville kræve, at briterne også afholder europaparlamentsvalg til maj.
Trods pres lykkedes det som sagt ikke Theresa May at få vedtaget sin skilsmisseaftale, og derfor skal briterne ifølge den nuværende plan forlade EU på fredag i næste uge.
Men nu vil Theresa May have udskudt brexit til den 22.
maj – også selvom der endnu ikke er flertal for en aftale.
På onsdag i næste uge bliver der afholdt ekstraordinært EU-topmøde i Bruxelles, hvor de europæiske stats- og regeringschefer skal tage stilling til spørgsmålet.
En yderligere forlængelse kræver dog, at alle 27 medlemslande bliver enige om det.
I går udtalte den franske præsident, Emmanuel Macron, at EU "ikke må blive taget som gidsel" af brexit, og at en yderligere forlængelse "ikke sker per automatik".
S: Vi skal undgå 'hårdt brexit'Den socialdemokratiske europaparlamentariker Jeppe Kofod har fulgt den seneste brexit-udvikling tæt, og tidligere på dagen deltog han på vegne af den socialdemokratiske S&D-gruppe i det møde, hvor Europa-Parlamentet diskuterede Theresa Mays seneste udmelding.
Han mener, at man for alt i i verden skal forsøge at undgå, at briterne forlader EU uden en aftale.
- Det vil være katastrofalt for både briterne og for os, siger han.
Han er enig i, at man skal udskyde brexit til den 22.
maj, hvis Theresa May og Labour kan nå til enighed om en ny kurs i næste uge.
Men hvis ikke premierministeren har fundet en løsning der og alligevel beder om en udsættelse til eksempelvis slutningen af 2020, så bør man ifølge Jeppe Kofod bakke op om det.
- Det vil selvfølgelig være helt grotesk, at briterne så skal holde valg til Europa-Parlamentet, og det vil samtidig være en hån over for både de britiske vælgere og resten af Europa, at man endnu ikke har fundet en løsning.
Men alternativet er et ’hårdt brexit’ uden nogen aftale, og det er meget værre for alle, siger han.
FacebookTwitterKopier linkEmner:Emmanuel Macron (politiker)|EU|EU-forhold|Europa-Parlamentet|Storbritannien




https://www.dr.dk/nyheder/udland/uighur-kvinde-sad-indespaerret-i-kina-jeg-glemmer-aldrig-blodet-i-kvindernes-ansigter

UdlandUighur-kvinde sad indespærret i Kina: ’Jeg glemmer aldrig blodet i kvindernes ansigter’Kun få muslimer er sluppet ud af Kinas lejre og fængselsceller og tør tale om det.
En af dem fortæller om tortur og hjernevask.
Af DR’s mellemøstkorrespondent Michael S.
Lund03.
apr.
2019 kl.
13.
07Bemærk: artiklen er mere end 30 dage gammelLæs opI en lille lejlighed læser Gulbahar Jelilova navne op fra en rød og sort notesbog.
- Zulbiye, arresteret for at have en sang på sin mobiltelefon.
- Og hende her blev arresteret for at have app’en whatsapp på sin telefon, læser hun, mens tårerne triller ned af hendes kinder.
Den 55-årige kvinde er en af de få muslimer, der har siddet fanget i Kina og i dag tør tale om det.
Ifølge flere menneskerettighedsorganisationer er op mod en million kinesiske muslimer placeret i fængsler og genopdragelseslejre i, hvad Human Rights Watch har kaldt de værste overgreb på menneskerettighederne i Kina i over 40 år.
Gulbahar Jelilova er egentlig fra Kinas naboland Kasakhstan, men hun tilhører samme etniske gruppe, uighurerne, som de kinesiske muslimer.
Hun blev arresteret, da hun ifølge hende var på forretningsrejse i Kina og blev anklaget for at have overført penge til en konto i Tyrkiet og for at støtte terror.
Gulbahar Jelilova er en af de få uighurer, som har siddet indespærret i Kina, og i dag vil tale om det.
Foto: Michael S.
Lund- I et af mine forhør fik jeg ikke lov at sove i 24 timer og fik ingen mad.
De slog mig i hovedet og ydmygede mig med skældsord for at få mig til at tilstå, siger hun.
Nationalsang og taler på kinesiskHun tilbragte det meste af tiden i en celle sammen med op mod 30 andre kvinder ad gangen.
En gang om ugen var kvinderne tvunget til at se taler med den kinesiske præsident.
- Vi skulle også synge den kinesiske nationalsang.
De viste os talerne med Xi Jinping (Kinas præsident, red.
), og bagefter skulle vi skrive vores tilståelser, siger Gulbahar Jelilova, som ikke selv taler kinesisk, men lærte nogle gloser i cellen.
Muslimer i lejreOp mod en million kinesiske muslimer menes at sidde i lejre eller fængsler i Kina.
Muslimer tilhører mindretallet, der kalder sig uighurer.
I alt lever cirka 11 millioner uighurer i det vestlige KinaMenneskerettighedsorganisationer siger, at der foregår tortur og indoktrinering i lejrene.
De kinesiske myndigheder siger, at lejrene blot er uddannelsescentre for muslimer.
Detaljerne fra hendes 16 måneder lange ophold i et detentionscenter er umulige at verificere, men de stemmer overens med andre vidneudsagn fra rapporter fra Amnesty International og Human Rights Watch.
DR har desuden set et kinesisk dokument, der bekræfter, at Gulbahar Jelilova har været tilbageholdt i Kina.
’Min forbrydelse var at være muslim’I september 2018 blev hun løsladt efter pres fra hendes familie og de kasakhstanske myndigheder.
Da hun kom ud, begyndte hun at skrive navne og detaljer ned på alle de kvinder, hun mødte i løbet af de 16 måneder i forvaring.
- Jeg gjorde det for ikke at glemme de forfærdelige ting, jeg oplevede, og for ikke at glemme alle de kvinder, jeg mødte, siger hun.
Navnene fylder adskillige sider i notesbogen og tæller ifølge Gulbahar Jelilova både advokater, gymnasieelever og skolelærere.
- De var ikke kriminelle, men var arresteret, fordi de havde talt med folk i udlandet eller haft uighur-sange på deres telefoner, siger hun, og afviser også at hun selv skulle have noget at gøre med terror.
- Min eneste forbrydelse var, at jeg er uighur og muslim.
I en lille notesbog, har Gulbahar Jelilova skrevet navnene ned på alle de kvinder, hun mødte i sin celle i Kina.
I dag ved hun ikke, hvad der er sket med de mange kvinder.
Foto: Michael S.
Lund’Jeg vil aldrig glemme de andre kvinder’Da hun i september kom tilbage til Kasakhstan, begyndte hun at tale om, hvad hun var blevet udsat for under sit fængselsophold i Kina.
Hun siger, at hun derefter fik trusselsopkald på sin telefon, og da hun boede kun få kilometer fra den kinesiske grænse, valgte hun at flygte til Tyrkiet, hvor mange uighurer lever i eksil.
Her lever hun i dag i sikkerhed.
Hvad der er sket med de mange kvinder, hun mødte i løbet af de 16 måneder i den kinesiske celle, ved hun ikke.
- Jeg glemmer dem aldrig.
Deres ansigter var fulde af blod nogle gange, når de kom fra afhøringer.
Jeg vil aldrig glemme dem.
DR har forelagt en talsmand for det kinesiske udenrigsministerium anklagerne om tortur og mishandling fra kinesiske muslimer i Tyrkiet.
Han kalder beretningerne ’usandheder fra nogle individer i udlandet’ og tilføjer, at den kinesiske regering opfører sig ’ansvarligt’.
FacebookTwitterKopier linkEmner:Kina|Xi Jinping (politiker)|Kriminalitet|Human Rights Watch|Tyrkiet




https://www.dr.dk/sporten/svoemning/skimmelsvamp-tvinger-svoemmere-til-jagte-vm-billetter-i-tilskuertom-hal

SvømningSkimmelsvamp tvinger svømmere til at jagte VM-billetter i tilskuertom halBellahøj Svømmestadion bliver erstattet med Taastrup svømmehal, når der afvikles VM-kvalifikationsstævne.
Daniel Skaaning er en af de svømmere, der skal forsøge at kvalificere sig til VM.
Af Anders Melchior Frigaard og /ritzau/03.
apr.
2019 kl.
13.
32Bemærk: artiklen er mere end 30 dage gammelLæs opTaastrup Svømmehal danner fredag til tirsdag ramme om Danish Open, hvor der skal kæmpes om VM-pladser i svømning.
Men tilskuerpladserne er få.
De er faktisk ikke-eksisterende inde i selve svømmehallen.
Det er derfor ikke muligt for tilskuere at se ned på bassinerne under stævnet.
- Der er ikke nogen tilskuerpladser i svømmehallen, fordi det er en træningshal.
Men vi kan sagtens afvikle et kvalifikationsstævne, siger Peter Christensen, som er leder i Høje-Taastrup Idrætsteam.
Taastrup Svømmehal har hurtigt måtte finde en alternativ løsning for de hundredvis af tilskuere, der forventes at møde op.
- Svømmehallen er en del af et stort idrætsanlæg.
Lige udenfor har vi et klubhus, hvor der bliver storskærmssending, siger Peter Christensen.
- Alle forældre og andre interesserede kommer.
Vi har indrettet en gymnastiksal med hvilelounge for svømmerne og storskærmstransmission, siger han.
Bellahøj Svømmestadion plejer at være landsholdets daglige træningsanlæg, og her er der plads til tilskuere i hundredvis.
Danish Open skulle oprindeligt være afviklet der.
Men skimmelsvamp plager svømmestadionet, og stævnet blev derfor flyttet til Taastrup.
- Vi gør, hvad vi kan for at få en god oplevelse, men det er klart, at den brede oplevelse, den vil vi ikke få her, fordi vi ikke kan tilbyde tilskuerne det, siger Peter Christensen.
Hører ikke tilskuere under vandetDaniel Skaaning, der skal forsøge at kvalificere sig til verdensmesterskabet, tror ikke, at de manglende tilskuere bliver problematisk for præstationerne i vandet.
- Du registrerer selvfølgelig, at der er tilskuere på, når du står bag skamlen og gør klar til dit løb, men ligeså snart der bliver fløjtet op på skamlen, løbet bliver skudt i gang, og du er i vandet, så hører man det ikke.
- Når hallen er det mindre, så skal der jo også det mindre til at lave en god stemning derinde, så jeg er ikke et sekund i tvivl om, at der nok skal blive god stemning.
- Det er kvalifikation til VM, så hvis ikke vi er i stand til selv at skabe en indre stemning og være på toppen, så skal man nok ikke til VM, siger Daniel Skaaning til DR Sporten.
I midten af april i Stockholm afholdes der endnu et VM-kvalifikationsstævne, og VM afholdes i juli i Gwangju i Sydkorea.
Svømmestjernen Pernille Blume skal blandt andre repræsentere Danmark til den tid.
I øjeblikket er hun skadet, men Blume er allerede forhåndsudtaget til VM ifølge Lars Green Bach, som er sportschef i Dansk Svømmeunion.
/ritzau/FacebookTwitterKopier linkEmner:Pernille Blume (svømmer)|Taastrup|Idrætsfaciliteter|Svømmesport|Dansk Svømmeunion




https://www.dr.dk/nyheder/indland/medicinsk-cannabis-blev-sidste-ar-udskrevet-til-naesten-1400-borgere

IndlandMedicinsk cannabis blev sidste år udskrevet til næsten 1400 borgereI takt med at antallet af produkter er øget, er der udskrevet flere recepter på medicinsk cannabis.
Næsten 1400 borgere fik sidste år udskrevet medicinsk cannabis, viser nye tal.
03.
apr.
2019 kl.
12.
03Bemærk: artiklen er mere end 30 dage gammelLæs opNæsten 1400 borgere fik sidste år udskrevet recepter på medicinsk cannabis.
Det viser en ny opgørelse fra Sundhedsdatastyrelsen.
Mere præcist fik 1384 borgere udskrevet medicinsk cannabis i 2018.
Det var især i årets sidste måneder, der kom gang i udskrivelsen af recepter på medicinsk cannabis.
Årsagen kan blandt andet være, at der er kommet flere cannabisprodukter på markedet i sensommeren, skriver Sundhedsdatastyrelsen.
Indtil september 2018 var der kun to cannabisholdige urtetéer på markedet, som var omfattet af forsøgsordningen.
Det er nu udvidet, så der er seks forskellige cannabisprodukter på markedet.
Forsøgsordningen, der gør det muligt for læger at udskrive medicinsk cannabis på recept, begyndte i 2018.
Spasmer og skleroseTallene fra Sundhedsdatastyrelsen viser, at læger i alle regioner nu udskriver cannabis til medicinsk brug.
Region Sjælland har det største salg af cannabisprodukter omfattet af forsøgsordningen.
Medicinsk cannabis kan ordineres til patienter med smertefulde spasmer på grund af sklerose eller rygmarvsskade.
Det kan også bruges ved kvalme efter kemoterapi eller ved neuropatiske smerter.
Det vil sige smerter på grund af sygdom i hjerne, rygmarv eller nerver.
Tallene viser, at de fleste recepter på cannabis er relateret til patienter med nervesmerter.
Forsøgsordningen er blevet mødt med kritik fra blandt andre Lægeforeningen, der savner dokumentation for effekten af medicinsk cannabis.
Ordningen forløber på forsøgsbasis over fire år.
/ritzau/FacebookTwitterKopier linkEmner:Medicin|Sundhedsdatastyrelsen|Sygdomme og lidelser|Lægeforeningen|Sjælland




https://www.dr.dk/nyheder/indland/forsker-det-kan-ligne-forsoeg-paa-skjule-de-problemer-nationale-test-havde

IndlandForsker: Det kan ligne forsøg på at skjule de problemer, nationale test havdeUndervisningsministerium fremlagde misvisende billede af nationale test, siger forskere.
Undervisningsministeriet har i tre år kendt til forkerte resultater i over halvdelen af de nationale test i folkeskolen.
Af Theis Lange Olsen03.
apr.
2019 kl.
14.
06 | opdateret 03.
apr.
2019 kl.
17.
35Bemærk: artiklen er mere end 30 dage gammelLæs opRædsomt og afslørende.
Det var, hvad professor emeritus Svend Kreiner tænkte, da han i 2016 læste notatet 'Undersøgelse af de nationale tests reliabilitet'.
Af notatet fremgik det, at der i 19 af 30 tilfælde var så store uoverensstemmelser mellem to sammenlignelige test, at testresultaterne bliver beskrevet som 'tvivlsomme', 'dårlige' eller endda 'uacceptable'.
- Jeg havde faktisk et godt indtryk af det notat.
For det fortalte præcis, hvor problematisk og dårligt, de nationale test fungerede, siger Svend Kreiner fra Københavns Universitet.
Her kan du prøve nogle af spørgsmålene i testene.
Den del af notatet valgte Undervisningsministeriet imidlertid at udelade af den sammenfatning, som undervisningsordførerne læner sig meget op ad, skriver Politiken.
- For mig ser det ud, som om man har været interesseret i at få fremstillet et så positivt billede af de nationale test, som man overhovedet kunne komme af sted med, siger Svend Kreiner, der har været konsulent for Undervisningsministeriet under udviklingen af de nationale test og er en kendt kritiker af dem:National test måler forkertDe nationale tests i matematik og dansk er såkaldt adaptive tests.
Det betyder, at spørgsmålene bliver lettere eller sværere alt efter, om eleven svarer rigtigt eller forkert.
Ifølge en ny rapport fra to forskere er prøverne for startafhængige.
Hvis eleverne svarer forkert - eller rigtigt - i starten, er der ikke mulighed for at arbejde sig op eller ned i sværhedsgrad undervejs.
Rapporten dokumenterer, at en elev, der er en almindeligt dygtig læser og dermed burde få resultatet ‘god præstation’, kan få et resultat, der ligger et trin over eller under det reelle niveau.
De nationale tests blev indført i 2010.
Alle elever i folkeskolen møder prøverne på computerskærme 10 gange i løbet af skoletiden.
Det tager 45 minutter at gennemføre en test.
Kilde: Aarhus Universitet.
- Det kan skyldes, at den person, der har skrevet sammenfatningen, måske ikke har så meget styr på de her ting.
Eller det kan skyldes et forsøg på at dække over nogle problemer, som testen havde, siger Svend Kreiner til DR Nyheder.
Forsker: Det er alvorligtHan bakkes op af viceinstitutleder Christian Kjeldsen fra Danmarks Pædagogiske Universitet.
- Jeg mener ikke, at sammenfatningen i tilstrækkelig grad har påpeget de problemstillinger, som selve notatet giver anledning til at få øje på, siger han:- Det er et notat, der er lavet for at finde ud af, om de nationale test er pålidelige.
Og hvis man får det til at fremstå, som om at pålideligheden er større på tværs, end det, man kan se, når man kigger hen over profilområderne, så er det alvorligt, siger Christian Kjeldsen.
Flere politikere kalder sagen "skandaløs" og føler sig ført bag lyset.
SF, De Radikale og Socialdemokratiet kræver nu, at der indledes en undersøgelse.
Undervisningsminister Merete Riisager (LA) er allerede kaldt i samråd i Folketinget.
Svend Kreiner er statistiker og har arbejdet med test i 50 år, og han har "aldrig set så usikre test som de nationale".
- Det har været en stor overraskelse for mig.
For ambitionen var en anden.
Og man valgte det her meget dyre adaptive system netop for at få sikkerheden så højt op som muligt.
Og så ender vi med så usikre test, at man næsten ikke kan tro på det, siger Svend Kreiner.
Store dele af folkeskolereformen bygger sågar på, hvordan det går med de nationale test, påpeger Andreas Rasch-Christensen, der er forsknings- og udviklingschef ved professionshøjskolen VIA University College.
- Testene er meget vigtige.
Det er sådan, skolereformens resultatmål baserer sig næsten udelukkende på de nationale test og så en trivselsmåling.
De betyder meget i den kommunale forvaltning, og de betyder selvfølgelig meget for børn og unge mennesker, siger han.
Ministerium: Intet holdt skjultAfsløringen af, at de nationale test ikke virker efter hensigten og ofte giver misvisende resultater har ført til en diskussion af, om de helt bør droppes.
Det mener flere forskere.
Undervisningsminister Merete Riisager afviste i går at stille testene i bero, indtil de er blevet undersøgt.
I Andreas Rasch-Christensens øjne har den nationale test en fremtid i folkeskolen.
- Jeg synes dog, at man skal begrænse dem mest muligt.
I hvert fald dem, der kommer fra centralt hold.
Lærere har altid testet, og test bør være lærerens redskab, men kvaliteten skal være i orden, siger han.
Undervisningsministeriet afviser i en pressemeddelelse, at der har været holdt noget skjult i forløbet.
- Rapporten ligger på Folketingets egen hjemmeside, fordi den er sendt til Børne- og Undervisningsudvalget.
De efterfølgende notater og beregninger er også offentligt tilgængelige, hedder det.
Læs også:Under beskydning: Minister afviser, at have skjult sandheden om de nationale testsUndervisningsminister Merete Riisager (LA) afviser al kritik.
- Vi har selvfølgelig ikke fusket, hvorfor skulle jeg dog det?
lyder det fra undervisningsministeren.
FacebookTwitterKopier linkEmner:Liberal Alliance|Merete Riisager (politiker)|Folketingets Børne- og Undervisningsudvalg|Videnskab|Uddannelsespolitik




https://www.dr.dk/sporten/haandbold/haandboldstjerner-protesterer-mod-haardt-program-ingen-hensyn-til-vores-helbred

HåndboldHåndboldstjerner protesterer mod hårdt program: 'Ingen hensyn til vores helbred'Et tæt kampprogram bringer håndboldspillernes helbred i fare, lyder det i et åbent brev til sportens ledere.
Mikkel Hansen mener ikke, at håndboldforbundene har været gode nok til at lytte til spillerne.
03.
apr.
2019 kl.
11.
34Bemærk: artiklen er mere end 30 dage gammelLæs opVerdens bedste håndboldspillere på herre- og damesiden vil et stadigt tættere kampprogram til livs.
Det giver spillerne udtryk for i et åbent brev, der er sendt til præsidenterne i Det Internationale Håndboldforbund (IHF) og Det Europæiske Håndboldforbund (EHF).
Det skriver TV2 Sport, der er i besiddelse af brevet, der har Den Europæiske Håndboldspillerforening (EHPU) som afsender.
Læs også:Hans Lindberg har bedt om pause på landsholdet: 'Min krop kan ikke holde til det'Håndboldspillerne mener, at kampprogrammet gør spillerne mere sårbare over for skader.
Før og under herre-VM i Danmark og Tyskland i januar har EHPU registreret 61 skader til VM-aktuelle spillere.
- Antallet (af skader, red.
) er bekymrende.
Det er derfor en nødvendighed for fremtidens udfordringer i håndbold at involvere og tage hensyn til spillernes virkelighed.
Ingen hensyn til helbred og fremtid- Den fortsatte infernalske intensitet og hyppighed af kampene, som tilsyneladende er accepteret for at få større medieeksponering af vores sport, skaber en frygt for os spillere, fordi den ikke bringer nogen form for positiv udvikling, hvad angår hensyntagen til spillernes helbred og fremtid, lyder det i brevet.
Læs også:Landsholdet må undvære en af gulddrengene i EM-kvalifikationenHåndboldspillerne opfordrer de to håndboldforbund til at mødes med spillerne og deres repræsentanter i forbindelse med Final 4-stævnet i Champions League i begyndelsen af juni.
Ifølge Mikkel Hansen har håndboldforbundene ikke været gode nok til at lytte til spillernes ønsker.
- Først og fremmest ønsker vi, at der bliver en lille smule mere fokus på det hårde kampprogram, som vi har.
Vi spillere synes jo i længden ikke, der bliver lyttet ordentligt til os, siger Mikkel Hansen om baggrunden for brevet til TV2 Sport.
/ritzau/FacebookTwitterKopier linkEmner:Sundhed og velvære|European Handball Federation|Håndbold|Tyskland|Mikkel Hansen (håndboldspiller)




https://www.dr.dk/nyheder/indland/hoejesteret-haever-straf-i-sag-om-voldsom-stalking

IndlandHøjesteret hæver straf i sag om voldsom stalkingEn mand skal straffes hårdere for at have forfulgt og chikaneret en kvinde og hendes mor.
En af sagerne handlede om en kvinde, der blev dømt for at overtræde et tilhold ved at kontakte en mand 504 gange på sms, sociale medier og ved opkald.
Arkivfoto Af Emma Toft03.
apr.
2019 kl.
12.
15Bemærk: artiklen er mere end 30 dage gammelLæs opFor første gang har Højesteret taget stilling til, hvad strafniveauet skal være i sager om stalking - altså vedvarende chikane eller forfølgelse.
To sager er blevet vurderet.
I en voldsom og grov stalkingsag fra Midtsjælland har en mand fået en hårdere straf for at have stalket en yngre kvinde.
Højesteret idømmer ham et år og tre måneders fængsel.
I landsretten fik han ni måneders fængsel.
Manden er dømt for at have overtrådt et polititilhold 16 gange ved at tage kontakt til den unge kvinde, som han havde været kæreste med.
Også hendes familie blev kontaktet trods forbuddet mod at kontakte kvinden og hendes nærmeste.
Han er også dømt for at have overtrådt et forbud mod at opholde sig nær kvindens bolig.
Det har han ifølge dommen gjort 27 gange over et år - også efter at han havde været varetægtsfængslet i sagen.
Derudover er manden trængt ind i kvindens og hendes mors hus, hvor han har stjålet smykker og taget deres hunde, som han har mishandlet og dræbt.
Han har også truet kvinden og kørt så tæt på hende, at hun og moderen var i fare, står der i dommen.
Familien har fortalt deres historie til TV2.
StalkingOver 100.
000 danskere oplever hvert år stalking, vurderer Dansk Stalking Center.
Det kan være fra en nær person - et familiemedlem, forhenværende ægtefælle, samlever eller kæreste.
Det kan være fra en bekendt – en tidligere ven, bekendt, nabo eller kollega.
Det kan være fra en fremmed.
Fastholder straf til kvindelig stalkerI en anden sag fra Vestjylland er en straf på tre måneders betinget fængsel til en kvindelig stalker helt på sin plads, mener Højesteret.
Kvinden var også i både byret og landsret idømt tre måneders betinget fængsel.
Højesteret lægger vægt på, at kvinden var psykisk syg, og derfor bliver straffen undtagelsesvis gjort betinget, skriver Højesteret.
Læs også:Ringede 125 gange på en dag: I dag afgør Højesteret to stalkersagerI denne sag havde kvinden, der er midt i 30'erne, kontaktet en tidligere kæreste og hans familie 504 gange på sms, sociale medier og med opkald, selvom politiet havde forbudt hende at tage kontakt til manden og hans familie.
- Overtrædelserne af tilholdet blev begået over en periode på cirka ni måneder, efter at forurettede afbrød et længerevarende forhold til kvinden, skriver Højesteret i dommen.
Både manden, hans hustru og hans børn blev kontaktet.
Kvinden gjorde det, fordi manden over sms havde afsluttet et seks år langt forhold mellem dem, og det knuste hende, har hendes forsvarer fortalt DR Nyheder.
Stalking kan give bøde eller fængselDet er anklagemyndigheden, der har bragt sagerne for landets øverste domstol.
Målet har været at få vurderet, hvad straffen skal være i alvorlige sager om stalking.
I det politiske udspil "Stop stalking" fra 2016 blev der lagt op til, at Højesteret skulle vurdere straffen i stalkingsager, ligesom der blev fremlagt en række andre initiativer for at sætte fokus på og dæmme op for stalking.
- Gerningsmanden skal opleve straffen som en afskrækkende sanktion, ligesom de udsatte og samfundet skal opleve, at forbrydelsen tages alvorligt og har konsekvenser, står der i udspillet.
I dag straffes stalking med enten bøde eller op til to års fængsel.
Lovgivningen•Politiet kan give et tilhold, så en person forbydes at opsøge en anden enten personligt, mundtligt eller skriftligt.
•Tilhold gives, hvis der er begrundet mistanke om, at en person har krænket en andens fred ved at forfølge eller genere den anden ved at tage kontakt og vil fortsætte med at gøre det.
•En person kan også få opholdsforbud, så han eller hun forbydes at opholde sig nær en anden persons bolig, arbejde og uddannelse.
•Siden 1.
januar 2017 har det været muligt at søge om strakstilhold, som virker midlertidigt, mens politiet efterforsker en sag.
•Kilde: Dansk Stalking CenterFacebookTwitterKopier linkEmner:Højesteret|Kriminalitet|TV 2 (tv-kanal)|Retsvæsen|Jylland




https://www.dr.dk/nyheder/udland/algerierne-jubler-i-gaderne-efter-have-presset-82-aarig-marionetpraesident-fra-magten

UdlandAlgerierne jubler i gaderne efter at have presset 82-årig 'marionetpræsident' fra magtenSiden februar har der været massive demonstrationer i det nordafrikanske land.
Af Andreas Lindqvist og Jakob Skov Jakobsen (Video)03.
apr.
2019 kl.
13.
46Bemærk: artiklen er mere end 30 dage gammelLæs opDer er glæde og fest i gaderne i Algeriets hovedstad, efter at landets præsident, Abdelaziz Bouteflika, i går trådte tilbage i en tale på landsdækkende tv.
Den 82-årige politiske veteran, som har siddet i kørestol siden et hjerteanfald for seks år siden, har været under stigende pres fra befolkningen for at gå af.
Siden midt i februar har der i stigende grad været massive demonstrationer i hele landet, særligt efter at Bouteflika indledningsvist annoncerede, at han ville stille op som præsident for endnu en periode.
Demonstrationerne har trods deres størrelse oftest været fredelige.
Magteliten skal fjernesPresset på Bouteflika blev endnu større, da landets jurist-sammenslutning støttede protesterne.
Da også militæret sluttede op om befolkningens krav, førte det i går til præsidentens afgang.
Ifølge BBC siger mindst en ledende aktivist dog, at demonstrationerne vil fortsætte.
Bouteflika er de seneste år blevet anset for en marionet for "le pouvoir" - magteliten bestående af erhvervsfolk, politikere og militæret.
Abdelaziz Bouteflika under et møde i begyndelsen af marts.
- Med guds hjælp får vi en 100 procent demokratisk overgang - det er meget vigtigt.
Vi skal have fjernet hele det tidligere regime, og det er det allersværeste, siger én af demonstranterne, Selmaoui Seddik, til BBC.
Det forestående valg, som var planlagt til 18.
april, er nu udsat, og regeringspartiet FLN har annonceret en national konference om reformer.
Borgerkrig og hjerteanfald•Bouteflika kom til magten i 1999 og tilskrives æren for afslutningen på blodige algierske borgerkrig, som staten udkæmpede med islamistiske grupper.
•Hans parti FLN har dog været ved magten i Algeriet siden uafhængighedskrigen med Frankrig, som sluttede i 1962.
•I mange år blev hans regimes popularitet understøttet af gode priser på olie, som udgør 85 procent af landets eksport.
Indtægterne medførte, at landet kunne investere i infrastruktur og boliger, ligesom unge kunne få favorable lån.
•I 2011 nåede Det Arabiske forår også til Algeriet, men opstanden blev lagt ned, da Bouteflika kom protesterne i møde ved at hæve en årelang undtagelsestilstand.
•De senere år har faldende oliepriser og indtægter dog medført, at den algierske stat ikke længere har råd til store investeringer, ligesom arbejdsløsheden er stigende.
•Samtidig er tilliden til Bouteflika, som sjældent har optrådt offentligt efter et hjerteanfald i 2013 og har rejste til udlandet for behandling, faldet kraftigt.
•Mange mener, at den aldrende og syge præsident er så svækket og uarbejdsdygtig, at han i realiteten har fungeret som en marionet for militæret og en elite af forretningsfolk i landet.
•Sidstnævnte gruppes magt har vakt særlig vrede, fordi Algeriet har været præget af nogle erhvervsskandaler, blandt andet om narkosmugling i halalkød og pres på politikere for at lempe importlove.
FacebookTwitterKopier linkEmner:Algeriet|Demonstrationer|BBC|Hjertekarsygdomme|Abdelaziz Bouteflika (politiker)




https://www.dr.dk/nyheder/regionale/nordjylland/chok-i-natten-28-aarig-bilist-bragede-ind-i-anette-og-flemmings-hus

NordjyllandChok i natten: 28-årig bilist bragede ind i Anette og Flemmings husHele huset rystede, da en bil torpederede hjørnet af parrets hus.
Den 28-årige bilist, der kørte ind i huset hos Flemming og Anette Vad, er i kritisk tilstand.
Af Klaus Videbæk og Rasmus Jungersen03.
apr.
2019 kl.
11.
18Bemærk: artiklen er mere end 30 dage gammelLæs opKlokken var 04:12 onsdag morgen, da hele huset på Thyvej 26 i Arentsminde ved Brovst pludseligt rystede kraftigt.
Ovenpå lå Anette Vad og sov, og hende første tanke var, at det måske var en lastbil, der havde ramt vejchikanen ude foran.
- Men så hører jeg pludselig, at min mand skriger nede fra underetagen, fortæller hun.
Hendes mand Flemming er for kort tid siden blevet opereret på sygehuset og sov i stueetagen, da han ikke kan klare turen op ad trapperne.
Dermed lå han kun få meter fra det sted, hvor en bilist på 28 år kørte ind i hjørnet af huset efter at være kørt henover vejen og ind gennem haven.
- Der var glasskår og murbrokker over hele stuen.
Så jeg skynder mig selvfølgelig ind og henter min telefon og ringer 1-1-2 og prøver at komme ned og ud og hjælpe, fortæller hun.
Chokeret over det, der er sketMens Anettes mand ikke er kommet noget til, er situationen værre for den 28-årige bilist.
Han blev kastet ud af bilen og landede mellem murbrokkerne, og både en lægebil og en helikopter blev sendt til stedet for at bringe ham til Aalborg Universitetshospital.
Han er nu i kritisk tilstand.
Beredskabet arbejder her til formiddag på at stabilisere huset, så det ikke falder sammen.
 I alt 14 mand er kaldt ud til opgaven.
 Den 28-årige bilist ramte hjørnet af huset.
 Han er nu i kritisk tilstand.
1 / 4Beredskabet arbejder her til formiddag på at stabilisere huset, så det ikke falder sammen.
1 / 4I alt 14 mand er kaldt ud til opgaven.
2 / 4Den 28-årige bilist ramte hjørnet af huset.
3 / 4Han er nu i kritisk tilstand.
4 / 4Da Anette Vad kom ud fra huset, gjorde hun og en anden mand, der var holdt ind ved siden af vejen, med den vagthavende i røret, hvad de kunne for at hjælpe.
Hun er chokeret over det, der er sket, men lettet over, at hendes mand er uskadt.
- Det er jeg dybt taknemmelig over.
For vi kan se, at loftet faktisk kunne være faldet ned over ham derude, siger hun.
Kender ikke årsag til ulykkenNordjyllands Beredskab har onsdag formiddag 14 mand på stedet, som arbejder med at stabilisere huset.
- Vi er i gang med at sikre, at bygningen ikke begynder at falde mere sammen, end den er.
Der er nogle enkelte dele, der er faldet ned, men der er også et betondæk, som vi har været lidt nervøse for, siger Niels Andersen, første vagthavende.
Beredskabet afstiver huset ude fra og ind for at undgå at bringe sig selv i fare ved at opholde sig i huset for tidligt.
- Som det ser ud nu, er vi færdige en gang i eftermiddag, fortæller Niels Andersen.
Politiet kender endnu ikke årsagen til ulykken.
FacebookTwitterKopier linkEmner:Biltrafik|Aalborg Universitetshospital|Hospitaler|Brovst|Aalborg




https://www.dr.dk/nyheder/indland/ringede-125-gange-paa-en-dag-i-dag-afgoer-hoejesteret-stalkersager

IndlandRingede 125 gange på en dag: I dag afgør Højesteret to stalkersagerStraffer vi chikane og forfølgelse godt nok?
Det afgør Højesteret i dag.
En kvinde stalkede en mand ved adskillige gange at sende sms'er, ringe og kontakte ham over sociale medier.
Nu skal straffen vurderes af Højesteret.
Arkivfoto.
 DR/Scanpix)Af Emma Toft03.
apr.
2019 kl.
10.
55Bemærk: artiklen er mere end 30 dage gammelLæs opDet er ikke altid lige nemt at blive droppet.
Og for nogle går det helt galt.
De ender med at opsøge deres tidligere bekendtskab konstant og hele tiden, så det udvikler til forfølgelse og chikane; det der populært kaldes stalking.
I nogle af sagerne må politiet udstede såkaldte tilhold, så det bliver forbudt for en person at opsøge en anden, hverken ved at troppe op på bopælen, sende sms'er, ringe eller kontakte personen på sociale medier.
Men det er ikke altid, at et tilhold bliver overholdt.
Og i dag tager Højesteret for første gang stilling til, hvor hård straffen skal være, når stalkingen fortsætter.
Det fortæller advokat Tom Uldall Hansen, der er forsvarsadvokat for en af de to personer, hvis sager i dag er for landets øverste domstol.
- Der har været politisk interesse for stalkersagerne, og Højesteret har ikke tidligere set på dem.
Det er første gang, siger han.
I 2016 lagde regeringen forskellige initiativer frem under overskriften "Stop stalking".
Et af dem var, at en række sager skulle i Højesteret for at se, om strafniveauet var passende.
Forsvareren fortæller, at det er anklagemyndigheden, altså Rigsadvokaten, der har bragt sagerne til Højesteret.
- Man har fra Rigsadvokatens side ment, at stafniveuaet skulle skærpes, siger advokaten.
Læs også:Gør din Facebookprofil privat og køb en ny telefon: Gode råd til at stoppe digital stalkingKontaktet mand 504 gangeI den ene sag er en kvinde midt i 30'erne dømt for at have kontaktet en eks-kæreste 504 gange gennem ni måneder, efter at manden havde afsluttet deres forhold.
Forholdet havde varet seks år og blev afsluttet over sms i 2017.
- Så bryder hendes verden sammen, fortæller kvindens forsvarer.
Kvinden er nemlig af den opfattelse, at hun og manden havde en fremtid sammen, så hun både ringer og skriver.
- Over de næste måneder forsøger hun at få en forklaring.
På et tidspunkt beder han om at få et tilhold.
Det får han ganske hurtigt efter.
Det bryder hun mange gange.
504 gange gennem ni måneder.
En dag ringer hun forgæves 125 gange, fortæller advokat Tom Uldall Hansen.
StalkingOver 100.
000 danskere oplever hvert år stalking, vurderer Dansk Stalking Center.
Det kan være fra en nær person - et familiemedlem, forhenværende ægtefælle, samlever eller kæreste.
Det kan være fra en bekendt – en tidligere ven, bekendt, nabo eller kollega.
Det kan være fra en fremmed.
Hvor hårdt skal hun straffes?
I byretten tilstår kvinden og idømmes tre måneders betinget fængsel.
Samme dom får hun i landsretten, som lægger vægt på, at kvinden var sårbar og havde en psykisk sygdom - også under forholdet.
Men det er ikke nok, mener anklagemyndigheden i dag.
Derfor har de bragt sagen for Højesteret med krav om seks måneders ubetinget fængsel.
Forsvareren har stået fast på, at tre måneders betinget fængsel er passende.
Og i dag klokken 12 afgør Højesteret så, hvor hård straffen skal være både i denne sag og i en anden voldsom sag, hvor en mand ifølge TV2 også har opsøgt en tidligere kæreste, chikaneret familien over længere tid og dræbt familiens hunde.
- Min sag er den reneste sag, for der er kun elektroniske henvendelser - sms, mails og Facebook.
Nogle af dem er helt forgæves.
Der har man bare ringet op, uden at komme igennem, siger forsvareren for den dømte kvinde.
I loven står der, at overtrædelse af de såkaldte tilhold - altså stalking - kan straffes med enten bøde eller op til to års fængsel.
Lovgivningen•Politiet kan give et tilhold, så en person forbydes at opsøge en anden enten personligt, mundtligt eller skriftligt.
•Tilhold gives, hvis der er begrundet mistanke om, at en person har krænket en andens fred ved at forfølge eller genere den anden ved at tage kontakt og vil fortsætte med at gøre det.
•En person kan også få opholdsforbud, så han eller hun forbydes at opholde sig nær en anden persons bolig, arbejde og uddannelse.
•Siden 1.
januar 2017 har det været muligt at søge om strakstilhold, som virker midlertidigt, mens politiet efterforsker en sag.
•Kilde: Dansk Stalking CenterFacebookTwitterKopier linkEmner:Højesteret|Anklagemyndigheden|Rigsadvokaten|Kriminalitet|Retsvæsen




https://www.dr.dk/nyheder/udland/mays-nyeste-brexit-vending-fem-svar-fra-ole-ryborg-der-goer-dig-klogere

BrexitSe temaUdlandMays nyeste brexit-vending: Fem svar fra Ole Ryborg, der gør dig klogereMay vil udskyde brexit og inviterer Labours leder til forhandling.
Hvad får hun ud af det?
Theresa May meddeler, at hun er klar til at bede om yderligere udsættelse af brexit.
Af Josefine Hummelmose03.
apr.
2019 kl.
12.
11Bemærk: artiklen er mere end 30 dage gammelLæs opDen britiske premierminister har meddelt sin regering, at hun er villig til at bede EU om en yderligere udsættelse af brexit-datoen.
Det er for at undgå, at Storbritannien forlader unionen den 12.
april uden en aftale.
Samtidig inviterer hun oppositionsleder Jeremy Corbyn til forhandlinger om en aftale, som de sammen kan få flertal for i parlamentet.
Premierministeren slog samtidig fast, at den aftale, hun indgår med Labours Jeremy Corbyn, bliver på baggrund af den aftale, hun allerede har forhandlet med EU.
Den 10.
april mødes de 27 øvrige EU-medlemslandes ledere til topmøde for at diskutere mulighederne for en udsættelse af brexit-datoen.
Skal Storbritannien have forlænget deadline for brexit, skal det godkendes af samtlige lande.
Men hvad er Theresa Mays chancer nu for en udsættelse af brexit?
DR's EU-korrespondent Ole Ryborg svarer her på, hvordan EU vil tage imod de nye meldinger fra Theresa May.
Læs også:Klar til at udskyde brexit igen: Nu tager May opgør med partifællerHvad siger EU til, at Theresa May vil udskyde brexit yderligere?
Som udgangspunkt er de fleste lande faktisk klar til at udskyde brexit til efter den 12.
april.
Men det kræver, at Theresa May er nået frem til en løsning med Jeremy Corbyn, inden hun skal til topmøde i EU på onsdag om en uge.
Og det skal være en løsning som indebærer, at det britiske parlament godkender den skilsmisseaftale som Theresa May har indgået med EU.
Hvis de kommer med en løsning, så er man i EU parat til at udskyde brexit.
Men møder hun ikke op med en løsning, så kan hun ikke automatisk få udskudt brexit til den 22.
maj.
Hvad er forventningerne i EU-landene til, at der kommer en aftale mellem Theresa May og Jeremy Corbyn?
Forventningen er meget lav.
Både i EU-landene og her i Bruxelles.
Theresa May har jo haft to et halvt år til at lave en aftale med Jeremy Corbyns parti Labour, og det har hun ikke gjort.
Og Labour har ikke vist sig at være synderlig forhandlingsvillig.
De seneste uger har vist, at det er meget svært at samle flertal om noget som helst i det britiske parlament.
Hvad kommer der til at ske på EU-topmødet på onsdag?
Theresa May og alle EU's stats- og regeringschefer mødes.
Topmødet begynder med, at Theresa May skal forklare de øvrige EU-lande, hvad hendes plan er for Brexit.
Når hun har forklaret sin plan, så vil lederne fra de 27 EU-lande stille spørgsmål til hende og forsøge at vurdere om den plan, hun kommer med, er en plan, som faktisk også vil kunne samle flertal i det britiske parlament.
EU-lederne skal have en fornemmelse af, om hun har styr på det, og at hun ikke beder om noget, de har sagt nej til flere gange før.
EU har jo også deres interesser, som de forsøger at varetage.
EU skal godkende det, hvis bexit skal udsættes.
Hvis EU-lederne ikke tror på Theresa Mays plan og ikke kan se nogen mening i at udskyde brexit yderligere, så vil de være meget opmærksomme på, hvordan sådan en beslutning træffes.
Ingen ønsker at være den politiske leder som var ansvarlig for, at brexit sluttede med et brag og uden en aftale, som sikrer, at skilsmissen foregår på en ordentlig måde.
Det handler om, hvad der kommer til at stå i historiebøgerne.
Hvad sker der, hvis Theresa May og Jeremy Corbyn ikke kan enes inden EU-topmødet på onsdag i næste uge?
EU-lederne insisterer på, at hvis deadline skal rykkes til efter den 12.
april, så skal det britiske underhus forberede sig på valg til EU-parlamentet.
Det er et ufravigeligt krav fra EU.
Så kan det godt være, at briterne selv har en ambition om at være ude af EU inden den 22.
maj, inden valget begynder.
Sker det, så slipper de selvfølgelig for at holde valget.
Men de får ikke lov til at forlænge udover den 12.
april, hvis de ikke lover at begynde at forberede det.
Den 12.
april er ikke en tilfældig dato, som EU-lederne har valgt.
Det kommer af, at det britiske parlament siger, at den 12.
april er sidste dato for, at de kan nå at forberede lovgivningen inden valget.
Jeremy Corbyn kan muligvis acceptere en slags brexit, hvor Storbritannien stadig er med i EU's toldunion.
Kan det være en løsning?
Det vil sådan set løse mange problemer i forhold til, hvordan man skal håndtere grænsen mellem Nordirland og Irland.
Der er bare ikke rigtig nogle i EU, som tror på, at de britiske konservative vil gå med til det.
En toldunion er ikke bare noget, man tager ned fra øverste hylde i frihandels-supermarkedet og siger, at sådan én skal vi have.
En toldunion betyder også, at man skal have ens toldsatser mellem Storbritannien og resten af EU.
I så fald skal man blive enige om det skal være på alle varer eller om for eksempel landbrugsvarer skal være med?
I en toldunion skal man også have regler om statsstøtte: Hvis EU laver en toldunion med Storbritannien, som også gælder landbrugsvarer, og briterne holder op med at betale støtte til sine landmænd, mens EU betaler til sine, så vil landmændene i EU lynhurtigt kunne udkonkurrere de britiske landmænd.
Man kan ikke lave toldunion uden også at lave regler om statsstøtte.
Jeremy Corbyn og Theresa May skal nu prøve at nå en aftale.
Det største problem med en toldunion er, at landene i en toldunion har fælles toldsatser i forhold til resten af verden.
Det betyder, at når EU laver handelsaftaler med andre lande, så vil Storbritannien være tvunget til at følge dem.
Og Storbritannien vil ikke kunne lave egne handelsaftaler for varer.
Og lige præcis Storbritanniens mulighed for selv at lave handelsaftaler er et af de vigtigste argumenter hos de brexit-venlige konservative.
Så britisk deltagelse i en toldunion vil være meget svær at sluge for de britiske konservative.
FacebookTwitterKopier linkEmner:EU|EU-forhold|Jeremy Corbyn (politiker)|Storbritannien|Theresa May (politiker)




https://www.dr.dk/nyheder/politik/partiet-klaus-riskaer-pedersen-er-nu-klar-i-hele-landet-vi-har-sorteret-rigtig-mange

PolitikPartiet Klaus Riskær Pedersen er nu klar i hele landet: 'Vi har sorteret rigtig mange fra.
Hold da op!
'Med seks nye kandidater er partiets opstilling så småt på plads.
Partiet Klaus Riskær Pedersen har haft problemer med at få kvinder til at stille op for sig.
Der er p.
t.
15 mænd og fem kvinder opstillet for partiet, og formanden fortæller, at kun omkring 15 ud af 343 ansøgere var kvinder.
Af Peter Boier03.
apr.
2019 kl.
13.
39Bemærk: artiklen er mere end 30 dage gammelLæs opPartiet Klaus Riskær Pedersen har tilføjet seks kandidater til de i forvejen 14 opstillede kandidater og er dermed opstillingsberettiget i alle landets storkredse.
Det oplyser partiformanden af samme navn i en pressemeddelelse.
Og med 20 kandidater er partiet ved at være fuldtallige til folketingsvalget.
- I princippet er vi færdige nu, fortæller Klaus Riskær Pedersen.
- Men der kunne muligvis godt komme en eller to til, men det er mere fordi, vi har nogle huller og er lidt tyndt dækkede i et par af de store kredse som Øst- og Sydjylland.
Kandidaterne har selv kunnet kontakte partiet, hvis de ville være med og stille op, og det har 343 mennesker gjort, oplyser partiet.
Vi har sorteret rigtig mange fra.
Rigtig, rigtig mange fra.
Hold da op!
Klaus Riskær PedersenDer er fem mænd og en kvinde blandt de nye kandidater, der spænder fra reklamemænd til vognmænd.
Og selvom de er kommet til så sent og tæt på et valg, garanterer partiformanden, at de får indflydelse på partiets politik.
- Alle ordførerskaber er forhandlet med spidskandidaterne, så de har stor indflydelse på deres eget område.
Al politik er stemt af, først med mig, men derefter med dem selv.
Alle deres idéer er inden for vores spilleplade, siger Klaus Riskær Pedersen.
Økonomisk uafhængige kandidaterPå pressemødet for sin opstilling fortalte den bedrageridømte finansmand, at de ville sikre, at alle kandidater var økonomisk uafhængige, så de ikke blev levebrødspolitikere.
Læs også:Rolf og Peter stiller op for Riskær: Bedrageridom er ikke et problem for osMen den formulering var lige skarp nok, siger han nu.
- Jeg mente mere, at de ikke skulle være afhængige af, om de nu blev folketingspolitikere.
Det er ikke pengepungen, der afgør det.
Men hvordan sikrer du, at de ikke bliver levebrødspolitikere?
- Det sikrer vi gennem interviews, samtaler, og samtaler sammen med de andre kandidater.
Vi har sorteret rigtig mange fra.
Rigtig, rigtig mange fra.
Hold da op!
- Jeg håber og tror, at hvis de her kandidater ikke kan få deres politik igennem, så går de tilbage til deres liv.
Valg på vejI meningsmålinger ligger Partiet Klaus Riskær Pedersen et godt stykke fra spærregrænsen på to procent, der afgør, om formanden og hans kandidater kommer i Folketinget.
I seneste Epinion-måling for DR ligger partiet for eksempel på 0,6 procent.
Men det er ikke noget, der bekymrer formanden.
- Det går jeg ikke så meget op i.
Vi kan se, at der er en stor gruppe, der meddeler, at de overvejer os, men ikke har besluttet sig.
Og det er nok fordi, der har været så meget uro om min person.
- Men jeg har en klar forventning om, at vi kommer over spærregrænsen.
Partiet går til valg på at være et rødt-konservativt parti og peger på Lars Løkke Rasmussen til det kommende valg.
De vil nu bruge tiden før valget på at møde borgerne rundt om i landet.
FacebookTwitterKopier linkEmner:Klaus Riskær Pedersen (erhvervsleder)|Lars Løkke Rasmussen (politiker)|Valg og folkeafstemninger|Folketinget|Jylland




https://www.dr.dk/nyheder/regionale/syd/beriths-svin-har-aldrig-faaet-antibiotika-48-landmaend-klarer-sig-uden

Syd- og SønderjyllandBeriths svin har aldrig fået antibiotika: 48 landmænd klarer sig udenI dag opdrætter 48 landmænd slagtesvin helt uden antibiotika, og flere svineproducenter er på venteliste.
© (c) DRAf Louise Mandrup (interview) og Johanne Haagerup03.
apr.
2019 kl.
11.
02Læs opNår en pattegris kommer til verden i landmand Berith Nissens stald i Sønderjylland, skal den efter planen aldrig have antibiotika.
- Alle de svin, der har et grønt øremærke, har aldrig fået antibiotika, fortæller Berith Nissen, mens hun viser frem i stalden.
Berith Nissen har for nyligt lagt hele sin konventionelle svineproduktion om, så hendes svin nu bliver opdrættet uden antibiotika – det man kalder OUA-grise.
- Vi har jo opdaget, at der er et forbrugersegment, der rigtig gerne vil have svinekød, som aldrig har været i nærheden af antibiotika, siger hun.
Berith Nissen er én ud af 48 danske landmænd, der i løbet af de sidste fem år har lagt produktionen om til at opdrætte svin uden at bruge antibiotika.
Lige nu står mellem 20 og 30 landmænd på venteliste til også at begynde at levere OUA-kød, viser en ny opgørelse fra Danish Crown.
Kødet er ikke sundere end det almindelige konventionelle svinekød, da intet dansk svinekød må indeholde rester af antibiotika, forklarer professor og overlæge i klinisk mikrobiologi på Odense Universitetshospital Hans Jørn Kolmos.
Alligevel mener han, at vi som forbrugere bør købe svinekød, der er opdrættet uden antibiotika.
- Dermed bidrager vi nemlig til at reducere antibiotikaforbruget ude i besætningerne, så vi får færre resistente bakterier, som smitter mennesker, siger han.
Hvis en af Berith Nissens grise bliver syg isoleres den i en sygestald.
Her bliver den behandlet med antibiotika, hvis det er nødvendigt.
Men har den først fået antibiotika bliver det grønne mærke, der indikerer, at det er en OUA-gris, klippet af.
(© (c) DR)Kun det syge svin får antibiotikaFør Berith Nissen lagde produktionen om, ville alle svin i en sti få antibiotika, selvom kun halvdelen var syge.
Hvis OUA-svin bliver syge, behandler man kun de syge dyr med antibiotika.
Derfor kræver det mere overvågning af dyrene, så det syge svin hurtigt kan rykkes i en sygestald, inden den smitter de andre.
Det koster flere mandetimer og kræver lidt mere plads, fordi vi skal have plads til at isolere de syge svin.
Berith Nissen, svineproducent, OUA-svinI følge landmand Berith Nissen blev der ikke brugt særlig meget antibiotika i hendes bedrift, inden hun lagde om.
Alligevel har det overrasket hende, hvor omstændigt og dyrt det er helt at undgå antibiotika.
- Det koster flere mandetimer, vi bruger lidt dyrere foder, vi bruger flere vacciner, som også er dyre, og så kræver det lidt mere plads, fordi vi skal have plads til at isolere de syge svin.
I forrige uge leverede Berith Nissen de første 110 OUA-svin til slagtning hos Danish Crown.
Målet er at kunne levere 380 svin om ugen.
Professor: Endnu for lidt til at gøre en forskelI dag bliver 6.
000-8.
000 OUA-svin slagtet hos Danish Crown hver uge.
Det er dobbelt så mange, som antallet af slagtede økologiske svin.
OUA-svinene udgør mellem to og tre procent af alle slagtesvin hos Danish Crown, oplyser slagteriet.
Resistente bakterierNår vi bruger antibiotika som for eksempel penicillin mod infektioner, dør de fleste bakterier.
Men enkelte overlever og bliver resistente overfor antibiotikummet.
Når mange svin i en stald bliver behandlet med antibiotika, får de resistente bakterier rig mulighed for at sprede sig, og dermed øges risikoen for, at bakterierne slipper ud af svinestalden og ender hos os mennesker.
Hvis vi bliver smittet med resistente bakterier, bliver det sværere og måske umuligt at behandle infektioner.
Det er dog kun nogle af de resistente bakterier hos mennesker, der stammer fra svin.
De fleste resistente bakterier i Danmark skyldes udlandsrejser eller antibiotika-behandling af mennesker.
Kilde: Forskningsenheden for Klinisk Mikrobiologi under Syddansk Universitet og Odense Universitetshospital.
Men selvom udviklingen er positiv, skal branchen sætte sig mere ambitiøse mål, mener professor Hans Jørn Kolmos.
- I det store regnskab påvirker det næppe udbredelsen af resistente bakterier i svineproduktionen.
Men hvis 50 procent af alle vores dyr bliver produceret uden antibiotika, begynder det at batte noget.
Er der antibiotika i dansk svinekød?
Der er ikke antibiotikarester i dansk svinekød, uanset om svinet er vokset op i en konventionel svinestald eller på et økologisk landbrug.
Kilde: SegesDanish Crown har et mål om at slagte 10.
000 svin opdrættet uden antibiotika om ugen i 2020 - hvilket svarer til fire procent af det samlede antal slagtesvin, fortæller underdirektør i salgsafdelingen Søren Tinggard.
Men han kan godt forestille sig en fremtid, hvor størstedelen af dansk svinekød er opdrættet uden antibiotika.
- Det kan vi ikke afvise.
Det er en spændende tanke, og det er en vej, vi overvejer, om vi skal forfølge.
Landmanden får 1,2 kroner mere pr.
kilo kød, hvis svinet undgår antibiotika fra fødsel til slagteri.
FacebookTwitterKopier linkEmner:Danish Crown|Medicin|Svineproduktion|Salling Group|Italien




https://www.dr.dk/nyheder/udland/fra-i-dag-risikerer-man-stening-hvis-man-dyrker-homosex-i-brunei

UdlandFra i dag risikerer man stening, hvis man dyrker homosex i BruneiUdenrigsminister Anders Samuelsen kalder lovgivningen "barbarisk" og "imod alt, hvad Danmark står for".
Sultan Hassanal Bolkiah holder fast i indførelsen af skrap sharialovgivning til trods for skarp kritik fra særligt vestlige lande.
Af Mark Lindved Norup03.
apr.
2019 kl.
10.
28 | opdateret 03.
apr.
2019 kl.
12.
38Bemærk: artiklen er mere end 30 dage gammelLæs opI dag har Brunei indført sharialovgivning, der betyder, at homoseksuel sex og sex uden for ægteskabet kan straffes med døden ved stening.
En udvikling, der bliver mødt med fordømmelse fra store dele af verden, men som Bruneis øverste leder, sultan Hassanal Bolkiah, tilsyneladende ser stort på.
FN’s højkommissær for menneskerettigheder, Michelle Bachelet, har fordømt lovgivningen, som hun kalder "grusom, ond og umenneskelig".
Anders Samuelsen: "Barbarisk"I et skriftligt svar tager Danmarks udenrigsminister, Anders Samuelsen, skarp afstand for udviklingen i Brunei.
- Jeg kan ikke tage nok afstand fra Bruneis beslutning om at genindførelsen af dybt barbariske sharia-afstraffelser med afhugning af hænder og stening for seksuelle handlinger mellem personer af samme køn.
Det er dybt forfærdeligt, et brud på fundamentale rettigheder og imod alt, hvad Danmark står for.
Han lover samtidig at tage sagen op i FN's menneskerettighedsråd snarest muligt for at lægge pres på og få omgjort lovgivningen.
I går opfordrede det tyske udenrigsministerium Brunei til at følge ”de allerede eksisterende internationale regler for menneskerettigheder”, og Frankrig har også ytret ønske om, at det lille sydøstasiatiske land skrotter lovgivningen, inden den bliver taget i brug.
Brunei Brunei har 400.
000 indbyggere og er overvejende muslimsk.
Det er et sultanat, der ligger på øen Borneo i det Sydkinesiske Hav.
Landet regeres af sultan Hassanal Bolkiah, der er den næstlængst siddende monark i verden.
Der afholdes ikke valg i Brunei, men befolkningen betaler ikke skat, får subsidieret boliger og gratis sygehusvæsen og uddannelse.
Malaysia og Indonesien er nabolande, og begge steder er der islamisk lovgivning, men ikke nær så skrap som den, der nu er implementeret på Borneo.
Kilde: Reuters- Frankrig beder Brunei om at give afkald på denne lov, lød det i en meddelelse fra det franske udenrigsministerium.
Skarp amerikansk kritikSamme toner lød fra Australiens udenrigsminister og USA.
- Bruneis beslutning (…) går stik imod landets internationale forpligtelser på menneskerettighedsområdet.
- USA opponerer stærkt imod vold, kriminalisering og diskriminering rettet mod sårbare grupper, inklusive LGBTI-personer (Fællesbetegnelse for lesbiske, bøsser, biseksuelle, transkønnede og interkønnede, red.
), lyder det i en meddelelse fra det amerikanske udenrigsministerium.
Det må anses for tvivlsomt, om den vestlige verdens fordømmelser gør indtryk i Brunei, hvor sultanen, der også fungerer som premierminister og ikke er på valg, ufortrødent har holdt fast i en løbende indførelse af sharialovgivning siden 2013.
Sultanen har tidligere sagt, at lovgivningen ”har til formål at uddanne, respektere og beskytte de lovgivne rettigheder for alle individer”.
Omfattende sharialovgivningOg ved en tale til befolkningen tidligere i dag lagde han vægt på, at Brunei ” er et land, der altid hengiver sig i tilbedelse til Allah”, dog uden at nævne de nye love direkte, skriver The Guardian.
Homoseksualitet i BruneiHomoseksualitet var i forvejen strafbart med op til 10 års fængsel.
Ifølge den nye lovgivning skal der være fire vidner til den seksuelle akt, hvis homoseksualitet skal straffes med døden.
Dødsstraffen udføres ved stening overværet af muslimske vidner.
Den nye sharialovgivning blev besluttet indført i 2013, og den er siden implementeret løbende.
Flere medier, heriblandt BBC, CNN og The Guardian har beskrevet, at LGBT-personer er flygtet fra Brunei under udsigten til den nye lov.
Udover homoseksuel sex kan også udenomsægteskabelig sex, analsex, røveri og tilsværtning af profeten Muhammad straffes med døden efter den lovgivning.
Kilder: BBC, The Guardian, Bruneis lovgivningUdover dødsstraf ved stening for homoseksuel sex og sex uden for ægteskabet kan de nye regler også medføre amputation af en fod eller hånd ved tyveri.
I de foregående år er lovgivning, der straffer usømmelig opførsel, udeblivelse fra fredagsbøn og graviditeter uden for ægteskabet med alt fra bøder til fængsel, også blevet indført.
Kendisser opfordrer til boykotDer har lydt kritik af Brunei siden 2013, da planerne om at indføre sharialovgivning blev kendt, og i weekenden meldte en stribe kendisser sig igen ind i kampen.
Skuespilleren George Clooney, sangeren Elton John og talkshow-værte Ellen Degeneres opfordrede alle til boykot af hotelkæden Dorchester, der ejes af en statslig investeringsfond fra Brunei.
Også den tidligere amerikanske vicepræsident Joe Biden og skuespilleren Jamie Lee Curtis har efterfølgende meldt sig i koret af kritiske røster.
FacebookTwitterKopier linkEmner:Anders Samuelsen (politiker)|Brunei|Ellen DeGeneres (skuespiller)|Seksualitet|The Guardian




https://www.dr.dk/sporten/dansk-duel-om-ol-plads-ny-baad-udfordrer-favoritten

SportDansk duel om OL-plads: Ny båd udfordrer favorittenKatja Salskov-Iversen og Allan Nørregaard har begge vundet OL-medaljer hver for sig.
Nu skal de forsøge at vinde medaljer sammen i en ny båd.
Katja Salskov-Iversen og Allan Nørregaard har hidtil begge vundet OL-medaljer hver for sig.
Nu indgår de i et makkerskab i bådtypen Nacra 17.
Af Sarah Fisker Henriksen03.
apr.
2019 kl.
10.
20Bemærk: artiklen er mere end 30 dage gammelLæs opDet er ikke kun konkurrenterne fra de andre nationer, danskerne skal holde et skarpt øje med, når sejlsports-sæsonen skydes i gang i denne uge.
Det er også deres egne landsmænd.
Palmas bugt ud for Mallorca lægger i disse dage vand til verdens bedste sejlere i det traditionsrige og stærkt besatte stævne Trofeo Princesa Sofia Cup.
Her skal de danske landsholdssejlere få et vigtigt indblik i, hvordan deres niveau er frem mod OL.
Danmark har kvalificeret sig til fem nationspladser i fem forskellige bådtyper, og kun én båd får lov til at rejse til Tokyo i 2020 i hver klasse, og det skaber intern dansk konkurrence.
OVERBLIK Bådklasser til OLDanmark har kvalificeret fem bådklasser til OL i Tokyo i 2020.
Der er én nationsplads for hver kvalificeret bådklasse.
Her er de danske par, der pt.
konkurrerer om den ene OL-plads i hver klasse.
Vinderen af en national udtagelse kommer til Tokyo.
Nacra 17Lin Ea Cenholt/Christian Peter LübeckKatja Salskov-Iversen/Allan Nørregaard49erFXIda Marie Baad/Marie ThusgaardAnne-Julie Focht Schütt/Iben Nielsby49erJonas Warrer/Jakob PrechtMads Emil Lübeck/Nikolaj BuhlLaser RadialAnne-Marie RindomAnna MunchRS:XLærke BuhlNy båd på banenEt nyt makkerskab er sat i søen i bådtypen Nacra 17.
Katja Salskov-Iversen, der tidligere har vundet OL-bronze med Jena Mai Hansen i 49’erFX, har fundet sammen med den erfarne Allan Nørregaard i et samarbejde, der skal stå sin prøve her i foråret.
- Vi oplevede frem mod OL i Rio i 2016, at så snart man er nogle både, der virkelig kan presse hinanden, så sover man altså ikke i timen.
Så gør man mulighederne bedre for danske medaljer til OL.
Katja Salskov-Iversen, Nacra 17-sejlerKan det nyfødte partnerskab lave gode resultater, er duoen i spil til en plads ved OL i Tokyo 2020.
Og det kan lægge pres på Nacra-favoritterne, Lin Ea Cenholt og Christian Peter Lübeck.
Et sundt pres, forklarer sportschef i Dansk Sejlunion Thomas Jacobsen.
- Historien viser, at vi vinder medaljer i de bådklasser, hvor der er en stærk toer.
Når OL nærmer sig, skal en national udtagelse finde frem til den ene båd, der skal afsted til Tokyo blandt et stærkt felt.
Og det er i det interne danske kapløb, at bådene løfter niveauet og får det bedste udgangspunkt for at vinde medaljer.
Den model har Katja Salskov-Iversen mærket på egen krop.
- Vi oplevede frem mod OL i Rio i 2016, at så snart man er nogle både, der virkelig kan presse hinanden, så sover man altså ikke i timen.
Så gør man mulighederne bedre for danske medaljer til OL, siger hun.
Selvom parret kun har trænet sammen i et par måneder, og Katja Salskov-Iversen skal finde sig til rette i en helt ny båd med en ny partner, vurderer sportschef Thomas Jacobsen, at sejlerduoen kan nå op på et niveau, hvor de kan konkurrere med den førende Nacra-båd om en OL-plads.
- Jeg tror godt, at de kan nå langt, og jeg ser det også som et realistisk bud.
Vi tror på det, men der er mange ting, der skal flaske sig.
Samtidig må han erkende, at timingen i forhold til projektets opstart kunne have været bedre.
- Det er et projekt, der er kommet for sent i gang i forhold til at lære Nacra-båden at kende frem mod OL-udtagelsen.
Men til gengæld er det to stærke kort, vi har sat sammen.
Katja og Allan er hver især meget kompetente, siger sportschefen.
Blå bogKatja Salskov-Iversen, 24 årHar tidligere sejlet med Jena Mai Hansen i bådtypen 49erFX.
EM-sølv 2015EM-guld 2016OL-bronze 2016VM-guld 2017Parret valgte at afslutte samarbejdet efter VM i 2018.
Allan Nørregaard, 37 årHar sejlet 49erFX på topniveau i en lang årrække.
Her blev det til EM-sølv, VM-bronze og OL-bronze i 2012.
Senere skiftede han til den nye OL-klasse Nacra 17, hvor han har vundet EM-sølv i 2015 og VM-sølv i 2016 med Anette Viborg.
Kapløb med tidenStævnet på Mallorca er sejlerduoens første store konkurrence som ny dansk Nacra-båd.
Her får de for første gang et indblik i, hvordan deres makkerskab fungerer i konkurrence-regi.
Og der er vigtige lærepenge at hente i sådan et stævne, siger Katja Salskov-Iversen.
- Vi er i et kapløb med tiden, og det er træningen, der er altafgørende lige nu.
Der er sat stort kryds i kalenderen i maj, når parret stiller til start ved EM.
Her skal makkerskabet evalueres, og derfor er det vigtigt, at Katja Salskov-Iversen og Allan Nørregaard får trænet så meget sammen som muligt frem mod stævnet.
- EM er en milepæl i den forstand, at vi skal vurdere ud fra det stævne, hvor godt vi samarbejder, og om vi selv tror på, at der er en fremtid for os.
Ud fra det stævne, kan vi vurdere, om vi har det fedt sammen – om vi matcher eller clasher.
Rindom i frontDen nydannede Nacra-båd fik en fin start på stævnet.
Efter førstedagen lå Salskov-Iversen/Nørregaard på en samlet 15.
plads, men efter andendagen er de faldet tilbage på en samlet 26.
plads blandt de 59 både.
Lin Ea Cenholt og Christian Peter Lübeck er på en samlet 13.
plads efter de første seks sejladser over de første to dage.
Bedste dansker på tværs af klasserne er ikke uventet Anne-Marie Rindom i laser radial.
Efter fire førstepladser fører hun sin klasse, mens Ida Marie Baad Nielsen og Marie Thusgaard Olsen er nummer seks i FX'eren.
FacebookTwitterKopier linkEmner:Anne-Marie Rindom (sejler)|Christian Peter Lübeck (sejler)|Sejlsport|Mallorca|Dansk Sejlunion




https://www.dr.dk/nyheder/regionale/hovedstadsomraadet/knap-100000-unge-har-kun-gaaet-i-folkeskole

KøbenhavnKnap 100.
000 unge har kun gået i folkeskoleAissa Al-Tamimi er en af dem.
Men det skal nyt projekt ændre på.
18-årige Aissa Al-Tamimi er en af de unge i Rudersdal, der ikke har en ungdomsuddannelse, og som skal 8 uger i praktik som hjælpetræner i den lokale fodboldklub.
Af Ida Nathan03.
apr.
2019 kl.
10.
44 | opdateret 03.
apr.
2019 kl.
13.
11Bemærk: artiklen er mere end 30 dage gammelLæs opSidste år havde 96.
000 unge i alderen 18 til 25 år ikke en ungdomsuddannelse - enten fordi de aldrig var kommet i gang, eller fordi de havde afbrudt den undervejs.
Det viser tal fra Danmarks Statistik.
For mange unge får det konsekvenser senere i livet, hvis deres formelle skolegang stopper efter folkeskolen, siger Anne Görlich, der er adjunkt ved Center for Ungdomsstudier ved Aalborg Universitet i København.
Læs også:Flere unge vil være kok, murer eller landmand – men det er langt fra nok- De får problemer med at etablere det, vi ser som et reelt voksenliv med et stabilt arbejde og en indkomst, hvor de kan etablere sig på boligmarkedet.
- De seneste tyve år har arbejdsmarkedet forandret sig, og kravene til uddannelse er blevet skærpet.
Det gør det svært at finde arbejde uden en studentereksamen eller et eksamensbevis fra en erhvervsuddannelse, siger Anne Görlich.
UngdomsuddannelserUngdomsuddannelser dækker over uddannelser, man kan tage direkte efter folkeskolens 9.
klasse.
Det er gymnasieuddannelser, erhververvsskolernes ungdomsuddannelser og SOSU-uddannelserne.
I 2018 havde 96.
605 unge i alderen 18-25 ikke en ungdomsuddannelse, hvilket svarer til hver 6.
i aldersgruppen.
Det viser nye tal fra Danmarks Statistik.
- Tidligere kunne man sagtens være skoletræt og tage nogle år, hvor man tog noget ufaglært arbejde som arbejdsdreng eller i produktionen på en fabrik.
Men den slags arbejdspladser er blevet halveret, og der er faktisk ret stor konkurrence om dem.
Kommuner satser på målspark og dribleøvelserI flere kommuner prøver man at skubbe de unge, der ikke er kommet i gang med uddannelse efter folkeskolen, et skridt nærmere skolebænken.
Aktuelt er Rudersdal, Gentofte og Furesø kommuner gået sammen med DBU om et projekt, hvor udvalgte unge får et kursus som fodboldtræner, og efterfølgende bliver sendt otte uger i praktik som hjælpetræner i en lokal idrætsforening.
De får nogle ledelsesmæssige erfaringer og opdager, at der er nogle, der har brug for dem.
Benny Würtz, idémanden til projektet i samarbejder med DBU- De får nogle ledelsesmæssige erfaringer og opdager, at der er nogle, der har brug for dem.
Anerkendelsen fra andre giver noget selvværd, som er utrolig vigtig, hvis man skal træffe nogle gode valg, siger Benny Würtz, der står bag projektet.
En af deltagerne i Rudersdal er 18-årige Aissa Al-Tamimi.
Han tror, at praktikopholdet kan være et skridt i retning af en uddannelse.
- Jeg går ikke rundt og laver så meget, så jeg synes det er en spændende oplevelse at få lov at være hjælpetræner, og man lærer at tage ansvar.
Jeg tror godt, at det kan få mig til at søge ind på en uddannelse.
Forsker: Kan ikke stå aleneDet er positivt, at kommunerne tager hånd om de unge, der flere år efter folkeskolen ikke er kommet i gang med en ungdomsuddannelse, mener Anne Görlich.
Men projektet i de nordsjællandske kommuner kan ikke stå alene, siger hun.
- For rigtig mange af de her unge er der brug for noget mere længevarende end et quick fix.
Der er brug for, at der bliver lavet en bro til et længevarende projekt, hvor de kan finde ud af, hvordan de kan bruge de kompetencer, de har lært.
I værste fald kan det ende som en dårlig oplevelse for de unge, hvis der ikke bliver fulgt op på forløbet, siger hun.
- Hvis de har otte uger, hvor de finder ud af rigtig mange positive ting om sig selv, og bagefter har oplevelsen af, at de ikke kan bruge det til noget videre, så forsvinder meningen med det.
På boldbanen i Birkerød er projektets tovholder Benny Würtz overbevist om, at erfaringen som hjælpetræner kan åbne nogle døre for de unge, efter de otte uger.
- De kan skrive ud i sponsornetværket og sige 'Hey, vi har otte friske, unge mænd, der har valgt at tage en træneruddannelse og arbejde frivilligt som trænere, er der nogen af jer der kunne tænkes at have en læreplads til en af dem'.
Også fra kommunal side er der taget højde for, at projektet skal føre noget med sig på længere sigt, siger Hussein Al-Saadi, der er pædagog i Rudersdal Kommune, og har udvalgt de unge, der deltager i projektet.
- De unge, der deltager her, elsker fodbold, og det er derfor vi sender dem i praktik i en fodboldklub.
Vi tror på, at det er noget, som de vil holde fast i bagefter.
FacebookTwitterKopier linkEmner:Folkeskolen (Danmark)|DBU|Fodbold|Uddannelse|København




https://www.dr.dk/nyheder/kultur/radio24syv-det-var-ikke-hensigten-goere-ghita-noerby-ondt

KulturRadio24syv: 'Det var ikke hensigten at gøre Ghita Nørby ondt'Kanalchef Mads Brügger er ked af skuespillerindens oplevelse af manipulation og ødelæggelseHos Radio24syv er kanalchef Mads Brügger ked af, hvis Ghita Nørby har haft en dårlig oplevelse med radioprogrammet ‘Hele Danmarks Ghita’, der blev sendt i marts.
Af Mads Korsager Nielsen03.
apr.
2019 kl.
09.
11Bemærk: artiklen er mere end 30 dage gammelLæs opEn oplevelse af nærmest at være blevet voldtaget.
Radio24syv ville manipulere og ødelægge mig.
Sådan lød det i aftes fra Ghita Nørby, der til åbningskoncerten ved en kulturfestival i Kalundborg, for første gang fortalte offentligt om sin oplevelse af et meget omdiskuteret radioportræt.
Hos Radio 4syv er kanalchef Mads Brügger ked af, hvis skuespilleren har haft en dårlig oplevelse med radioprogrammet ‘Hele Danmarks Ghita’, der blev sendt i marts.
- På et menneskeligt plan er jeg selvfølgelig ked af det, hvis Ghita Nørby har haft en dårlig oplevelse, men jeg kan forsikre for og vil meget gerne understrege, at det ikke på nogen måde har været vores hensigt at gøre Ghita Nørby ondt.
Det har været ambitionen at lave et interview med Ghita Nørby, siger Mads Brügger.
Interview gik skævtI radiodokumentaren ‘Hele Danmarks Ghita’ går skuespilleren og journalist Iben Maria Zeuthen, der interviewede Ghita Nørby, fra start skævt af hinanden.
Ghita Nørby tager fra begyndelsen anstød over journalistens optageudstyr, der bliver beskrevet som en usædvanligt stor mikrofon.
Læs også:Ghita Nørby om Radio24syv-interview: 'Jeg er nærmest blevet voldtaget i den her sag'- Du kan da ikke sidde med den modbydelige mikrofon oppe i mit ansigt og tro, at jeg vil tale med dig.
Gør du virkelig det?
Jeg ved godt, at jeg er skrap, men tror du virkelig på det?
Komplet uforskammet, det er, hvad det er, lyder det fra den 84-årige Nørby.
I interviewet kalder Ghita Nørby blandt andet Zeuthen for 'dybt åndssvag', 'overfladisk' og 'sindssyg'.
Følte sit utryg ved situationenVed Nordisk Kulturfestival i Kalundborg forklarede Ghita Nørby, at hun var utryg ved situationen.
- Jeg lukkede min dør op, og ind kom en mikrofon.
Jeg kendte ikke vedkommende.
Og jeg vidste ikke, at der kom sådan en mikrofon, sagde hun ifølge nyhedsmediet sn.
dk.
Kanalchef Mads Brügger fortæller, at journalist Iben Maria Zeuthen har det ‘glimrende’, og er i gang med et nyt program, der tegner til at blive aldeles fremragende.
Han understreger, at radiokanalen fortsat er glade for ‘Hele Danmarks Ghita’.
Vil I som radio tage forsonende skridt overfor Ghita Nørby nu eller hvad tænker du?
- Det er i så fald ikke noget, der kommer til at foregå i det offentlige rum.
Jeg vil bare igen understrege, at det ikke har været vores ambition at ødelægge eller genere Ghita Nørby.
Vi er taget derud for at lave et interview med hende.
Ghita Nørby: Aldrig mere interviewFra scenen i Kalundborg fortalte Ghita Nørby, at hun efter oplevelsen med Radio 24syv aldrig mere vil lade sig interviewe.
- Jeg bliver ved med at holde af alle, men når man får sådan en på kajen, så er man nødt til at tænke på sig selv og tage det alvorligt, lød det fra skuespilleren ifølge sn.
dk.
FacebookTwitterKopier linkEmner:Ghita Nørby (skuespiller)|Iben Maria Zeuthen (studievært)|Radio24syv|Kalundborg|Teater




https://www.dr.dk/sporten/fodbold/uefa-kalder-racisme-i-fodbold-et-kaempe-problem-dommerne-skal-turde-stoppe-kampe

FodboldUefa kalder racisme i fodbold et kæmpe problem: 'Dommerne skal turde stoppe kampe'Dommerne skal stoppe fodboldkampe i det øjeblik, de hører racisme på tribunerne, siger Aleksander Ceferin.
Juventus' Moise Kean blev mandag udsat for abelyde, da holdet gæstede Cagliari.
Det er bare et af flere eksempler på racisme i europæisk fodbold, som har fundet sted de seneste måneder.
03.
apr.
2019 kl.
08.
59Bemærk: artiklen er mere end 30 dage gammelLæs opDer har været gentagne eksempler på racisme i forbindelse med fodboldkampe i Europa i foråret, og for at komme det til livs kan dommerne få en mere central rolle.
I dag skal en dommer standse en fodboldkamp på grund af racisme, hvis racismen er "af stærk styrke og intensitet", og den tærskel vil præsidenten i Det Europæiske Fodboldforbund (Uefa), Aleksander Ceferin, sænke.
Det siger Uefa-præsidenten under konferencen "Equal Game" i London.
- Jeg skammer mig over, at vi i 2019 skal have en konference for at fremme mangfoldighed.
Det er bekymrende, at verdens ledere og politikere nedtoner racistiske og diskriminerende hændelser.
- Vi må ikke være bange for at stoppe kampe, hvis der foregår racisme.
I det øjeblik at en kamp er stoppet eller ikke bliver spillet, så tror jeg, at 90 procent af tilskuerne på stadion vil sparke idioterne ud.
Læs også:Engelske landsholdsspillere anklager Montenegro-fans for racisme- Vi er i 2019, det er ikke 100 år siden.
Vi vil snakke med dommerne igen og opfordre dem til at være selvsikre, så de ikke er bange for at handle, siger Ceferin.
Flere eksempler på racismeNylige eksempler på racisme i fodbold er der nok af.
Tirsdag aften var Juventus-angriberen Moise Kean udsat for abelyde på tribunerne i udekampen mod Cagliari.
I slutningen af marts blev flere engelske landsholdsspillere udsat for racisme under udekampen mod Montenegro i EM-kvalifikationen.
Derudover er Inter, Dinamo Zagreb og Dynamo Kiev i de seneste uger blevet straffet med lukkede eller delvist lukkede tribuner i flere hjemmekampe efter eksempler på racistisk opførsel blandt tilskuerne.
Aleksander Ceferin understreger, at racisme er et kontinentalt og ikke bare regionalt problem.
- Det er et kæmpe problem.
Det er ikke bare Balkan eller i Østeuropa.
Man kan se, at Italien er et af de lande, der har de største problemer med racisme, sexisme og homofobi.
Problemerne er der også i England, siger Ceferin.
/ritzau/AFPFacebookTwitterKopier linkEmner:Aleksander Ceferin (idrætsleder)|Ligebehandling|UEFA|Fodbold|Italien




https://www.dr.dk/nyheder/kultur/boeger/verdens-foerste-queer-hun-smadrede-koensrollerne-100-aar-siden

BøgerVerdens første queer?
Hun smadrede kønsrollerne for 100 år sidenDen banebrydende rebel Claude Cahun bliver hyldet med ny bog.
- Hun ville omstyrte hele vores måde at se køn og kærlighed på, siger Kristna Stoltz om franske Claude Cahun.
(Selvportræt, 1928) Af Michelle From Hoxer03.
apr.
2019 kl.
06.
30Bemærk: artiklen er mere end 30 dage gammelLæs op- Jeg kiggede på de her billeder og blev slået fuldstændigt omkuld, fortæller forfatter Kristina Stoltz, om første gang hun så nogle fotografier af franske Claude Cahun fra 1920'erne.
Det var i 2002, at en veninde introducerede Kristina Stoltz for fotografierne.
Ti år senere stødte hun igen på Claude Cahun på udstillingen ’Avantgardens kvinder’ på kunstmuseet Louisiana.
På mange måder er hun for moderne, selv til den tid, vi lever i i dag.
Kristina Stoltz, forfatterHer var Claude Cahun på forsiden af udstillingskataloget, udklædt som vægtløfter med feminin makeup.
På andre fotos er hun kronraget og iklædt herretøj.
Følte sig forståetOg det var netop hendes leg med kønsidentitet, som Kristina Stoltz faldt for ved den franske kunstner, der døde for mere end 60 år siden.
- Jeg fandt noget hos Cahun, som jeg havde brug for, som jeg følte mig forstået af – og som jeg blev mystificeret af, ikke mindst, siger Kristina Stoltz, der er aktuel med en romanen ’Cahun’, der handler om den rebelske kunstners usædvanlige liv.
Claude Cahun er først for alvor blevet kendt efter sin død.
Nogle af de mest berømte fotos af hende er fra serien, hvor hun er udklædt som vægtløfter og har 'I am in training, dont kiss me' skrevet på brystet.
(Selvportræt, 1927).
Claude Cahun blev født Lucy Renée Mathilde Schwob i 1894 i Frankrig som datter af en rig avismand.
Hendes mor var psykisk syg og begik senere selvmord, og Lucy var derfor overladt en del til sig selv i løbet af sin barndom, hvor hun tidligt blev glad for at læse.
Hun blev senere forfatter og en del af kunstnerkredsen af såkaldte surrealister.
Men det er de eksperimenterende fotografier, hun tog sammen med sin partner og stedsøster Suzanne Malherbe (med kunstnernavnet Marcel Moore), som hun i dag er mest kendt for.
Næsten for moderneDet var sandsynligvis aldrig meningen, at deres fotografier skulle udstilles offentligt.
Men i 1980'erne dukkede de op hos en antikvar, og den franske kunstkurator, som opdagede fotografierne, sørgede for, at de kom frem i lyset og blev vist på museer.
Hun var rebelsk lige fra starten og meget optaget af at nedbryde alle kategorier.
Kristina Stoltz, forfatter.
I dag bliver de solgt til høje auktionspriser og er udstillet på nogle af verdens største kunstmuseer.
- Der er mange, der har leget med forvandlingen og med kønsidentitet, men Claude Cahun og Suzanne Malherbe gør det på en så original måde, at det er billeder, der er radikalt moderne i dag.
På mange måder er hun for moderne selv til den tid, vi lever i i dag.
Kristina Stoltz forklarer, at Claude Cahuns fotografier udfordrer ideen om, at der kun findes to køn.
Af den grund bliver hun i dag kaldt "queer-pioner".
© RosinanteOm Kristina StoltzKristina Stoltz (f.
1975) har læst litteraturvidenskab og teologi på Københavns Universitet.
Hun er også uddannet danser.
Hun debuterede i 2000 med en digtsamling og har siden udgivet både romaner og novellesamlinger.
'Cahun' er hendes femte roman.
- Hun ville omstyrte hele vores måde at se køn og kærlighed på.
Rebelsk fra starten- Hun var rebelsk lige fra starten og meget optaget af at nedbryde alle kategorier.
Hver gang nogen ville fastholde hende, ville hun sprænge det i stykker, fortæller Kristina Stoltz, som har brugt flere år på at researche til og skrive sin bog.
I en af sine bøger skriver Claude Cahun blandt andet, at hun ikke ser sig selv som hverken mand eller kvinde, men i stedet som noget midtimellem de traditionelle køn.
- Det er en måde at præsentere noget tredje på, som jeg altid har ledt efter i kunsten, fortæller Kristina Stoltz.
Hun uddyber:- Hun ønskede ligesom at ophæve de der traditionelle modpoler, som ligger i mand-kvinde, og som også skaber de her magthierarkier.
Og hun levede jo i en tid efter 1.
verdenskrig, hvor rigtig mange unge franske mænd var døde, og man ønskede at få kvinderne tilbage til hjemmet og få lavet nogle børn.
Det er jo ret stærkt at stille sig op imod det.
Bliver ved med at fascinere’Cahun’ fortæller ikke kun Claude Cahuns livshistorie; den er også en fortælling om forholdet mellem Claude Cahun og Suzanne Malherbe, der mødte hinanden allerede som børn, fordi deres forældre kendte hinanden.
De blev senere stedsøstre og indledte et forhold.
Lyt!
Hør Kristina Stoltz fortælle mere om Claude Cahun og sin nye roman i:Bogselskabet med Anne GladSkønlitteratur på P1Fordi de var stedsøstre, kunne de slippe afsted med at bo sammen, forklarer Kristina Stoltz.
Claude Cahun og Suzanne Malherbe boede i mange år på den britiske ø Jersey, hvor de også blev fængslet og dømt til døden for deres modstandsarbejde under 2.
verdenskrig - men de blev senere benådet.
Kristina Stoltz har besøgt de steder, hvor de to boede og har læst sig til en masse viden om den tid, de levede i, men en stor del af bogen er også fiktion.
Selvom hun har brugt uendeligt mange timer på at komme ind i hovedet på Claude Cahun, så er hun langt fra færdig med den afdøde kunstner:- Hun bliver ved med at være en person, som jeg er fascineret af, fordi der jo er meget mere til hende end bare det, jeg har skrevet frem.
FacebookTwitterKopier linkEmner:Litteratur|Museer|Louisiana Museum of Modern Art|Frankrig|Storbritannien




https://www.dr.dk/nyheder/kultur/ghita-norby-om-radio24syv-interview-jeg-er-naermest-blevet-voldtaget-i-den-her-sag

KulturGhita Nørby om Radio24syv-interview: 'Jeg er nærmest blevet voldtaget i den her sag'Den 84-årige skuespillerinde Ghita Nørby kritiserer, at flere offentligt har spekuleret i, om hun er dement.
På billedet ses Ghita Nørby i et interview med Berlingske i forbindelse med sit 60-års skuespillerjubilæum på Foketeatret.
03.
apr.
2019 kl.
06.
04Bemærk: artiklen er mere end 30 dage gammelLæs opSkuespillerinden Ghita Nørby forstår ikke, hvorfor hun skal 'lægges for had' efter at have medvirket i et meget omdiskuteret interview med Radio24syv.
Det fortæller hun i forbindelse med åbningen af Nordisk Kulturfestival i Kalundborg tirsdag aften, skriver nyhedsmediet sn.
dk.
- Det er meget overraskende for mig.
Jeg synes jo, at jeg nærmest er blevet voldtaget i den her sag.
Så hvorfor skal jeg lægges for had, når man snarere burde sige, at det var godt, at jeg sagde fra, siger Ghita Nørby ifølge sn.
dk.
Læs også:Ghita Nørby føler sig udnyttet i kontroversielt interview: 'Jeg vil slet ikke have noget med det at gøre''Hele Danmarks Ghita', der blev sendt i marts, skulle have været et portræt af skuespillerinden på baggrund af et syv timer langt interview.
Men journalisten, Iben Maria Zeuthen, og Nørby går fra start skævt af hinanden.
Ghita Nørby bliver især vred over Zeuthens optageudstyr - en stor mikrofon med vindhætte - og langer ud efter både den og radioværten.
- Du kan da ikke sidde med den modbydelige mikrofon oppe i mit ansigt og tro, at jeg vil tale med dig.
Gør du virkelig det?
Jeg ved godt, at jeg er skrap, men tror du virkelig på det?
Komplet uforskammet, det er, hvad det er, lyder det fra den 84-årige Nørby.
Journalisten ville ødelægge migI interviewet kalder Ghita Nørby blandt andet Zeuthen for 'dybt åndssvag', 'overfladisk' og 'sindssyg'.
Tirsdag aften forklarer Nørby det med, at hun ikke var tryg ved situationen, hun var havnet i.
- Det var mærkeligt at sidde og kigge ind i en bevidsthed, hvis eneste ønske var at manipulere og ødelægge mig.
Det gjorde et stort indtryk på mig, at det sådan var planlagt.
At jeg ligefrem skulle sidde overfor en, der havde viljen til at ødelægge mig.
Det har jeg aldrig været ude for før, siger skuespillerinden.
Efter 'Hele Danmarks Ghita' blev sendt i radioen, begyndte flere offentligt at spekulere i, om den 84-årige skuespillerinde mon er dement.
Også det kritiserer Ghita Nørby.
- Det har været en meget underlig oplevelse for mig at blive bebrejdet at være 84 år.
Det er mærkeligt at blive kaldt dement, eller at man har Alzheimers, som jo ikke er noget at lave sjov med, siger Nørby ifølge sn.
dk.
/ritzau/FacebookTwitterKopier linkEmner:Ghita Nørby (skuespiller)|Iben Maria Zeuthen (studievært)|Radio24syv|Kalundborg




https://www.dr.dk/nyheder/udland/kinesiske-muslimer-i-tyrkiet-vi-toer-ikke-engang-ringe-til-vores-familier

UdlandKinesiske muslimer i Tyrkiet: ’Vi tør ikke engang ringe til vores familier’I Tyrkiet lever tusindvis af kinesiske muslimer i eksil, flygtet fra kinesisk forfølgelse.
Børnene her går på en skole i Tyrkiet, hvor de lærer deres uighur-modersmål.
De har alle familiemedlemmer, som befinder sig i fængsel eller i lejre i Kina, siger skolens leder.
Foto: Michael S.
LundAf DR’s mellemøstkorrespondent Michael S.
Lund03.
apr.
2019 kl.
08.
05Bemærk: artiklen er mere end 30 dage gammelLæs opDe befinder sig næsten 5.
000 kilometer fra deres hjemegn i Kina.
Men mange af dem tør ikke ringe hjem.
- Jeg har ikke talt med min familie i Kina i to år.
Min søster sagde, at det ikke var godt, at jeg ringede mere, og siden har jeg fået at vide, at hun var blevet fængslet for at have haft kontakt til mig, siger Shemsinur Özuygur, der er skoleleder på en skole for kinesiske muslimer i den tyrkiske storby Istanbul.
Shemsinur Özuygur er leder af en skole for uighur-børn i den tyrkiske storby Istanbul.
Selv har hun ikke talt med sin familie i Kina i to år.
Foto: Michael S.
LundKina har seneste år slået hårdt ned på det muslimske mindretal i Kina, de såkaldte uighurer.
Ifølge flere menneskerettighedsorganisationer sidder op imod en million kinesiske muslimer i genopdragelseslejre, forvaringscentre eller fængsel.
Sendes i genopdragelseslejreIfølge Kina er de fængslede uighurer mistænkt for at være ekstremister, og lejrene er ’træningscentre’, hvor de kan lære praktiske fag og kinesisk sprog.
Sådan ser hverken de mange uighurer eller de forskellige menenskerettighedsorganisationer dog på lejrene.
De rapporterer om, at alene et telefonopkald til en uighur-slægtning i et land som Tyrkiet kan være nok til, at man havner i lejrene.
Muslimer i lejreOp mod en million kinesiske muslimer menes at sidde i lejre eller fængsler i Kina.
Muslimer tilhører mindretallet, der kalder sig uighurer.
I alt lever cirka 11 millioner uighurer i det vestlige KinaMenneskerettighedsorganisationer siger, at der foregår tortur og indoktrinering i lejrene.
De kinesiske myndigheder siger, at lejrene blot er uddannelsescentre for muslimer.
- De såkaldte genopdragelseslejre er centre for hjernevask, tortur og straf, som bringer minder om de mørkeste tider i Mao-tiden, hvor enhver, der var mistænkt for ikke at være loyal over for staten eller kommunistpartiet, kunne havne i Kinas berygtede arbejdslejre, har Amnesty Internationals Asien-chef, Nicholas Bequelin, sagt i en rapport fra organisationen.
Uighurernes tyrkiske eksilI dag lever 30-50.
000 uighurer i Tyrkiet, hvor sproget minder om uigurernes modersmål.
På Shemsinur Özuygurs skole terper børnene uighur-gloser og synger sange på deres modersmål.
Mange af dem har ikke kontakt til deres familier i Kina.
- Fire af elevernes fædre sidder i lejre i Kina, men alle børnene her har familiemedlemmer, som er forsvundet, sidder fængslet eller er i lejre, siger skolelederen.
Der har været terrorangreb fra uighur-grupper i det nordvestlige Kina, ligesom nogle uighurer også har tilsluttet sig terrorbevægelsen Islamisk Stat.
Andre grupper arbejder for et selvstændigt land for uighurerne i Kina.
Skolelederen afviser dog, at hun skulle have nogen sympatier for terror eller vold.
- Vi vil bare leve i frihed og have lov til at være muslimer, siger hun.
DR har forelagt en talsmand for det kinesiske udenrigsministerium anklagerne om tortur og mishandling fra kinesiske muslimer i Tyrkiet.
Han kalder beretningerne ’usandheder fra nogle individer i udlandet’ og tilføjer, at den kinesiske regering opfører sig ’ansvarligt’.
FacebookTwitterKopier linkEmner:Islamisk Stat|Kina|Tyrkiet|Terrorisme|Uddannelse




https://www.dr.dk/nyheder/kultur/danmark-gaar-helt-sikkert-videre-til-finalen-med-fremragende-startplacering-til

KulturDanmark 'går helt sikkert videre til finalen' med fremragende startplacering til EurovisionDanmarks Leonora har store chancer, når Melodi Grand Prix løber over skærmen til maj, spår ekspert.
Danmarks Grand Prix-håb, Leonora, har grund til at have armene i vejret.
Danmark er nemlig så godt som sikre på at klare sig videre fra sin Eurovision-semifinale, spår Grand Prix-ekspert Mette Helene Christensen.
Af Kasper Madsbøll Christensen03.
apr.
2019 kl.
11.
13Bemærk: artiklen er mere end 30 dage gammelLæs opDanmark skal på scenen som land nummer syv, når den anden semifinale i Eurovision Song Contest 2019 ruller over alverdens tv-skærme, torsdag den 16.
maj.
Det har den europæiske tv-union, EBU, der arrangerer Eurovision sammen med israelsk tv, netop offentliggjort på sin hjemmeside.
Og der er god grund til at tro, at Leonora og 'Love is Forever' nok skal klare sig sikkert videre til den store finale om lørdagen.
Det spår Grand Prix-ekspert og indehaver af hjemmesiden Good Evening Europe, Mette Helene Christensen.
Danmark går helt sikkert videre til finalen!
Jeg tror, at det danske bidrag vil appellere til tv-seere uanset køn, alder og nationalitet.
Mette Helene Christensen, Grand Prix-ekspert- Danmark går helt sikkert videre til finalen!
Sangskriver Lise Cabble jo aldrig leveret et Eurovision-bidrag, som har placeret sig udenfor top fem, så jeg er helt tryg ved Danmarks chancer, siger Mette Helene Christensen med henvisning til sangskriveren, der tidligere har sikret Danmark to femtepladser (1995 og 2011) samt en sejr (2013) i Eurovision.
Mette Helene Christensen mener, at Danmark stiller med 'et stærkt bidrag med et universelt tema'.
- 'Love is Forever' er måske mere aktuel nu end nogensinde før i årets konkurrence, som har været præget af politisk uro og konflikter, og jeg tror, at det danske bidrag vil appellere til tv-seere uanset køn, alder og nationalitet, lyder det fra Mette Helene Christensen.
Læs også:Hør sangene allerede nu: Her er alle Danmarks konkurrenter i Eurovision 2019Skandinavien er samlet i anden semifinale, torsdag den 16.
maj, mens Island og Finland skal forsøge at kæmpe sig videre fra første semifinale, tirsdag den 14.
maj.
(© EBU/KAN)Ingen grund til at frygte SverigeDanmark skal på scenen lige efter Rumænien, og lige før vores skandinaviske naboer i Sverige.
De bliver i år repræsenteret af John Lundvik, og han har en historisk dobbeltchance for at vinde Eurovision Song Contest.
Det har han, fordi han også har været med til at skrive dette års britiske Grand Prix-sang, 'Bigger than Us'.
Læs også:Svenske John skriver Grand Prix-historie: Skal repræsentere to lande på én gangDanmark har dog ikke grund til at frygte for den svensker bookmaker-favorit, forsikrer Mette Helene Christensen.
- Bedømt ud fra Johns optræden i Melodifestivalen, så skal vi ikke være nervøse for, at Danmark rent visuelt bliver overskygget af Sverige.
Danmark er med i den sværeste semifinaleDe internationale bookmakere tror også på, at Danmark igen i år klarer sig videre til den store finale lørdag den 18.
maj.
Bookmakerne har i skrivende stund Danmark på en samlet 16.
plads blandt alle årets 41 bidrag.
De vurderer samtidig, at Danmark lige præcis klemmer sig med videre fra en bomstærk anden semifinale, hvor otte lande i øjeblikket har bedre odds end Danmark.
- Anden semifinale er i mine øjne markant stærkere end første semifinale, men de sidste to år er Danmark gået sikkert videre fra semifinale nummer to, og det gør vi også i år, spår Mette Helene Christensen.
Og hvis det går, som det plejer at gå, når Danmark er med i anden semifinale - ja, så går vi videre til finalen.
Danmark er nemlig gået videre seks ud af de syv gange, vi har været med i anden semifinale.
De seneste år er både Anja Nissen (2017) og Rasmussen (2018) gået sikkert videre fra denne startposition.
Der går i alt ti sange videre fra hver af de to semifinaler, mens seks lande på forhånd er sikret en plads i finalen.
Eurovision Song Contest 2019 finder sted 14.
, 16.
og 18.
maj.
Semifinale 11Cypern, Tamta - 'Replay'2Montenegro, D mol - 'Heaven'3Finland, Darude & Sebastian Rejman - 'Look Away'4Polen, Tulia -'Fire of Love (Pali sie)'5Slovenien, Zala Kralj & Gašper Šantl - 'Sebi'6Tjekkiet, Lake Malawi - 'Friend of a Friend'7Ungarn, Joci Pápai - 'Az Én Apám'8Hviderusland, Zena - 'Like It'9Serbien, Nevena Božovic - 'Kruna'10Belgien, Eliot - 'Wake Up'11Georgien, Oto Nemsadze - 'Sul tsin iare'12Australien, Kate Miller-Heidke - 'Zero Gravity'13Island, Hatari - 'Hatrið mun sigra'14Estland, Victor Crone - 'Storm'15Portugal, Conan Osíris - 'Telemóveis'16Grækenland, Katerine Duska - 'Better Love'17San Marino, Serhat - 'Say Na Na Na'Hør et resumé af sangene i første semifinale her.
Semifinale 21Armenien, Sbruk - 'Walking Out'2Irland, Sarah McTernan - '22'3Moldova, Anna Odobescu - 'Stay'4Schweiz, Luca Hänni - 'She Got Me'5Letland, Carousel - 'That Night'6Rumænien, Ester Peony - 'On A Sunday'7Danmark, Leonora - 'Love Is Forever'8Sverige, John Lundvik - 'Too Late for Love'9Østrig, Paenda - 'Limits'10Kroatien, Roko - 'The Dream'11Malta, Michela - 'Chameleon'12Litauen, Jurij Veklenko - 'Run with the Lions'13Rusland, Sergey Lazarev - 'Scream'14Albanien, Jonida Maliqi - 'Ktheju tokës'15Norge, Keiino - 'Spirit in the Sky'16Holland, Duncan Laurence - 'Arcade'17Nordmakedonien, Tamara Todevska - 'Proud'18Aserbajdsjan, Chingiz - 'Truth'Hør et resumé af sangene i anden semifinale her.
FacebookTwitterKopier linkEmner:Sverige|Rumænien|Georgien|Litauen|Malawi




https://www.dr.dk/nyheder/politik/enhedslisten-nu-maa-loekke-ind-i-sager-om-adskilte-gifte-asylsoegere

Støjbergs instruksSe temaPolitikEnhedslisten: Nu må Løkke ind i sager om adskilte gifte asylsøgereHidtil ukendte papirer belaster udlændingeminister Inger Støjberg påny, mener flere oppositionspolitikere.
Kan statsministeren acceptere en minister med så tvivlsomt et forhold til dansk lov og sandheden?
spørger Enhedslistens Johanne Schmidt-Nielsen.
Af Nikoline Vestergaard03.
apr.
2019 kl.
11.
27 | opdateret 03.
apr.
2019 kl.
12.
59Bemærk: artiklen er mere end 30 dage gammelLæs opStatsminister Lars Løkke Rasmussen (V) bør gå ind i sagen om adskilte asyl-ægtepar.
Sådan lyder det fra Enhedslistens udlændingeordfører Johanne Schmidt-Nielsen, efter at det er kommet frem, at en hidtil ukendt powerpoint-præsentation går stik imod Støjbergs forklaring i sag om adskilte asylpar.
- Det er svært at få stærkere dokumentation end det her for, at Inger Støjbergs hidtidige forklaringer ikke er rigtige.
Derfor må Lars Løkke Rasmussen på banen.
Kan han acceptere en minister med så tvivlsomt et forhold til dansk lov og sandheden, siger Johanne Schmidt-Nielsen til Dagbladet Information.
Læs også:Powerpoint-præsentation sår tvivl om Støjbergs forklaring om adskilte asylparHidtil har udlændinge- og integrationsminister Inger Støjberg (V) konsekvent afvist, at hun skulle have givet ordre til, at ingen barnebrude må bo med deres ægtefæller, da det ville være et brud på internationale konventioner.
Professor: Umuligt for Støjberg at fastholde forklaringMen de nye papirer fra Udlændingestyrelsen sår nu kraftigt tvivl om dette.
I dokumentet fra PowerPoint-præsentationen står der:- Fremover må ingen mindreårige under 18 indkvarteres sammen med en myndig ægtefælle/samlever.
Ingen undtagelser – heller ikke hvor der er fællesbørn.
De nye oplysninger får professor i forfatningsret på Københavns Universitet Jens Elo Rytter til at vurdere, at Støjbergs forklaring ikke længere giver mening.
- Man må nu sige, at det er blevet umuligt for Inger Støjberg at fastholde sin forklaring.
Den fremstår fuldstændig løsrevet fra alle faktuelle oplysninger og dokumenter i sagen, siger han til Information.
Ombudsmandens kritik- Det er min opfattelse, at instruksen af 10.
februar 2016 efter sit indhold var ulovlig, og at den samtidig medførte en betydelig risiko for, at der blev truffet forkerte afgørelser i konkrete sager om adskilt indkvartering.
- Sammenfattende finder jeg Udlændinge-, Integrations- og Boligministeriets fremgangsmåde i sagen særdeles kritisabel.
Redegørelsen kan læses her.
Inger Støjbergs svar på redegørelsen kan læses her.
Også Socialdemokratiets udlændingeordfører Mattias Tesfaye mener, at Inger Støjbergs forklaring ligger i ruiner.
- Det er et stærkt bevis for, at myndighederne har opfattet Inger Støjbergs ordre sådan, at der ikke skulle foretages individuel sagsbehandling, så der kunne gøres undtagelser.
- Det har hun hele tiden benægtet og hævdet, at der skulle have været en mundtlig orientering, siger han til Information.
Også Østergaard prikker til Lars LøkkePå Twitter skriver Det Radikale Venstres leder, Morten Østergaard, en besked til statsministeren.
- Husker bestemt at statsministeren sagde, at man ikke kunne være minister i hans regering, hvis man vildledte folketinget.
Gælder det stadig, @larsloekke, skriver Morten Østergaard.
Selv skriver Inger Støjberg i en mail til Information:- Som jeg har redegjort for over for Folketinget af adskillige omgange, så har ombudsmanden lagt til grund, at det ikke var ministeriets samlede intention at pålægge Udlændingestyrelsen en undtagelsesfri praksis i deres behandling af barnebrudssagerne, og der har heller ikke været en undtagelsesfri praksis, hvilket kan ses ved, at der var par, der ikke blev skilt ad.
DF freder fortsat ministerenHos regeringens støtteparti, Dansk Folkeparti, får det nye papir ikke nogen konsekvenser for ministeren, understreger udlændingeordfører Martin Henriksen.
- Det ændrer ikke på vores holdning.
Helt grundlæggende synes jeg heller ikke, at de såkaldte afsløringer bidrager med så meget nyt.
Der har givetvis været misforståelser, og det har været et rodet forløb.
Men vi taler om noget, der efterhånden ligger flere år tilbage.
I Dansk Folkeparti kan vi ganske enkelt ikke hidse os op over det, siger han til Ritzau.
•Sagen kort•10.
februar 2016 udsender Udlændinge-, Integrations- og Boligministeriet en pressemeddelelse om, at ingen mindreårig asylansøger fremover vil blive indkvarteret sammen med sin ægtefælle eller samlever.
•Af pressemeddelelsen fremgår, at "efter de nye retningslinjer må ingen mindreårige under 18 år indkvarteres på samme asylcenter som en ægtefælle eller samlever.
Det gælder også, hvis parret har et eller flere fælles børn".
•34 par bliver omfattet af instruksen.
To af parrene ville også være blevet adskilt uden instruksen, da den ene ægtefælle var under 15 år.
•16 af sagerne omhandlede unge kvinder på 17 år, mens der var ti på 16 år, seks på 15 år og to på 14 år.
•I april 2016 går Folketingets Ombudsmand ind i sagen efter en klage fra et ungt par, og Udlændingestyrelsen genoptager de berørte pars sager.
•Byretten har siden givet et syrisk par medhold imod styrelsen, der blev dømt til at betale 20.
000 kroner i erstatning for at have adskilt parret uden partshøring.
Det skete, da hun var 17 år og højgravid, og han var 26 år.
FacebookTwitterKopier linkEmner:Inger Støjberg (politiker)|Johanne Schmidt-Nielsen (politiker)|Udlændinge-, Integrations- og Boligministeriet|Venstre|Flygtninge og asylansøgere




https://www.dr.dk/nyheder/politik/alternativet-mistaenker-afhopper-give-strategipapirer-til-s

PolitikAlternativet mistænker afhopper for at give strategipapirer til SNæstforperson fik udleveret central Alternativet-strategi dagen inden partiskift.
Alternativets næstforperson trak sig i protest mod Uffe Elbæk.
Nu frygter partiet, at han har taget strategipapirer med til Socialdemokratiet.
03.
apr.
2019 kl.
08.
55Bemærk: artiklen er mere end 30 dage gammelLæs opAfhopperes afgang fra Alternativet sender nu nervøse trækninger gennem partiorganisationen, skriver Jyllands-Posten.
En lækket mail viser, hvordan Alternativet frygter, at centrale strategipapirer om partiets ageren efter et valg ender i de forkerte hænder.
Det drejer sig om to dokumenter, som den netop stoppede næstforperson, Vilhelm Stamp, efterspurgte, timer inden han fredag meldte sig ud og skiftede til Socialdemokratiet.
Læs også:Næstforperson forlader Alternativet: Elbæk har udnyttet sin magt til at få sine egne fremHan fik udleveret det ene dokument, som omhandler Alternativets strategi for forløbet for folketingsgruppen ugerne efter det kommende folketingsvalg, hvor partiet har bebudet, at man i en dronningerunde vil pege på sig selv som statsministerparti.
Det andet dokument, udkastet til Alternativets politiske smertegrænse ved eventuelt kommende regeringsforhandlinger, har han ifølge sig selv fået overleveret indholdet af mundtligt.
Kan være 'ødelæggende for Alternativet'I en mail til over 100 personer med tillidsposter i partiet, skriver hovedbestyrelsen efter Vilhelm Stamps udmeldelse:- Vilhelms straksindmeldelse hos S gør os meget bekymrede i forhold til den mail, han sender aftenen inden, hvor han altså beder om at få udleveret oplysninger, som kunne være ødelæggende for Alternativet, hvis de havnede i de forkerte hænder.
Vilhelm Stamp afviser at have haft en bagtanke med at bede om dokumenterne:- Når jeg interesser mig for det her, er det jo, fordi det er mit job på det tidspunkt.
Jeg har under hele min tid som næstforperson haft adgang til dybt fortrolige dokumenter.
Jeg forstår godt, hvordan det isoleret set virker mærkeligt, men det var jo først dagen efter, jeg traf beslutningen om at melde mig ind i Socialdemokratiet.
Han understreger, at han aldrig kunne finde på at videregive de følsomme dokumenter til sit nye parti.
FacebookTwitterKopier linkEmner:Alternativet (parti)|Socialdemokraterne




https://www.dr.dk/nyheder/regionale/fyn/seks-udenlandske-brudepar-er-anmeldt-til-politiet-tyder-paa-proforma

FynSeks udenlandske brudepar er anmeldt til politiet: 'Tyder på proforma'I seks sager har Statsforvaltningen vurderet, at de planlagte ægteskaber ikke handlede om ægte kærlighed.
De første sager om indgåelse af proformaægteskab er nu havnet på politiets bord.
Af William Sonne Kaalø og Carl Odorico03.
apr.
2019 kl.
07.
37Bemærk: artiklen er mere end 30 dage gammelLæs opEn ansøgning om ægteskab mellem en kuwaitisk mand og en irakisk kvinde fik tidligere på året flere alarmklokker til at ringe hos Statsforvaltningen.
Flere af de medsendte attester så ud til ikke at være være ægte, og der var uoverenstemmelser i oplysningerne.
Derudover var der mistanke om falske stempler i flere dokumenter, fremgår det af dokumenter fra Børne- og Socialministeriet.
Og det er ikke den eneste sag, der har fået alarmklokkerne til at ringe.
I alt seks sager, hvor der er mistanke om fusk med papirerne i forbindelse med ansøgning om ægteskab i Danmark, er blevet anmeldt til politiet, oplyser Børne- og Socialministeriet til DR Nyheder.
Ændring af ægteskabslovenI maj 2018 besluttede et flertal i Folketinget, at en central enhed i Statsforvaltningen skal godkende ansøgninger om vielser, hvor begge parter er udenlandske statsborgere for at undgå proformaægteskaber.
Ægteskaberne bliver indgået af personer, som håber, at de dermed lettere kan få opholdstilladelse i Europa.
Det har forlænget sagsbehandlingen, så det nu tager tre uger at få behandlet en ansøgning.
Det er Nationalt ID-center (NIDC) der hjælper med at vurdere, om de udenlandske borgere har fusket med relevante dokumenter, inden politiet og domstolene skal beslutte, om der er foretaget noget ulovligt.
Årsagen til, at enheden er lavet, er, at forhindre proforma-ægteskaber, som kan omgå reglerne for at opnå opholdstilladelse i et land - det være sig Danmark eller andre steder i verden.
Og efter at have tjekket de to udenlandske borgeres dokumenter vurderede centeret, at der kunne være tvivl om ægtheden i de indsendte dokumenter.
'Almindeligvis er jeg ikke glad for politianmeldelser'Anmelderen er en central enhed under Statsforvaltningen, der siden januar har haft til opgave at stoppe proformaægteskaber.
Enheden blev oprettet i forbindelse med, at en lov trådte i kraft, der gjorde det ulovligt at indgå proformaægteskaber i Danmark.
- Almindeligvis er jeg ikke glad for politianmeldelser, men jeg tror, det her er et udtryk for, at man har set nogle tilfælde af noget, der kunne tyde på proforma, siger børne- og socialminister Mai Mercado (K).
Og selvom formålet i sig selv ikke har været at skulle anmelde sagerne til politiet, er det alligevel godt, at det sker, siger Mai Mercado.
- Jeg tror, det er rigtig fint, vi får de her anmeldelser, og det er nok, fordi der er en lov, der virker efter hensigten.
Men jeg har ikke lagt mig fast på, om det er et fornuftigt antal anmeldelser, siger ministeren.
Borgmester på bryllupsø: 'Det er da positivt'På Ærø har borgmester Ole Wej Petersen (S) begrædt beslutningen om at oprette den centrale enhed.
Her frygtede man, at langt færre ville tage turen til øen i det sydfynske øhav for at blive gift, og så kunne det få økonomiske konsekvenser for øens erhvervsliv.
DR har da også tidligere afdækket, hvordan bryllupskommunerne efter 1.
januar i år har viet langt færre par.
Ærø-borgmesteren synes, det er positivt, at fup-ægteskaberne nu bliver meldt til politiet, men ville ønske, at kommunerne selv havde haft ansvaret.
- Efter min mening, er det her en opgave, vi sagtens selv kunne have løst.
Vi har rigtig mange myndighedsopgaver i forvejen, og det her er en opgave, der drejer sig om udenlandske borgere.
Så hvis vi havde fået lidt hjælp til det, havde vi nemt kunne løse den opgave.
Børne- og Socialminister Mai Mercado tvivler dog ikke på, at det er den rigtige løsning med en central enhed.
- Proformaægteskaber er blevet forbudt, og samtidig har vi fået en enhed, der er specialiseret i at undersøge ansøgernes dokumenter.
Nu skal vi så have et fokus på at få sikret bryllupsturismen, og jeg venter lige nu på at få en aftale i kalenderen med bryllupsbureauerne, siger Mai Mercado.
FacebookTwitterKopier linkEmner:Børne- og Socialministeriet|Det Konservative Folkeparti|Mai Mercado (politiker)|Parforhold|Ærø




https://www.dr.dk/nyheder/udland/venezuela-ophaever-guaidos-immunitet-og-baner-vej-retssag

UdlandVenezuela ophæver Guaidós immunitet og baner vej for retssagHøjesteret har fået lov til at retsforfølge oppositionsleder Guaidó for at have overtrådt et udrejseforbud.
03.
apr.
2019 kl.
03.
26Bemærk: artiklen er mere end 30 dage gammelLæs opVenezuelas oppositionsleder, Juan Guaidó, er blevet frataget sin parlamentariske immunitet som leder af landets nationalforsamling og kan dermed retsforfølges.
Det fortæller Diosdado Cabello, præsident for Venezuelas lovgivende forsamling, som støtter præsident Nicolás Maduro.
Cabello fortæller, at den lovgivende forsamling enstemmigt har givet grønt lys til strafferetlig efterforskning af oppositionslederen på anmodning fra Højesteret.
- Forsamlingen har besluttet at tillade yderligere efterforskning af borger Juan Guaidó, siger Diosdado Cabello i en tv-transmitteret tale på kanalen Venezolana de Televisión natten til onsdag dansk tid.
Det skriver nyhedsbureauet Tass.
Mandag anmodede Højesteret landets lovgivende forsamling om at ophæve oppositionslederens immunitet.
Ifølge Højesteret bør Guaidó retsforfølges for at have overtrådt et udrejseforbud.
Guaidó forlod Venezuela 23.
februar trods et forbud mod at forlade landet.
Inden han vendte tilbage til Venezuela 4.
marts, besøgte han en række sydamerikanske lande.
Her forsøgte han at samle støtte til sin kamp for at vælte præsident Nicolás Maduro.
Derudover anklages oppositionslederen for at have opfordret til vold i forbindelse med demonstrationer mod præsident Maduro.
Det skriver nyhedsbureauet AP.
Guaidó har parlamentarisk immunitet i kraft af sin rolle som formand for nationalforsamlingen.
Oppositionslederen har udfordret Maduro på posten som præsident ved i januar at erklære sig selv for midlertidig præsident i landet.
Han får blandt andet opbakning fra USA, EU og flere sydamerikanske lande.
Mandag affejede Guaidó forespørgslen fra Højesteret, som han betegner som en illegitim instans, der støtter Maduro.
/ritzau/FacebookTwitterKopier link




https://www.dr.dk/nyheder/regionale/oestjylland/vi-skider-og-tisser-medicin-ud-i-kloakken-rester-fra-kroppen-kan

ØstjyllandVi skider og tisser medicin ud i kloakken: Rester fra kroppen kan renses med ozon96 procent af medicinresterne i spildevand kommer fra privates medicinforbrug.
Det vil koste 25 kroner om året per person at implementere rensningen med ozon på et rensningsanlæg.
Af Rasmus Bruun Kynde og Sarah Friis Elkjær03.
apr.
2019 kl.
08.
39Bemærk: artiklen er mere end 30 dage gammelLæs opLuftarten ozon kan være med til at fjerne medicinrester fra vores spildevand.
Det viser et nyt demonstrationsanlæg i Brædstrup ved Horsens, som skal dokumentere og udbrede metoden i et samarbejde mellem Samn Forsyning og Suez Danmark.
Ozonen laver en kemisk nedbrydning af medicinrester, som hjælp til den biologiske nedbrydning med slam, der i forvejen er i rensningsanlægget.
Det forklarer Thomas Vistisen Bugge, der er projektingeniør fra Suez Danmark.
- Vi tilsætter ozon i vandfasen, som laver en kemisk reaktion, der er kraftigere end den biologiske proces.
Det kan oxidere svært nedbrydelige medicinrester, som er tilbage i spildevandet, siger han.
Metoden anvendes allerede i Schweiz, som sidste trin i rensningsprocessen.
I forsøget i Brædstrup bliver ozon både tilsat som sidste trin og samtidig tilsat i det aktive slam.
Slammet ender på landbrugsjord som gødning, og de miljøskadelige stoffer bliver derfor nedbrudt i slammet, inden det lander som gødning.
Masser af medicin i private hjemForsøget er relevant, fordi private husstande er den store synder, når det kommer til at udlede medicinrester til spildevand.
96 procent medicinrester i spildevandet kommer fra private, mens kun fire procent kommer fra hospitalerne.
Når folk tager gigtmedicin, antibiotika eller antidepressiv medicin i hjemmet, ender nogle af de stoffer nemlig i toilettet og derefter i rensningsanlægget.
Projektet i Brædstrup er første gang, man prøver det i fuld skala på et rensningsanlæg, og målet er at vise, at doseringen af ozon to steder kan lade sig gøre, og at det er relativt simpelt at etablere løsningen på et rensningsanlæg.
Ozonen renser 40 forskellige stoffer, hvor ti af dem er rigtig giftige.
I forsøget bliver 90 procent af stofferne renset fra, så man kan komme under grænseværdien for skadelig effekt på vandmiljøet.
Det vil koste 25 kroner om året per person at implementere rensningen med ozon på et rensningsanlæg.
Projektet kører over det næste år og koster syv millioner kroner, hvor staten har støttet anlægget med 2,5 millioner kroner.
FacebookTwitterKopier linkEmner:Medicin|Vandselskaber|Horsens|Schweiz|Landbrug




https://www.dr.dk/nyheder/penge/hvidvask-ekspert-panama-papirerne-har-kastet-i-snit-millioner-kroner-af-sig-sag

Den store skattelækSe temaPengeHvidvask-ekspert: Panama-papirerne har kastet i snit to millioner kroner af sig per sagAfsløringer kan give otte milliarder kroner i statskasserne verden over i skatteindtægter og bøder.
Det kan dog vise sig at være både dyrt og bøvlet at skrabe resten af pengene ind, mener Jakob Dedenroth Bernhoft, direktør i Revisorjura.
dk.
Af Alexander Hecklen03.
apr.
2019 kl.
09.
07 | opdateret 03.
apr.
2019 kl.
09.
36Bemærk: artiklen er mere end 30 dage gammelLæs op- Det er et relativt stort tal.
Hvad er Panama Papers?
Den 3.
april 2016 bragte DR og medier i det meste af verden afsløringerne, der er blevet kendt som Panama Papers.
Panama-papirerne er mere end 11 millioner lækkede dokumenter fra advokatfirmaet Mossack Fonseca, der har hovedsæde i Panama og har hjulpet adskillige mennesker med at oprette skuffeselskaber og føre penge i skattely.
Mange politikere og berømtheder fik afsløret hemmelige selskaber, som de ejede eller havde ejet, og i Danmark var én af de mest opsigtsvækkende historier, at nordens største bank, Nordea, havde et omfattende samarbejde med Mossack Fonseca.
Flere hundrede danskere fandtes også i papirerne.
Sådan lyder reaktionen fra direktøren i Revisorjura.
dk, Jakob Dedenroth Bernhoft, som reaktion på nye oplysninger om, at der her, tre år efter, at de såkaldte Panama Papers første gang så dagens lys, er stillet krav om, hvad der svarer til otte milliarder kroner tilbage i skattebetalinger verden over.
Ifølge hvidvaskeksperten svarer det til, at skattemyndigheder med papirerne i hånden i gennemsnit har kunnet presse flere millioner i tabte skatteindtægter og bøder ud af hver af de personer, der var en del af skandalen.
- Det svarer i snit til cirka to millioner kroner per person, som har haft penge i Panama.
Og det da en slags penge, siger Jakob Dedenroth Bernhoft.
Ikke alle lande har lagt tal fremDet er dog ikke alle lande, der har valgt at lægge oplysningerne frem endnu.
Dermed kan tallet potentielt set være højere.
I andre lande - som eksempelvis Danmark - er myndighederne ikke færdige med at bearbejde sagerne endnu.
Skatteministeriet oplyser dog, at Skattestyrelsen i Danmark foreløbig har afgjort 155 sager og rejst krav for 315 millioner kroner på baggrund af Panama-papirerne.
- Det er da også et rimeligt højt tal.
Jeg hæfter mig også ved, at det er det tal, som man er kommet frem til indtil nu.
Så tallet kan blive meget højere, siger han.
Status på de danske sager:•I september 2016 fik det daværende Skat tilladelse til at købe lækkede data om danskere, som optrådte i de såkaldte Panama Papers.
•I alt modtog Skat navne på 494 fysiske og juridiske personer, fordelt med ejerskab over 317 off-shore selskaber.
•Skattestyrelsen har ind til videre afgjort 155 sager med samlede reguleringer af den skattepligtige indkomst på 740 millioner kroner.
•Det svarer til, at der er sendt efterregulering i skattebetalingen i de afgjorte sager for 315 mio.
kr.
•En række sager er stadig under behandling.
•Kilde: SkattestyrelsenKoster i bøvlede sagerSkatteministeriet gennemførte i 2016 et kontroversielt køb af papirerne for seks millioner kroner af en lyssky sælger.
Tiden vil vise, hvor stor en del af de mange millioner, Skattestyrelsen kræver, som man rent faktisk også får hjem.
Men skatteminister Karsten Lauritzen (V) er sikker på, at det bliver langt mere end de seks millioner.
Det kan dog vise sig at være både dyrt og bøvlet at hente resten af pengene hjem, mener Jakob Dedenroth Bernhoft.
- Lige nu ser det ud til, at der er 155 sager, og hvis det alt sammen ender i retssager, så kan der nok blive en del advokatomkostninger på det, og så skal der nok også være en del diskussion omkring hvem, der kan bevise hvad, siger Jakob Dedenroth Bernhoft.
- Man skal huske på, at hele det her system har været for at snyde skattevæsenet, og det kan godt blive lidt besværligt i en retssag, siger han.
Skattestyrelsen oplyser, at styrelsen indtil videre har anlagt 34 erstatningssager mod danske ledelsesmedlemmer bag en række selskaber, som er blevet afsløret i skattesvig i forbindelse med de såkaldte Panama Papers.
Rettelse: Tidligere fremgik tallet 200 millioner i rubrik og tekst.
Det korrekte udsagn var dog 2 millioner kroner.
Fejlen er rettet.
FacebookTwitterKopier linkEmner:Karsten Lauritzen (politiker)|Venstre|Skattestyrelsen|Skatter og afgifter|Panama




https://www.dr.dk/nyheder/viden/kroppen/din-yndlingsmusik-kan-daempe-frygten-en-kraeft-undersoegelse

KroppenDin yndlingsmusik kan dæmpe frygten for en kræft-undersøgelse  Patienter, der skal undersøges for lungesygdomme, kan dæmpe angsten i venteperioden med selvvalgt musik, viser forskning.
Det er vigtigt, at patienter selv kan vælge deres musik og ikke kun bliver tilbudt en bestemt type musik, der er lavet til formålet, siger forsker.
Af Allan Nisgaard03.
apr.
2019 kl.
06.
30Bemærk: artiklen er mere end 30 dage gammelLæs opKlassisk, country, pop eller elektronisk.
Der kan være stor forskel på, hvilken slags musik der får os til slappe af.
Og det kan være en god idé at tage i betragtning, når man bruger musikterapi i sundhedsvæsnet.
Forskere fra Bispebjerg Hospital har undersøgt, hvorvidt musik kan dæmpe angsten hos patienter, der venter på en bronkoskopi, som er en undersøgelse af luftvejene.
Sådan en undersøgelse får man, hvis der er mistanke om sygdomme i luftrør og lunger, for eksempel lungekræft.
Og det viser sig, at når patienterne selv får lov til at vælge musikken, så virker det især angstdæmpende.
- Selvom det ikke kan erstatte medicin, så kan det give lidt ekstra, særligt for de patienter, som er rigtig bange for sådan en undersøgelse og måske ikke har nogle pårørende med, siger sygeplejerske fra Bispebjerg Hospital Elisabeth Jeppesen, der er hovedforfatter på undersøgelsen.
- Patienterne er ikke kun bekymrede for, om de har lungekræft.
De er også bekymrede for, om det gør ondt, og om de kan få luft, når man kigger ned i lungerne på dem, fortsætter Elisabeth Jeppesen.
Alle fik dæmpet angstenI undersøgelsen deltog 300 patienter, som ved hjælp af den anerkendte metode State-Trait Anxiety Inventory, fik målt deres angst, da de ankom til hospitalet.
Forskerne målte forskellige angst-træk og spurgte ind til angsten hos deltagerne.
Herefter skulle deltagerne vente i cirka 20 minutter på deres undersøgelse.
De blev delt op i tre grupper.
En af grupperne skulle lytte til musik, de selv fik lov til at vælge.
En anden af grupperne skulle lytte til MusiCure komponeret af Niels Eje.
Det er musik, der er skræddersyet til at få folk til at slappe af.
Den sidste af grupperne skulle ikke lytte til musik.
Læs også:Kan du opdrage dit barn til at høre jazz, rap eller heavy?
- Alle grupper faldt lidt i angstniveau - også de, der ikke hørte musik.
De, som hørte MusiCure faldt endnu mere.
Men de, som selv valgte musikken, havde størst fald i angstniveau og helt signifikant mere end dem, der ikke fik musik, siger Elisabeth Jeppesen.
- At de, som ikke hørte musik, også fik dæmpet angsten, tror jeg har noget at gøre med, at man får det lidt bedre, når man vænner sig til de fremmede omgivelser og møder personalet, fortsætter hun.
Forsker: Vigtigt selv at vælge musikkenDet er efterhånden veldokumenteret, at musik har en stor betydning for menneskers helbred.
Det handler også om at være fortrolig med musikken.
Måske skal man have hørt det tidligere for, at det har en effekt.
Elisabeth Jeppesen, sygeplejerske på Bispebjerg Hospital.
I Danmark bruger vi for eksempel meget musikterapi i psykiatrien, forklarer Lars Ole Bonde, der er professor i musikterapi ved Aalborg Universitet.
- Musikterapien er for eksempel ganske velintegreret i behandlingen af psykiatriske lidelser, demens og andre neurologiske lidelser, døende på hospice og mennesker med fysiske og psykiske funktionsnedsættelser, siger Lars Ole Bonde.
Han finder undersøgelsen fra Bispebjerg Hospital interessant, men resultatet kommer ikke bag på ham:- Det er en fint udført undersøgelse med et meget rent design.
Resultatet overrasker mig ikke.
Vigtigheden af, at patienter kan vælge musik, og at foretrukken musik virker bedst - det er efterhånden meget robust viden, uanset hvilken sygdom eller behandling det drejer sig om, siger han.
- Det vigtige her er, at patienterne får lov at vælge.
Niels Ejes specialkomponerede MusiCure-musik er et meget gennemarbejdet og udmærket musiktilbud.
Men det bør ikke være det eneste tilbud.
For det er en ret fremmedartet musikstil for de fleste, fortsætter Lars Ole Bonde.
Ifølge Elisabeth Jeppesen tyder det på, at folks forhold til musikken også spiller en rolle.
- Ud fra vores resultater virker det, som om at det ikke kun er afgørende, at du har kontrol ved selv at kunne vælge musikken.
Det handler også om at være fortrolig med musikken.
Den skal passe til ens præference.
Måske skal man have hørt det tidligere for, at det har en effekt, siger hun.
Bispebjerg Hospital vil fremover tilbyde deres patienter at lytte til musik for at dæmpe angsten.
FacebookTwitterKopier linkEmner:Bispebjerg Hospital|Patienter|Hospitaler|Bispebjerg|Aalborg Universitet




https://www.dr.dk/nyheder/penge/panama-papers-giver-milliarder-i-ekstra-skatteindtaegter-verden-over

Den store skattelækSe temaPengePanama Papers giver milliarder i ekstra skatteindtægter verden overTre år efter Panama Papers, har myndigheder i hele verden sendt skatteopkrævninger for 8 milliarder kroner.
I Danmark er tallet 315 millioner.
Skattesvindlere i en lang række lande er blevet mødt med regninger fra myndighederne efter afsløringerne.
Af Søren Kristensen03.
apr.
2019 kl.
00.
01Bemærk: artiklen er mere end 30 dage gammelLæs opDet gav genlyd i det meste af verden, da mere end 100 medier, heriblandt Politiken og DR, 3.
april 2016 begyndte at berette om afsløringerne fra de såkaldte Panama Papers.
Hvad er Panama Papers?
Den 3.
april 2016 bragte DR og medier i det meste af verden afsløringerne, der er blevet kendt som Panama Papers.
Panama-papirerne er mere end 11 millioner lækkede dokumenter fra advokatfirmaet Mossack Fonseca, der har hovedsæde i Panama og har hjulpet adskillige mennesker med at oprette skuffeselskaber og føre penge i skattely.
Mange politikere og berømtheder fik afsløret hemmelige selskaber, som de ejede eller havde ejet, og i Danmark var én af de mest opsigtsvækkende historier, at nordens største bank, Nordea, havde et omfattende samarbejde med Mossack Fonseca.
Flere hundrede danskere fandtes også i papirerne.
Blandt afsløringerne var, at Islands statsminister, Sigmundur Gunnlaugsson, i hemmelighed havde ejet et selskab på De Britiske Jomfruøer.
Gunnlaugsson trådte få dage efter tilbage som statsminister på grund af sagen.
Også fodboldstjernen Lionel Messi og personer tæt knyttet til Ruslands præsident, Vladimir Putin, blev afsløret i at have selskaber i skattely.
Her præcist tre år efter afsløringerne står det klart, at oplysningerne i Panama-papirerne har været meget nyttige for skattemyndighederne i store dele af verden.
En ny opgørelse fra ICIJ (Internationale konsortium af undersøgende journalister) viser, at der er rejst skattekrav eller inddrevet skattekroner for mindst 8 milliarder danske kroner på baggrund af Panama-papirerne.
Og tallet er sandsynligvis højere, da nogen lande ikke oplyser, hvad de har inddrevet, og andre lande ligesom Danmark ikke er færdige med at bearbejde sagerne.
Skatteministeriet oplyser til Politiken og DR, at Skattestyrelsen i Danmark foreløbig har afgjort 155 sager og rejst krav for 315 millioner danske kroner på baggrund af Panama-papirerne.
Og styrelsen er ikke færdige med det arbejde endnu.
Læs også:Verdensledere og superstjerner afsløret i brug af skattely- Dels viser det jo, at der har været noget at komme efter.
Og den beslutning, som jeg traf efter diskussion med flere partier i Folketinget om at købe de her papirer for lidt over 6 millioner kroner ud fra en rent købmandsmæssig tankegang, så har det været en god forretning med de 6 millioner kroner over for langt over 300 millioner kroner, siger Karsten Lauritzen (V) til DR.
Tiden vil vise, hvor stor en del af de mange millioner, Skattestyrelsen kræver, som man rent faktisk også får hjem, men skatteministeren er sikker på, at det bliver langt mere end de 6 millioner.
Nordea i massiv mediestormAfsløringerne for tre år siden kom på baggrund af mere end 11,5 millioner dokumenter fra advokatfirmaet Mossack Fonseca fra Panama, som blev lækket til den tyske avis Süddeutsche Zeitung og delt med mere end 370 journalister i det internationale journalistsamarbejde ICIJ.
Der er nogen der har forsøgt at snyde og svindle her.
Dem kommer vi efter.
Og det sender et signal til andre der måtte få samme tanker.
Karsten Lauritzen (V), skatteministerPapirerne viste, at mange af kunderne hos Mossack Fonseca havde fået oprettet selskaber i skattely som for eksempel på De Britiske Jomfruøer eller i Panama med anonyme stråmænd, der var direktører på papiret, så skattemyndigheder ikke kunne se, hvem der reelt ejede selskaberne, og ejerne måske havde indtægter, de skulle have betalt skat af.
Nordea røg også ind i en massiv skandinavisk mediestorm, da DR og andre medier kunne afsløre, at banken hjalp til, når deres kunder oprettede og vedligeholdte selskaber i skattely.
Af mails fremgik det, at banken gennem en årrække hjalp kunder med at købe og vedligeholde stråmandsselskaber hos Mossack Fonseca.
DR Dokumentar kunne ligeledes afsløre, at en Nordea-medarbejder på et tidspunkt anmodede advokatfirmaet om at få tilbagedateret et dokument med næsten to år.
Læs også:Nordea hjælper kunder med skattelykonstruktionerNordea har sidenhen solgt bankens afdeling i Luxembourg, som var den afdeling, der tog sig af forretningerne med Mossack Fonseca.
Købte papirer af anonym sælgerAlene i Storbritannien har skattemyndighederne rejst krav om 1,6 milliarder danske kroner på baggrund af Panama-papirerne.
I Frankrig er tallet ca.
900 millioner danske kroner, og i Australien er tallet mere end 600 millioner kroner.
I andre lande, for eksempel Polen og Sydkorea, vil myndighederne ikke oplyse, om de har kradset ekstra skatteindtægter ind på baggrund af Panama-papirerne.
Det fremgår af en lang række svar til journalisterne i de pågældende lande, der ligesom DR er med i ICIJ.
Og altså krav for 8 milliarder kroner i alt:- Det er jo ikke, fordi jeg er overrasket over, at der er folk, der gemmer penge i skattelylande.
Men det er glædeligt, at man nu ikke bare i Danmark men også i andre lande har kunnet komme efter dem.
Og vi kan se, at det også betyder noget i forhold til, hvordan de her skattelylande agerer, i forhold til at pludselig ønsker man at tilslutte sig internationale aftaler, man før har været arg modstander af.
For den globale kamp for at alle skal betale den skat, der er rimelig, så har det været yderst positivt, siger Karsten Lauritzen.
Før Panama-papirerne var der en offentlig tolerance af en slags 'godt for dig'-holdning til hvem som helst, der kunne undgå at betale deres del af skatten.
Rita de la Feria, skatteprofessor, Leeds UniversitetDet var omdiskuteret, da skatteminister Karsten Lauritzen i 2016 valgte at købe Panama-papirerne.
Blandt andet fordi man ikke vidste, hvem den anonyme sælger af oplysningerne var.
Men i dag føler han, at det køb er retfærdiggjort.
- Jeg mener, det var den rigtige beslutning.
Men jeg mener også, at man i fremtiden ikke bare skal give skatteforvaltninger en blankocheck til at købe papirer.
Det må være en politisk beslutning fra sag til sag, hvor den ansvarlige minister snakker med partierne på Christiansborg, og man i fællesskab træffer en beslutning, siger Karsten Lauritzen.
- Der er nogle, der har forsøgt at snyde og svindle her.
Dem kommer vi efter.
Og det sender et signal til andre, der måtte få samme tanker.
Det andet det er, at man har fået en masse viden om, hvordan det foregår med sådan nogle konstruktioner her.
Og det gør, at myndighederne vil have langt lettere ved at opdage lignende svindel.
Også uden brug af lækkede papirer, tilføjer skatteministeren.
Læs også:Den store skattelækSkatteprofessor ved Leeds Universitet, Rita de la Feria siger, at Panama-afsløringen har hjulpet til at ændre mange folks opfattelse, så det ikke længere er i orden ikke at betale den skat, man skal.
- Før Panama-papirerne var der en offentlig tolerance af en slags 'godt for dig'-holdning til hvem som helst, der kunne undgå at betale deres del af skatten.
Men Panama-papirerne har hjulpet med at ændre denne opfattelse til 'I røver offentlige ydelser fra os'.
Det forstod folket ikke til fulde før, men det gør det bestemt nu, siger hun til ICIJ.
FacebookTwitterKopier linkEmner:Panama|Skatter og afgifter|Økonomisk kriminalitet|Storbritannien|DR3




