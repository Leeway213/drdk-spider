https://www.dr.dk/nyheder/udland/overblik-fire-gange-droner-har-skabt-uro

UdlandOverblik: Fire gange droner har skabt uroDroneflyvning har skabt kaos ved Gatwick i denne uge.
Det er dog ikke første gang, at de små maskiner har skabt problemer.
Droner fylder ikke meget i luftrummet, men kan alligevel skabe store problemer.
Af Sean Coogan23.
dec.
2018 kl.
20.
54 | opdateret 23.
dec.
2018 kl.
22.
24Bemærk: artiklen er mere end 30 dage gammelLæs opLufthavnes frygtSelv om droner hurtigt kan blive overskygget af enorme fly, kan de udgøre en klar sikkerhedsrisiko.
Derfor arbejdes der med flere forskellige metoder til at holde de uønskede droner på afstand.
Frygten for dyrebare forstyrrelser af landets internationale lufthavn har fået Dubai til at arbejde med en jæger-drone, som skal lokalisere uønskede droner og deres ejermænd.
Lufthavnen er ifølge CNN verdens tredje mest travle og har flere gange måtte suspendere flyvninger på grund af uønskede droner i luftrummet.
Ifølge det amerikanske medie kostede tre korte lukninger af landets lufthavn i 2016 omkring en million amerikanske dollars i minuttet.
Sidste år var der 10 tilfælde herhjemme, hvor droner kom for tæt på en dansk lufthavn.
Ulovlige droneflyvninger har den seneste uge skabt kaos omkring den travle britiske lufthavn Gatwick uden for London.
140.
000 passagerer blev berørt af massive aflysninger mellem onsdag og fredag, hvor adskillige droneobservationer fik myndighederne til at indstille alle flyvninger til og fra Gatwick i 36 timer.
Læs også:Par mistænkt for dronekaos er blevet løsladtBritisk politi har i dag fundet en ødelagt drone tæt på lufthavnen, men jagter stadig de ansvarlige.
Problemerne i Gatwick er dog ikke enestående.
Her er fire andre eksempler på, at droner har skabt problemer.
Læs også:Drone-ekspert: Forstyrrelser med droner skal tages alvorligtDrone skabte kupfrygt i Saudi ArabienEn hobby-drone skabte frygt for politisk uro i Saudi Arabiens hovedstad, Riyadh, i april.
Dronen fløj ind et nabolag i hovedstaden, der huser flere royale paladser, hvilket fik de lokale sikkerhedsstyrker til at udsætte dronen for kraftig ild fra deres skydevåben.
Skyderiet i det royale kvarter blev hurtige delt på sociale medier og satte gang i spekulationer om, hvorvidt et kup var under opsejling, berettede Reuters.
Dagen efter episoden krævede landets indenrigsministerium, at drone-entusiaster skulle søge om tilladelser til at flyve deres droner, indtil der blev indført ny lovgivning på området.
Gruppe leverede narko til fængslerI fremtiden forventes mange leveringsopgaver at kunne klares af droner.
Men i Storbritannien har en gruppe brugt dronernes potentiale til at forbinde britiske fængsler med verden udenfor på ulovlig vis.
I oktober blev syv britiske mænd fængslet for at have smuglet narkotika ind i adskillige britiske fængsler ved hjælp af droner.
Britisk politi beskrev ifølge BBC gruppens operationer som "de største nogensinde" i landet.
De syv mænd menes at stå bag 55 droneleveringer til britiske fængsler mellem april 2016 og juni 2017.
Ifølge East Midlands politi fløj gruppen forskellige former for narkotika til en samlet værdi af 4,5 millioner kroner direkte til deres mellemmænd, som kunne modtage varerne fra fængselscellernes vinduer.
Mændene blev idømt mellem 3 og 10 års fængsel.
Mystisk droneattentat skabte panikKaotiske scener med hundredvis af soldater, som løber for livet, og sikkerhedsfolk, der forsøger at beskytte landets øverstbefalende med skjold.
Det var realiteten, da droner med sprængstof eksploderede ved en militærparade i Venezuela i august, mens landets præsident, Nicolás Maduro, holdt tale.
Læs også:Mystik om drone-attentat mod præsident i VenezuelaSoldater fra Venezuelas nationalgarde flygter efter en eksplosion fra en drone.
Kort efter sagde præsidenten, at han havde overlevet et spektakulært attentatforsøg og beskyldte både Venezulas højrefløj, Colombia og den amerikanske stat Florida for at stå bag angrebet.
Beskyldningerne blev afvist af både eksperter og flere af de anklagede.
Droner lukkede Oslo lufthavnI Norge måtte myndighederne i juni lukke Oslo Lufthavn ned ad to omgange, fordi to droner kom for tæt på luftrummet.
Læs også:Flere droner ved danske lufthavne vækker bekymringDet medførte blandt andet en stor ekstraregning for SAS, som fik seks fly omdirigeret til andre lufthavne.
Forstyrrelserne resulterede i tusindvis af forsinkede passagerer, og forsinkelser resten af dagen for lufthavnen i den norske hovedstad.
FacebookTwitterKopier linkEmner:Storbritannien|Gatwick Airport|Lufthavne|Saudi-Arabien|Fængsler




https://www.dr.dk/nyheder/indland/eventyrer-museumsinspektoer-og-statsministeren-hylder-og-minder-troels-kloevedal

IndlandEventyrer, museumsinspektør og statsministeren hylder og minder Troels Kløvedal- Hvem har ikke drømt om at gøre som Kløvedal, skriver Lars Løkke Rasmussen (V) i et mindeord om Troels Kløvedal.
Troels Kløvedal stille ind søndag formiddag omgivet af familien.
Han blev 75 år gammel.
Af Morten Bjerregaard23.
dec.
2018 kl.
21.
18Bemærk: artiklen er mere end 30 dage gammelLæs opEventyren Troels Kløvedal har gennem flere årtier været en fast bestanddel af mange danskere liv - hvad enten det har været gennem hans forfatterskab eller hans togter på Nordkaperen for rullende kameraer.
Det kan man se på de mange mindeord, der er rullet ind, efter nyheden om Troels Kløvedals død søndag formiddag.
Statsminister Lars Løkke Rasmussen takker i sit mindeord Troels Kløvedal for at dele sit eventyr.
- Hvem af os har ikke drømt om at gøre som Troels Kløvedal?
Stævne ud på det åbne hav og lade vinden og strømmen føre os på vej.
Lade eventyret råde.
- Troels Kløvedal har taget os med til steder, som de færreste af os ellers ville komme.
Fra Grønlands kyster til fjerntliggende øer i det Indiske Ocean.
En formidler af Guds nåde.
En smukkere arv kan man næppe efterlade sig.
Tak, fordi du delte dit eventyr med osStatsminister Lars Løkke Rasmussen (V)Statsministeren ønsker sømanden god vind på hans sidste rejse.
- Lysten til at stævne ud i verden er gået i arv til hans børn og børnebørn.
Selv om Troels Kløvedal ikke er her længere, så bærer de hans ånd med videre på nye eventyr på de syv verdenshave.
- En smukkere arv kan man næppe efterlade sig.
Tak, fordi du delte dit eventyr med os, Troels, skriver statsministeren.
Hele Danmarks kaptajnTroels Kløvedal var en sand eventyrer.
Hans mange rejser fik ham også ind i Eventyrernes Klub, som han var medlem af siden 1991.
- Troels er hele Danmarks kaptajn.
Han har i bogstaveligste forstand haft os alle sammen med ude og sejle.
- Han har fortalt os, at vi ikke skal være bange for verdenen, og at man får mest ud af den, hvis man møder den med et nysgerrigt sind, siger formand for Eventyrenes Klub, Bjørn Harvig.
Troels Kløvedal har formået at sætte et uudsletteligt aftryk på Eventyrernes Klub, fortæller Bjørn Harvig.
- Da Troels kom ind, var han med til at ændre hvilke slags personer, som kom ind i klubben.
Generationerne, der kom ind efter ham, har alle været inspireret af ham, og derfor har han betydet ekstremt meget.
Et symbol på frihedTroels Kløvedals nære ven Bo Skaarup, der er museumsinspektør på Naturhistorisk Museum i Aarhus, kalder Kløvedal "et symbol på frihed".
- Jeg tror, han har inspireret mange til, at livet kan leves på mange andre måder end at gå på arbejde fra klokken 8 til 16.
Hans livslange nysgerrighed og glæde ved livet har været smittende ud over det sædvanlige, siger Bo Skaarup til Ritzau.
Lige så stor Troels Kløvedals udlængsel var, ligeså stærk var gensynsglæden ved de hjemlige danske landskaber, fortæller Bo Skaarup.
- Udlængsel og hjemlængsel er tæt forbundne.
Glæden ved at se Danmark var lige så stor for ham som at se en tropeø dukke op i horisonten.
FacebookTwitterKopier linkEmner:Lars Løkke Rasmussen (politiker)|Troels Kløvedal (forfatter)|Venstre|Museer|Grønland




https://www.dr.dk/nyheder/udland/marokkansk-politi-drabsmistaenkte-gik-efter-turister

Dansker og nordmand dræbt i MarokkoSe temaUdlandMarokkansk politi: Drabsmistænkte gik efter turisterIfølge marokkansk politi fik fire mistænkte for drab på dansker og nordmand ikke ordre fra IS om at dræbe.
Den danske og norske kvinde blev dræbt i nærheden af landsbyen Imlil i Marokko.
23.
dec.
2018 kl.
20.
51Bemærk: artiklen er mere end 30 dage gammelLæs opDe fire mistænkte for drabene i Marokko på danske Louisa Vesterager Jespersen og norske Maren Ueland gik efter turister.
Det siger marokkansk politi på en pressekonference søndag, der er sendt på den marokkanske statslige tv-kanal 2M.
Det skriver det norske medie VG.
- Ofrene blev tilfældigt valgt.
Ifølge efterforskerne var de ikke ude efter at dræbe den norske og den danske turist specifikt, men de var der for at dræbe turister, siger Boubker Sabik, der er talsperson for politiet, ifølge VG.
Den 24-årige Louisa Vesterager Jespersen og hendes veninde Maren Ueland blev mandag fundet dræbt i et populært vandreområde i Marokko.
De to var på en månedlang ferie.
De fire mænd, der anses for hovedmistænkte, blev anholdt tirsdag og torsdag.
Fredag oplyste myndighederne i Marokko, at yderligere ni personer, der sættes i forbindelse med sagen, er anholdt.
Læs også:Marokko anholder endnu ni i sagen om drabet på norsk og dansk turistDet er tidligere kommet frem, at den marokkanske regering betegner drabene som en terrorhandling.
På pressemødet søndag afviser talspersonen for det marokkanske politi, at de fire mistænkte fik ordre fra Islamisk Stat (IS) om at udføre drabene.
- De var ensomme ulve, som bestemte sig for at udføre dette terrorangreb, lyder det ifølge VG.
Ingen af dem skal ifølge politiet tidligere have rejst til krigszoner som fremmedkrigere.
På pressemødet kom det desuden frem, at en af de fire mistænkte for drabene tidligere har afsonet en to år lang fængselsstraf for terrorrelaterede forbrydelser, skriver VG.
Manden blev anholdt i 2013 for at rekruttere ekstremister, og han blev idømt to års fængsel.
I 2015 blev han løsladt igen, oplyses det ifølge VG.
/ritzau/Sagen kort•Den 24-årige danske kvinde Louisa Vesterager Jespersen og hendes 28-årige norske veninde Maren Ueland blev fundet døde i mandags i et øde bjergområde ved Toubkal-bjerget tæt på bjerglandsbyen Imlil cirka en times kørsel syd fra Marrakesh.
•De var på julerejse i Marokko og havde de seneste dage været på vandretur i Atlasbjergene, hvor de camperede.
•Marokkanske myndigheder efterforsker dobbeltdrabet som en terrorhandling, fordi mindst en af i alt 13 anholdte mænd har en forbindelse til en ekstremistisk gruppe.
•To videoer efterforskes i sagen: En video, der angiveligt viser drabet på en af de to kvinder og en video, hvor de tre anholdte sammen med en fjerde person erklærer troskab til Islamisk Stat.
•DR har besluttet ikke at vise videoen.
Det skyldes at vi ikke ønsker at gå potentielle terroristers ærinde.
FacebookTwitterKopier linkEmner:Islamisk Stat|Marokko|Kriminalitet|Mord|Afrika




https://www.dr.dk/nyheder/regionale/syd/hoejskoler-melder-alt-udsolgt-i-julen-nogle-er-her-fordi-det-er-boevlet-med

Syd- og SønderjyllandHøjskoler melder alt udsolgt i julen: ’Nogle er her, fordi det er for bøvlet med familien’Flere højskoler fortæller, at julekurserne er blevet revet væk.
Julekurserne er fuldt booket på flere højskoler.
(© colourbox.
com)Af Ulrik Bang-Mørch og Lars Paaske23.
dec.
2018 kl.
20.
22Bemærk: artiklen er mere end 30 dage gammelLæs opHvis du troede, at højskolerne har lukket henover julen, så kan du godt tro om igen.
I disse dage strømmer folk nemlig på højskoler for at fejre jul, og flere højskoler melder alt udsolgt på julekurserne.
102 kursister har tjekket ind på Askov Højskole ved Vejen i Sydjylland, og de skal være på skolen til og med tredje juledag.
- Der er flere forskellige årsager til, hvorfor folk holder jul hos os.
Vi har mange forskellige kursister.
Nogle er her, fordi det er for bøvlet i forhold til, hvilken familie man skal holde jul sammen med, siger forstander på Askov Højskole Rikke Holm.
- Og så er der måske nogle, der skal sidde alene juleaften, og så kan det jo godt give god mening at tage på højskole og holde jul sammen med nogle andre mennesker.
Også julekurserne på Jaruplund Højskole, der ligger syd for den dansk-tyske grænse, er eftertragtet, og på Rønshoved Højskole i Kruså er alt optaget i juledagene.
Alt optagetSamme tendens mærker man på Krogerup Højskole og Vallekilde Højskole, der begge ligger på Sjælland.
Her er julekurserne fuldt booket.
På Vallekilde Højskole har man henover julen 60 kursister, og på Krogerup Højskole er alt også optaget med 95 kursister.
- Folk er her af forskellige årsager.
Nogle er her, fordi deres familiesituation er blevet for uoverskuelig.
Så vælger man at fejre julen på en højskole, siger forstander Torben Smidt Hansen fra Vallekilde Højskole.
- Der er også dem, der er alene eller er blevet alene, og de har måske ikke lyst til at holde jul selv, så tager de et julekursus, siger han og nævner endnu en årsag til, hvorfor folk tilbringer flere dage på højskolen.
- Der også dem, der gerne vil høre nogle gode foredrag og oplæg og nyder fællesskabet og julehyggen, forklarer Torben Smidt Hansen.
Vælger juleræset fraPå de fem højskoler er programmet spækket med foredrags- og oplægsholdere samt sang, julehygge og god julemad.
På Krogerup Højskole kommer folk også af forskellige årsager, siger forstander Rasmus Meyer.
- Nogle kommer her, fordi de ikke har nogen at fejre jul med.
Der er også dem, der er her, fordi de har valgt juleræset helt fra, siger Rasmus Meyer.
- Men der er jo også dem, der har taget et bevidst valg, hvor de gerne vil have ro og fordybelse, siger forstanderen.
Kulturelle inputOg det at få lov at møde andre mennesker og få nye input er noget, der kan gøre en forskel for kursisterne, lyder det fra forstanderen på Askov Højskole.
- Når man er på højskole, så møder man jo mennesker, som man ikke kendte i forvejen.
Man tager jo på højskole for at lære nye mennesker at kende og få en masse kulturelle input, siger Rikke Holm.
FacebookTwitterKopier linkEmner:Folkehøjskoler|Jul|Krogerup Højskole|Vallekilde Højskole|Vallekilde




https://www.dr.dk/nyheder/udland/i-utah-kaemper-de-med-bloede-der-mormoner-studerer-dansk-kunne-missionere

UdlandI Utah kæmper de med bløde d’er: Mormoner studerer dansk for at kunne missionereMormoner i Utah studerer dansk for at kunne missionere i Danmark.
Af Steffen Kretz - DR's USA-korrespondent og Per Bang Thomsen og Andreas Vingaard (Video)23.
dec.
2018 kl.
20.
00Bemærk: artiklen er mere end 30 dage gammelLæs opHøjt oppe i bjergkæden Rocky Mountains kæmper en gruppe studerende med bløde d´er, underlige halslyde og ord, som kun udtales halvt.
Med andre ord - de studerer dansk.
Her i byen Provo i staten Utah ligger et universitet med noget så eksotisk som en af USA's eneste professorer i dansk litteratur og kultur:- Når man lærer tysk, så er der så mange regler, meget grammatik.
Med dansk er det hele så blødt.
Man skal lære ikke at sige halvdelen af bogstaverne, siger Julie Allen, som leder dansk-fakultetet på Brigham Young University.
Måske er der noget om, at modsætninger mødes, og sød musik opstår.
I hvert fald er Julie Allen født på tropeøen Hawaii, men hun forelskede sig i vores vindblæste kultur og gutturale sprog:- Danmark er en lille nation med store traditioner og store ideer.
Og også med store forventninger til sig selv om at være en del af verden og at bidrage til verden på mange måder.
Det er, som præsident Obama sagde om Danmark: I kæmper langt over jeres vægtklasse, siger hun.
Skal drage ud i verdenDer er næsten 200.
000 amerikanere i staten Utah, som mener, at de har rødder i Danmark.
Forklaringen er, at omkring 17.
000 danske mormoner udvandrede til USA i 1800-tallet, og mange af dem satte kursen mod det, der i dag er Salt Lake City i Utah.
Over halvdelen af befolkningen i staten tilhører stadig mormon-kirken, og det er også forklaringen på, at der tales så mange sprog på det lokale universitet.
- Vi har mange studerende, som læser dansk her, dels fordi de har danske forfædre, og dels fordi de har være missionærer i Danmark.
Nogen fordi de interesserer sig for Kierkegaard og H.
C.
Andersen, siger Julie Allen.
Som mormon forventes det, at man for egen regning drager ud i verden for at omvende andre til troen, og de unge missionærer vælger ikke selv, hvor de skal hen.
Det gør kirken for dem.
På den måde endte Thomas Clawson først i Aalborg, derefter i København og på Bornholm.
- Jeg var så glad for at være i Danmark.
Det var en dejlig oplevelse.
Og jeg kan godt lide de mennesker og maden og kulturen, siger Thomas Clawson, da vi møder ham på campus i et lille hus, som han deler med fem andre studerende.
'Det føles som om, alle kender hinanden'Han læser økonomi med dansk som bifag og håber at kunne tage sin mastergrad på Copenhagen Business School.
- At være dansk er at fejre éns land, og at fejre det broderskab og venskab, der kommer af at være en del af et land, som er så lille i forhold til USA.
Det føles som om, at alle kender hinanden i Danmark, siger Thomas Clawson.
Thomas Clawson holder med AAB, FCK og Danmark.
Netop fordi Thomas Clawson har så positivt et billede af Danmark, undrer han sig over den danske udlændingedebat.
I en universitetsopgave, som han netop har afleveret, reflekterer han over, hvordan han som blond amerikaner bare blendede ind og blev taget i mod med åbne arme, mens danske statsborgere med mellemøstlig baggrund følte sig udenfor.
- Danskere er meget vedkommende, i hvert fald over for mig.
Jeg følte mig som en del af landet, at der var en lille smule dansk i mig, siger han.
Vi kender vores ledereKontrasterne er store, når man flytter fra USA til Danmark.
Både hvad angår kulturen, maden og måden at komme rundt på.
I USA kører alle i bil, og stort set ingen tager frivilligt en cykel eller går.
Når jeg har forsøgt mig med at spadsere omkring uden for storbyerne, har jeg flere gange oplevet, at bilister standser og tilbyder at hjælpe: De er overbeviste om, at en enlig gående må have været ude for et biluheld og søger efter hjælp.
Hvorfor ellers gå?
- Alle har en cykel i Danmark, og det har jeg taget med til Utah.
Jeg cykler til skole hver dag.
Selv om det er snevejr eller sådan noget.
Det så jeg mennesker gøre i Danmark, og jeg tænkte: Det kan man jo sagtens, hvis bare man tager regntøj på, siger, siger Thomas Clawson.
Der er også stor forskel på amerikanere og danskeres forhold til politik og det samfund, der omgiver os.
- Danskerne kender dem, de stemmer på.
De ønsker at vide, hvem deres ledere er.
Herovre i USA er der mange, som er ligeglade, og som ikke stemmer, siger Thomas Clawson.
Undervisningen foregår på dansk på det lokale universitet.
Vi er meget optaget af os selvOg det engagement hos danskerne hænger blandt andet sammen med, at dansk kultur er meget optaget af sig selv, mener professor Julie Allen:- Jeg synes, at dansk kultur er spændende, fordi den er så lille en kultur omgivet af større lande.
Den er så unik og optaget af sig selv, og af hvad det vil sige at være dansk også i forhold til andre.
At være dansk er ikke-tysker, ikke-svensker, ikke-norsk og ikke-engelsk, forklarer hun.
Og hvad er så det særligt danske?
Det har meget med tillid til andre og med ordentlighed at gøre:- Danskerne holder sig selv til en meget høj standard.
De vil være gode ved folk, de vil være retfærdige i verden, opføre sig på en pæn måde - også på den måde, at de ikke er tyskere, når de er på ferie, og at de ikke er englændere på den måde, siger Julie Allen.
Thomas Crawford peger på vores måske største eksport-artikel:- At hygge sig sammen, er utroligt dansk.
Jeg har prøvet at forklare amerikanske venner, hvad hygge er - så siger jeg, at det er at have det rart, være afslappet, at nyde det.
Men det lader sig faktisk ikke oversætte.
For når man mødes i USA, er det altid for at gøre noget samme: Gå til sport, gå på restaurant, se en film.
Hvis du spørger én ven her, om han vil komme over og have det rart og spise småkager.
Wow, det ville aldrig ske, siger han.
FacebookTwitterKopier linkEmner:Barack Obama (politiker)|USA|Utah|Brigham Young University|Uddannelse




https://www.dr.dk/nyheder/indland/kvinde-bag-podcastserie-om-troels-kloevedal-han-fik-os-til-forelske-os-i-verden

Troels KløvedalSe temaIndlandKvinde bag podcastserie om Troels Kløvedal: Han fik os til at forelske os i verden Journalist Susanna Sommer har hørt alt, hvad Troels Kløvedal har sagt i radio og tv, siden 1978.
Forfatter og eventyrer Troels Kløvedal ombord på Nordkaperen.
Billedet er fra 1979.
Af Morten Bjerregaard23.
dec.
2018 kl.
19.
45Bemærk: artiklen er mere end 30 dage gammelLæs op- Hvis ordet eventyr nogensinde har passet på nogen, så er det Troels Kløvedal.
Ordene kommer fra Susanna Sommer, som står bag P1 podcast-serien ’Drømmenes Kaptajn’, som bygger på alt, hvad Troels Kløvedal nogensinde har sagt i radio og tv.
Eventyren, kaptajnen og forfatteren Troels Kløvedal havde ifølge Susanna Sommer en helt utrolig evne til at give sin eventyrlyst videre til alle os andre.
- Han var vores drømmes kaptajn.
Med det mener jeg, at han havde en helt utrolig evne til at forelske sig i verden og give den forelskelse videre til os andre.
Han huskede mig på, at jeg skulle være modig og eventyrlysten, siger hun og fortsætter:- Jeg tror, vi er rigtig mange, der har ligget på vores skibsbriks i 70’erne og læst hans bøger og tænkt: Wow, man kan virkelig sejle rundt på et skib og se grønne øer stige op i horisonten.
Og så beviste han, at man ikke behøver at leve det samme liv som sine forældre, siger Susanna Sommer.
Journalist og radioproducent Susanna Sommer står bag podcastserien 'Drømmenes Kaptajn' med og om Troels Kløvedal.
Sov stille ind omgivet af familienTroels Kløvedal sov søndag stille ind efter længere tids sygdom på sin gård på Djursland.
Her var han omgivet af sine fem børn og sin kone, Else Marie.
Han blev 75 år gammel.
Han led de sidste par år af den sjældne nerve-knogle-sygdom ALS, som rammer de motoriske nerveceller i hjerne, hjernestamme og rygmarv og forårsager muskelsvind.
Det betød blandt andet, at han i den sidste tid ikke kunne tale.
Det gjorde, at Susanna Sommer ikke havde mulighed for at interviewe Troels Kløvedal, da hun lavede 'Drømmenes Kaptajn' dette efterår.
Læs også:Nekrolog: Søfareren Troels Kløvedals eventyr er forbi.
Han døde 75 år gammel.
Derfor besluttede hun i stedet at høre alt, hvad Troels Kløvedal nogensinde havde sagt i radio og tv siden 1978.
- Det gør, at podcastserien er en slags samtale med og om Troels Kløvedal på tværs af tid og rum, som spænder over flere årtier, fortæller Susanna Sommer.
Lyt til P1 podcastserien 'Drømmenes Kaptajn' her.
Bidrog til stolt dansk sømandstraditionTroels Kløvedal har ikke kun sejlet verdenshavene tynde på sit elskede skib, Nordkaperen.
Når han holdt pause fra sine eventyr, rejste han land og rige rundt og holdt foredrag, hvor han med begejstring og indlevelse berettede om sine togter.
- Han har bidraget til en stolt dansk sømandstradition om at rejse ud og opleve verden og med lyst og indsigt givet det videre til alle os andre.
- Han har gennem årtier så at sige ’forstyrret’ os i vores hverdag, og han blev ved med at pirke til os alle sammen, om det liv vi lever.
Det synes jeg, han har gjort på en helt utroligt kraftfuld måde og med en glæde og livsforelskelse, som er ekstrem sjælden.
FacebookTwitterKopier linkEmner:Troels Kløvedal (forfatter)|DR P1|Litteratur|Jylland|Sygdomme og lidelser




https://www.dr.dk/nyheder/udland/japans-kejser-fik-sin-sidste-foedselsdagshyldest

UdlandJapans kejser fik sin sidste fødselsdagshyldest Til april abdicerer Japans kejser Akihito efter 30 år på tronen.
Af Per Bang Thomsen23.
dec.
2018 kl.
19.
31Bemærk: artiklen er mere end 30 dage gammelLæs opSelvom det var køligt i dag i den japanske hovedstad, Tokyo, havde tusindvis af mennesker alligevel fundet vej til kejserpaladset for at fejre deres nuværende kejser, Akihito.
Til april abdicerer kejseren, der fylder 85 år i dag, efter tre årtier på tronen.
Derfor var det i dag sidste gang, at kejser Akihito lod sig fødselsdagshylde fra balkonen.
Her takkede han de flere end 82.
000 fremmødte, hvilket ifølge det kejserlige hof er en rekord, for de mange lykønskninger, han havde modtaget.
- Desværre er mange områder af Japan blevet ramt af naturkatastrofer i år, og jeg sender min dybeste medfølelse til de mennesker, der har mistet nære, fået ødelagt deres ting, og som nu kæmper for at komme på fode igen, sagde han.
- Nu er der kun et par dage, til det nye år begynder, og jeg håber, at det vil blive et godt og lykkebringende år for alle, sagde han.
Læs også:Japan: Kejseren får lov til at abdicereFokus på Anden VerdenskrigKejser Akihito er den 125.
kejser i Japan, og hans slægt har siddet på kejserdømmet i Japan i mere end 1.
500 år.
Han overtog tronen i 1989 efter sin far, kejser Hirohito, og det var egentlig meningen, at han skulle blive siddende på den såkaldte krysantemum-trone til sin død.
Men efter en lovændring fik kejseren, der blandt andet har været under behandling for prostatakræft, alligevel lov til at træde tilbage.
Det er første gang i næsten 200 år, at en japansk kejser abdicerer, og selvom kejseren i dag kun har en ceremoniel funktion i det japanske samfund, spiller han fortsat en stor symbolsk rolle for japanerne.
Tidligere på dagen holdt kejseren en tv-transmitteret tale, hvor han blandt andet nævnte, at "det er vigtigt, at man ikke glemmer de utallige liv, der gik tabt under Anden Verdenskrig".
- Og det er vigtigt, at vi omhyggeligt videreformidler denne del af vores historie til dem, der blev født efter krigen, sagde han.
Japanerne var allieret med Nazityskland under krigen, og Akihito har brugt meget af sin kejsertid på at minde japanerne om fortiden - ofte til stor kritik fra Japans politiske højrefløj.
Kejserens 30 år lange regentperiode får navnet "Heisei", der på japansk betyder "at opnå fred".
Det bliver hans søn, kronprins Naruhito, der overtaget tronen i det nye år.
FacebookTwitterKopier linkEmner:Japan|Tyskland|Historie|Tokyo|Krige og væbnede konflikter




https://www.dr.dk/nyheder/indland/lillebror-om-troels-kloevedal-nu-ville-han-gerne-herfra

Troels KløvedalSe temaIndlandLillebror om Troels Kløvedal: 'Nu ville han gerne herfra'Den folkekære eventyrer var sig selv lige til det sidste, fortæller hans bror.
Troels Kløvedal holdt humøret højt indtil det sidste, fortæller hans bror.
Billedet er taget på Roskilde Festival i 2014.
Af Sean Coogan og Pelle Lykkebo Mørk23.
dec.
2018 kl.
19.
10Bemærk: artiklen er mere end 30 dage gammelLæs opDa Troels Kløvedals hjerte i formiddags bankede for sidste gang, var han omgivet af sine fem børn og sin kone Else Marie på eventyrerens gård i Gravlev på Djursland.
Det fortæller hans bror Bjørn Erichsen.
Læs også:Troels Kløvedal er dødDen folkekære søfarer fyldte 75 år i foråret og har i de seneste år kæmpet med den sjældne sygdom ALS, der angriber nerveceller og kan medføre muskelsvind.
Han har været en sej, gammel livskunstner.
Bjørn ErichsenSygdommen havde taget hans evne til at gå og til at tale.
Men han kunne stadig kommunikere ved at taste på sin iPad.
- Her på det allersidste har han helt tydeligt udtrykt, at nu ville han gerne herfra, fortæller Bjørn Erichsen.
- For 48 timer siden meddelte han, at nu ville han ikke mere.
Og Troels Kløvedal fik sin vilje, selv om respiratoren pumpede videre.
- Når Troels havde taget en beslutning, så blev det sådan.
Generøs på flere planerDer er flere ting, som Bjørn Erichsen vil huske sin bror for.
- Jeg vil huske ham som en meget kærlig storebror, som altid gav og gav og gav, fortæller han.
- Han har været ekstremt generøs.
Tusinder af mennesker har været med ombord, fortæller han om de mange ture, som det berømte skib Nordkaperen har været på gennem årene.
Der blev dog også delt ud af lærdom, siger Bjørn Erichsen, der beskriver sin storebror som et utroligt vidende menneske.
- Troels havde ikke en akademisk uddannelse, men han fik læst flere bøger, end jeg nogensinde kan komme op på siden af.
- Han kunne sin danmarkshistorie, han kunne sin verdenshistorie, han kunne sin antik-historie, fortæller broren.
Man kunne nærmest bladre i ham, lyder beskrivelsen fra Bjørn Erichsen, som lavede de første fire tv-udsendelser med sin storebror med Nordkaperen i SydhavetHoldt humøret oppe til det sidsteSelv om sygdommen til sidst forhindrede Troels Kløvedal i at tale, stoppede det ham ikke i at kommunikere.
Bjørn Erichsen fortæller, at de to brødre har kommunikeret stort set hver dag trods det fremskredne sygdomsforløb.
- Beskederne blev kortere og kortere fra hans side, men de kom.
Korrespondancerne er et godt billede på, hvordan Troels Kløvedal klarede sin sidste tid.
- Jeg synes, at han har tacklet det med meget stor værdighed og nærmest stoisk ro.
Han holdt humøret lige indtil det sidste.
Han kunne skrive muntert for tre eller fire dage siden, fortæller han.
- Han har kunnet levere overskud over for os andre lige til det sidste.
Han har været en sej, gammel livskunstner.
Naturhistorisk Museum i Aarhus åbnede i starten af sidste måned udstillingen "Frihedens værksted - Kløvedal og livet med Nordkaperen".
Det var sidste gang, at Bjørn Erichsen så sin storebror.
- Han var glad og stolt af, at der blev lavet en hel udstilling om hans liv, fortæller han.
Den sidste korrespondance mellem de to brødre fandt sted i forgårs, fortæller Bjørn Erichsen.
Det var dagen, hvor Troels Kløvedal lukkede øjnene for sidste gang.
Lillejuleaftensdag holdt hans hjerte op med at slå, og søfarerens eventyr nåede sin afslutning.
FacebookTwitterKopier linkEmner:Troels Kløvedal (forfatter)|Sygdomme og lidelser|Apple Inc.
|Naturhistorisk Museum|Jylland




https://www.dr.dk/sporten/fodbold/england/eriksen-banker-julefreden-hjem-flyvende-tottenham

EnglandEriksen banker julefreden hjem for flyvende TottenhamEverton kom foran 1-0, men endte med at tabe med hele 2-6 hjemme til Tottenham i den engelske Premier League.
Christian Eriksen gjorde det til 4-1 med en flot scoring, da Tottenham slog Everton med hele 6-2.
23.
dec.
2018 kl.
19.
07Bemærk: artiklen er mere end 30 dage gammelLæs opOffensiven sprudlede hos Tottenham, som søndag eftermiddag vandt en målrig affære med tenniscifrene 6-2 ude over Everton i Premier League.
Alle Tottenhams fire forreste angrebsstjerner kom på måltavlen, heriblandt Christian Eriksen med et smukt langskud til 4-1.
Kampen begyndte dog ikke godt for Tottenham, som kom bagud med 0-1 efter 21 minutter.
Læs også:Zanka har flest bolderobringer i Premier LeagueDet var den tidligere Arsenal-angriber Theo Walcott, der nåede frem til Dominic Calvert-Lewins tværpasning og åbnede målfesten på Goodison Park.
Tottenham svarede dog igen med tre mål inden pausen, og udligningen til 1-1 efter 27 minutter var en tidlig julegave fra Everton.
Everton-keeper Jordan Pickford stormede ud af sit mål og kolliderede med sin holdkammerat Kurt Zouma.
Den løse bold røg ud til Tottenham-angriberen Son Heung-min, der blot skulle koncentrere sig om at ramme det tomme bur.
Ti minutter før pausen scorede den offensive midtbanespiller Dele Alli til 2-1 for Tottenham.
Harry Kane øgede til 3-1, da landsholdsangriberen stod det rigtige sted, efter at Kevin Trippier havde ramt stolpen på et frispark.
Dele Alli udgik med en skade i pausen og blev erstattet af Erik Lamela.
I anden halvleg fortsatte Tottenham med at dominere kampen, og Eriksen hamrede resolut en løs bold i nettet med et teknisk flot langskud lige uden for feltet.
Læs også:Schmeichel og Leicester får overraskende sejr i LondonEvertons Gylfi Sigurdsson reducerede til 2-4 efter 51 minutter, efter at islændingen løb forbi fire Tottenham-spillere - heriblandt Eriksen - og afsluttede fladt i den modsatte side af målet.
Formstærke Son Heung-min fjernede enhver spænding om det videre udfald med målet til 5-2, inden sydkoreaneren lagde op til Kane, der fuldendte ydmygelsen med 6-2-målet.
Det var den fjerde ligasejr i træk for Tottenham, som konsoliderede tredjepladsen med 42 point efter 18 kampe.
Liverpool topper rækken med 48 point, mens Manchester City på andenpladsen har 44 point.
Everton, der nu er uden sejr i fem ligakampe i træk, har hentet 24 point i midten af tabellen.
/ritzau/FacebookTwitterKopier link




https://www.dr.dk/nyheder/viden/kroppen/ny-teknik-kan-afsloere-langt-flere-tilfaelde-af-livmoderhalskraeft

Hpv-vaccineSe temaKroppenNy teknik kan afsløre langt flere tilfælde af livmoderhalskræftEn ny teknik kan sikre, at vi opdager næsten alle kvinder med livmoderhalskræft og samtidig undgår overbehandling.
Det har stort potentiale i Danmark, vurderer ekspert.
Fra 2020 bliver en ny screeningsteknik indført i Danmark.
Man vil undersøge kvinder for HPV-virus i stedet for at undersøge for celleforandringer.
Af Emilie Aagaard23.
dec.
2018 kl.
19.
36Bemærk: artiklen er mere end 30 dage gammelLæs opI Danmark tilbydes alle kvinder mellem 23 og 64 år regelmæssig screening for livmoderhalskræft.
Men selvom screeningen hvert år redder liv, er det ikke alle tilfælde, der bliver fanget.
- Med den nuværende metode finder vi 60-65 procent af de kvinder, der har celleforandringer eller i værste fald livmoderhalskræft, siger Jesper Bonde, seniorforsker på Patologiafdelingen, Hvidovre Hospital.
Fra 2020 bliver en ny screeningsteknik derfor indført i Danmark.
Man vil ikke længere lede efter celleforandringer.
I stedet vil screeningen finde de HPV-infektioner, der giver celleforandringer.
Screening i DanmarkI Danmark tilbydes kvinder mellem 23-65 år screening for livmoderhalskræft.
Undersøgelsen består i dag af en celleprøve fra livmoderhalsen taget ved gynækologisk undersøgelse.
Undersøgelsen tilbydes hvert 3.
eller 5.
år - afhængigt af kvindens alder.
Prøven kan vise normale celler eller celleforandringer.
Ved celleforandringer eller mistanke om celleforandringer skal der foretages en nærmere undersøgelse hos gynækologen.
Kilde: sundhed.
dk- HPV-screening vil betyde, at vi finder op til 95 procent af de kvinder, der skal i behandling.
Og det er meget positivt.
Men molekylær screening kan føre til mere overbehandling, med mindre vi effektivt kan skelne mellem de kvinder, hvor en HPV-infektion ikke har nogen betydning og dem, hvor infektionen har betydning, siger Jesper Bonde.
Overbehandlingen skyldes, at mange kvinder er HPV-positive uden, at de har celleforandringer.
Ny teknik kan finde forandrede cellerFor at undgå overbehandling er jagten gået ind på at finde en effektiv metode til hurtigt at sortere de raske kvinder med HPV fra dem, der har celleforandringer.
- Overbehandling har omkostninger.
Både personligt for den enkelte kvinde og økonomisk for sundhedsvæsnet, forklarer Jesper Bonde.
Nu har en gruppe internationale forskere fundet en teknik, der kan vise sig at være løsningen.
Tanken bag teknikken er at undersøge, om HPV-infektionen hos den enkelte kvinde har forandret cellerne i livmoderhalsen genetisk.
Metoden undersøger den såkaldte methyleringsprofil af både menneskelige celler og virusgener i prøven.
- Er der methylering, så er der sket skade på cellerne som følge af HPV.
Men hvis der ikke er methylering, så viser resultaterne, at vi med næsten 100 procents sandsynlighed kan udelukke, at der er uopdaget kræft gemt i prøven, siger Jesper Bonde.
Fandt flere kvinder med kræftForskerne har afprøvet teknikken på næsten 16.
000 kvinder i Canada med lovende resultater.
Her fandt analysen alle invasive livmoderhalskræft- tilfælde i gruppen af undersøgte kvinder.
Til sammenligning blev knapt halvdelen opdaget alene med en HPV-test og 25 procent med et celleskab.
- Det er en flot og veludført undersøgelse, som jeg læser med stor interesse, siger Jesper Bonde.
Han er helt overbevist om, at teknikken – eller en lignende teknik – vil blive indført i Danmark indenfor en kort årrække.
- Vi arbejder selv med udvikling af tilsvarende systemer sammen med europæiske kollegaer.
Vores resultater matcher meget godt de her erfaringer.
Om det er den ene eller anden methyleringsanalyse, der er bedst, er for tidligt at spå om, men hovedbudskabet er, at vi med brug af methylering som en del af screeningsanalysen kan sikre, at der ikke er uopdaget kræft i en screeningsprøve, siger Jesper Hansen.
Han mener derfor, at de nye resultater i en ikke fjern fremtid kan være med til at gøre screeningen for livmoderhalskræft endnu bedre.
FacebookTwitterKopier linkEmner:Sygdomme og lidelser|Kræft|Hvidovre Hospital|Canada|Hvidovre




https://www.dr.dk/nyheder/indland/andebryststeg-traekkes-tilbage

IndlandAndebryststeg trækkes tilbageDer er konstateret afvigende lugt i andebryststege.
De er solgt i Netto, Bilka og Føtex.
23.
dec.
2018 kl.
19.
06Bemærk: artiklen er mere end 30 dage gammelLæs opHvis du har en andebryststeg liggende i køleskabet til julemiddagen, så kan det være en god idé at tjekke den.
For virksomheden Geia Food tilbagekalder søndag to typer fersk andebryststeg, som er solgt i Bilka-, Netto- og Føtex-butikker over hele landet.
Det oplyser virksomheden i en pressemeddelelse.
Andebryststegene kaldes tilbage, da der er konstateret afvigende lugt i enkelte andebryststege.
Der er tale om Fersk Frilands Oscar andebryststeg og Fersk Frilands andebryststeg.
De vejer begge 1500 gram og er produceret 12.
, 13.
, 14.
eller 15.
december.
Sidste anvendelsesdato er alle datoer.
Stregkoden på Fersk Frilands Oscar andebryststeg er 5701012125396, mens stregkoden på den anden slags andebryststeg er 5706911008511.
Har man en af de tilbagekaldte andebryststege liggende, så rådes det, at man afleverer den tilbage til butikken og får varen ombyttet.
Hvis ikke, bør man kassere varen, lyder det.
/ritzau/FacebookTwitterKopier link




https://www.dr.dk/sporten/cykling/video-kaerlighed-paa-cyklen-hjaelper-danmarks-bedste-baneryttere

CyklingVIDEO Kærlighed på cyklen hjælper Danmarks bedste baneryttereJulie Leth og Lasse Norman Hansen er ikke blot blandt verdens bedste baneryttere - de er også kærester.
Af Michael Sten Jensen i Lyon og Indslag: Anne Hedegaard Petersen23.
dec.
2018 kl.
18.
32Bemærk: artiklen er mere end 30 dage gammelLæs opEt sundt parforhold bliver ofte beskrevet som en velfungerende tandem, hvor begge parter trækker i samme retning.
Den løsning er dog en anelse svær at overføre til dagligdagen, når man lever af sit tråd.
Danmarks to bedste baneryttere, Julie Leth og Lasse Norman Hansen, har dannet par i tre år, og selv om de ikke altid venter på hinanden på træningsturene, så er der masser af sparring.
I toppen kan du se en indslag med det talentfulde kærestepar.
FacebookTwitterKopier link




https://www.dr.dk/nyheder/udland/tsunami-ramte-band-og-publikum-under-koncert

UdlandTsunami ramte band og publikum under koncertMindst 222 mennesker er døde efter den voldsomme tsunami, der ramte flere kystområder i Sundastrædet i Indonesien lørdag aften.
Tsunamien i Sundastrædet i Indonesien blev udløst af vulkanske aktiviteter.
Af Lars Lindevall23.
dec.
2018 kl.
17.
10Bemærk: artiklen er mere end 30 dage gammelLæs opDødstallet stiger fortsat i Indonesien, hvor en tsunami ramte flere kystområder i Sundastrædet mellem øerne Java og Sumatra lørdag aften.
De lokale indbyggere var ikke forberedt på de pludselige og voldsomme vandmasser, der har kostet mindst 222 mennesker livet.
Mindst 800 er blevet såret, og mange savnes fortsat, oplyser landets katastrofeberedskab ifølge nyhedsbureauet Reuters.
Blandt de mange ofre for naturkatastrofen er medlemmer af det indonesiske band Seventeen, der var i gang med at spille en koncert på stranden ved Tanjung Lesung Bay Villas Hotels & Resort i provinsen Banten i det vestlige Java.
I en video, som er blevet bragt af flere internationale medier og delt på flere sociale medier, ses bandet, der intetanende fortsætter koncerten foran publikum, da tsunamien pludselig rammer bagfra og river scene, højtalere, musikinstrumenter og bandmedlemmer ud over forsamlingen.
Dræbt af vandmasserneForsangeren i bandet, Riefian Fajarsyah, oplyser i en følelsesladet video på Twitter, at gruppens bassist, Muhammad Awal Purbani, og bandets roadmanager, Oki Wijaya, har mistet livet under tsunamien.
Hans kone, Dylan Sahara, bandets guitarist, Herman Sikumbang, samt trommeslageren Andi Windu Darmawan, er meldt savnet.
- Bed for at min kone Dylan, Andi og Herman og Ujang (ansat af bandet, red.
) bliver fundet snart, siger han i videoen.
Tsunamien, der har ødelagt hundredvis af bygninger i kystområderne, er blevet udløst undersøiske af et jordskred fra vulkansk aktivitet nær vulkanøen Krakatau og en tidevandsbølge, fortæller talsmand for katastrofeberedskabet Sutopo Purwo Nugroho.
Læs også:Indonesiske myndigheder kort før tsunami: "Tag det roligt"Tsunamien ramte særligt hårdt i kystområderne ved Pandeglang, Serang og Lampung.
Advarsel fra myndighederDet indonesiske Agentur for Meteorologi, Klimatologi og Geofysisk (BMKG) har advaret borgere om at tage tilbage til kystområderne i Sundastrædet.
- Dem, der er blevet evakueret, bør undlade at returnere, udtaler Rahmat Triyono fra BMKG ifølge Reuters.
Tidligere i dag kom det frem, at de indonesiske myndigheder havde fejlinformeret borgerne i området ved at skrive på Twitter forud for tsunamien, at der var tale om harmløse tidevandsbølger.
- Der er også fuldmåne i aften, hvilket forårsager høje tidevandsbølger.
Tag det roligt, skrev det indonesiske Agentur for Meteorologi, Klimatologi og Geofysisk (BMKG) på Twitter, inden tsunamien havde ramt.
En talsmand fra det indonesiske katastrofeberedskab har efterfølgende beklaget de forkerte oplysninger.
Læs også:Øjenvidne til tsunami i Indonesien: 'Pludselig så jeg bølgen og måtte løbe'FacebookTwitterKopier linkEmner:Twitter|Indonesien|Oversvømmelser|Youtube|Naturkatastrofer




https://www.dr.dk/mitliv/i-provinsen-er-det-svaert-folk-forstaa-min-seksualitet-handler-om-andet-end-sex

Mit Liv"I provinsen er det svært for folk at forstå, at min seksualitet handler om andet end sex"Regitze sprang selv ud som queer, da hun var 18 år.
I dag kæmper hun for LGBT-personers vilkår udenfor storbyerne.
Af Henriette Stisen og Betina Garcia 23.
dec.
2018 kl.
19.
01Bemærk: artiklen er mere end 30 dage gammelLæs op- Folk går ud fra at man er heteroseksuel, indtil det modsatte er bevist.
Da Regitze var omkring 10 år gammel, ville hun ønske, at hun var lesbisk.
Men hun følte sig ikke speciel nok til at tro på, at hun var netop det.
Dengang vidste hun ikke engang helt, hvad det betød, men hun vidste, at hun gerne ville være det.
- Jeg tror, det var min underbevidsthed, der forsøgte at fortælle mig, at jeg var lesbisk.
I dag er Regitze 22 år og identificerer sig som queer.
Læs også:"Du skal til København, hvis du skal finde en kæreste.
Hernede er det ‘projekt umuligt’"- Queer er i sin essens det modsatte af heteroseksuel.
Det er mere komplekst end det, men det er den korteste definition.
For mig betyder det, at jeg ikke udelukkende er til et køn, men at jeg heller ikke er interesseret i drenge.
Samtidig med at jeg anerkender, at der er mere end to køn.
Med en opvækst i den vestsjællandske by Jyderup mellem Kalundborg og Holbæk, var det ikke fordi, det vrimlede med lesbiske rollemodeller, der kunne have inspireret hendes ønske dengang.
I dag bor Regitze stadig i en lille by.
Dog ikke længere i Jyderup, men derimod i Ollerup på Fyn, hvor hun læser til lærer.
Læs også:"Alle tanker, der havde med sex at gøre, fik mig til at føle mig syndig og beskidt.
Jeg følte vitterligt, at det var en sygdom"LGBT - langt fra KøbenhavnDenne fotoreportageserie er et indblik i tre unges liv i provinsen.
De har drømme, ambitioner og problemer som alle andre unge.
Og så har de alle tre måtte forstå og forsvare deres egen seksualitet, som ikke har været repræsenteret i deres skoleklasse eller lokalsamfund.
LGBT er en international betegnelse, som dækker over lesbiske, bøsser (gay), bi- og transpersoner.
Når man skriver + efter bogstaverne er det for at inkludere flere grupper.
Sigmund Trondheim (23 år) og Jonas Haase (19 år) er begge homoseksuelle, mens Regitze (22 år) er queer.
Se desuden dokumentarserien 'Kommer Sigmund i helvede?
' på DR TV.
Redaktionen er bekendte med Regitzes fulde navn.
- Lige før jeg blev 18 år gik det op for mig, at jeg var queer.
Det gik bare op for mig.
Jeg accepterede det også med det samme, fordi alting bare lige pludseligt gav mening, når jeg tænkte tilbage.
Alligevel gik der nogle måneder, før jeg fik det sagt højt.
Jeg havde en form for irrationel frygt for, at mine venner vil forlade mig.
Men jeg sprang først ud til mine forældre, da jeg fik min første kæreste.
Jeg havde bildt mig selv ind, at det ikke var relevant at fortælle dem det, før jeg fik en kæreste.
1 / 9- Mit indre mantra var “fake it ‘till you make it”.
Ment på den måde, at jeg bare ville fortælle mine forældre om min pigekæreste, som om det var det mest normale i hele verden.
Som om jeg skulle fortælle dem, at min kæreste hed Oliver - og ikke Olivia.
Mantraet gjorde det nemmere, og jeg bruger det stadig i dag.
2 / 9- Kort tid efter jeg sprang ud, kom min kusine, der gik på samme skole som mig, hen til mig og fortalte, at hendes engelsklærer havde spurgt hende, om jeg var lesbisk.
For læreren havde set mig kysse min kæreste på togstationen.
Nu hvor jeg selv er ved at læse til lærer, går det virkeligt op for mig, hvor upassende det var.
Hvad nu hvis jeg ikke var kommet ud på det tidspunkt?
Så havde hun outet mig for hele min familie.
Og det satte også min kusine i en mærkelig situation.
Sladder i små byer er bare træls.
3 / 9- I København, hvor jeg sad i bestyrelsen i LGBT+ Ungdom i en periode, er de meget længere fremme og kæmper eksempelvis vigtige kampe for transkønnedes og non-binæres rettigheder.
Herude i provinsen kæmper vi med at få folk til at forstå, at ens seksualitet handler om mere end sex.
Det handler om, hvem man bliver forelsket i og har lyst til at tilbringe resten af sit liv med.
Der er lang vej endnu.
.
.
4 / 9- Det her er fire ting, der betyder noget særligt for mig.
Halskæden fik jeg, da jeg blev døbt.
Jeg er baptist, hvor man bliver døbt, når man er voksen.
Den lille bog er en samling af de vigtigste tekster om ytringsfrihed.
Terningen repræsenterer spillet “Dungeons and Dragons”,  som jeg spiller med nogle venner her på skolen.
Det er en mulighed for at prøve at være et helt andet menneske, forsvinde ind i et andet univers og glemme den virkelige verden i et par timer.
Og så er der badgen, som jeg fik til mit første Pride.
Budskabet på den er ret fint: Det er ikke kun vigtigt for mig selv, at jeg sprang ud.
Det er også vigtigt for de kommende generationer, at jeg  gjorde det.
5 / 9- I organisationen LGBT Danmark har man en underafdeling, der hedder Aura.
Aura er fysiske fællesskaber for unge lbgt-personer også udenfor storbyerne.
Regitze var med til at starte Svendborg-afdelingen:  - Når unge springer ud allerede i folkeskolen oplever mange, at de bliver deres seksualitet eller kønsidentitet.
Det bliver deres eneste identitet.
Man bliver til ‘Bjørn, der er bøsse’, hvor man måske før var ‘Bjørn, der er god til fodbold’.
6 / 9- Aura er et sted, hvor de kan være sig selv og deres fulde identitet.
Ikke bare deres seksualitet eller kønsidentitet.
Jeg tror, at hvis der havde været noget som Aura i min by, så var det gået op for mig langt tidligere, at jeg ikke var heteroseksuel.
Og hvis jeg havde lært om LGBT-personer i skolen, så kunne det have sparet et par års frustrationer over ikke at vide, hvorfor jeg følte mig anderledes.
7 / 9- Som queer kvinde er der måske 50 mennesker på Tinder, du kan matche med.
Men halvdelen af dem er par, der søger en tredje og ti procent er fyre, fordi de synes det er sjovt.
Det er super træls, den der seksualisering: At bare fordi man er til kvinder, så er man også interesseret i en trekant.
Og bare fordi man er lesbisk eller queer, så synes mænd, man er spændende og sexet.
8 / 9- I mit frivillige arbejde for Aura skrev vi for nogle måneder siden ud til skoler, fordi vi gerne ville ud at fortælle om fællesskabet.
Det eneste svar jeg fik tilbage, var ‘Det er vi ikke interesserede i, da vores elever er for unge til det.
Prøv ungdomsuddannelserne i stedet’.
Det er dét, vi kæmper med.
Seksualitet er også noget en 4-årig har brug for at høre om, for det handler jo ikke bare om sex.
Hvis man fra barnsben lærte, at det er en naturlig ting, at alle ikke nødvendigvis er heteroseksuelle, så ville det gøre en kæmpe forskel.
9 / 9FacebookTwitterKopier linkEmner:Seksualitet|Jyderup|Sjælland|Fyn|Homoseksualitet




https://www.dr.dk/nyheder/udland/trump-har-fundet-fungerende-forsvarsminister-han-bliver-fremragende

UdlandTrump har fundet fungerende forsvarsminister: 'Han bliver fremragende'Den nuværende forlader posten i protest over præsidentens forsvarslinje.
Patrick Shanahan har blandt andet en fortid hos Boeing.
(Foto: Erik S.
Lesser © Scanpix)Af Per Bang Thomsen23.
dec.
2018 kl.
18.
16Bemærk: artiklen er mere end 30 dage gammelLæs opDet bliver USA's nuværende viceforsvarsminister, Patrick Shanahan, som bliver fungerende forsvarsminister fra 1.
januar.
Det har den amerikanske præsident, Donald Trump, meddelt på Twitter.
- Han bliver fremragende, skriver præsidenten og betegner ham som "meget talentfuld".
Patrick Shanahan har en fortid hos flykoncernen Boeing, men skiftede til politik, da han blev udnævnt til posten som viceforsvarsminister i marts 2017.
Han bliver fungerende forsvarsminister, efter at den nuværende, Jim Mattis, tidligere på ugen meddelte, at han vil træde tilbage.
Læs også:Steffen Kretz: Den sidste ”voksne” forlader Det Hvide HusDet skete, efter at præsidenten overraskede de fleste ved at meddele, at han trækker de amerikanske tropper ud af Syrien.
- Præsidenten fortjener en forsvarsminister, som er mere enig med hans synspunkter, end jeg er, lød det fra Jim Mattis.
Ifølge DR's USA-korrespondent, Steffen Kretz, var opsigelsen utvivlsomt en protest over præsidentens forsvarslinje.
- Han siger op i protest i et brev, hvor han ikke – som det ellers er sædvanen her i Washington - takker præsidenten for at få lov til at være med i regeringen.
Han takker kun for, at han have haft mulighed for at tjene landet, lød det tidligere på ugen fra Steffen Kretz.
Jim Mattis sagde tidligere på ugen, at han ville blive på posten frem til februar for at sikre en ordentlig overdragelse.
Men Patrick Shanahan overtager nu allerede posten fra årsskiftet af.
Her ses Patrick Shanahan tidligere på året med præsident Donald Trump.
FacebookTwitterKopier linkEmner:Donald Trump (politiker)|USA|Boeing|Twitter|Syrien




https://www.dr.dk/nyheder/udland/danmarks-ambassadoer-indoneserne-er-desvaerre-vant-til-katastrofer-som-tsunamien

UdlandDanmarks ambassadør: Indoneserne er desværre vant til katastrofer som tsunamienTsunamien ramte et område, som er populært blandt indonesiske turister.
222 personer har indtil videre mistet livet som følge af gårsdagens tsunami.
Af Per Bang Thomsen23.
dec.
2018 kl.
17.
10Bemærk: artiklen er mere end 30 dage gammelLæs opMindst 222 mennesker har indtil videre mistet livet som følge af den tsunami, der lørdag aften lokal tid ramte øerne Java og Sumatra i Indonesien.
Men selvom indoneserne fortsat er i chok over den voldsomme naturkatastrofe, der også har såret mindst 843 personer, så er det ikke nogen uvant situation for dem.
I august blev øen Lombok ramt af en række jordskælv, som kostede hundredvis af mennesker livet.
Og i slutningen september mistede mere end 2.
000 personer livet, da et kraftigt jordskælv og en efterfølgende tsunami ramte øen Sulawesi.
- Indoneserne er desværre blevet vant til denne type katastrofer, siger Rasmus Abildgaard Kristensen, der er Danmarks ambassadør i Indonesien.
- Det, der dog har været særligt i dette tilfælde, er, at folk var helt uforberedte.
Tsunamien kom fuldstændig uden varsel, og det har chokeret indoneserne, forklarer han.
Komplekst at forudsige tsunamierFå timer inden tsunamien ramte, meddelte det indonesiske Agentur for Meteorologi, Klimatologi og Geofysisk (BMKG), at der blot var tale om ufarlige tidevandsbølger.
De undskyldte efterfølgende, da det stod klart, at der var tale om en dødelig tsunami.
- Folk spørger i dag sig selv om, hvorfor der ikke kom et varsel.
Det handler nok om, at det var et undersøisk jordskred og ikke et jordskælv, der forårsagede tsunamien.
Derudover er det enormt vanskeligt at forudsige tsunamier, siger Rasmus Abildgaard Kristensen og peger på tsunamien fra september.
Her valgte myndighederne først at sende et varsel ud, som efterfølgende blev trukket tilbage.
Derfor var mange af de lokale ikke forberedte på tsunamien, forklarer ambassadøren.
- På det tidspunkt vurderede myndighederne, at det ikke var et jordskælv, som normalt fremkalder tsunamier.
Det siger noget om den geologiske og videnskabelige kompleksitet i det.
En tsunami ramte lørdag aften i Sundastrædet mellem øerne Java og Sumatra i Indonesien.
 Mindst 222 mennesker har mistet livet, og flere hundrede mennesker er såret, skriver nyhedsbureauet Reuters på baggrund af oplysninger fra katastrofeberedskabet i det sydøstasiatiske land.
 Mange mennesker savnes fortsat, og myndighederne frygter, at dødstallet vil stige, når redningsmandskaberne når frem til at alle de ramte områder.
 Tsunamien, der har ødelagt hundredvis af bygninger i kystområderne, er blevet udløst af undersøiske jordskred fra vulkansk aktivitet nær vulkanøen Krakatau.
 Tsunamien ramte flere områder i Sundastrædet, herunder strande i Pandeglang, Serang og Lampung, omkring klokken 21:30 lokal tid.
 Få timer inden tsunamien ramte, sendte det indonesiske Agentur for Meteorologi, Klimatologi og Geofysisk (BMKG) en besked ud til borgerne på det sociale medie Twitter, hvor myndigheden fastslog, at der var tale om ufarlige tidevandsbølger.
 En talsmand fra Indonesiens Nationale Agentur for Katastrofebegrænsning (BNPB) måtte undskylde for at have givet forkerte informationer.
1 / 7En tsunami ramte lørdag aften i Sundastrædet mellem øerne Java og Sumatra i Indonesien.
1 / 7Mindst 222 mennesker har mistet livet, og flere hundrede mennesker er såret, skriver nyhedsbureauet Reuters på baggrund af oplysninger fra katastrofeberedskabet i det sydøstasiatiske land.
2 / 7Mange mennesker savnes fortsat, og myndighederne frygter, at dødstallet vil stige, når redningsmandskaberne når frem til at alle de ramte områder.
3 / 7Tsunamien, der har ødelagt hundredvis af bygninger i kystområderne, er blevet udløst af undersøiske jordskred fra vulkansk aktivitet nær vulkanøen Krakatau.
4 / 7Tsunamien ramte flere områder i Sundastrædet, herunder strande i Pandeglang, Serang og Lampung, omkring klokken 21:30 lokal tid.
5 / 7Få timer inden tsunamien ramte, sendte det indonesiske Agentur for Meteorologi, Klimatologi og Geofysisk (BMKG) en besked ud til borgerne på det sociale medie Twitter, hvor myndigheden fastslog, at der var tale om ufarlige tidevandsbølger.
6 / 7En talsmand fra Indonesiens Nationale Agentur for Katastrofebegrænsning (BNPB) måtte undskylde for at have givet forkerte informationer.
7 / 7Mange lokale turisterDet er især kystområderne ved Pandeglang, Serang og Lampung, der er blevet hårdt ramt af tsunamien.
Det var i dette stræde, at tsunamien ramte.
(© DR Nyheder)Ifølge den danske ambassadør er det områder, der tiltrækker især indonesiske turister.
- I modsætning til Bali og Lombok er det ikke steder, der er præget af international masseturisme, og derfor er der endnu ikke meldinger om udlændinge blandt de omkomne, siger han.
Hvis man er dansker og befinder sig i området, opfordrer Rasmus Abildgaard Kristensen til, at man lytter til de lokale myndigheders råd og anvisninger samt downloader Udenrigsministeriets rejseapp, ’Rejseklar’.
Den giver adgang til ministeriets råd og vejledninger, og man kan samtidig holde sig opdateret om blandt andet jordskælv.
FacebookTwitterKopier linkEmner:Oversvømmelser|Jordskælv|Indonesien|Lombok|Udenrigsministeriet




https://www.dr.dk/nyheder/kultur/film/nu-bliver-det-pinligt-her-er-aarets-mest-taakrummende-tv-oejeblikke

BingeSe temaFilm og serierNu bliver det pinligt: Her er årets mest tåkrummende tv-øjeblikke Virkeligheden overgår næsten fiktionen, når det handler om at få os til at krølle tæer, mener DRs serieekspert.
Hvilken serie var mest pinlig?
Giv din stemme.
Cringe-værdi er ikke kun forbeholdt fiktionsserier, som 'Klovn' (billedet), de akavede situationer opstår også i den virkelige verden, mener DRs serieekspert Frederik Dirks Gottlieb.
Af Frederik Dirks Gottlieb23.
dec.
2018 kl.
16.
55Bemærk: artiklen er mere end 30 dage gammelLæs op’Cringe comedy’, eller tåkrummende komik som man nok vil kalde det på dansk, er noget, man enten elsker eller hader.
Eller elsker at hade.
Binge Awards 20182018 bød på et hav af serier og dokumentarer.
Hvad overraskede os, hvad skuffede os fælt og hvad fik os til at krølle tæer i skoene?
Over tre artikler på dr.
dk i december nominerer DR's serieeksperter Frederik Dirks Gottlieb og Kasper Lundberg kandidaterne, og du stemmer om det.
Resultatet fremgår af afstemningen.
Voilá!
Fra den pinlige chef David Brent i 'The Office' til Frank Hvams selvudslettende eskapader i Klovn er det fælles for dem alle, at de formår at sætte sig selv i situationer så realistisk selvudleverende, at man mest af alt har lyst til at transportere sig selv langt væk fra tv-skærmen.
Men cringe-værdi er ikke kun forbeholdt fiktionsserier, de akavede situationer opstår også i den virkelige verden.
Hvem husker ikke Rachels pinlige forældre danse med hofterne i 'Årgang 0' eller Ibens numsekage fra 'Den Store Bagedyst'?
Vi har nomineret de mest tåkrummende tv-programmer, men hvem skal 'vinde'?
Du smid din stemmen.
Hvis ikke du har set dem, så er det en klokkeklar anbefaling herfra.
OBS: Du stemmer nederst i artiklen.
1Klovn sæson 7De danske konger af cringe-komik er og bliver Frank Hvam og Casper Christensen.
I år vendte de tilbage med en vellykket sæson af den über-pinlige serie 'Klovn'.
Denne serie er så tåkrummende ubehagelig, at den decideret skræmmer folk væk.
Heldigvis er der andre seriemasochister som mig selv derude, som sætter pris på de genkendelige og dybt ydmygende situationer, Frank formår at havne i.
I denne 7.
sæson af 'Klovn' lægger Frank f.
eks.
en lort i sin egen stue, serverer flæskesvær for en muslimsk dreng og ydmyger sig selv (og sønnen) ved at afbryde hans LAN-party med shemale-porno.
Det er alle uforglemmeligt morsomme og ubehagelige øjeblikke, man sjovt nok ikke kan lade være med at kigge væk fra.
Sæson 7 af 'Klovn' er tilgængelig på TV2 Play.
2Mere voksen end Bjerrehuus(© dr)Titlen siger det hele.
Oscar på 17 er søn af fotomodellen Oliver Bjerrehuus, der beskriver sig selv som ’verdens bedste dårlige far’.
Det er virkelig en passende titel.
Lige så sjov, hjertelig og kærlig Oliver er, ligeså impulsiv, uansvarlig og barnlig er han også.
Programmet er ikke lavet i en ond tone og både Oliver og Oscar er elskelige karakterer, men det kan til tider være tåkrummende pinligt at se den 43-årige Oliver sove over sig og fjolle rundt foran sin søn, som på alle måder virker langt mere moden.
Specielt er der et klip, hvor Oscar laver lektier med en ven af familien, indtil Oliver vælter ind for at vise vilde youtube-klip på telefonen.
De to drenges roller er på mange måder byttet om, og det er pinligt for enhver, der har prøvet at være 17 år og ved hvor skrøbelig, man er i den alder.
'Mere Voksen end Bjerrehuus' er tilgængelig på DR TV.
3Ku’ godt må godt(© dr)I denne dokumentarserie følger vi Alex og Malou, der modigt inviterer DR3's kamerahold indenfor.
Parret har den regel, at de hver især har lov til at gå i seng med andre partnere.
Det lyder jo umiddelbart meget fint og moderne.
Problemet er bare, at der lader til at være en ekstremt ulige magtbalance og et lidt uklart regelsæt.
Malou bliver nemlig bejlet til fra nær og fjern (ifølge Malou selv), imens Alex har hårdt med at få andre piger til at forstå, det komplicerede forhold han har til Malou.
Det får Alex til at fremstå som taberen i deres indbyrdes aftale, og det bliver stadig sværere og sværere helt at forstå, hvor hans engagement i det åbne forhold kommer fra.
Gentagne gange italesætter Malou Alex’ mangel på bejlere, alt imens hun beskriver ’sit livs date’ med den mand, hun har på sidelinjen.
Særligt er der en scene, hvor Malou og Alex er til Kapsejlads, den store festdag i Århus’ studiemiljø.
Her opfordrer Malou Alex til at få nogle piger på krogen.
Det kommer der en af årets mest tåkrummende scener ud af, hvor en desperat Alex, skal prøve at score under pres.
Spoiler: det lykkes ikke.
Ouch.
'Ku' godt må godt - fortællinger fra et åbent parforhold' er tilgængelig på DR TV.
4Big Mouth 2(© Netflix)Teenageårene er på alle tænkelig måder de mest skrøbelige og pinlige år af de fleste menneskers liv.
Det faktum understreger skaberne af den animerede komedieserie 'Big Mouth'.
Her bliver børnenes indre følelsesliv personificeret af blandt andet et liderligt hormonmonster og en ubehagelig ’shame wizard’ (skam-troldmand), som gang på gang, ydmyger de sarte teenagesjæle.
Hovedfiguren Nick får ved et uheld vist sin usandsynligt lille tissemand frem for hele skolen, og hans bedste ven Andrew bliver taget på fersk gerning, da han onanerer til sin vens søsters beskidte badedragt.
Denne her serie dykker lige ned i nogle af de hårdeste år på en måde, som kun en animeret serie i en armslængde kan gøre det, uden at det virker decideret uetisk.
Men puha hvor er det pinligt…Begge sæsoner af 'Big Mouth' er tilgængelig på Netflix.
5Who is AmericaFlere af årets mest pinlige øjeblikke kommer fra selveste mesteren af cringe-komik, Sascha Baron Cohen.
I år vendte han tilbage til principperne, der dannede grund for 'Borat'-filmen og 'Da Ali G Show', hvor den engelske komiker udstiller både sig selv, og dem han interviewer.
Elsker du også serier og film?
Binge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Serierådet, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
I 'Who Is America' var formålet, at vise den dobbeltmoral, der gennemsyrer det amerikanske samfund.
Det gjorde han iklædt som både israelsk antiterror-ekspert, venstreorienteret sandalbærende reporter og italiensk modefotograf.
Cohens evne til at få folk til at sige de mest ufattelige ting, er ikke blevet dårligere med årene – men det er heller ikke blevet lettere at se på uden at holde sig for øjnene.
Blandt andet husker man scenen, hvor den amerikanske politiker Jason Spencer, ledes til at tro, at han er ved at lære forsvarsteknikker mod terrorangreb.
Han hiver bukserne ned og jagter Cohen rundt i træningslokalet, mens han håber homofobiske skældsord.
Det at se en mand smide sin karriere i skraldespanden for åben skærm er på én og samme gang underholdende, da han tydeligvis repræsenterer virkelig ubehagelig holdninger, men det er samtidig også både tragisk og ikke mindst dybt, dybt pinligt.
'Who is America' ligger tilgængeligt på HBO Nordic.
FacebookTwitterKopier linkEmner:Frank Hvam (komiker)|Oliver Bjerrehuus (kendis)|DR3|Humor|Aarhus




https://www.dr.dk/nyheder/kultur/same-procedure-last-year-derfor-foretraekker-din-hjerne-julen-altid-er-den-samme

KulturSame procedure as last year: Derfor foretrækker din hjerne, at julen altid er den samme For hjernens skyld anbefaler Peter Lund Madsen, at julen skal være, som den altid har været.
Hjernen kan lide forudsigelser.
Derfor får vi det godt, når julen bliver fejret præcis som den plejer, siger hjerneforsker Peter Lund Madsen.
Af Linnea Kirstina Edström23.
dec.
2018 kl.
15.
02Bemærk: artiklen er mere end 30 dage gammelLæs opFlæskesteg, risalamande, mandelgave, julepynt, kalenderlys, 'Last Christmas' med Wham!
og Disney's juleshow.
Det er ikke tilfældigt, at julen bliver kaldt traditionernes fest, for ofte ligner højtiden til forveksling den fra året før.
Og for mange er det netop vigtigt, at julen forbliver, som den altid har været.
Dét erklærer hjerneforsker Peter Lund Madsen sig enig i i 'DR's Store Juleshow'.
- Hvis man gerne vil sørge for, at hjernen har noget forudsigeligt, at hjernen er glad, så skal man sørge for, at julen er fuldstændig, som den altid har været, siger han.
Hvis man gerne vil sørge for, at hjernen har noget forudsigeligt, at hjernen er glad, så skal man sørge for, at julen er fuldstændig, som den altid har været.
Hjerneforsker Peter Lund MadsenHjernen holder af forudsigelserMen hvorfor har vi mennesker det så godt med gentagelser?
Det er der en logisk forklaring på, hvis man spørger hjerneforskeren.
- Hjernen bliver tryg, når dens forudsigelser går i opfyldelse.
Så derfor kan den godt lide noget, der er det samme - til en hvis grad i hvert fald.
Og for mange har julen været forbundet med positive følelser siden den tidligste barndom, så når de her juleting sker, så bliver de forbundet med positive følelser hver gang, fortæller Peter Lund Madsen.
I 'DR's Store Juleshow' opfordrede Peter Lund Madsen til, at der for hjernens skyld ikke skal ændres på julen.
Overhovedet.
Men er det nu også rigtigt?
Må man ikke ændre bare lidt ved julen?
- Jo, det vil hjernen faktisk have godt af, uddyber Peter Lund Madsen til dr.
dk.
- Dels fordi, at den så ikke keder sig, og dels fordi, at den så får bevidsthed hen imod julen, så den både ser de ting, der stadigvæk er, som de altid har været - og glæder sig ved dem - og samtidig bliver stimuleret af, at der sker noget nyt.
Din hjerne spiller dig et pudsOg der er håb, hvis du er én af dem, der slet ikke bryder dig om ændringer.
Faktisk kan man træne sin hjerne til at håndtere forandringer bedre.
Man kan nemlig blive bevidst om hjernens forkærlighed for at kunne forudsige fremtiden.
Her giver Peter Lund Madsen et eksempel:- Hvis man bliver gift med en, og man bliver inviteret til svigerfamiliens jul, og de spiser noget helt andet end det, man plejer, tænker man måske i første omgang: 'Åh nej, det magter jeg ikke'.
Men så skal man sige til sig selv: 'Det er bare din hjerne, som spiller dig et puds.
Prøv nu at spis den nye slags julemad'.
Se hele indslaget fra 'DR's Store Juleshow' her:Læs også:Remee skrev juleklassiker til sin datter: Her er hele historien bag 'Let Love Be Love'FacebookTwitterKopier linkEmner:Peter Lund Madsen (hjerneforsker)|Jul|Sundhedsvidenskab|Skikke og traditioner




https://www.dr.dk/nyheder/regionale/midtvest/laila-afleverer-noeglen-men-lader-lyset-staa-taendt-thys-stoerste

Midt- og VestjyllandLaila afleverer nøglen, men lader lyset stå tændt: Thys største virksomhed lukkerDen sidste ansatte på høreapparatfabrikken Oticon trækker stikket.
Montricepigerne var en del af Thys største arbejdsplads med 750 medarbejdere, da de var flest.
Af Thomas Bach Poulsen og Frederik Bernhard Gatzwiller23.
dec.
2018 kl.
15.
17Bemærk: artiklen er mere end 30 dage gammelLæs opDen største arbejdsplads i Thy har drejet nøglen endegyldigt om.
Høreapparatfabrikken Oticon og dens montricepiger er allerede forsvundet.
En stor del af fabrikken står øde hen kun med rester af, hvad der var engang.
Men mellem de efterladte skriveborde og tømte skabe begynder nyt liv så småt at spire frem.
Iværksættere og kommunale tiltag er siden sommerferien begyndt at flytte ind i de gamle fabrikslokaler, som husede Oticon i over 40 år.
Lidt derfra sidder den sidste medarbejder, der er tilbage i Danmark, efter fabrikken flyttede sin produktion til Polen, og pakker de sidste ting sammen.
- Det er hårdt lige i dette øjeblik, men alligevel trænger jeg til at få trukket stikket ud nu, for det har været en rigtig lang proces, fortæller fabrikschef Laila Kjær.
I to et halvt år har fabrikken været i gang med at lukke ned, og nu er den sidste dag kommet for Laila Kjær, der tænker tilbage på en arbejdsplads, som har betyder meget for hende, siden hun startede i produktionen som montricepige for 27 år siden.
- Det er et sted, der har udviklet mig.
Det har givet mig så mange gode relationer og gode venner.
Ikke så slemt som forventetFor Laila og mange af hendes kolleger er det enden på et livslangt arbejde.
For Oticon er det slut med at være den største virksomhed i Thy.
Det har været en god arbejdsplads i mange år, som har betydet meget for lokalsamfundet.
Kim Bak Kristensen, erhvervschef, Thy ErhvervsforumSelvom det har været en beslutning forbundet med megen fortvivlelse og vemod, efterlader det plads til, at andre kan komme til og drive egnen videre.
- Hvis en virksomhed som Oticon ikke var lukket ned, havde vi godt nok manglet arbejdskraft i Thy, siger Kim Bak Kristensen, erhvervschef i Thy Erhvervsforum, som i sommer etablerede sig i de efterladte lokaler.
Da Oticon var på sit højeste, havde den op mod 750 ansatte, og de ekstra hænder ville være svære at finde idag, da Thy har en rekordlav arbejdsløshed.
- Det har været en god arbejdsplads i mange år, som har betydet meget for lokalsamfundet.
Omvendt har det vist sig, at den arbejdskraft har været så kvalificeret, at den stort set er i arbejde i dag.
Ud af de 230 medarbejdere, der har måttet finde andet arbejde fra Oticon, står der kun omkring 30 tilbage i dag, som endnu ikke har fundet sig et nyt job.
Giver plads til nye virksomheder med vokseværkÉn af de virksomheder, der mangler stadigt flere hænder, er det lokale tøjmærke Elsk, der startede i Klitmøller tilbage i 2013.
Siden voksede virksomheden ud af lokalerne og flyttede til Hanstholm.
Det giver en vis stolthed at være med til at skabe nyt liv i noget, som ellers er dødt.
Lars Riis, direktør, ElskMen virksomheden har stadig vokseværk, og for to måneder siden valgte de at flytte ind i Oticons bygninger for at få plads til både kontor og lagerplads.
- Det giver en vis stolthed at være med til at skabe nyt liv i noget, som ellers er dødt, siger Lars Riis, der er direktør i Elsk.
Han tror på, at de ting, som kommer til at ske i de gamle fabriksbygninger, vil skabe mere aktivitet i Thisted og omegn, end Oticon gjorde i sin tid.
Det vil skabe en hel masse omsætning, økonomi og ikke mindst en masse arbejdspladser til Thisted Kommune, mener han.
Efter flere års vækst er tøjmærket Elsk flyttet ind i Oticons gamle bygninger.
Laila Kjær synes, det er en fantastisk god idé, at Oticons bygninger får lov at leve videre som et kludetæppe for erhverv og iværksætteri.
- Og så synes jeg, det er dejligt, at vi kan overlevere nøglen til et hus, der stadigvæk fungerer, frem for at skulle smide nøglen i en postkasse til et hus, der bare kommer til at stå tomt.
Hun er sikker på, at tiltaget vil skabe mindst lige så meget for lokalsamfundet, som Oticon gjorde, så snart de får slået sig fast.
Det er den lokale fødevarevirksomhed Dragsbæk, der har købt bygningerne af Oticon, og som nu lejer lokalerne ud.
De mangler kun at finde lejere til 500 ud af de 10.
000 kvadratmeter, de har overtaget.
FacebookTwitterKopier linkEmner:Oticon|Jylland|Erhverv|Thisted Kommune|Industri




https://www.dr.dk/nyheder/vejret/her-ligger-der-julesne-i-danmark

VejretHer ligger der julesne i DanmarkStørstedelen af Danmark er aldeles snefrit men der findes hvide pletter på kortet Hyggelig julesne i Østermarie på Bornholm  DR brugerbillede) Sne i Tolne, mellem Frederikshavn og Hjørring  DR brugerbillede) Snemanden fra Frederikssund  DR brugerbillede) Snevejr i København, her er vi på Assistens Kirkegård, Nørrebro  DR brugerbillede) Julesneen drysser i Korsbæk - Undskyld Roskilde : )  DR brugerbillede) Sneflader på det flade Vestamager i København  DR brugerbillede) Mere sne i Østermarie Bornholm  DR brugerbillede) Morgensne på Amager lyser op  DR brugerbillede)1 / 8Hyggelig julesne i Østermarie på Bornholm  DR brugerbillede)1 / 8Sne i Tolne, mellem Frederikshavn og Hjørring  DR brugerbillede)2 / 8Snemanden fra Frederikssund  DR brugerbillede)3 / 8Snevejr i København, her er vi på Assistens Kirkegård, Nørrebro  DR brugerbillede)4 / 8Julesneen drysser i Korsbæk - Undskyld Roskilde : )  DR brugerbillede)5 / 8Sneflader på det flade Vestamager i København  DR brugerbillede)6 / 8Mere sne i Østermarie Bornholm  DR brugerbillede)7 / 8Morgensne på Amager lyser op  DR brugerbillede)8 / 8Af Søren Vallentin Jacobsen23.
dec.
2018 kl.
14.
37 | opdateret 23.
dec.
2018 kl.
15.
50Bemærk: artiklen er mere end 30 dage gammelLæs opEn lille billedserie fra de steder i Danmark hvor man er begavet med lidt sne.
Som billederne afslører er det fortrinsvis i Vendsyssel, Nordsjælland, København og på Bornholm der i skrivende stund ligger sne i varierende mængder - mellem 1 og 6 cm ifølge DMIs snedybdekort.
FacebookTwitterKopier linkEmner:København|Sjælland|Bornholm|Jylland




https://www.dr.dk/sporten/oevrig/norsk-skifaenomen-tager-suveraent-world-cup-hattrick

Øvrig sportNorsk skifænomen tager suverænt World Cup-hattrickDen norske skiskytte Johannes Bø vandt tredje og sidste disciplin ved World Cup-afdelingen i Tjekkiet.
Hos kvinderne var den olympiske mester Anastasiya Kuzmina bedst.
Af Peter Kobbersmed23.
dec.
2018 kl.
15.
29Bemærk: artiklen er mere end 30 dage gammelLæs opDen internationale skiskydningsscene kan være vidne til et tronskifte.
Norske Johannes Bø vandt søndag den samlede start i overlegen stil og havde forinden også vundet sprint-disciplinen og jagtstarten.
Dermed ligger nordmanden sig suverænt i spidsen for den samlede World Cup, som den franske legende Martin Fourcade ellers har vundet de seneste 7 år.
Læs også:Norsk skiskytte får anden World Cup-sejr i træk: Vinder tæt løb på målstregenJohannes Bø gennemførte søndagens samlede start uden et eneste misset skud og henviste med den præstation franske Quentin Fillon Maillet til andenpladsen og russiske Evgeniy Garanichev til tredjepladsen.
I den samlede World Cup-stilling fører Johannes Bø med 116 point ned til Alexander Loginov på andenpladsen, mens den altdominerende skikkelse i herrernes skidskydning gennem de seneste mange år, Martin Fourcade, ligger på en skuffende femteplads.
Dobbelt slovakiskI kvindernes samlede start var Anastasiya Kuzmina ganske overlegen.
Den slovakiske OL-guldvinder kunne passere målstregen i ensom majestæt, mens kampen om de sekundære placeringer straks var mere spændende.
I spurten havde Paulina Fialkova mest at skyde med, og hun sikrede dermed en flot dobbelt-triumf til Slovakiet.
Franske Anais Chevalier tog sig af tredjepladsen.
Italieneren Dorothea Wierer fører den samlede World Cup, mens Paulina Fialkova er nummer to og Lisa Vittozzi tager sig af den foreløbige tredjeplads.
Den næste World Cup-afdeling afvikles fra d.
10.
januar i tyske Oberhof.
FacebookTwitterKopier linkEmner:Martin Fourcade (skiløber)|De Olympiske Lege|Skisport|Slovakiet|Tjekkiet




https://www.dr.dk/nyheder/indland/troels-kloevedal-er-doed

Troels KløvedalSe temaIndlandTroels Kløvedal er dødKaptajnen og forfatteren Troels Kløvedal døde ud på formiddagen lillejuleaftens dag.
Eventyreren og forfatteren Troels Kløvedal sov søndag stille ind på sin gård i Djursland.
Han blev 75 år.
23.
dec.
2018 kl.
16.
41 | opdateret 23.
dec.
2018 kl.
17.
05Bemærk: artiklen er mere end 30 dage gammelLæs opKaptajnen og forfatteren Troels Kløvedal døde her til formiddag hjemme på sin gård i Gravlev på Djursland omgivet af samtlige sine fem børn og sin kone Else Marie.
Det skriver Politiken.
- Han sov ind så stille og roligt og fredeligt, som han havde ønsket sig.
Og som han havde frygtet, at han ikke skulle komme til, fordi den sygdom godt kan betyde, at man ikke kan trække vejret, siger hans søn Mikkel Beha til Politiken.
Troels Kløvedal blev 75 år gammel.
Han led af den uhelbredelige nervelidelse als og lungesygdommen bronkiektasi.
Symptomerne på als mærkede han første gang i februar 2015.
Ifølge Mikkel Beha valgte Troels Kløvedal til sidst at dø.
Uden at han dog tyede til medicinsk hjælp.
Han holdt bare op med at leve.
- Han tog en beslutning om at sætte sit hjerte i stå.
Han sagde for to døgn siden til sin kone Else Marie, at nu var det tid til, at han skulle herfra.
Og så lukkede han øjnene.
Og her til formiddag holdt hans hjerte op med at slå, siger Mikkel Beha til Politiken.
Sejlskibet NordkaperenDa Troels Kløvedal sammen med nogle venner købte sejlskibet "Nordkaperen" i 1967, var det med det formål at rejse ud og se verden ved selvsyn for at se om det, der stod i aviserne, var sandt.
Det hed desuden i formålsparagraffen, at han ville sejle med så mange mennesker, som der til enhver tid kunne være om bord, og hvis de skulle blive uenige om kursen, så skulle den, der ville sejle længst væk, have ret.
800-900 forskellige mennesker har i årenes løb være på togt med "Nordkaperen".
Troels Kløvedal var gift fire gange og havde fem børn.
/Ritzau/FacebookTwitterKopier linkEmner:Troels Kløvedal (forfatter)|Litteratur|Jylland




https://www.dr.dk/nyheder/indland/nekrolog-soefareren-troels-kloevedals-eventyr-er-forbi-han-doede-75-aar-gammel

Troels KløvedalSe temaIndlandNekrolog: Søfareren Troels Kløvedals eventyr er forbi.
Han døde 75 år gammel.
Kaptajnen og forfatteren Troels Kløvedal døde ud på formiddagen lillejuleaftensdag.
Af Marie Ravn Nielsen og Lene Koogi23.
dec.
2018 kl.
17.
08Læs opEventyrer.
Sådan beskrives den nu afdøde forfatter, søfarer og historiefortæller Troels Kløvedal bedst.
For der er ikke mange herhjemme, der lige så flittigt har sejlet på verdenshavene, som Troels Kløvedal har.
Eller som lige så gavmildt har berettet om livet på havet og de mange havne, laguner, byer og øer rundt om i verden til alle dem, der gad lytte.
Og det var der mange danskere, der gjorde.
Om det så var på tv, til foredrag eller ved at læse hans mange bøger.
Ikke mange har som Troels Kløvedal sejlet på de store verdenshave.
Foto: PrivatfotoTre gange har Troels Kløvedal sejlet jorden rundt og ladet saltvandet bide i huden og vinden ruske i det tykke, blonde hår.
Læg dertil et utal af andre togter med hans elskede skib Nordkaperen til steder som Indonesien, Polynesien, Caribien og Det Sydkinesiske Hav.
Inspireret af H.
C.
AndersenNysgerrigheden efter at opleve og drømmen om et mere eventyrligt liv dukkede tidligt op i Troels Kløvedals liv.
Han delte fødselsdato med eventyrdigteren H.
C.
Andersen – 2.
april – hvilket inspirerede den kommende søfarer.
- Når man har fødselsdag samme dag som H.
C.
Andersen, kommer det selvfølgelig til at præge én resten af livet, har Troels Kløvedal sagt til TV 2.
Begyndelsen på Troels Kløvedals liv var dog alt andet end eventyrligt.
Troels Beha Erichsen, som han hed som barn, voksede op i København med sine forældre og fire søskende.
Alt var på papiret, som det skulle være.
Men han var kun syv år, da hans verden med ét krakelerede.
Hans forældre blev skilt, og pludselig var intet som før.
Ungdomsbillede af Troels Kløvedal, der dengang hed Troels Beha Erichsen.
Kaotisk barndomSkoledrengen Troels tilbragte de efterfølgende år på henholdsvis et børnehjem og hos en plejefamilie på Lolland.
Mest dramatisk var det, da han kortvarigt oplevede at blive kidnappet af sin morfinafhængige far.
Efter nogle kaotiske år ovenpå skilsmissen blev hele søskendeflokken atter samlet hos moren i en noget roligere periode.
Men lykken blev kort.
Da Troels Kløvedal var 12 år gammel, døde hans mor af kræft.
Allerede som ung begyndte Troels Kløvedal at drømme om verdenshavene og fjerne eksotiske lande langt væk fra Danmark.
Han beskrev senere den omtumlede barndom i detaljer i erindringsbogen ’Den tynde hud’ fra 1994.
En bog, hvor man også kan læse om hans tid som elektrikerlærling på Helsingør Skibsværft.
Teenageren og elektrikerlærlingen Troels tog sig tid til at sidde på skibene på værftet og bladre og læse i bøger.
De handlede om en verden langt væk fra Øresund, Helsingør og Danmark, og det fik ham til at drømme sig væk til oceaner med delfiner og eksotiske øer med sjældne planter og palmer.
Som udlært skibselektriker kom han også ud at sejle med handelsflåden.
Men en blomstrende interesse for de mere kreative fag gjorde ham hurtigt til landkrabbe igen.
Troels Kløvedal var som ung blandt andet fotografelev hos Nordisk Film.
(Foto: BENT K.
RASMUSSEN/Scanpix)Troels Kløvedal skiftede bølgeskvulp ud med landjorden på Krogerup Højskole i Nordsjælland.
Her begyndte han i 1960’erne på et helt andet fag.
Han kom i lære som fotograf hos selskaber som ASA Film og Nordisk Film og havde i flere år job som scenemester på københavnske teatre.
Blev far som 23-årigPrivat kom der også et nyt fokus.
Som 23-årig fik Troels Kløvedal sammen med kæresten Marianne Kjær sit første barn, sønnen Mikkel Beha Erichsen, der i dag er en passioneret sejler, og som mange kender fra det populære rejseprogram på TV 2, ’Kurs mod fjerne kyster’, hvor hans ældste sønner, Emil og Theis, rejser jorden rundt på skibet Havana.
Troels Kløvedal sammen med sønnen Mikkel Beha Erichsen, som han fik sammen med kæresten Marianne Kjær.
Sejladsen vendte for alvor tilbage i Troels Kløvedals liv, da han året efter sønnens fødsel købte skibet Nordkaperen sammen med nogle venner.
Nordkaperen kom i 1974 ud på sin første jordomsejling.
Troels Kløvedal troede nemlig på, at det var godt at se verden ved selvsyn:- Da vi købte skibet i 1967, var en af formålsparagrafferne faktisk at rejse ud og se om det, der stod i aviserne, var sandt … og det var det jo tit langtfra, skrev han senere.
Nordkaperen og de mange rejser rundt i verden kom i høj grad til at præge resten af Troels Kløvedals liv.
Skiftede efternavn i et kollektivTroels Kløvedal boede i løbet af 1970’erne i forskellige kollektiver og "fik erfaringer og selvtillid, som har betydet meget for mig", som han selv beskrev tiden.
Et af kollektiverne var Maos Lyst, der stadig eksisterer den dag i dag i Hellerup nord for København.
Her boede han blandt andet sammen med Ebbe Kløvedal Reich og andre kreative mennesker, og det var her, han skiftede sit efternavn ud med Kløvedal ligesom de andre i fællesskabet.
Navnet tog de fra Tolkiens eventyr ’Ringenes Herre’, hvor Kløvedal er navnet på elverhøjborgen.
Troels Kløvedal i arbejdsværelset.
(Foto: BENT K.
RASMUSSEN/Scanpix)Kollektivtanken tog Troels Kløvedal senere med sig over på Nordkaperen.
- De største oplevelser, man har på jorden, er altså dem, man har med andre mennesker, sagde Troels Kløvedal over et stykke lagkage i ’Aftenshowet’, da han fyldte 70 år i 2013.
Samlet nåede omkring 900 mennesker at komme med på en eller flere af Troels Kløvedals sejlture som en del af besætningen på skibet.
Nordkaperen er testamenteret til børn og styrmænd og -kvinderSøfareren begyndte at skrive avisartikler om sine togter og debuterede som forfatter med bogen ’Kærligheden, kildevandet og det blå ocean’.
Den udkom i 1978 og tog læserne med på jordomsejling med Nordkaperen.
Hans næste bog landede hos boghandlerne i 1980, og frem til sin død udgav han med jævne mellemrum bøger om sine rejseoplevelser.
23 bøger blev det i alt til, og mere end en million eksemplarer er blevet langet over disken gennem årene.
Troels Kløvedal har skrevet 23 bøger siden 1978, hvor han debuterede med ’Kærligheden, kildevandet og det blå ocean’.
Hans sidste bog blev biografien ’Alle mine morgener på jorden: Mit autodidakte liv’, der udkom i 2017.
Her afslørede han, hvad der skal blive af Nordkaperen efter hans død.
Skibet skal udødeliggøres, skriver kaptajnen om på de sidste sider:- Jeg har testamenteret skibet til mine fem børn og ti unge styrmænd og -kvinder, som alle sammen har lånt Nordkaperen i en længere periode og kan gå lige om bord og sejle den.
Min ven Knud Foldschack har skruet en fond sammen omkring skibet, skriver han.
Den brede befolkning ramte Troels Kløvedal for alvor med sine mange rejsefilm til tv, der ofte var seersucceser.
Dem nåede han at producere mere end 40 af.
Oveni fulgte foredragene.
Troels Kløvedal turnerede landet rundt og delte ud af sine oplevelser og billeder fra sejladserne med Nordkaperen.
Når han mødte sit publikum, skulle hans sko altid være velpudsede, og intet foredrag måtte vare under fem kvarter.
- Hvis man vil noget, er det sgu da bare at gøre detForedragene var ligesom filmene med til at betale hans regninger.
For det koster, hvis man vil være fri til at sejle ud og se verden.
Man må kort sagt prioritere, sagde Troels Kløvedal få år før sin død til Søndagsavisen:- Hvis man vil noget, så er det sgu da bare at gøre det.
Det koster ikke ret meget at opretholde tilværelsen, og det er ligegyldigt, om man vil ud at sejle, eller hvad det end er, man har lyst til.
De seneste år har rejserne dog været knap så hyppige – og i mere hjemlige farvande.
Blandt andet vendte Nordkaperen efter mange år hjem i tv-serien ’Mit Danmark’ fra 2013, og hans seneste og sidste række programmer, der blev sendt i januar 2016, gik til Grækenland.
For helbredet begyndte at skrante.
I efteråret 2016 fortalte Troels Kløvedal i en ny bog, at han var uhelbredeligt syg og ikke havde lang tid tilbage at leve i.
Vil huskes for at være et ordentligt menneskeFørst blev den folkekære eventyrer svækket af lungesygdommen bronkiektasi, og dernæst ramte den aggressive muskelsvindsygdom ALS ham.
Den sidste tid var han bundet til en kørestol og havde fået opereret en respirator ind i halsen.
Tale kunne han ikke mere, ej heller indtage fast føde.
DSB’s rejsemagasin Ud & Se fik dog alligevel et sidste interview med Troels Kløvedal i løbet af den varme sommer 2018.
Det foregik over mail.
•Jeg håber faktisk, at jeg får et hjerteslag, hver aften jeg bliver lagt i seng.
Jeg synes, alt er sagt og skrevet, og jeg vil gerne være fri for at skulle vælge min egen dødsdag, skrev den tidligere søfarer blandt andet.
Troels Kløvedal nåede at få tre døtre og to sønner.
Han var gift to gange – senest med Else Marie Meldgaard, som han var sammen med fra 2002 og frem til sin død.
Mange vil nok huske Troels Kløvedal for hans billeder, film og fortællinger fra havene og menneskene de steder, han besøgte.
Men selv ville han huskes for noget ganske andet, fortalte han i et interview i Information i 2017:- Glem alt det med berømmelse, film, lange togter, bøger i store oplag og priser af mange slags.
Det er overflade.
Det eneste, jeg vil huskes for, er, at jeg var et ordentligt menneske.
Troels Kløvedal fotograferet på sin gård lidt uden for Ebeltoft.
(Foto: David Høgsholt/Scanpix.
)FacebookTwitterKopier linkEmner:Mikkel Beha Erichsen (studievært)|Troels Kløvedal (forfatter)|København|Litteratur|Sjælland




https://www.dr.dk/sporten/fodbold/dansk-landsholdskeeper-forlaenger-i-norge-har-stadig-meget-opnaa

FodboldDansk landsholdskeeper forlænger i Norge: 'Har stadig meget at opnå'Line Geltzer Johansen har forlænget sin kontrakt med et år i den norske klub Avaldsnes og håber på at fastholde positionen som førstevalg på landsholdet.
Line Geltzer Johansen forlænger min sin norske klub Avaldsnes og håber på at etablere sig som fast førstekeeper på landsholdet.
Af Peter Kobbersmed23.
dec.
2018 kl.
14.
17Bemærk: artiklen er mere end 30 dage gammelLæs opLivet på den lille vestnorske ø Karmøy passer den danske landsholdskepper Line Geltzer Johansen så godt, at hun har valgt at forlænge sit ophold i klubben Avaldsnes, som spiller i den bedste norske række, Toppserien.
- Forlængelsen betyder meget for mig.
Jeg har tænkt meget over, hvad der ville være det bedste for min udvikling.
Der har også været andre tilbud, som jeg har overvejet, men lige nu og her er Avaldsnes det rigtige valg for mig, siger Line Geltzer Johansen.
Læs også:Kvindelandsholdet skal have ny målmand: Naja og Line kæmper om pladsenDen nye kontrakt løber til udgangen af 2019 og er kulminationen på et godt fodboldår for den 29-årige nordjyde.
I oktober blev hun valgt som afløser for Stina Lykke på det danske landshold, og den position håber Line Geltzer Johansen at fastholde.
- Det var en stor drøm, der gik i opfyldelse, og jeg glæder mig til forhåbentlig at spille flere landskampe i det nye år og komme mere ind på holdet.
- Jeg håber på rigtig meget spilletid i min klub, og at jeg kan bidrage med min erfaring og lederegenskaber.
Det håber jeg også at kunne bringe med over på landsholdet, siger Line Geltzer Johansen.
Hun fremhæver Avaldsnes professionelle set-up og klubbens målmandstræner som afgørende begrundelser for kontaktforlængelsen.
Læs også:Stina Lykkes afløser er fundet: Line Johansen vogter buret mod HollandI sidste sæson prøvede klubben kræfter med Champions League, men måtte nøjes med en skuffende 9.
plads i den hjemlige liga.
Den placering vil Line Geltzer Johansen gøre sit for at forbedre.
- Jeg har stadig meget at opnå, og jeg har stadig meget at give.
Vi satser på, at gøre det meget bedre end sidste sæson og måske kæmpe med i toppen af rækken.
Det meste af truppen er på plads, og vi kan starte forberedelserne tidligt i januar og på den måde lære hinanden og systemet rigtig godt at kende.
Den bedste norske række sparkes i gang d.
23.
marts 2019.
FacebookTwitterKopier linkEmner:Norge




https://www.dr.dk/nyheder/udland/par-mistaenkt-dronekaos-er-blevet-loesladt

UdlandPar mistænkt for dronekaos er blevet løsladtDe er ikke længere under mistanke for ulovligt at have fløjet droner over Gatwick-lufthavnen.
Flyene kan nu igen lette og lande fra Gatwick-lufthavnen ved London.
Af Per Bang Thomsen23.
dec.
2018 kl.
13.
12Bemærk: artiklen er mere end 30 dage gammelLæs opEt par, der i går blev anholdt, mistænkt for at stå bag flere ulovlige droneflyvninger over Gatwick-lufthavnen ved London, er blevet løsladt igen.
Det oplyser Sussex Politi ifølge BBC.
Parret - en 47-årig mand og en 54-årig kvinde - er blevet løsladt, uden at der er blevet rejst sigtelser, og de er ikke længere under mistanke for at have stået bag droneflyvningerne, der tidligere på ugen fik lufthavnen til at indstille alle flyvninger i 36 timer.
- De har begge samarbejdet fuldt og helt med vores efterforskere, og jeg er overbevist om, at de ikke har stået bag drone-hændelserne i Gatwick, siger vicepolitiinspektør Jason Tingley og understreger, at efterforskningen fortsætter.
Læs også:Efter flere dage med lukket lufthavn: Gatwick forsøger at genåbneBelønning på 50.
000 pundGatwick-ufthavnen, der er Storbritanniens næsttravleste, blev af flere omgange lukket mellem onsdag og fredag på grund af en eller flere droner, der bevægede sig i luftrummet over området.
Ifølge politiet blev der iagttaget 50 droneflyvninger over landingspladsen, hvor et potentielt sammenstød med et fly under landing eller afgang kunne have været katastrofalt.
Over 100.
000 passagerer blev berørt af aflyste afgange, og lufthavnens administrerende direktør, Stewart Wingate, sagde tidligere på ugen til avisen The Guardian, at man har været udsat for et målrettet angreb, som har haft til formål at lukke lufthavnen og skabe maksimalt kaos op til jul.
Lufthavnens ledelse har udlovet en belønning på 50.
000 britiske pund - knap 414.
000 danske kroner - til folk, der kan lede dem på sporet af, hvem der stod bag de ulovlige droneflyvninger.
FacebookTwitterKopier linkEmner:Gatwick Airport|Storbritannien|Lufthavne|Teknologi|BBC




https://www.dr.dk/nyheder/viden/klima/bakterier-i-atmosfaeren-daekker-dele-af-danmark-med-sne

KlimaBakterier i atmosfæren dækker dele af Danmark med sneDu tror måske, du ved hvorfor det sner.
Men det er lidt mere kompliceret end som så.
Af Lasse From23.
dec.
2018 kl.
12.
31Bemærk: artiklen er mere end 30 dage gammelLæs opSneen er i dag faldet flere steder i Danmark.
Selvom det er koldt udenfor, er det dog ikke kulden alene, der gør det muligt for snekrystallerne at blive blive dannet.
Der er brug for noget andet.
Iskrystaller kan opstå i helt rent vand, men det kræver en temperatur omkring minus 40 grader celsius.
I stedet opstår de på grund af små partikler i luften - såkaldte nukleatorer.
I videoen herover kan du lære mere om, hvordan sne bliver til og hvorfor alle snefnug er forskellige.
FacebookTwitterKopier link




https://www.dr.dk/nyheder/indland/google-soegninger-afsloerer-her-er-aarets-10-populaere-julegaver

IndlandGoogle-søgninger afslører: Her er årets 10 populære julegaverSpoiler alert: Elektroniske pakker kommer til at ligge under juletræet i år ifølge forskere fra CBS.
Ifølge to forskere fra CBS kan vi se frem til overvægt af hårde pakker under juletræet i år.
 Af Emil Eller og Morten Bjerregaard23.
dec.
2018 kl.
16.
18Bemærk: artiklen er mere end 30 dage gammelLæs opJuleaften er lige rundt om hjørnet, og det betyder selvfølgelig julegaver i lange baner.
Men bliver det de bløde pakker, der kommer til at ligge under juletræet?
Eller bliver det de hårde - primært elektroniske - pakker, der kommer til at være flest af?
Det har to forskere fra CBS muligvis et kvalificeret bud på.
Niels Buss Lassen og René Madsen fra Department of Digitalization på CBS har nemlig undersøgt danskernes google-søgninger på julegaver med hjælp fra værktøjet Google Trend - en algoritme, som regner ud, hvad danskerne har søgt efter, når det handler om julegaver.
De to forskere har derfor lavet en top 10-liste over de julegaver, som de mener, kommer til at ligge under juletræet i år.
Listen, som du kan se lidt længere nede i artiklen, viser, at elektroniske produkter som høretelefoner, smartphones, tablets og højttalere bliver meget populære julegaver i år.
Det stemmer meget godt overens med Elgigantens julesalg, fortæller selskabets administrerende direktør, Peder Stedal.
- Det passer meget godt, at der er en del elektronik i toppen af listen.
Vi har generelt solgt rigtig meget elektronik i år - også mere end sidste år, siger direktøren.
Her kommer CBS-forskernes bud på, hvilke julegaver der er de mest populære i år.
1Apple AirpodsApples ledningsfri høretelefoner, Airpods, er blandt de helt store julegavehits i år.
Apple lancerede sine trådløse høretelefoner, Airpods, i 2016.
Og de har efterhånden vundet indpas i Danmark.
Så meget endda, at de finder plads i toppen af denne liste.
Rigtig mange har altså søgt efter dem som julegave.
Og hos Elgiganten bekræfter administrerende direktør Peder Stedal, at det har været en meget populær gave i år.
- Der har virkelig været run på dem her i julehandlen.
Faktisk er der efterhånden fuldkommen tømt for dem i hele landet.
Generelt er høretelefoner fra flere producenter blevet revet ned fra hylderne, siger han.
2Google HomeGoogles stemmestyrede højttaler, Google Home, blev lanceret i Danmark tidligere i år.
Googles stemmestyrede højttaler er helt ny i Danmark.
Faktisk blev den først lanceret i Danmark og med dansk tale i oktober.
Og den er tilsyneladende allerede blevet en af de helt store julegavehits.
I hvert fald finder den vej til andenpladsen på denne liste.
3Højttalere fra SonosTrådløs højttalere fra Sonos er populære denne jul.
Et andet højttalersystem finder også vej til listen.
De trådløse højttalere fra Sonos er der nemlig også bud efter, når danskerne leder efter julegaver på nettet.
- Både Sonos og Google Home har været meget populært her op til jul.
Dem vil en del nok finde under træet, siger Peder Stedal, Elgigantens administrerende direktør.
4TabletsTablets ryger også i år under juletræet.
Igen i år er tablets populære gaver, hvis budgettet er til det.
Flere producenter som Apple, Huawei og Samsung kæmper om de julehandlendes gunst, og ifølge denne liste er der godt salg i skærmene.
Særligt Apples iPads er efterspurgte, vurderer de to forskere.
5SmartphonesSmartphones er ikke billige, men de finder alligevel vej ind under juletræet hos mange.
Elektronikken fortsætter med at ligge højt på listen.
Og selv om smartphones ofte hører til i den rigtig dyre ende, er de stadig en stor del af julehandlen, vurderer de to CBS-forskere.
Særligt i perioden omkring Black Friday i november var der efterspørgsel efter telefonerne.
6Maanesten-smykkerSmykker hører også til blandt de populære julegaver.
Billedet er et arkivbillede og er ikke af Maanesten-smykker.
Så nåede vi (endelig) til de ikke-elektroniske gaver.
For på sjettepladsen finder man ringe, halskæder og øreringe fra Maanesten, som vil være at finde under en del juletræer i år.
- Generelt er smykker noget af det, man vil kunne finde i mange pakker i morgen.
Det er en af de klassiske julegaver til kvinder, ligesom parfumer og selvforkælelse, siger Sandra Garder Abrahamsen, PR- og kommunikationsansvarlig hos Magasin.
7Anni Lu-smykkerDer har været gang i julehandlen i år.
Billedet er ikke af de omtalte smykker.
I smykkeafdelingen er også smykker fra Anni Lu populære i år, viser tallene bag listen fra de to CBS-forskere.
Fraværet af et andet mærke overrasker dog de to forskere, skriver CBS Wire: Pandora.
- Pandora har tidligere været meget trendy, og mange har købt rigtig mange af deres smykker.
Men i år finder vi slet ikke Pandora på listen.
- Sådan er det med trends.
Nogle år er det hot, andre år er det ikke, siger Niels Buus Lassen til CBS Wire.
8Urban OutfittersUrban Outfitters sælger lidt af hvert, og derfor har mange søgt efter julegaver her.
Forretningen Urban Outfitters sælger mere end bare tøj.
Også møbler, skønhedsprodukter, bøger og spil er at finde hos virksomheden.
Det er der tilsyneladende rigtig mange, der vil købe.
De to forskere kan dog ikke sige, hvad det så er hos Urban Outfitters, vi kommer til at finde under juletræet.
Når endnu større tøjforretninger ikke er at finde på listen, er der en simpel forklaring, fortæller Niels Buus Lassen:- Selvfølgelig vil der være rigtig meget tøj fra H&M eller Zara under juletræet.
Men når det ikke står på listen her, er det fordi, folk godt ved, hvad de kan finde i de butikker.
Det behøver man ikke at google.
- Men man er måske mere nødt til at google, hvad de egentlig har i Urban Outfitters.
Derfor kommer de på listen, siger han til CBS Wire.
9GavekortMed et gavekort kan modtageren selv vælge helt præcist, hvad årets julegave skal være.
Er han svær at finde den helt rigtige gave til?
Eller har hun bare ikke rigtig ønsket sig noget?
Så er gavekortet tit en løsning på problemet med at finde den gode gave.
Det oplever de også i Magasin, hvor gavekortene flyver ud af forretningerne i december.
- Dem sælger vi selvfølgelig helt vildt mange af.
Det er især her de sidste dage op til jul.
- I dag er det jo sidste dag med julegaveindkøb, og der bliver et gavekort løsningen for rigtig mange.
Det er en gave, der ikke er betinget af hverken størrelse eller stil, så det er sværere at vælge forkert, siger Sandra Garder Abrahamsen.
10OplevelsesgaverMange vælger at give en oplevelse i julegave.
Og så er der oplevelsesgaven, der igen i år ser ud til at være en populær julegave.
Om det så er en tur i biografen, teaterbilletter, brunch for to eller en af de mange andre muligheder, der er, hvis gaven ikke skal være en ting, men derimod en oplevelse.
FacebookTwitterKopier linkEmner:Copenhagen Business School|Elgiganten|Google|Jul|Detailhandel




https://www.dr.dk/nyheder/viden/kroppen/forskere-skru-op-bakteriedraebende-lys-og-ned-antibiotika

KroppenForskere: Skru op for bakteriedræbende lys og ned for antibiotika  Dansk forskningsprojekt viser, at en kombineret behandling med ultraviolet lys og antibiotika er så effektiv, at 90 procent af medicinen kan spares væk.
UV-lys ved bestemte bølgelængder er ikke bare en effektiv bakteriedræber.
Det er også med til at danne D-vitamin.
Kunstig UV-lys har derfor potentiale til både at hjælpe depressive danskere og mennesker - eller dyr - som ikke kan komme ud i dagslyset.
Af Maria Lise Behrendt23.
dec.
2018 kl.
13.
06Bemærk: artiklen er mere end 30 dage gammelLæs opDu har sikkert hørt det før: Dagslys er vigtigt for dit helbred.
Det er blandt andet med til at sikre, at du danner D-vitamin.
Det minimerer din risiko for at få depression.
Og det regulerer din døgnrytme, så du får sovet om natten og har energi til dagen.
Men indeholder dagslys også ultraviolet lys fra Solen, som er en effektiv bakteriedræber.
Endda mere effektiv end antibiotika, når det kommer til at slå resistente bakterier ihjel.
Ultraviolet lys Ultraviolet lys - eller ultraviolet stråling - har en kortere bølgelængde en synligt lys og er derfor usynligt for det menneskelige øje.
Mennesker har brug for UV-lys.
Blandt andet til dannelse af D-vitamin.
Men fordi lyset er meget energirigt, er det også skadeligt for cellerne i for store mængder og kan medføre eksempelvis solblindhed, forbrændinger på huden eller i værste tilfælde ved længere tids påvirkning: Hudkræft.
Ozonlaget og skyer beskytter os i høj grad mod UV-lyset, men på solrige dage er vi som bekendt også nødt til selv at beskytte os med skygge eller solcreme.
Kilder: Den store danske, DMI.
Og kombinerer man UV-lys med antibiotika, bliver behandlingen af resistente bakterier så effektiv, at 90 procent af antibiotikaen kan spares væk.
Det viser et forskningsprojekt, som er udført i samarbejde mellem DTU og Københavns Universitet.
Her har forskere med LED-teknologi genskabt forskellige bølgelængder fra UV-lys og fundet frem til, at bølgelængder på omkring 296 nanometer er yderst effektive til at dræbe bakterier, der har dannet biofilm (en hinde af bakterier, der bor i en samlet klynge).
- Det er de samme bølgelængder, som findes i dagslys og som samtidig er mest effektive til at danne D-vitamin, fortæller Paul Michael Petersen, der er professor på DTU Fotonik og en del af forskningsprojektet.
Behandling med kombination af UV-lys og antibiotika kan især være relevant for mennesker - eller dyr - som ikke kommer ud i dagslyset.
Gammel opdagelse - nye anvendelserDet har i mange år været kendt, at lys ved bestemte bølgelængder er en effektiv bakterie- og virusdræber.
Niels Ryberg Finsen og nobelprisen Den danske læge Niels Ryberg Finsen modtog i 1903 nobelprisen i medicin og fysiologi for sin forskning i lysets sygdomsforebyggende og helbredende virkning.
Allerede i 1895 lavede han et apparat, der ved hjælp af lysterapi kunne behandle patienter med hudtuberkulose.
En ellers uhelbredelig og dødelig sygdom.
Kilde: Københavns Universitet- Man ved fra gamle dage, at ultraviolet lys kan virke desinficerende.
Det var det, Niels Ryberg Finsen fik sin nobelpris for.
siger Klaus Martiny, der er forskningslektor på Københavns Universitet og Psykiatrisk Center København.
Læs også:Forskere: Ultraviolette lamper kan dræbe influenza i luftenHan har ikke deltaget i dette forskningsprojekt.
UV-lys kan hjælpe depressive danskereGrunden til, at UV-lys er skadeligt for bakterier og virus, er den samme som hvorfor, det kan være skadeligt for dig.
Strålerne trænger nemlig ind i kroppen eller i bakterierne.
Og især de korte stråler - dem der kaldes UVC - kan ændre på DNA'ets struktur.
Både i vores celler og i fx bakterier.
En meget stor del af danskere - i hvert fald 20-30 procent - har et lavt niveau af D-vitamin om vinteren, hvor der ikke er UV-stråling i dagslyset.
Klaus Martiny, forskningslektor på Psykiatrisk Center København,Høj eksponering for UV-stråler fra Solen øger - som de fleste nok ved - risikoen for hudkræft.
Derfor skal man selvfølgelig også være påpasselig med at udsætte mennesker for for meget UV-stråling.
Hvad end det er fra Solen eller fra en kunstig lyskilde som LED, understreger Klaus Martiny.
Alligevel er han ikke i tvivl om, at der kan være gode perspektiver i at anvende UV-terapi indenfor psykiatrien, fordi lyset ikke alene dræber bakterier.
Den stimulerer også dannelsen af D-vitamin i kroppen.
- En meget stor del af danskere - i hvert fald 20-30 procent - har et lavt niveau af D-vitamin om vinteren, hvor der ikke er UV-stråling i dagslyset.
Og i en del år har vi haft mistanke om, at mangel på D-vitamin kan medvirke til at give depression.
Vi ved i hvert fald, at det giver øget træthed.
Derfor er det interessant, hvis UV-lamper kan virke anti-depressivt, siger han.
Vigtigt at få antibiotikaforbrug nedAntibiotikaresistens bliver af Verdenssundhedsorganisationen, WHO, betragtet som en alvorlig trussel mod folkesundheden.
Recept på P1Hør mere om emnet i P1's sundhedsvidenskabelige program Recept: Fredag, klokken 10.
00-11.
00 eller her.
Vi selvdiagnosticerer mere end nogensinde før, og sociale medier udbreder skrækhistorier om sygdomme med epidemisk effektivitet.
Recept er programmet, der løfter blikket fra internettets søgemaskiner.
Med hjælp fra læger og input fra lyttere obducerer programmet de vigtigste sundhedsnyheder og de seneste medicinske gennembrud.
Vært: Maja Hald.
- Det er mængden af antibiotika, som vi anvender i dag, der udgør det største problem i forhold til resistens.
Derfor er det vigtigt, hvis vi kan nedbringe forbruget af antibiotika ved at kombinere behandlingen med UV-lys, siger Paul Michael Petersen.
Læs også:Ny rapport: Resistente bakterier slår flere europæere ihjel end nogensinde førUdfordringen er selvfølgelig, at UV-behandling kun er relevant i de tilfælde, hvor lyset kan komme i direkte kontakt med bakterier.
Altså for eksempel ved hudinfektioner.
Eller ved tandrodsbehandling, hvor bakterien enterococcus faecalis, som normalt findes i tarmkanalen hos mennesker og dyr, kan opstå i en betændt tandrod og være vanskelig at slippe af med igen.
Du skal ud i dagslyset, hvis du kanDer er ikke noget, der er så godt som dagslys.
Hvis du kan, så husk at komme ud.
Og gerne over længere tid.
Paul Michael Petersen, professor på DTU Fotonik.
Indtil videre har forskerne fra KU og DTU kun testet den kombinerede behandling med UV-lys og antibiotika in vitro - altså uden for menneskekroppen.
DTU Fotonik og DTU Fødevareinstituttet tester også behandlingen på grise.
Mangel på D-vitamin påvirker grisenes fødselsvægt, og hvert år dør millioner af pattegrise i Danmark, hvilket blandt andet skyldes den lave vægt.
På sigt håber Paul Michael Petersen, at LED-teknologien kan komme ud, hvor den gavner både dyr og mennesker.
- Der er mange mennesker, som ikke kommer ud dagslyset af forskellige årsager: Ældre, personer, der er indlagte og sådan set også dem, der arbejder, mens der er dagslys.
De kan få gavn af en kunstig LED-teknologi, der giver dem de her UV-stråler, siger han, men understreger:- Der er ikke noget, der er så godt som dagslys.
Hvis du kan, så husk at komme ud.
Og gerne over længere tid.
FacebookTwitterKopier linkEmner:Danmarks Tekniske Universitet|Københavns Universitet|Medicin|København|Niels Finsen (læge)




https://www.dr.dk/sporten/fodbold/peter-schmeichel-overvejer-soege-topstilling-i-manchester-united

FodboldPeter Schmeichel overvejer at søge topstilling i Manchester UnitedPeter Schmeichel er fristet af et job som fodbolddirektør i Manchester United efter fyringen af José Mourinho.
Peter Schmeichel var målmand for Manchester United fra 1991 til 1999, og han overvejer nu, om han vil byde ind på et job som fodbolddirektør i klubben.
23.
dec.
2018 kl.
12.
07Bemærk: artiklen er mere end 30 dage gammelLæs opMålmandslegenden Peter Schmeichel overvejer at byde ind på et ledigt job som fodbolddirektør i Manchester United.
Det fortæller den 55-årige dansker, der spillede i den engelske storklub fra 1991 til 1999, til BBC.
- Jeg tænker på at lægge mit navn i puljen, siger Schmeichel.
Han fortæller, at han gerne vil tilbage og spille en rolle i fodboldens verden.
Det kunne være i United, der i denne uge fyrede manager José Mourinho og hyrede Ole Gunnar Solskjær.
Solskjær tog som noget af det første kontakt til United-legenden Alex Ferguson, der hentede 13 mesterskaber og to Champions League-titler til klubben, før han stoppede i 2013.
Læs også:Norsk manager får drømmedebut i United med storsejr over danskerklubAlex Ferguson er også en af Peter Schmeichels inspirationskilder.
- Det vigtigste er at få Manchester Uniteds kultur og identitet tilbage.
- Jeg vil gerne, at jobbet går til en, der har spillet der, og kan bringe noget af den der Sir Alex-mentalitet tilbage til hele fodboldklubben, siger den tidligere målmand.
Peter Schmeichel vil bruge juledagene til at finde ud af, om han vil søge jobbet i United.
- Jeg overvejer, om jeg har kvaliteterne, og hvis jeg når frem til et svar på det spørgsmål, så vil jeg lægge mit navn i hatten.
- Jeg vil tænke godt og grundigt over det hen over julen og nytår, og så vil jeg træffe en beslutning, siger han.
Manchester United vandt lørdag med 5-1 over Cardiff i Premier League i Ole Gunnar Solskjærs debutkamp som manager for klubben.
/ritzau/FacebookTwitterKopier link




https://www.dr.dk/sporten/golf/stjernedrys-over-dansk-turnering-golflegende-kommer-til-himmerland

GolfStjernedrys over dansk turnering: Golflegende kommer til HimmerlandLee Westwood missede turneringssejren i Made in Denmark i år, men golfstjernen kommer tilbage i 2019.
Lee Westwood har ni gange været på Europas Ryder Cup-hold og to gange har han været nummer et på verdensranglisten.
For andet år i træk deltager han i 2009 i Made in Denmark.
(Arkivfoto).
23.
dec.
2018 kl.
11.
31Bemærk: artiklen er mere end 30 dage gammelLæs opDen engelske golfspiller Lee Westwood deltager i 2019 for andet år i træk i turneringen Made in Denmark.
Det oplyser den danske turnering søndag på sin hjemmeside.
Den 45-årige englænder hører til blandt golfsportens største navne med 24 sejre på European Tour.
Læs også:Dansk guldtrio vinder fornem golfprisWestwood har desuden været nummer et på verdensranglisten fordelt over to omgange, og hele ni gange har han været udtaget til det europæiske hold i Ryder Cup-dysten mellem Europa og USA.
I år var Lee Westwood tæt på at vinde Made in Denmark, hvor fire spillere til sidst var i omspil om sejren.
Westwood sluttede på tredjepladsen, mens landsmanden Matthew Wallace vandt.
Læs også:Trio chokeret over pris som årets golfspillere: 'Det største i dansk golf'Danmarks største golfnavn gennem tiden, Thomas Bjørn, ser frem til at kæmpe mod vennen Westwood i Made in Denmark, der i 2019 er flyttet fra Silkeborg til Gatten i Himmerland.
- Lee er en fantastisk fyr og en af de bedste europæiske golfspillere nogensinde.
- Han er en sand legende, så det glæder mig meget, at han igen er klar til at bakke op om Made in Denmark, fortæller Thomas Bjørn til golfturneringens hjemmeside.
Made in Denmark spilles fra 23.
til 26 maj i Himmerland.
/ritzau/FacebookTwitterKopier linkEmner:Golf|Jylland|Silkeborg|USA|Thomas Bjørn (golfspiller)




https://www.dr.dk/nyheder/regionale/syd/raesede-med-100-kmt-gennem-byen-over-400-blitzet-i-juledagene

Syd- og SønderjyllandRæsede med 100 km/t gennem byen: Over 400 blitzet i juledageneTrods tåge og glatte veje så har nogle bilister kørt det dobbelte af det tilladte i de seneste dage.
Nogle af bilisterne kørte alt for stærkt i flere af de syd- og sønderjyske byer og på landevejene.
Af Ulrik Bang-Mørch23.
dec.
2018 kl.
11.
14Bemærk: artiklen er mere end 30 dage gammelLæs opNogle bilister har i de seneste dage glemt alt om hastighed og sikkerhed i trafikken.
Syd- og Sønderjyllands Politi har i de seneste dage været på vejene med fotovogne på særlige udvalgte strækninger.
Resultatet af den indsats viser, at masser af bilister er røget i fartfælden.
Over 400 bilister er i løbet af ugen blevet blitzet, og i flere af tilfældene er der blevet trykket meget hårdt på speederen.
Det til trods for at flere af dagene bød på tåget og diset vejr med lav sigtbarhed samt glatte veje.
Hastighed på 161 kilometer i timenPå en af landevejene i det syd- og sønderjyske blev en bilist målt til at køre 161 kilometer i timen.
Udover at miste sit kørekort så kan bilisten også se frem til en stor bøde.
- At køre det dobbelte, hvad man må, er groft uforsvarligt, siger vagtchef i Syd- og Sønderjyllands Politi Torben Møller til DR.
På andre landeveje blandt andre Rømøvej i Tønder Kommune målte politiet en bilist til 118 kilometer i timen.
Andre steder i kommunen har man på landeveje målt hastigheder på 109 og 114 kilometer i timen.
Mens man på henholdsvis Vojensvej ved Haderslev og Ringkjøbingvej nord for Varde målte hastigheder på henholdsvis 124 og 121 kilometer i timen.
På Moltrupvej i Haderslev kørte en bilist 116 kilometer i timen.
- Jeg synes, det er hovedløst at køre med de hastigheder, siger vagtchef Torben Møller.
- Som bilist synes jeg, man skal prøve at kigge indad og tænke, hvad nu hvis jeg kørte en person ihjel.
Vil man kunne leve med det resten af sine dage?
, spørger vagtchef Torben Møller.
100 km/t gennem byenDesværre var det ikke kun på landevejene, at bilisterne kørte alt for hurtigt.
I byzonerne var det mindst lige så galt.
På Vardevej i Varde Kommune må man maksimalt køre 50 kilometer i timen, men en bilist kørte 81 kilometer i timen.
På Farupvej ved Ribe må man køre 60 kilometer i timen, her kørte en bilist 93 kilometer i timen.
I byzonen i Vojens gik det helt galt, her kørte en bilist med 100 kilometer i timen igennem byen, hvor den maksimale hastighedsgrænse hedder 50 kilometer i timen.
Også på Tøndervej i Aabenraa Kommune blev der kørt alt for stærkt.
Her kørte en bilist 91 kilometer i timen i byzonen.
- Med disse hastigheder har du ikke længere selv kontrol over det.
Jeg vil sige det sådan, at når man kører så stærkt, så har jo andres liv i hænderne, siger Torben Møller.
Kør efter forholdeneVagtchefen forklarer, at i december er der skruet op for både fart- og spritkontrollerne i forbindelse med de mange julefrokoster.
Hvis man skal have bilisterne til at sænke farten, så er der flere ting, der skal bringes i spil mener vagtchefen.
- Fart er en stor dræber, så vi vil fortsat være derude med både fotovogne og færdselsbetjente.
Der er også opsat stærekasser flere steder rundt om i landet, og der bliver lavet kampagner.
Alt det er med til at forebygge, siger Torben Møller.
Og så opfordrer han kraftigt bilisterne til at overholde hastighedsgrænserne og køre efter forholdene.
- Når der er lav sigtbarhed, og det er glat, så er man nødt til at være ekstra opmærksom og køre forsigtigt.
Det vil jeg gerne opfordre til, siger han.
FacebookTwitterKopier linkEmner:Biltrafik|Syd- og Sønderjyllands Politi|Jylland|Kriminalitet|Haderslev




https://www.dr.dk/sporten/oevrig/julebold-og-nytaarshop-din-tv-guide-til-aarets-sidste-sportsdage

Øvrig sportJulebold og nytårshop: Din tv-guide til årets sidste sportsdageAndesteg, nytårstorsk og sport i dit fjernsyn.
2018 slutter med masser af danskere i aktion, og 2019 kan selvfølgelig ikke rigtig komme i gang uden nytårsskihop.
Christian Eriksen, Frederik Andersen eller Garmisch-Partenkirchen?
Jul og nytår byder på masser af sport i tv.
(© Ritzau Scanpix)Af Peter Kobbersmed23.
dec.
2018 kl.
12.
45Bemærk: artiklen er mere end 30 dage gammelLæs opEr du til danske landsholdspillere i engelsk fodbold?
Synes du, at vores ishockey-stjerner i USA får for lidt opmærksomhed?
Eller glæder du dig mest af alt til at følge afgørelsen i kvindernes håndboldpokalturnering?
Uanset dine præferencer er der udsigt til masser af sport i fjernsynet i jule- og nytårsperioden.
Vi har lavet et overblik over nogle af julen og nytårets bedste sportsbegivenheder lige her.
Jannik Vestergaaard og Mathias 'Zanka' Jørgensen kan se frem til et pakket kampprogram hen over jul og nytår i den engelske Premier League.
Fodbold - Premier LeagueJuleperioden er som altid travl i Englands bedste fodboldrække.
Det betyder også, at du har rig mulighed for at se de danske landsholdsspillere slide sig selv i stykker på et regntungt græstæppe, mens du selv snupper en omgang mere i julebuffeten.
Bon appétit!
Søndag d.
23.
dec.
Everton-Tottenham – kl.
17.
00 – TV3 MaxOnsdag d.
26.
dec.
Fulham-Wolverhampton – kl.
13.
30 – TV3 MaxLiverpool-Newcastle – kl.
16.
00 – TV3+Brighton-Arsenal – kl.
18.
15 – 6’erenWatford-Chelsea – kl.
20.
30 – 6’erenTorsdag d.
27.
dec.
Southampton – West Ham – kl.
20.
45 – TV3 MaxLørdag d.
29.
dec.
Tottenham-Wolverhampton – kl.
16.
00 – TV3 MaxSøndag d.
30.
dec.
Southampton-Manchester City – kl.
15.
15 – 6’erenManchester United-Bournemouth – kl.
17.
30 – TV3+Tirsdag d.
1.
jan.
Everton-Leicester – kl.
13.
30 – 6’erenArsenal-Fulham – kl.
16.
00 – TV3 MaxCardiff-Tottenham – kl.
18.
30 – TV3 MaxKasper Schmeichel og resten af Premier League-danskerne serverer masser af jule- og nytårshøjdepunkter i dit tv.
Håndbold – Bundesliga-brag og Final4 for kvinderDen danske pokalturnering for kvinder skal finde en vinder, når der afvikles Final4 i Esbjerg.
Derudover byder juleperioden på herrehåndbold fra den bedste tyske række.
Søndag d.
23.
dec.
SC Magdeburg-Füchse Berlin – kl.
13.
30 – TV3 SportOnsdag d.
26.
dec.
GWD Minden-TBV Lemgo – kl.
18.
15 – TV3 SportTorsdag d.
27.
dec.
THW Kiel-Rhein-Neckar Löwen – kl.
19.
00 – TV3 SportLørdag d.
29.
dec.
Randers HK-Nykøbing Falster Håndboldklub – kl.
13.
30 – TV2Team Esbjerg-Odense Håndbold – kl.
16.
00 – TV2Søndag d.
30.
dec.
Bronzekamp – kl.
13.
30 – TV2Pokalfinale – kl.
16.
00 – TV2Mads Mensah Larsen skal i aktion med sin tyske klub Rhein-Neckar Löwen.
Ishockey – Metalligaen og NHLDe danske ishockey-stjerner får ikke lov til at hvile stængerne i juledagene, så er du til lange ishockey-nætter, byder de kommende dage på masser tv fra verdens bedste liga.
Der bliver også plads til et enkelt arvefjendeopgør fra den danske liga.
Mandag – d.
24.
dec.
Toronto Maple Leafs-Detroit Red Wings – kl.
01.
35 – TV3 SportFredag d.
28.
dec.
Washington Capitals-Carolina Hurricanes – kl.
01.
05 – TV3 SportEdmonton Oilers-Vancouver Cannucks – 03.
05 – TV3 SportHerning Blue Fox-Esbjerg Energy – kl.
19.
30 – TV2 SportLørdag d.
29.
dec.
New York Islanders-Ottawa Senators – kl.
01.
05 – TV3 SportLos Angeles Kings-Vegas Golden Knights – kl.
22.
05 – TV3 MaxSøndag d.
30.
dec.
Ottawa Senators-Washington Capitals – kl.
01.
05 – TV3 SportNashville Predators-New York Rangers – kl.
02.
05 – TV3 SportMandag d.
31.
dec.
Arizona-Coyotes-Vegas Golden Knights – kl.
02.
05 – TV3 SportWashington Capitals-Nashville Predators – kl.
18.
35 – TV3 SportTirsdag d.
1.
jan.
Columbus Blue Jackets-Ottawa Senators – kl.
01.
05 – TV3 SportChicago Blackhawks-Boston Bruins – kl.
19.
05 – TV3 SportLars Eller tiljubles af sine holdkammerater hos Washington Capitals efter sin scoring d.
20.
december.
NytårsskihopJul og nytår er fuld af traditioner, og dem er der ingen grund til at ændre på.
Har du presset citronen nytårsaften, kan du se frem til lidt pleje for sjæl og sind på årets første dag.
Tirsdag d.
1.
jan.
Nytårsskihop fra Garmisch-Partenkirchen – kl.
14.
00 – DR1Polske Kamil Stoch vandt den seneste udgave af nytårsskihop i Garmisch-Partenkirchen.
FacebookTwitterKopier linkEmner:USA|England|Jul|Ottawa|Nytår




https://www.dr.dk/nyheder/kultur/film/22-aarige-rosemarie-fra-doggystyle-det-er-vigtigt-turde-fejle

Virkelig­hedens 'Doggystyle'Se temaFilm og serier22-årige Rosemarie fra ‘Doggystyle’: Det er vigtigt at turde fejleI en tid hvor unge skal præstere og træffe de korrekte valg, er det sundt også at tage fejl af og til, mener skuespiller Rosemarie Mosbæk.
© drAf Henriette Stisen og Frederik Højfeldt Nielsen (foto)23.
dec.
2018 kl.
11.
00Læs op- Vælger man forkert, har man fejlet.
Og det pres kan være både handlingslammende og stressende.
Det mener den 22-årige skuespiller Rosemarie Mosbæk om den ungdom, hun selv står midt i.
Rosemarie Mosbæk er netop nu aktuel i DR3-serien 'Doggystyle', hvor hun spiller hovedrollen som den jævnaldrende Asta, der kæmper med at finde sit ståsted i livet.
Og ligesom karakteren Asta, så kæmper både Rosemarie Mosbæk selv og den danske ungdom generelt med det pres og de mange valgmuligheder, de skal tage stilling til, mener hun.
- Jeg tror, det er sværere at være ung i dag end tidligere, forstået på den måde, at presset på én er et helt andet end før.
Man skal præstere – og man skal vælge rigtigt.
Man skal for eksempel vælge den helt rigtige retning på gymnasiet fra start, ellers bliver det svært for dig senere, siger hun og fortsætter:- Vi kommer fra den del af verden, hvor der er masser af valgmuligheder.
Og selvom det burde være en god ting, så bliver det dermed også dyrere at vælge forkert.
Følg 'Doggystyle'I anledning af premieren på DR3-serien 'Doggystyle' sætter dr.
dk fokus på kropshår.
De fylder nemlig en del i seriens to første afsnit.
Hver søndag kan du se et nyt afsnit af 'Doggystyle' på DR TV her.
Følg serien på Youtube her.
Følg hovedkarakteren Asta på Instagram her.
Men hvor unge i dag står over for en angstprovokerende mængde af valg, der kan gøre én handlingslammet, så giver valgfriheden omvendt også nye muligheder, som ikke eksisterede før, tilføjer Rosemarie Mosbæk.
- Jeg snakkede faktisk forleden med min mor om, at det er blevet meget lettere at komme frem med ens egne ting i dag.
Man ser tit helt unge mennesker, der har gang i noget kæmpe stort.
Unge iværksættere, instruktører, musikere.
- Der er bare blevet meget lettere at sætte gang i ting selv.
Du behøver ikke at have gået på et musikkonservatorium i 500 år for at kunne udgive musik.
Du kan sidde derhjemme og udgive på nettet.
Det er jo virkeligt en gave.
Det kræver bare, at du kan finde ud af at vælge, hvad du gerne vil, og så være tro mod det.
Serien ‘Doggystyle’ er skabt og instrueret af 30-årige Anna Emma Haudal, der ligesom seriens hovedperson selv er flyttet fra København og tilbage til Odsherred kommune.
Om at turde satseRosemarie Mosbæk har selv truffet et valg om at blive skuespiller.
Det har hun altid gerne villet være.
Det er i hvert fald det, hun har sagt, når hun blev spurgt.
Måske var det tvivlen på eget talent, der gjorde, at det faktisk ikke er så lang tid siden, at hun rent faktisk gjorde noget ved sagen.
- Det gik op for mig, at jeg jo egentlig slet ikke vidste, om skuespillet var noget, jeg kunne finde ud af, for jeg har aldrig sådan for alvor givet mig i kast med det.
Jeg har gået på en teaterhøjskole og har snuset til det i blandt andet en kortfilm, jeg medvirkede i, men det var også det.
- Så jeg tænkte, at nu måtte jeg hellere se, om det bare var noget, jeg var kommet til at sige til folk, at jeg gerne ville, eller om jeg rent faktisk oprigtigt gerne ville det - og om jeg var god til det.
Det viste sig heldigvis, at Rosemarie Mosbæk både havde talent og begejstring for skuespilfaget.
Elementer der resulterede i en casting på 'Doggystyle'.
Oprindeligt på birollen som københavner-veninden Silje-Sofie, men det var i sidste ende hovedrollen hun løb med.
- Jeg ved ikke, om det ændrer sig, når man bliver ældre, men under optagelserne fangede jeg tit mig selv i at tænke 'Åh nej, nu opdager de nok snart, at jeg er dårlig'.
Eller 'De har sikkert fortrudt, at de har valgt mig', fortæller Rosemarie Mosbæk om det efterfølgende arbejde med serien.
Rosemarie Mosbæk gik oprindeligt til casting på en birolle i 'Doggystyle' men endte til sin egen overraskelse med at blive tilbudt hovedrollen.
Om at komme bag på sig selvHun er selv opvokset i København – langt væk fra den virkelighed på Sjællands Odde i Nordvestsjælland, som portrætteres i 'Doggystyle'.
Geografisk, i hvert fald.
For Rosemarie Mosbæk genkender mange af seriens situationer fra sit eget liv.
Det at være ung i Danmark giver nogle universelle vilkår.
Uanset hvor i landet du bor.
Noget, som hun føler, 'Doggystyle' rammer:- Asta er meget sigende for den tid vi lever i, synes jeg.
Hun har alle de 'rigtige' holdninger og er meget sikker i sin sag - indtil der kommer nogen og vender det hele på hovedet for hende.
Det kan jeg virkeligt godt genkende i mig selv, griner Rosemarie Mosbæk.
- At blive konfronteret med sine egne fordomme, når man ellers troede, at man var fordomsfri.
Eller at finde ud af, at ens fordomme var forkerte.
Det er altså ret sundt.
- Det synes jeg at serien taler meget godt ind og samtidigt viser, at det ikke gør noget at tage fejl.
For det klæder os at tage fejl.
At man komme bag på sig selv.
Og det er noget man har brug for at få at vide som ung, synes jeg.
Skuespiller Rosemarie Mosbæk har med 'Doggystyle' fået sin debut som hovedrolleindehaver på tv.
Hun har tidligere medvirket i et afsnit af 'Perfekt Steder' og har desuden arbejdet som model.
Seriens ti afsnit blev indspillet på bare 25 dage.
25 lange dage.
For den unge debuterende skuespiller var både rollen og samarbejdet med seriens skaber og instruktør Anna Emma Haudal et drømme-setup.
- Det har været en virkeligt god oplevelse.
Og jeg føler mig meget heldig over, at det har været den første produktion, jeg har været med på.
For det er et fedt projekt, synes jeg.
- 'Doggystyle' taler ind i nogle af de ting, der ikke er pæne og politisk korrekte.
Og modsat så mange andre serier til unge, så bliver der ikke givet et facit på de problemstillinger, som bliver taget op.
Den bliver aldrig belærende, hvilket er befriende.
Læs også:Asta på 21 bliver taget bagfra i ny DR3-serie: 'Doggystyle' handler om kønsbehåring, kærlighed og livet i provinsenFor Rosemarie Mosbæk har arbejdet med serien ikke bare været en god oplevelse.
Det har også været et godt skub i ryggen til at stå ved valget om at følge skuespillerdrømmene-- 'Doggystyle' har helt klart givet mig modet til at fortsætte.
Også selvom det giver præstationsangst.
FacebookTwitterKopier linkEmner:DR3|Seksualitet|Teater|København|Sjælland




https://www.dr.dk/nyheder/penge/video-berygtet-ringe-kvalitet-og-elendig-levering-alligevel-er-wish-populaer-som

PengeVIDEO Berygtet for ringe kvalitet og elendig levering - alligevel er Wish populær som aldrig førDanskerne køber kinesiske pakker som aldrig før.
Især fra hjemmesiden Wish.
Af Victor Schrøder Friis (VIDEO)23.
dec.
2018 kl.
10.
00Bemærk: artiklen er mere end 30 dage gammelLæs opEt smartwatch til bare 40 kroner der tilsyneladende kan alt det Apples eller Samsungs ure kan.
Det er bare én af de ekstremt billige ting med svingende kvalitet, du kan finde på webshoppen Wish.
com.
Læs også:Forbrugerrådet kritiserer billig kinesisk kosmetik: Hold jer fra detLangt de fleste af Wish's producenter er fra Kina, og det giver en række muligheder i jagten på den lave pris.
Se hvorfor Wish-produkterne er så billige i videoen ovenover.
FacebookTwitterKopier linkEmner:Forbrugerelektronik|Apple Inc.
|Samsung|Kina




https://www.dr.dk/nyheder/udland/indonesiske-myndigheder-kort-foer-tsunami-tag-det-roligt

UdlandIndonesiske myndigheder kort før tsunami: "Tag det roligt"Tsunamien, der har kostet mindst 222 mennesker livet, blev af indonesiske myndigheder karakteriseret som en ufarlig tidevandsbølge.
Mindst 222 personer har mistet livet i tsunamien.
Af Lars Lindevall og Tobias Sydradal (video)23.
dec.
2018 kl.
11.
07 | opdateret 23.
dec.
2018 kl.
12.
31Bemærk: artiklen er mere end 30 dage gammelLæs opOmkring klokken 21:30 lokal tid ramte en tsunami i Sundastrædet mellem øerne Java og Sumatra i Indonesien.
Mindst 222 personer har mistet livet, og 843 er blevet skadet, oplyser de lokale myndigheder ifølge nyhedsbureauet Reuters.
Mange savnes fortsat.
Det er især gået hårdt ud over kystområderne ved Pandeglang, Serang og Lampung.
Få timer inden tsunamien ramte, sendte det indonesiske Agentur for Meteorologi, Klimatologi og Geofysisk (BMKG) en besked ud til borgerne på det sociale medie Twitter, hvor myndigheden fastslog, at der var tale om ufarlige tidevandsbølger.
- Der er også fuldmåne i aften, hvilket forårsager høje tidevandsbølger.
Tag det roligt, skrev det indonesiske Agentur for Meteorologi, Klimatologi og Geofysisk (BMKG) på Twitter efterfulgt af en emoji med solbriller.
Læs også:Øjenvidne til tsunami i Indonesien: 'Pludselig så jeg bølgen og måtte løbe'Tsunamien ramte i Sundastrædet i går aftes omkring klokken 21:30 lokal tid.
Udløst af vulkansk aktivitetEfter det stod klart, at det var en voldsom tsunami, der var tale om, har den meteorologiske myndighed rettet sit Twitter-indlæg, så det nu fremgår, at der var tale om en tsunami forårsaget af vulkansk aktivitet fra vulkanen Anak Krakatau på vulkanøen Krakatau.
Solbrille-emoji'en blev ligeledes fjernet.
Det skriver TheJakartaPost.
Også en talsmand fra Indonesiens Nationale Agentur for Katastrofebegrænsning (BNPB) måtte undskylde for at have givet forkerte informationer via Twitter på baggrund af de fejlagtige oplysninger fra BMKG.
- Jeg beklager mit forrige tweet, hvor jeg påstod, at der havde været en tidevandsbølge i stedet for en tsunami.
Der har været ændringer i informationen som følge af nye data og analyser, skrev han i sit efterfølgende Twitter-indlæg.
Efter tsunamien har det indonesiske Agentur for Meteorologi, Klimatologi og Geofysisk (BMKG) advaret borgere om at tage tilbage til kystområderne i Sundastrædet.
- Dem, der er blevet evakueret, bør undlade at returnere, udtaler Rahmat Triyono fra BMKG ifølge Reuters.
FacebookTwitterKopier linkEmner:Twitter|Indonesien|Oversvømmelser




https://www.dr.dk/sporten/formel1/magnussen-jeg-savner-saa-meget-kaempe-om-foerstepladser

Formel1Magnussen: 'Jeg savner så meget at kæmpe om førstepladser'Den danske racerkører hentede i 2018 flere point end nogensinde i Formel 1, men han er ikke helt tilfreds.
Kevin Magnussen har i 2018 kørt om midterplaceringer i Formel 1, og han savner at køre med om sejrene.
23.
dec.
2018 kl.
09.
15Bemærk: artiklen er mere end 30 dage gammelLæs opTrods fire år i Formel 1 har racerkøreren Kevin Magnussen (Haas) stort set ikke været i nærheden af at vinde et grandprix.
Danskerens bedste resultat er en andenplads i debuten i 2014 i det australske grandprix, som han sikrede sig, efter at Daniel Ricciardo (Red Bull) var blevet diskvalificeret.
Selv om Magnussen i 2018 har kørt sin bedste sæson og hentet 56 point, så er det ikke noget, han jubler over.
- Det er jo ikke i sig selv fantastisk.
Det er først rigtig stort, når man kæmper for grandprix-sejre eller VM-titler.
- Jeg savner så meget at kæmpe om førstepladser og pole positions, siger Magnussen til B.
T.
Læs også:Rivalerne rangerer Magnussen uden for top-10 i intern kåringDanskeren endte i år på en niendeplads i VM-stillingen og tror på fremgang i 2019.
- Det er rigtig mange point, der er smuldret for os i år.
Det føles lidt som om alt det, der kunne gå galt, gik galt, siger han.
Den 26-årige dansker gør i avisen status over året og karrieren som helhed.
Magnussen fortæller blandt andet, at det var hårdt for ham som 18-årig at flytte til Woking i England for at være tæt på McLaren-holdet, hvor han startede som juniorkører, inden han i 2014 fik chancen i Formel 1.
- Bare at sidde der i Woking og ikke rigtigt lave noget - nogle dage var det ligesom at være i fængsel, fortæller Magnussen.
Efter sit første år i Formel 1 mistede danskeren allerede sit sæde hos McLaren i 2015, og han vurderer i dag, at det har gjort ham bedre at opdage, at der var en verden uden for motorsporten.
Læs også:Magnussens 2018 var karrierens bedste sæson: Det fabelagtige forår stikker ud- Det var godt for mig, for det bliver meget hurtigt klaustrofobisk, hvis man kun har motorsport i sit liv, siger han.
I 2016 fik han chancen hos det franske fabriksteam Renault i en bil, som han betegner som den dårligste, han har kørt i sin tid i Formel 1.
Det blev til syv point i 21 grandprixer.
- Det var bare et mellemår, der var helt ad helvede til, siger han.
De seneste to år har Magnussen kørt for Haas-holdet, hvor han med egne ord føler sig bedre tilpas end nogensinde.
2019-sæsonen i Formel 1 går i gang 17.
marts, når der er grandprix i australske Melbourne.
/ritzau/FacebookTwitterKopier link




https://www.dr.dk/nyheder/udland/dmi-sneen-falder-flere-steder-men-julen-bliver-vaad

UdlandDMI: Sneen falder flere steder - men julen bliver våd I Nordsjælland og Nordjylland er der chance for, at der ligger en smule sne på gader og stræder juleaften.
Selv om sneen falder lillejuleaften, vil varmere temperaturer og regn forhindre en hvid jul de fleste steder i landet, lyder det fra DMI.
Af Lars Lindevall23.
dec.
2018 kl.
09.
06Bemærk: artiklen er mere end 30 dage gammelLæs opDet er otte år siden, at vi sidst havde en hvid jul - forstået på den måde, at mindst 90 procent af Danmark var dækket af sne juleaften.
Og det skal vi altså ikke sætte næsen op efter i år, lyder meldingen fra Danmarks Meteorologiske Institut (DMI).
Selv om det lige nu sner i dele af landet, herunder i Hovedstadsområdet, Nordsjælland og Nordjylland, så vil temperaturerne stige i løbet af juleaftensdag, og sneen bliver skyllet væk af regnbyger de fleste steder.
- I løbet af i dag vil sneen gå over i regn flere steder i landet.
I morgen begynder det at blive mere blæsende, og temperaturerne stiger lidt, så meget af sneen smelter og forsvinder, siger Bolette Brødsgaard, vagthavende meteorolog hos DMI.
Kælken skal måske frem i NordsjællandDer er dog steder i landet, hvor der er chance for, at sneen vil blive liggende helt frem til juleaften, forklarer hun.
- I nat får vi ned til minus fem grader, og i morgen vil det stadig være delvist klart nogle steder.
Lidt af sneen, der lige nu falder i hovedstadsområdet og i Nordsjælland, vil måske kunne blive liggende.
Især i Nordsjælland er der en chance for, at man kan gå i kirke i julesne i morgen.
Det er lidt mere på kanten i Nordjylland, hvor der kommer en del vestenvind juleaftensdag.
De varmere temperaturer og blæsevejret fortsætter hen over juledagene.
- Fra 1.
juledag er det slut med julevejret.
Det bliver mere råt vintervejr med blæst og lidt regn.
Det kan dog godt være, at der kommer lidt sol igennem hist og pist, hvis man skal ud og gå en tur oven på julemaden, siger Bolette Brødsgaard, vagthavende meteorolog hos DMI.
Efter den store mængde sne og slud, der er faldet i hovedstadsområdet i løbet af de seneste timer, har Københavns Politi advaret borgere om at passe på nedfalden sne fra bygningernes tage.
- Grundet vejrliget i hovedstadsområdet har flere patruljer oplyst, at der falder store mængder sne ned fra byens tage.
Vær derfor ekstra opmærksom, ligesom vi opfordrer bilister til at køre efter forholdene.
Glædelig jul!
, skriver Københavns Politi på Twitter.
FacebookTwitterKopier linkEmner:Danmarks Meteorologiske Institut|Vejret|Jul|Sjælland|Jylland




https://www.dr.dk/nyheder/viden/kroppen/dna-test-under-juletraeet-virksomhed-saelger-resultaterne-til-medicinalgigant

KroppenDNA-test under juletræet?
Virksomhed sælger resultaterne til medicinalgigant Det er svært at gennemskue, hvem der får adgang til vores genetiske data og andre personlige informationer, når vi køber private DNA-tests, vurderer overlæge.
Hvem ejer dine genetiske data?
Hvis du tager en gentest hos 23andme, er du ikke længere selv herre over, hvem der har adgang til dine data.
Af Emilie Aagaard23.
dec.
2018 kl.
10.
46Bemærk: artiklen er mere end 30 dage gammelLæs opHvor kom dine forfædre fra?
Og har du slægtninge, du ikke kender til et sted i verden?
De spørgsmål kan en privat DNA-test måske afsløre, lover flere producenter.
I år vil der nok ligge DNA-tests under nogle danske juletræer.
I hvert fald har flere virksomheder markedsført testene som en oplagt julegave.
Der har endda været særlige juletilbud til danskerne på flere af producenternes hjemmesider.
Men hos det amerikanske firma 23andMe, som sælger DNA-tests til blandt andet private i Danmark, er det ikke kun dig selv, der finder svar i resultaterne.
I sommer lavede firmaet en aftale med medicinalkoncernen GlaxoSmithKline.
En aftale til knap to milliarder danske kroner, ifølge mediet Bionews.
Jeg ville jo mene, at man selv ejer sine genetiske data.
Men sådan er det altså ikke.
For i det øjeblik 23andMe har data, som de så sælger videre, så er de jo ikke mine mere.
Anne-Marie Gerdes, klinikchef på RigshospitaletFor det enorme beløb har den engelske medicinalkoncern fået lov til at bruge de data - blandt andet DNA-testresultater - som amerikanske 23andMe har på deres omkring fem millioner kunder.
- Det er svært at gennemskue, at det bliver solgt videre.
Der er utrolig mange oplysninger på hjemmesiden, og det bliver meget langhåret at forstå det hele, siger Anne-Marie Gerdes, der er klinikchef på Rigshospitalets Genetiske Klinik og medlem af Etisk Råd, efter at hun selv har ledt rundt på siden.
Hun mener, at der overordnet er en række problematikker, som man som forbruger er nødt til at sætte sig grundigt ind i, inden man giver sine data til firmaer, der laver DNA-tests.
Hvem ejer dine genetiske data?
Grundlæggende handler det om, hvem der ejer genetisk data.
- Jeg ville jo mene, at man selv ejer sine genetiske data.
Men sådan er det altså ikke.
For i det øjeblik 23andMe har data, som de så sælger videre, så er de jo ikke mine mere, siger Anne-Marie Gerdes.
Og det er et problem.
For selv om de genetiske data ikke er koblet til et navn og personnummer, er de potentielt meget private.
- Hvis der er rigtig mange andre data sammen med de genetiske data - fx køn, alder, højde osv.
, bliver det jo mere identificerbart, vurderer hun.
Kan accelerere udviklingen af ny medicinI sommer sagde Anne Wojcicki, som er administrerende direktør for 23andMe, at der bag samarbejdet med GlaxoSmithKline ligger et håb om, at den store mængde data kan gøre medicinalgiganten i stand til at udvikle ny medicin.
- Ved at udnytte de genetiske og fænotypiske oplysninger, der er givet af 23andMes kunder og kombinere dem med GlaxoSmithKlines utrolige ekspertise og ressourcer i stofforskning, mener vi, at vi hurtigere kan behandle og helbrede sygdomme, sagde hun til Bionews.
DR Viden har kontaktet både 23andMe og GlaxoSmithKline for at høre, hvordan de beskytter brugernes private data.
Ingen af firmaerne har besvaret vores henvendelser.
MyHeritage, der også tilbyder private gentests i Danmark, ville dog gerne tale med os.
Ilan Melchior er country manager for Danmark, men sidder i firmaets hovedkontor i Israel.
Han fortæller, at MyHeritage ikke har solgt deres brugeres data videre.
- I modsætning til andre firmaer ejer vi ikke de her data.
De er ejet af brugerne selv.
Hvis vi nogensinde skulle give data videre, ville vi udelukkende gøre det med udtrykkelig accept fra brugeren selv, fortæller han, fortæller han.
Kvaliteten er usikkerAnne-Marie Gerdes er generelt bekymret for datasikkerheden ved private gentests.
Men hun fortæller, at der også er andre ting, der vækker hendes bekymring.
Blandt andet hvad man egentlig kan få at vide, hvis man tager en test.
Selv som fagperson har hun nemlig svært ved at gennemskue kvaliteten af testene.
- Jeg mangler en validering af de her tests.
Får man for eksempel det samme svar, hvis man får lavet en test ved de forskellige firmaer?
Desuden mener hun, at det kan være svært at forberede sig helt på svaret.
For man ved aldrig, hvad resultatet er.
- Det kan jo ændre familiedynamikken, hvis for eksempel to søskende får forskellige svar.
Men hvorvidt, man så kan konkludere, at de ikke er søskende, er mere usikkert, siger Anne-Marie Gerdes.
FacebookTwitterKopier linkEmner:GlaxoSmithKline|Erhverv|Videnskab|Rigshospitalet|Israel




https://www.dr.dk/musik/remee-skrev-juleklassiker-til-sin-datter-her-er-hele-historien-bag-let-love-be-love

MusikRemee skrev juleklassiker til sin datter: Her er hele historien bag 'Let Love Be Love'Sangerinderne bag nummeret havde ingen anelse om sangens særlige betydning, da de indspillede den i 1998.
Det er 20 år siden, 'Let Love Be Love' udkom.
Dét jubilæum blev markeret ved DRs Juleshow, hvor sangen atter blev sunget.
Af Christian Mejdahl Buhl23.
dec.
2018 kl.
10.
00Bemærk: artiklen er mere end 30 dage gammelLæs opLad kærlighed være kærlighed.
Budskabet i juleklassikeren 'Let Love Be Love' er ikke til at tage fejl af.
Lyt til sangen, mens du læser, her:Christina Undhjem, Juice, S.
O.
A.
P.
& RemeeLet Love Be LoveOg for 20 år siden gik sangen da også rent ind hos danskerne, der straks tog den til sig og har lyttet til sangen hver jul lige siden.
Syv millioner afspilninger er det blevet til på Spotify, og alene i den første uge af december i år blev 'Let Love Be Love' afspillet 379.
162 gange i Danmark.
Adventskalender om julehitsHver søndag i advent fortæller vi historien om et af de største julehits fra ind- og udland.
Læs de andre artikler her:1.
søndag i advent: Mariah Carey - 'All I Want For Christmas Is You'Hele historien bag Mariah Careys juleklassiker: Så meget har hun tjent på kæmpehittet2.
søndag i advent: MC Einar - 'Jul Det' Cool'30 år gammel dansk julesang hitter stadig - men gruppen bag har tjent 0 kroner på den3.
søndag i advent: Wham!
- 'Last Christmas'Juleklassikeren, du elsker - eller elsker at hade: Hele historien bag 'Last Christmas'Men da de danske hitgrupper Juice og S.
O.
A.
P.
og den norske sangerinde Christina Undhjem indspillede julehittet for 20 år siden, anede de ikke, at sangen betød noget ganske særligt for komponisten bag nummeret, Remee.
Inspirationen til nummeret kom nemlig fra hans på det tidspunkt endnu ufødte datter.
- Jeg skrev 'Let Love Be Love' som en fødselsgave til Emma, der var på vej på det tidspunkt.
Den handler om noget så simpelt som kærlighed, tilgivelse og at tro på sine drømme, kunne hitmageren lørdag aften afsløre i DRs Juleshow.
Se, hvordan det gik til, da Remee samlede tropperne og sendte sin i dag 20-årige datter Emma på scenen sammen med Juice, S.
O.
A.
P.
og Christina ved DRs juleshow, i videoen herunder.
Du kan også læse artiklen til ende og finde en ekstra lille julegave fra 1999 nederst i artiklen.
Julekugler og PlayStation i studiet'Let Love Be Love' er et samarbejde mellem en række kvindelige solister og Remees dybe vokal, der kommer ind til sidst i nummeret.
Jeg kan huske, at Remee havde pyntet helt vildt med julepynt og julebuffet, og der stod en PlayStatio, og Saseline havde en flot julekjole på.
Anne RaniBlandt andre medvirker r&b-gruppen Juice på sangen, og de to medlemmer Anne Rani og Eve Horne var da også med på scenen lørdag aften.
20 år tidligere havde de stor succes i Danmark og England, hvor de hittede med sangene 'Best Days' og 'I'll Come Runnin' og spillede store koncerter i ind- og udland.
Men på trods af gruppens travle kalendre dengang kan de sagtens huske, hvordan det foregik, da de skulle indspille julesangen tilbage i 1998.
- Vi var samlet alle pigerne, og vi kendte jo godt hinanden fra musikbranchen i forvejen.
Og jeg kan huske, at Remee havde pyntet helt vildt med julepynt og julebuffet, og der stod en PlayStation, og Saseline havde en flot julekjole på.
Så det var en virkelig magisk dag, da vi indspillede sangen, lyder det nostalgisk fra Anne Rani.
Foruden Eve Horne til venstre og Anne Rani til højre bestod Juice også af Maria Hamer.
Her ses 2/3 af gruppen til Remees 25-års fødselsdag i 1999.
Dengang vidste de ingenting om, hvem sangen i virkeligheden handlede om.
- Vi havde jo ingen anelse om, at sangen i virkeligheden var skrevet til Remees datter, eller at den ville blive sådan et hit.
Vi gik bare i studiet og indspillede endnu en sang, men kunne med årene godt se, at den fortsatte med at hænge ved hver jul.
Og det er også først med tiden, vi har fået det med Emma at vide, siger Anne Rani.
Læs også:30 år gammel dansk julesang hitter stadig - men gruppen bag har tjent 0 kroner på denDet var ikke kun i Danmark, man kunne se hitpotentialet i 'Let Love Be Love'.
Således indspillede Grand Prix-kongen Johnny Logan også sin egen version af sangen i 2001, som du kan høre herunder.
Johnny LoganLet Love Be LoveHjalp med at håndtere sangerindes homoseksualitetEve Horne udgør den anden halvdel af Juice, og hun har også en helt særlig forbindelse til nummeret.
Der er nemlig en markant forskel på, hvordan hun synger linjerne i dag i modsætning til for 20 år siden.
Læs også:Hele historien bag Mariah Careys juleklassiker: Så meget har hun tjent på kæmpehittet- Som homoseksuel er det en særligt stor sang for mig.
Det var smukt at indspille den alene på grund af det, sangen betyder.
Mennesker elsker hinanden og kærligheden trumfer alt andet.
Den betød meget dengang, lyder det fra Eve Horne.
Norske Christina Undhjem var også en af de store stemmer bag 'Let Love Be Love'.
Her ses hun for 20 år siden sammen med sin landskvinde Lene Nystrøm fra Aqua.
Folk, der ikke engang var født, synger med!
Men pigerne i Juice klarede som bekendt ikke skærene alene.
Så populær er 'Let Love Be Love'Mellem 1.
og 21.
december i år er 'Let Love Be Love' blevet streamet 1.
003.
747 gange på Spotify.
I alt har sangen 7,2 millioner afspilninger på Spotify.
En opgørelse fra foreningen KODA viser, at 'Let Love Be Love' var den tredjemest spillede julesang i perioden 2007-2017 - kun overgået af 'Last Chrismas' med Wham!
på andenpladsen og 'Jul det' cool' med MC Einar på førstepladsen.
Der er lavet et utal af covers af nummeret på YouTube.
Blandt andre af Anna David, Ida Red og her med Christopher.
Remees egen pigegruppe S.
O.
A.
P.
var også med på det store julehit.
Og for Saseline Sørensen, der udgør den ene halvdel af duoen, har sangen betydet, at unge i dag stadigvæk kender til S.
O.
A.
P.
, selvom sangen udkom, før mange af de nuværende skoleelever overhovedet var blevet født.
- Her 20 år senere betyder det, at S.
O.
A.
P.
stadig bliver husket på grund af det her nummer.
Man spiller ikke lige vores andre numre i radioen på samme tid hvert år.
Det gør man jo med det her nummer, siger hun og fortsætter:- For to år siden optrådte jeg med den på natklubben ARCH, hvor aldersgennemsnittet er 15-20 år.
Og jeg tænkte: 'Hvem fanden kommer til at kende os?
Hvem kender overhovedet S.
O.
A.
P.
?
' Og da vi går på, synger alle med, og man står der og ved ikke, hvordan det lige gik til, griner hun.
S.
O.
A.
P.
bestod af Heidi og Saseline Sørensen.
Her er de til udgivelsesfesten for deres andet album 'Miracle' i 2000.
Men for Saseline betyder sangen også noget helt særligt.
For der er én person, som hun gerne ville have haft til at overvære den ikoniske optræden i DRs Juleshow.
- Det er specielt for mig at skulle optræde med det her nummer sammen med min lillesøster.
Vi har mistet vores far, og han elskede virkelig nummeret og glædede sig til at se os optræde, lyder det bevæget fra sangerinden, der til gengæld kan glæde sig over al den kærlighed, som folk kaster i hendes retning i julen hvert år.
Læs også:Juleklassikeren, du elsker - eller elsker at hade: Hele historien bag 'Last Christmas'- Folk skriver til mig på Instagram og tagger mig i opslag, hvor de hører sangen.
Og der er også nogen, der siger, de danser om juletræet til den.
Den har fået sit helt eget liv, og det er så dejligt at have været en del af, fortæller hun.
Som en ekstrapakke kommer her også et klip fra 1999, hvor Juice, S.
O.
A.
P.
, Christina Undhjem og Remee optrådte med sangen i 'Musikbutikken' på DR1.
FacebookTwitterKopier linkEmner:Jul|DR1|Playstation|Remee (musiker)|England




https://www.dr.dk/nyheder/regionale/nordjylland/region-nordjylland-bruger-mere-tvang-i-psykiatrien

NordjyllandRegion Nordjylland bruger mere tvang i psykiatrienRegionerne skulle nedbringe mængden af tvang i psykiatrien, men det er gået den anden vej.
Region Nordjylland, administrationsbygningen i Aalborg Øst.
.
 Af Michael Strandfelt og Søren K Nielsen23.
dec.
2018 kl.
09.
00Bemærk: artiklen er mere end 30 dage gammelLæs opDe psykiatriske patienter i Nordjylland bliver i stigende grad udsat for tvang - og det bekymrer Sundhedsstyrelsen.
I den seneste årsrapport konstaterer styrelsen, at det er lykkedes psykiatrien i Nordjylland at bringe brugen af bæltefikseringer lidt ned.
Men det betyder ikke, at tvang generelt bliver benyttet mindre i psykiatrien.
Der nemlig bare sket en stigning i tvangsmedicinering, fastholdelser og anden anvendelse af tvang, så det samlede tal er steget.
Jette Ramskov (S), formand for Region Nordjyllands psykiatriudvalg, kan godt forstå Sundhedsstyrelsen.
- Jeg er også bekymret over at tvangen er steget, siger hun.
Alle regioner har givet Sundhedsstyrelsen håndslag på at bruge markant mindre tvang i 2020.
Men styrelsen tror ifølge årsrapporten ikke på, at det lykkes.
Region Nordjylland har dog ikke kastet håndklædet i ringen.
Vi vil nå det, forsikrer Jette Ramskov.
- Vi følger det fuldstændig tæt, så vi kan se, om det er faldende, og hvordan det går med de indsatser, vi har igangsat, siger hun.
Medicintvang er ikke nødvendigvis bedre end bæltetFormanden for psykiatriforeningen SINDs nordjyske afdeling, Jens Ibsen, er ærgerlig over at tvangen er steget.
- Det er lidt træls, at der skal være så meget tvang i psykiatrien, siger han.
Og det opvejer ifølge Jens Ibsen ikke nødvendigvis for den stigende tvang, at man har færre tilfælde tvang ved bæltefiksering.
- Hvilken type tvang man helst vil have, det er lidt en smagssag.
Jeg tænker måske sommetider, at det er bedre at komme i bælte, for så kan man snakke med folk i stedet for at bedøve med medicin, siger han.
Jens Ibsen tror, at det kan være svært at lykkes med at få nedbragt brugen af tvang.
- Hvis der fandtes enkle løsninger, så havde det været væk for længst.
Det er noget af det sværeste, der findes inden fo psykiatrien, siger han.
Men har han dog et oplagt bud på, hvad der måske kan løse det.
- Jeg tror, man er nødt til at bruge mere dygtigt personale, så nogle af de her tvangstilfælde kan undgås, siger han.
FacebookTwitterKopier linkEmner:Jylland|Region Nordjylland|Sundhedsstyrelsen|Psykiske lidelser|Socialdemokraterne




https://www.dr.dk/nyheder/udland/oejenvidne-til-tsunami-i-indonesien-pludselig-saa-jeg-boelgen-og-maatte-loebe

UdlandØjenvidne til tsunami i Indonesien: 'Pludselig så jeg bølgen og måtte løbe'Mindst 222 personer har mistet livet i en tsunami, der har ramt flere kyster i Indonesien.
En tsunami ramte i Sundastrædet i Indonesien lørdag kort før solnedgang.
Af Lars Lindevall og Tobias Sydradal (video)23.
dec.
2018 kl.
07.
02 | opdateret 23.
dec.
2018 kl.
12.
28Bemærk: artiklen er mere end 30 dage gammelLæs opEn tsunami ramte lørdag aften i Sundastrædet mellem øerne Java og Sumatra i Indonesien.
Mindst 222 mennesker har mistet livet, og flere hundrede mennesker er såret, skriver nyhedsbureauet Reuters på baggrund af oplysninger fra katastrofeberedskabet i det sydøstasiatiske land.
Mange mennesker savnes fortsat og myndighederne frygter, at dødstallet vil stige, når redningsmandskaberne når frem til at alle de ramte områder.
Tsunamien, der har ødelagt hundredvis af bygninger i kystområderne, er blevet udløst af undersøiske jordskred fra vulkansk aktivitet nær vulkanøen Krakatau og en tidevandsbølge, fortæller talsmand for katastrofeberedskabet Sutopo Purwo Nugroho.
Tsunamien ramte flere områder i Sundastrædet, herunder strande i Pandeglang, Serang og Lampung, omkring klokken 21:30 lokal tid.
De lokale myndigheder har advaret indbyggerne om at opholde sig ved strandene i området.
Myndighederne har travlt med at danne sig et overblik over katastrofens omfang og dødstallet ventes at stige.
Ville fotografere vulkan-aktivitetEn norsk vulkanfotograf, Øystein Lund Andersen, der opholdt sig på en af strandene i området, fortæller til BBC, at han måtte løbe, da han så den første store bølge nærme sig.
- Jeg var alene på stranden, mens min familie sov på værelse.
Jeg var ude for at fotografere vulkan-udbruddet, som var ret kraftigt tidligere på aftenen.
Men lige inden bølgerne kom, var der ingen aktivitet overhovedet.
Det var bare mørkt.
Pludselig så jeg bølgen komme og måtte løbe, fortæller Øystein Lund Andersen, der tilføjer:- Jeg løb direkte til hotellet, hvor min kone og søn lå og sov.
Jeg vækkede dem, og så kunne jeg høre, at der kom en endnu større bølge.
Jeg kiggede ud af vindue i det sekund, hvor den ramte.
Bølgen fortsatte forbi hotellet og skubbede biler væk fra vejen.
Sammen med andre gæster fra hotellet skyndte vi os ind i skoven ved siden af hotellet, siger det norske øjenvidne til BBC.
Krakatau er en cirka 800 meter høj vulkanø i midten af Sundastrædet.
Efter flere eksplosive udbrud opstod der i 1927 en ny vulkan, Anak Krakatau, der er meget aktiv.
Det skriver vulkaneksperten.
dk.
Det er vulkansk aktivitet fra denne vulkan, der ifølge myndighederne har udløst de undersøiske jordskred.
Tsunamien blev udløst af vulkansk aktivitet nær vulkanøen Krakatau.
FacebookTwitterKopier linkEmner:Indonesien|BBC|Oversvømmelser|Naturkatastrofer|Viden og tech




https://www.dr.dk/nyheder/regionale/midtvest/aeldre-tumler-med-sorg-og-livsfortrydelser-psykolog-rykker-ind-paa

Midt- og VestjyllandÆldre tumler med sorg og livsfortrydelser: Psykolog rykker ind på plejehjemSorg og tanker om fejltagelser i livet kan fylde så meget hos nogle ældre, at de trives dårligt.
I fire kommuner sætter man nu fokus på at hjælpe de mennesker.
Psykolog Tanja Høj Jensen skal fra det nye år bruge tid med beboere på tre plejehjem i Thisted Kommune.
Af Mia Vognstoft Vad23.
dec.
2018 kl.
07.
45Bemærk: artiklen er mere end 30 dage gammelLæs opHar mit liv givet mening?
Fik jeg gjort det, jeg gerne ville?
Fik jeg sagt undskyld?
Det er nogle af de spørgsmål, der kan melde sig hos ældre mennesker - og for nogle kan det fylde så meget, at det står i vejen for deres trivsel.
De mennesker har brug for hjælp, og i Thisted Kommune kommer den i form af psykolog Tanja Høj Jensen.
Hun er blevet tilknyttet tre plejecentre kommunen, hvor hun efter nytår skal bruge tid med beboerne.
Tanja Høj Jensen vil hjælpe dem med at håndtere svære tanker om for eksempel sorg og fejltagelser i livet.
Når man bliver gammel og mister fysiske færdigheder, har man pludselig mange timer til at tænke, forklarer Tanja Høj Jensen.
- Døden lurer forude, og det får mange til at gøre 'status'.
Ting, som måske er blevet gemt væk, kommer op til overfladen, siger hun.
De fleste af os har nogle forsvarsmekanismer, som vi bruger, når vi oplever psykisk smerte.
Nogle strategier til at håndtere det, som for eksempel at gøre hele huset rent eller tage os af andre, forklarer psykologen.
- Men det øjeblik, hvor man bliver rigtig gammel og måske syg, er man tvunget til at sidde stille i en stol eller ligge i en seng det meste af døgnet - og så kan man ikke bruge de strategier længere, siger Tanja Høj Jensen.
Et fortroligt rumPå den måde bliver mange ældre pludselig tvunget til at se deres liv i øjnene.
- Det kan være overvældende at komme i kontakt med alle de følelser, hvis man ikke oplever, at man har nogen at dele det med, siger Tanja Høj Jensen.
Hun kommer ikke til at møde op med en skabelon for forløbet med den enkelte beboer på plejehjemmet.
Nogle dage vil det blive noget, der ligner reel samtaleterapi, mens hun andre dage kan bruge en time på at holde i hånd og kigge i fotoalbums.
- Vi tager udgangspunkt i lige præcis den historie, som dét menneske har.
Beboeren får mulighed for at sætte ord på nogle af de tanker, som fylder for vedkommende - i et fortroligt rum med et menneske, som de ikke føler, at de skal passe på eller beskytte, siger Tanja Høj Jensen.
Leder af de tre plejecentre i Thisted Kommune, Theresa Wollenberg, er meget glad for projektet.
Udover et bedre tilbud til beboerne, kan det også gøre noget godt for plejepersonalet, mener hun.
- At der er nogen, som tager sig af de ældre, når man kan se, at de går og tumler med noget, det kan give ro til, at personalet kan have fokus på de ting, som de er gode til.
Tanja kan også bidrage til at udvikle vores tilgang, siger Theresa Wollenberg.
'Værdigheds-medarbejder'Også i kommunerne i Esbjerg, Glostrup og København starter de projekter op, som har fokus på at hjælpe ældre, der er ramt af sorg og livsfortrydelser.
I Aarhus Kommune har Center for Livskvalitet siden november 2016 tilbudt samtaleterapi til ældre borgere med psykiske udfordringer.
De foreløbige resultater fra centeret viser, at deltagerne i gennemsnit gik fra en depressiv eller kraftig psykisk belastet tilstand, til en tilstand hvor de trives i livet.
De erfaringer er netop baggrund for, at de fire kommuner har fået penge af Sundhedsstyrelsen til lignende projekter.
I Thisted Kommune, hvor Tanja Høj Jensen arbejder, hedder projektet 'Den værdige samtale', Dét er der en grund til.
Når man bliver gammel, kan man nemlig godt komme til at opleve, at man ikke bidrager med så meget, som man har gjort tidligere.
Nogle kommer måske til at tænke på, om der egentlig er brug for dem længere, siger psykologen.
- Men alle mennesker har ret til at opleve, at selvom ens færdigheder skrumper ind, har man stadig en værdi, simpelthen i kraft af at man er menneske, siger Tanja Høj Jensen, der mener, at man kan kalde hende for 'værdighedsmedarbejder'.
Hun vil gerne hjælpe beboerne på plejecentrene med at opdage de ting, der giver mening for dem.
- Jeg håber, at jeg kan hjælpe dem til at få øje på, hvad de har betydet, og hvor de har gjort gavn.
Læs også:Thyras millioner skal hjælpe ensomme ældreFacebookTwitterKopier linkEmner:Thisted Kommune|Plejeboliger|Sundhed og velvære|København|Aarhus Kommune




https://www.dr.dk/nyheder/indland/video-moed-akutlaegerne-med-skudsikre-veste-vi-kan-komme-taettere-paa-og-redde-flere

IndlandVIDEO Mød akutlægerne med skudsikre veste: Vi kan komme tættere på og redde flere livMed hjelme og skudsikre veste er lægerne klar til at rykke ind på et gerningssted sammen med politiet.
Af Louise Damløv, Joshua Hollingdale og video: Sophie Brochdorff Himmelstrup23.
dec.
2018 kl.
09.
05Bemærk: artiklen er mere end 30 dage gammelLæs opKlokken er 7.
00 om morgenen, når overlæge Henrik Alstrøm og hans kollega Allan Paarup Kristensen møder ind på Herlev Hospital nordvest for København for at køre akutlægebil.
Ligesom deres kolleger afventer de dagens første opgave - men Henrik Alstrøm og Allan Paarup Kristensen har som de eneste også skudsikre veste og hjelme med i bagagerummet.
De er nemlig dagens TEMS-hold - et hold af læger og paramedicinere, der sammen med politiet kan rykke ind i ikke sikrede området - som for eksempel, når der er blevet skudt.
Region Hovedstaden er som den første region klar med døgnbemandede TEMS-hold fra årsskiftet, men meningen med TEMS-holdene er, at de skal være landsdækkende, lyder det fra Sundhedsstyrelsen.
Læs også:Nye hold af akutlæger i skudsikre veste skal rykke ud sammen med politietHoldene er blevet oprettet pga.
den alvorlige terrortrussel, der er mod Danmark, lyder det fra Sundhedsstyrelsen og Region Hovedstaden, der sammen med de andre regioner og Rigspolitiet i det nye år sætter sig sammen for at gøre TEMS landsdækkende.
- Hvor vi førhen godt kunne havne i nogle sitationer, der ikke var sikre, så er vi trænet til at gå med derind nu, siger Allan Paarup Kristensen.
Holdene kan også bruges i andre situationer end terrorangreb.
For eksempel til skoleskyderier eller andre situationer, hvor en gerningsmand er på fri fod i et område.
I videoen herover kan du se, hvordan en vagt som akutlæge foregår, når Tems-uniformen ligger i bagagerummet.
FacebookTwitterKopier linkEmner:Region Hovedstaden|Sundhedsstyrelsen|København|Læger|Politi




https://www.dr.dk/nyheder/regionale/oestjylland/juleaften-er-den-dag-paa-aaret-med-flest-hjerteanfald-vaer-opmaerksom

ØstjyllandJuleaften er den dag på året med flest hjerteanfald: Vær opmærksom på disse fem tingEt registerstudie fra Sverige viser, at der juleaften er 37 procent flere hjerteanfald end gennemsnittet.
Af Flemming Nielsen og Emma Lichscheidt23.
dec.
2018 kl.
13.
15 | opdateret 27.
dec.
2018 kl.
11.
04Bemærk: artiklen er mere end 30 dage gammelLæs opRettelse 27.
12: Det fremgik ikke tidligere tydeligt i overskriften og artiklen, at der er fem ting, du skal være opmærksom på.
Det er rettet nu.
Julen er som bekendt hjerternes fest.
Men det er også højsæson for hjerteanfald.
Faktisk er juleaften klokken 22 et kritisk tidspunkt.
For lige præcis på dét tidspunkt, stiger risikoen for at få et hjerteanfald, viser et nyt svensk studie, der er offentliggjort i det videnskabelige tidsskrift British Medical Journal.
Den 24.
december er den dag på året, hvor svenske forskere observerede den højeste forekomst af hjerteanfald med 37 procent flere end gennemsnittet.
Og undersøgelsen, der bygger på svenske sundhedsregistre, holder vand, mener Hans Erik Bøtker, der er klinisk professor ved Aarhus Universitetshospital.
- Registerstudier er temmelig robuste, når det gælder om at beskrive virkeligheden, siger han.
Det er ellers højst usædvanligt, at der er en højere risiko for hjerteanfald om aftenen, da risikoen normalt er størst om morgenen.
Derfor tyder det på, at juleaften altså er en helt særlig dag, fortæller Hans Erik Bøtker.
- Det er helt usædvanligt og noget af det, man ikke kan give en forklaring på.
Derfor må man jo antage, at der er nogle andre forhold, der spiller ind netop juleaften, siger han.
Studiet viser ikke hvorforStudiet kan ikke vise, hvad de forhold er, men Hans Erik Bøtker fortæller, at de generelle erfaringer viser, at det kan hænge sammen med, at det er en særligt følelsesladet dag.
- Det kan være følelsesmæssige påvirkninger, der udløser et hjerteanfald.
Det kender vi fra andre sammenhænge som store sportslige begivenheder eller eksempelvis jordskælv, siger han.
Men også den fede julemad kan spille en rolle, vurderer han.
Undersøgelsen viste også, at det var fortrinsvist mennesker over 75 år, der var i risikogruppen sammen med mennesker, som havde hjertesygdomme i forvejen eller andre sygdomme som eksempelvis sukkersyge.
Vær opmærksom på disse fem tingHans Erik Bøtker peger på, at man skal holde ekstra øje med især sine ældre familiemedlemmer og være opmærksom på disse fem ting juleaften:1Brystsmerter2Almen utilpashed3Kvalme og eventuel opkastning4Nær-besvimelse5Lad være med at vente med at blive behandletFacebookTwitterKopier linkEmner:Hjertekarsygdomme|Jul|Aarhus Universitetshospital|British Medical Journal|Sverige




https://www.dr.dk/nyheder/viden/kroppen/koks-i-hukommelsen-var-julen-hvidere-da-far-var-dreng

Løj dine forældre, da de sagde.
.
.
Se temaKroppenKoks i hukommelsen: Var julen hvidere, da far var dreng?
Vi har haft hvid jul overraskende få gange gennem tiden ifølge DMI.
Men din hukommelse fortæller muligvis noget andet, siger forsker.
Episoder, som skiller sig ud og betyder noget for os, ender med at fylde mere i hukommelsen, siger forsker.
Af Allan Nisgaard og Lærke Kromann (grafik)23.
dec.
2018 kl.
07.
00Bemærk: artiklen er mere end 30 dage gammelLæs op”Da jeg var ung og fejrede jul, var der altid sne op helt til knæene.
Ja, det var tider.
”Den historie har flere af os lagt ører til, når vores forældre eller bedsteforældre har sukket over det grå og blæsende vintervejr den 24.
december.
Og juleaften har skam også været noget hvidere, hvis vi går tilbage i tiden.
Men det er overraskende få gange, det er sket.
Læs også:Er du helt sikker?
Et enkelt ord kan manipulere din hukommelseDefinitionen af en hvid julDMI’s kriterier for en hvid jul er, at 90 procent af landet er dækket af sne den 24.
december om eftermiddagen.
Snedybden skal være mere end en halv centimeter, og sneen må godt være faldet op til flere dage i forvejen.
Siden 1900 har vi haft hvid jul i Danmark i følgende år: 1915, 1923, 1938, 1956, 1969, 1981, 1995, 2009 og 2010.
Ifølge DMI, Danmarks Meteorologiske Institut, har vi haft en landsdækkende hvid jul ni gange siden, meterologerne begyndte at måle i starten af 1900-tallet.
Sidst var i 2010.
Så hvorfor husker nogen det som om, at der oftere har været en hvid jul?
Det kan hænge sammen med, at vi nemmere husker særlige episoder i vores liv, forklarer Thomas Alrik Sørensen, der er lektor og vidensgruppeleder for Center for Kognitiv Neurovidenskab på Aalborg Universitet:- Hukommelsen er egentlig mest egnet til at gøre os bedre til at håndtere fremtidige situationer.
Og det betyder, at de ting, som er normale og sker tit, bliver til generaliserede minder, hvor de ikke får den store betydning i hukommelsen.
- Hvorimod episoder, som skiller sig ud og betyder noget for os, ender med at fylde mere i hukommelsen.
Det kan for eksempel være en meget hvid jul.
Sådan et minde er nemmere at gengive.
Og når det er nemmere at gengive, så tror vi måske, at det er sket noget oftere, fortsætter Thomas Alrik Sørensen.
Læs også:Fakta-knæk: Er det farligt at knække fingre?
Han understreger samtidig, at danskernes definition af en hvid jul ikke nødvendigvis er den samme som DMI’s:- Hvis du har ventet hele december på, at den hvide jul kommer, og der så kommer en lille smule sne juleaften, så tolker du det måske som en hvid jul.
Vi blander måske dagene sammenMange håber, at sneen falder og bliver liggende i december.
Men det er oftest på den anden side af nytåret, at vi får mest sne.
Det fortæller Mikael Scharling, der er klimatolog i DMI.
- Januar er den måned, hvor vi i gennemsnit har flest snedækkedage.
Det vil sige dage, hvor der ligger sne på jorden, siger han.
Løj dine forældre, da de sagde .
.
.
at du får gigt af at knække fingre?
At det er en god idé at hælde olie i pastaen under kogning?
Eller at du rent faktisk skader dine øjne, hvis du ser for meget fjernsyn?
Fra barnsben er vi blevet fodret med forskellige husråd af vores forældre og andre belærende typer.
Men hvor meget af det passer rent faktisk?
I denne artikelserie spørger vi videnskaben til råds og finder ud af, om husrådene holder i virkeligheden.
Læs også:Syn for sagen: Ødelægger du øjnene ved at læse i mørke?
Og det kan ifølge Thomas Alrik Sørensen betyde, at vi kommer til at blande juleferien sammen med de efterfølgende dage i januar, når vi husker tilbage.
- Spørgsmålet er, hvor godt vi husker, hvornår den præcise dag med sne kom.
Og så laver vi måske en sammenblanding af dagene.
Det kunne man godt spekulere i, siger han og fortsætter:- Og så skal vi huske på, at vi jo ikke har en særlig god monitorering af vores oplevelse med julen.
Det er jo ikke sådan, at vi tænker, at nu skal jeg sætte mig ned og registrere, at det blev en hvid jul.
Mindre hvid jul i fremtidenHvis du går og håber på, at julen bliver hvidere i fremtiden, bør du måske skrue forhåbningerne en smule ned.
Chancen for en landsdækkende hvid jul er lige nu på otte procent ifølge DMI.
Men den globale temperaturstigning vil gøre, at chancerne bliver mindre og mindre i fremtiden ifølge Mikael Scharling.
Læs også:Slå ørerne ud: Er det farligt at rense ører med vatpinde?
Han understreger dog, at tilfældigheder i vejret spiller en stor rolle på den hvide jul:- Et eksempel på det er, at vi for første gang siden år 1900 fik hvid jul to år i træk i 2009 og 2010, siger han.
Og så skal det nævnes, at selvom der ikke er landsdækkende hvid jul, så kan der godt være lokal hvid jul.
Det øger chancen for, at du oplever en hvid jul.
FacebookTwitterKopier linkEmner:Danmarks Meteorologiske Institut|Jul|Vejret|Aalborg Universitet




https://www.dr.dk/nyheder/indland/nye-hold-af-akutlaeger-i-skudsikre-veste-skal-rykke-ud-sammen-med-politiet

IndlandNye hold af akutlæger i skudsikre veste skal rykke ud sammen med politietSærligt lægeteam skal redde liv under terrorangreb og andre kritiske situationer.
De gule jakker bliver skiftet ud med mørke skudsikre veste, når de særligt uddannede akutlæger i Region Hovedstaden næste år døgnet rundt står klar til at rykke ud sammen med politiet.
Af Louise Damløv, Joshua Ursin Hollingdale og Louise Dalsgaard23.
dec.
2018 kl.
08.
00Bemærk: artiklen er mere end 30 dage gammelLæs opNormalt skal akutlæger og ambulancefolk vente med at gå ind i en bygning eller et område, hvor der eksempelvis er blevet skudt, til politiet har erklæret området for sikkert.
Men det bliver der nu lavet om på i Region Hovedstaden.
Fra årsskiftet vil der nemlig være akutlæger på arbejde døgnet rundt, som har taget en særlig uddannelse, så de kan rykke ind sammen med politiet, behandle sårede patienter og rykke ud igen.
Når lægerne rykker ind, skal de have en sort uniform på, der til forveksling ligner politiets - med både skudsikker vest og hjelm.
Det kan for eksempel være under et terrorangreb, lyder det fra Region Hovedstaden.
- Det afgørende er, at vi kan komme ind til ofrene så hurtigt som muligt.
Ofte er det minutter, der afgør, om man lever eller dør, siger lægelig chef for akutberedskabet i Region Hovedstaden, Peter Berlac og uddyber:- Hvis vi venter, til området er helt sikkert, kan de her mennesker nå at forbløde, mens de venter på, at vi kan komme ind og hjælpe dem.
- Alvorlig terrortrussel kræver nye tiltagUddannelsen hedder TEMS - Tactical Emergency Medical Services.
Region Hovedstaden har som den første region valgt at tilbyde uddannelsen til personalet på baggrund af, at Politiets Efterretningstjenestes i den seneste trusselsvurdering betegner terrortruslen mod Danmark som alvorlig.
- Så må vi her i sundhedsvæsnet også tage terrortruslen alvorlig og begynde at tænke i nye baner, siger Peter Berlac.
Normalt arbejder akutlægerne i de karakteristiske gule jakker, men TEMS-lægerne skal have skudsikre uniformer og hjelme på - netop fordi de skal agere i ikke-sikrede områder, forklarer Peter Berlac.
- I de her taktiske situationer er vi slet ikke interesserede i, at man kan få øje på os, for så kan vi være et mål for terrorister, siger Peter Berlac og understreger, at holdene ikke kun kan bruges under eventuelle terrorangreb, men også ved eksempelvis skoleskyderier eller i andre situationer, hvor en bevæbnet gerningsmand befinder sig i et område.
(Artiklen fortsætter under billedet)Det er blandt andet sådan en hjelm her, som TEMS-lægerne skal have på, når de rykker ind på områder, der endnu ikke er erklæret sikre.
Skal udbredes til hele landetDet er ikke kun i Region Hovedstaden, at hold af akutlæger skal uddannes til at rykke ind i områder, der endnu ikke er erklæret sikre.
På sigt er det meningen, at alle fem regioner skal stille med lignende TEMS-hold, lyder det fra Sundhedsstyrelsen, der sammen med Rigspolitiet og de fem regioner i begyndelsen af det nye år vil drøfte mulighederne for netop at tilbyde uddannelsen til personale i hele landet.
- Vi har jo i Danmark desværre en alvorlig terrortrussel, og så har vi nogle internationale erfaringer, som vi er nødt til at se på - blandt andet med Bataclan-hændelsen i Paris.
Så vi ved, at vi bliver nødt til at styrke terrorberedskabet, siger Nanna Grave Poulsen, der er specialkonsulent i Sundhedsstyrelsen.
Fakta om TEMS-uddannelsenTEMS står for Tactical Emergency Medical ServicesAkutlægerne melder sig frivilligt og gennemgår en samtale og en hård fysisk test, hvor politiet er inde over.
Selve uddannelsen er på 37 timer.
Lægerne bliver trænet i taktisk fremførsel sammen med politiet og i at kommunikere og begå sig i et fjendtligt miljø.
Lægerne får en mørk uniform, der ligner politiets - med skudsikker vest og hjelm.
Uddannelsen bliver pt tilbudt i Region Hovedstaden, men planen er at den skal tilbydes akutlæger i hele landet.
Kilder: Region Hovedstaden og SundhedsstyrelsenHun refererer til terrorangrebet i Paris i 2015, hvor 130 mennesker blev dræbt - 90 på spillestedet Bataclan.
Her kunne sundhedspersonale nemlig ikke med det samme rykke ind på Bataclan.
Og målet med TEMS-holdene er klart: At redde liv, forklarer hun.
- De skal ind og lave akut livreddende behandling og få patienterne ud, hvor der er sikkert, og hvor der er mere sundhedspersonale til at tage sig af patienterne, siger Nanna Grave Poulsen.
Også Danmark blev i 2015 ramt af terror - da den 22-årige Omar Abdel Hamid el-Hussein dræbte to mennesker i København.
- Hele København var et usikkert område, så der ville det helt sikkert også have været hensigtsmæssigt at have sådan et hold, der sammen med politiet kunne opsøge de patienter og de tilskadekomne, der var og hjælpe dem, siger Nanna Grave Poulsen.
(Artiklen fortsætter under lydfilen, hvor du kan høre kommunikationen mellem ambulance og vagtcentral fra terrorangrebet mod synagogen i København i 2015, hvor man oplevede, at akutlæger ikke kunne komme frem til gerningsstedet, fordi området ikke var sikkert nok at arbejde i)Lydklip fra terrorangrebet i København 2015Akutlæge i Kolding: Det er en god idéAt der skal oprettes TEMS-hold i hele landet er noget, akutlægerne i Kolding glæder sig over, fortæller Dennis Köhler, der er leder af akutlægeteamet i byen.
- Det er en god ide, fordi der sker farlige ting andre steder end region Hovedstaden, siger han og uddyber:Vi oplever jævnligt at komme ud i situationer, hvor folk har skydevåben og knive, eller der er ofre for dem, som har haft skydevåben eller kniv.
Og så er det rart at vide lidt om, hvordan man opfører sig i sådan nogle situationer for at passe på sig selv, siger han og understreger, at akutlægerne nogle gange er på stedet før politiet.
Han kunne godt selv finde på at melde sig til uddannelsen, når den kommer til Region Syddanmark, siger han.
- Vi kan give folk den hjælp, som de måske ikke fik før, fordi vi ikke turde komme ind i området, før at alle farer var elimineret, siger han.
Det er udstyret her - blandt andet skudsikre veste og hjelme - som TEMS-akutlægerne har med i bilen, når de kører ud.
Det er sådan en skudsikker vest her, TEMS-lægerne skal have på.
FacebookTwitterKopier linkEmner:Omar Abdel Hamid El-Hussein (terrorist)|Region Hovedstaden|København|Terrorisme|Paris




https://www.dr.dk/nyheder/udland/nicaragua-anklager-tv-direktor-opildne-til-terror

UdlandNicaragua anklager tv-direktør for at opildne til terrorDirektøren for en tv-station det mellemamerikanske land anklages for at 'planlægge og konspirere til terror'.
Journalist Veronica Chavez fortæller på et pressemøde, hvordan bevæbnede betjente fredag stormede tv-stationen 100 % Noticas.
23.
dec.
2018 kl.
06.
36Bemærk: artiklen er mere end 30 dage gammelLæs opRegeringen i Nicaragua fortsætter sin hårde kurs over for uafhængige medier og organisationer i landet.
Lørdag blev direktøren for en regeringskritisk tv-station anklaget for at opildne til terror.
Det skriver nyhedsbureauet AP.
Dagen forinden havde bevæbnede betjente stormet tv-stationen 100 % Noticas.
Seks personer blev arresteret, heriblandt tv-direktør Miguel Mora og hans hustru, Veronica Chavez.
- De (politiet red.
) havde planlagt det nøje.
De ventede, indtil Miguel var færdig med at sende sit program, og så omringede de tv-stationen.
De stormede bygningen, som om de ledte efter en farlig kriminel.
De pegede på os med pistoler og førte ham væk, fortæller Veronica Chavez på et pressemøde lørdag.
Tv-stationen blev ransaget og lukket, og de anholdte ført væk.
Som den eneste blev Veronica Chavez løsladt igen efter tre timer.
Lørdag mødte Miguel Mora op i retten iført en blå fangedragt.
Her blev anklagerne mod ham læst op.
Af retsdokumenter fremgår det, at Mora er anklaget for at ville "planlægge og konspirere om at begå terror".
Veronica Chavez anklager politiet for at have "kidnappet" hendes mand efter "ordre fra diktatoren Daniel Ortega" og hans hustru, vicepræsident Rosario Murillo".
Stor utilfredshed med præsidentenDet er kun en uge siden, at mindst syv journalister blev overfaldet af bevæbnede betjente, da de protesterede foran politiets hovedkvarter i hovedstaden Managua.
Blandt journalisterne var Carlos Fernando Chamorro, der er en af landets mest kendte redaktører og en fremtrædende kritiker af præsident Daniel Ortega.
Få dage forinden havde politiet ransaget flere medier og lokale menneskerettighedsorganisationer og konfiskeret udstyr og dokumenter.
Uroen i landet bunder i stor utilfredshed med præsidenten.
Volden brød for alvor ud i april som følge af en plan fra regeringen om at mindske pensionsydelsen.
Det har ført til demonstrationer, som styret har slået hårdt ned på.
Demonstranter opfordrer præsident Daniel Ortega til at udskrive valg, men han har gentagne gange sagt, at de må vente, indtil hans periode udløber i 2021.
Siden april er flere end 300 mennesker blevet dræbt, vurderer Den Interamerikanske Menneskerettighedskommission (IACHR).
Mindst 565 personer er blevet fængslet.
I slutningen af august konkluderede FN's højkommissær for menneskerettigheder i en rapport, at Nicaraguas regering står bag omfattende undertrykkelse af befolkningen og politiske modstandere.
FN-rapporten beskriver ulovlige anholdelser, tortur og lukkede retssager.
Flere læger, professorer og dommere fortæller desuden, at de er blevet fyret for at have hjulpet demonstranter.
/ritzau/FacebookTwitterKopier linkEmner:Nicaragua|Forenede Nationer|Kriminalitet|Terrorisme|Daniel Ortega (politiker)




https://www.dr.dk/nyheder/udland/bedrageri-tiltalt-nissan-boss-skal-tilbringe-julen-bag-tremmer

UdlandBedrageri-tiltalt Nissan-boss skal tilbringe julen bag tremmerCarlos Ghosn, tidligere bestyrelsesformand for Nissan Motors, er varetægtsfængslet indtil 1.
januar.
Den tidligere topchef i Nissan Motors Carlos Ghosn mistænkes for bedrageri.
23.
dec.
2018 kl.
06.
24Bemærk: artiklen er mere end 30 dage gammelLæs opNissan Motors afsatte bestyrelsesformand Carlos Ghosn skal tilbringe julen bag tremmer.
Det står klart, efter at en japansk domstol lørdag besluttede at forlænge hans varetægtsfængsling.
Det skriver nyhedsbureauet AFP tidligt søndag morgen dansk tid.
- I dag er det blevet besluttet at varetægtsfængsle Ghosn indtil den 1.
januar, meddeler retten i Tokyo.
64-årige Carlos Ghosn blev anholdt den 19.
november sammen med Greg Kelly, der er en anden topchef i Nissan.
De er begge tiltalt for bedrageri.
Myndighederne mistænker de to for at have underrapporteret deres milliongager.
Det skulle være sket for at slippe billigere i skat.
Det påståede bedrageri skal have stået på fra 2011 til 2015.
Ghosn har i årevis været en af de mest markante personer i den globale automobilindustri som topchef for Renault-Nissan-Mitsubishi-alliancen.
I slutningen af november blev han som følge af sagen afsat som bestyrelsesformand for Nissan Motor.
Mitsubishi har gjort det samme.
Anklagerne mod den tidligere bestyrelsesformand er et produkt af Nissans egen undersøgelse.
Efter måneders bevisindsamling overdrog bilproducenten sagen til de japanske myndigheder i november.
Ud over Ghosn og Kelly er også Nissan Motor blevet tiltalt for at have misinformeret selskabets aktionærer og offentligheden i selskabets årsregnskaber.
/ritzau/FacebookTwitterKopier linkEmner:Nissan|Kriminalitet|Mitsubishi|Bilindustri|Tokyo




https://www.dr.dk/nyheder/regionale/sjaelland/df-om-tvangsadoptioner-vi-har-behov-kende-vores-ophav

SjællandDF om tvangsadoptioner: ”Vi har behov for at kende vores ophav”Dansk Folkeparti stiller en lang række spørgsmål til socialministeren om tvangsadoptioner.
Næstformand i Folketingets Social-, Indenrigs- og Børneudvalg, Karin Nødgaard, spørger ministeren om tvangsadoptioner.
(© Folketinget)Af Per Gade Gyldenkærne og Ann Smed Madsen23.
dec.
2018 kl.
06.
13Bemærk: artiklen er mere end 30 dage gammelLæs opDen konservative børne- og socialminister Mai Mercado skal nu forklare, hvad hun mener om tvangsadoptioner.
Det er Dansk Folkeparti, der stiller en byge af spørgsmål, efter at DR for nylig satte fokus på adoptioner uden samtykke, som det hedder.
Her blev der blandt andet rejst tvivl om, hvorvidt økonomi kan spille en rolle, når en kommune satser på mange tvangsadoptioner.
Lolland Kommune, der i år har rejst flest sager i hele landet om tvangsadoptioner, afviser blankt, at det er tilfældet, men Karin Nødgaard fra Dansk Folkeparti kræver svar fra ministeren.
Adoption, pleje og anbringelseVed tvangsadoption tager adoptivforældrene et barn til sig, som om det var deres eget.
De har de samme rettigheder og pligter som andre forældre og overtager også forældremyndigheden over barnet.
Der findes både frivillig anbringelse og tvangsanbringelse.
Ved en frivillig anbringelse af et barn eller en ung sker anbringelsen i samarbejde mellem forældrene og kommunen.
Ved en tvangsanbringelse fjerner kommunen mod forældrenes vilje barnet fra hjemmet for at sikre dets tarv.
Barnet kan blive placeret i pleje enten i netværkspleje eller hos en plejefamilie.
Kilde: Borger.
dk- Hvis der er kommuner, der vælger at gøre det her for at spare penge, er det så i overensstemmelse med lovgivningen, og hvad mener ministeren om det, spørger Karin Nødgaard, der er næstformand i Folketingets social-, indenrigs- og børneudvalg.
Det fremgår af et sparekatalog, som DR Sjælland har fået aktindsigt i, at Lolland Kommune forventer en besparelse på tvangsadoptioner, der stiger til fire millioner kroner i 2022.
Ved en tvangsadoption sparer kommunen nemlig udgiften til en anbringelse i familiepleje eller på institution.
Adoptioner er definitiveDansk Folkeparti advarer generelt imod, at der kan komme for mange tvangsadoptioner, efter at reglerne for nogle år siden blev lempet.
- Uanset hvad, betyder ens ophav enormt meget for vi mennesker, og det er meget definitivt, når man skrider til at tvangsadoptere et barn.
Så afskærer man barnet fra at have forbindelse med sit biologiske ophav, siger Karin Nødgaard.
Folketinget åbnede for tre år siden for, at det blev lettere at adoptere udsatte børn bort.
Sidste år godkendte Ankestyrelsen ni tvangsadoptioner på landsplan mod syv i hvert af de foregående to år.
FacebookTwitterKopier linkEmner:Mai Mercado (politiker)|Dansk Folkeparti|Socialforhold|Folketinget|Lolland




https://www.dr.dk/nyheder/udland/vand-saelger-anmeldte-terrormistaenkte-i-marokko-det-gor-ondt-i-hjertet

Dansker og nordmand dræbt i MarokkoSe temaUdlandVand-sælger anmeldte terrormistænkte i Marokko: Det gør ondt i hjertetNu står manden frem, der anmeldte de tre mistænkte for dobbeltdrabet i Marokko.
23.
dec.
2018 kl.
06.
27Bemærk: artiklen er mere end 30 dage gammelLæs opDer var noget i deres øjne.
En usikkerhed.
Og så pludselig lagde han mærke til noget, der lignede et sværd, som stak op fra en af mændenes bukser.
Det fortæller vandsælgeren, der var årsag til, at tre af de mistænkte for drabene på en dansk og en norsk kvinde i Marokko blev anholdt af politiet, i et interview med den norske avis Stavanger Aftenblad.
- Jeg er både glad og bange.
Jeg fratog tre drabsmistænkte muligheden for at udøve mere vold og bringe yderligere skam over Marokko, siger El Oussoul, der ikke vil have sit fulde navn frem, til avisens udsendte.
- Jeg er også bange, fordi de måske har venner, der vil hævne sig.
Da El Oussoul torsdag steg på en bus, der ankom til stationen i Marrakesh fra bjergbyen Azilal, var der ved første øjekast ikke noget mistænkeligt ved de tre mænd, der sad bagest i bussen.
- En af dem ville købe vand.
Da han betalte, lagde jeg mærke til spidsen af et sværd, der stak op af bukserne.
Jeg blev meget bange.
Det var noget med deres øjne.
De virkede usikre, og jeg lagde også mærke til, at de alle tre var helt nybarberet, siger den 37-årige sælger.
- Jeg får gåsehud, når jeg snakker om detDe to kvinder, 24-årige Louisa Vesterager Jespersen fra Ikast og 28-årige Maren Ueland fra den norske by Bryne, blev mandag 17.
december fundet dræbt nær deres telt i et populært turistområde i Atlasbjergene i Marokko.
Læs også:Marokko anholder endnu ni i sagen om drabet på norsk og dansk turistDer var tegn på vold fra et skarpt instrument på kvindernes halse, og de marokkanske myndigheder efterforsker dobbeltdrabet som en terrorhandling.
På busstationen i Marrakesh valgte El Oussoul at reagere på sin mavefornemmelse og skyndte sig at kontakte en politimand, der var på stationen.
Kort efter blev de tre mænd anholdt.
Det er normalt, forklarer El Oussoul, at sælgerne på stationen samarbejder med politiet og holder øje med stort og småt.
- Men at de mænd viste sig at være de, som tog livet af de skandinaviske piger i bjergene, anede jeg selvfølgelig ikke.
Da jeg hørte det, fik jeg ondt i hjertet.
Jeg får gåsehud, når jeg snakker om det, siger han.
El Oussoul er ikke glad for at tale med journalister, siger han til Aftenbladet, men han mener, at det er vigtigt at stå frem.
- Jeg taler med jer for at udtrykke min dybeste medfølelse for de efterladte, siger han til Stavanger Aftenblad.
/ritzau/FacebookTwitterKopier linkEmner:Marokko|Stavanger Aftenblad|Marrakesh|Kriminalitet|Vold




https://www.dr.dk/nyheder/udland/den-aeldste-danske-soemandskirke-i-verden-lukker

UdlandDen ældste danske sømandskirke i verden lukkerDen sidste julesalme er snart sunget i sømandskirken i Hull, England, der lukker 1.
januar.
Den danske sømandskirke i Hull.
Af Lasse Berg Sørensen23.
dec.
2018 kl.
08.
27Bemærk: artiklen er mere end 30 dage gammelLæs opEfter 151 år er det slut: Den ældste danske sømandskirke i verden drejer nøglen om.
Kirken ligger i den nordengelske havneby Hull, hvor den første danske præst kom til i 1867.
Den sidste bliver Arne Kristophersen.
- Det er lidt trist, siger han til DR's korrespondent i Storbritannien, Kim Bildsøe Lassen.
Ifølge sognepræsten er der ikke længere brug for kirken i Hull.
- I de 2,5 år jeg har været her, har jeg ikke set en eneste dansk sømand.
Sognepræst i Hull, Arne Kristophersen, med portrætter af sine forgængere i baggrunden.
Tiderne har ændret sig, og livet på søen har forandret sig, fortæller Arne Kristophersen.
- Sømandspræsten tog ud på skibene med bøger, friske aviser og måske post hjemmefra.
Men det er ikke nødvendigt mere i disse internettider.
Kun to tilbage i StorbritannienNår de danske kirkegængerne om få dage har bedt deres sidste bøn i sømandskirken i Hull, findes der kun to danske sømandskirker tilbage i England, nemlig i London og Newcastle.
Kirkerne har i mere end hundrede år fået besøg af de mange danske søfolk, der ofte i månedsvis var væk fra hjemlandet.
I begyndelsen kom søfolkene over Nordsøen med kreaturer, korn, smør og bacon, og senere blev kirkerne besøgt af danske fiskere.
Hanne Hamilton er hverken sømand eller fisker, men har brugt kirken i et halvt århundrede, siden hun flyttede til Hull i 1968, hvor hun er gift med en brite.
Hun kalder sømandskirken sit andet hjem.
- Kirken betyder meget for mig.
Vi kan få timer til at gå med at snakke om frikadelleropskrifter, som briterne jo ikke har glæden ved.
Hanne Hamilton kommer til at savne sømandskirken i Hull.
Hanne Hamilton er trist over at skulle sige farvel til kirken.
- Det er slemt og det gør ondt.
Det er mange år, der pludselig går i gruset.
FacebookTwitterKopier linkEmner:England|Storbritannien|London




https://www.dr.dk/nyheder/udland/mindst-43-dode-og-naesten-600-kvaestet-ved-tsunami-i-indonesien

UdlandMindst 43 døde og næsten 600 kvæstet ved tsunami i IndonesienEn tsunami ramte lørdag aften lokal tid flere strande i Indonesien.
Mindst 43 personer er omkommet.
Folk søgte blandt andet tilflugt i en moské efter at tsunamien havde ramt.
23.
dec.
2018 kl.
00.
43Bemærk: artiklen er mere end 30 dage gammelLæs opMindst 43 mennesker har mistet livet i en tsunami i Indonesien lørdag aften.
Det oplyser katastrofeberedskabet i det sydøstasiatiske land natten til søndag dansk tid.
Det skriver nyhedsbureauet Reuters.
Derudover er knap 600 mennesker såret.
- I Sundastrædet er 40 mennesker omkommet, 584 er såret og to personer meldes savnet.
I Serang har tre mennesker mistet livet, oplyser Sutopo Purwo Nugroho, talsmand for katastrofeberedskabet.
Undersøiske jordskred satte gang i kæmpebølgerTsunamien ramte flere strande omkring Sundastrædet mellem øerne Java og Sumatra kort før solnedgang.
- Det skyldtes en kombination af undersøiske jordskred fra vulkansk aktivitet nær vulkanøen Krakatau og en tidevandsbølge, fortæller talsmand for katastrofeberedskabet Sutopo Purwo Nugroho.
Krakatua er en cirka 800 meter høj vulkanø i midten af Sundastrædet.
Efter flere eksplosive udbrud opstod der i 1927 en ny vulkan, Anak Krakatau, der er meget aktiv.
Det skriver vulkaneksperten.
dk.
Det er vulkansk aktivitet fra denne vulkan, der ifølge myndighederne har udløst de undersøiske jordskred.
Tsunamien ramte flere områder i Sundastrædet, herunder strande i Pandeglang, Serang og Lampung, omkring klokken 21:30 lokal tid.
Fortsat mange savnetDet er endnu ikke lykkes redningsfolk at nå frem til Banten-provinsen.
Derfor er det politiet, der yder hjælp til sårede og dræbte i området.
Det oplyser chef for katastrofeberedskabet Endan Permana siger til Metro TV.
- Mange er savnet, siger Permana.
På videoer og billeder fra de forskellige områder ses ødelagte bygninger, oversvømmede gader og biler, der er vendt på hovedet.
Det beretter den britiske tv-station BBC.
I september blev mindst 1944 mennesker dræbt, da et voldsomt jordskælv og en efterfølgende tsunami ramte byen Palu på øen Sulawesi øst for Borneo.
Naturkatastrofen smadrede Sulawesis infrastruktur, udslettede flere landsbyer og ødelagde mere end 3.
000 hjem.
Omkring 70.
000 mennesker, herunder titusindvis af børn, blev fordrevet fra deres hjem.
Der er cirka 2.
000 kilometer mellem Sundastrædet og Sulawesi.
/ritzau/FacebookTwitterKopier linkEmner:Indonesien|Sulawesi|Naturkatastrofer|Oversvømmelser|BBC




