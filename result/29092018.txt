https://www.dr.dk/sporten/fodbold/dolberg-og-bruun-larsen-paa-pletten

FodboldDolberg og Bruun Larsen på plettenDe unge danske talener Kasper Dolberg og Jacob Bruun Larsen kom scoringstavlen for Ajax og Dortmund lørdag aften.
Jacob Bruun Larsen har tur i den for Dortmund for tiden.
29.
sep.
2018 kl.
23.
00 | opdateret 29.
sep.
2018 kl.
23.
01Bemærk: artiklen er mere end 30 dage gammelLæs opLørdag blev en ganske god dag for dansk fodbold.
Ikke alene blev DBU og Spillerforeningen langt om længe enige om en ny landsholdsaftale, der strækker sig over de næste seks år, men to de af de spillere, der knyttes de største forventninger til i de kommende år, fik også vist deres værd.
Kasper Dolberg har været plaget af skader i både sidste sæson og i denne, men på udebane mod oprykkerne fra Sittard i den hollandske Æresdivision blev den 20-årige angriber skiftet ind fra anden halvlegs start og fik straks demonstreret sin kølighed foran mål.
Læs også:VIDEO DBU og Spillerforeningen er enige om en permanent aftaleDen tidligere Silkeborg-spiller viste skarpheden allerede efter fire minutter på banen, da han prikkede bolden mellem benene på den fremadstormende Sittard-målmand Alexei Koselev.
Dolberg scorede dermed for anden kamp i træk, da han også fandt vej til nettet i Ajax' 7-0-sejr over HHV Te Werve i den hollandske pokalturnering onsdag aften.
Ajax, der havde Lasse Schöne med fra start, vandt kampen mod Sittard 2-0.
Amsterdamklubben indtager dermed andenpladsen i Æresdivisionen med fem point op til førerholdet PSV.
Bruun Larsen også på tavlenI den tyske Bundesliga fik et andet dansk stortalent markeret sig med en scoring.
Den 20-årige offensivspiller Jacob Bruun Larsen reducerede ude mod Leverkusen til 2-1 efter 65 minutter, da han var første mand over en returbold fra den tidligere Brøndby-målmand Lukas Hradecky.
Det indledte et fornemt Dortmund-comeback, der endte med en sejr på 4-2.
Dortmund fører dermed Bundesligaen med 14 point efter seks kampe.
Jacob Bruun Larsen scorede også i sidste runde, da han var på pletten mod FC Nürnberg.
Læs også:Liniger om landsholdsaftale: Der er stadig mistillidThomas Delaney startede inde for Dortmund, men blev skiftet ud efter 46 minutter.
Jacob Bruun Larsen og Kasper Dolberg fik dermed gjort fin reklame for sig selv, inden landstræner Åge Hareide onsdag udtager sin trup til kampene mod Irland og Østrig.
FacebookTwitterKopier link




https://www.dr.dk/sporten/oeland-og-claus-bretton-meyer-var-ikke-med-ved-bordet-da-aftale-blev-indgaaet

Konflikt om landsholdsaftaleSe temaSportØland og Claus Bretton-Meyer var ikke med ved bordet, da aftale blev indgåetBåde Spillerforeningen og DBU valgte ikke at have deres direktører i rummet, da landsholdsaftalen skulle i hus.
Forholdet mellem Spillerforeningens Mads Øland og hans direktørkollega fra DBU Claus Bretton-Meyer har tidligere været i fokus.
De var ikke med ved bordet, da den nye aftale blev indgået.
 Da landsholdsaftalen skulle på plads, forhandlede den tidligere landsholdsspiller William Kvist alene med DBU's formandskab.
1 / 2Forholdet mellem Spillerforeningens Mads Øland og hans direktørkollega fra DBU Claus Bretton-Meyer har tidligere været i fokus.
De var ikke med ved bordet, da den nye aftale blev indgået.
1 / 2Da landsholdsaftalen skulle på plads, forhandlede den tidligere landsholdsspiller William Kvist alene med DBU's formandskab.
2 / 2Af Emil Eller29.
sep.
2018 kl.
22.
59Bemærk: artiklen er mere end 30 dage gammelLæs opDa den nye landsholdsaftale for de næste seks år mellem DBU og Spillerforeningen faldt på plads i den forløbne uge, var begge parters direktører ikke taget med til forhandlingerne.
Både DBU's direktør, Claus Bretton-Meyer, og Spillerforeningens Mads Øland, var kun med på sidelinjen.
Man har jo ment, at den bedste løsning var, at de tog over.
Det er selvfølgelig påfaldende.
Troels Bager Thøgersen, chefredaktør på Tipsbladet.
Læs også:DBU og Spillerforeningen er enige om en permanent aftaleI stedet var det til sidst kun DBU's formandskab bestående af formand Jesper Møller og de to næstformænd, Bent Clausen og Thomas Christensen, og den nu forhenværende landsholdsspiller William Kvist, der sad ved forhandlingsbordet og bankede de sidste dele af aftalen på plads.
Det bekræfter både DBU og Spillerforeningen over for DR Nyheder.
William Kvist sidder i Spillerforeningens bestyrelse.
Både Bretton-Meyer og Øland har ellers tidligere i forhandlingerne været vigtige forhandlere på de to sider.
FCK-spilleren William Kvists tid på landsholdet er forbi.
Men under forhandlingerne om en ny landsholdsaftale var han med til at få enderne til at mødes til sidst.
Men forholdet mellem netop de to har ofte været beskrevet som køligt efter flere konfliktfyldte forhandlinger.
Manglende tillidIfølge Tipsbladets chefredaktør, Troels Bager Thøgersen, kan ændringen i forhandlingsholdet da også tyde på, at nogen har ment, der var brug for en udskiftning.
- Man har jo ment, at den bedste løsning var, at de tog over.
Det er selvfølgelig påfaldende.
- Vi kan i hvert fald konstatere, at der i tidligere forhandlinger mellem de to har været et element af, at man bestemt ikke har haft tillid til hinanden, siger Troels Bager Thøgersen.
Han mener, at en del af mistilliden kan føres tilbage til den seneste landsholdsaftale fra 2015.
Parterne var efterfølgende uenige om indholdet af aftalen, og måtte derfor have uenighederne afgjort i en voldgiftssag.
Når man siger, at man skal genoprette tilliden, siger man jo også, at den ikke er der nu.
Troels Bager Thøgersen, chefredaktør på Tipsbladet.
Den vandt Spillerforeningen i slutningen af 2016, og det endte med at koste DBU over tre millioner kroner.
Læs også:DBU skal betale millioner tilbage til spillerne- Siden dengang har forholdet ikke været rigtig godt.
DBU har ikke villet indgå nogen aftaler, hvor der var tvivl om noget som helst.
Derfor har det været et andet forhandlingsklima, hvor alt har været meget grundigt.
- Samtidig er begge parter gået langt i de her forhandlinger, og derfor kommer det til at se barskt ud, lyder det fra Troels Bager Thøgersen.
Nødt til at blive enigeHan mener dog ikke, at ændringen af personerne om forhandlingsbordet har været det afgørende for at få aftalen på plads.
DBU's formandskab præsenterede tidligere i dag den nye landsholdsaftale.
- De var i sidste ende blevet enige alligevel.
Jeg tror, de var et sted, hvor aftalen var så vigtig, at de var blevet enige uanset hvem der sad der, siger han.
Med den nye aftale har begge parter understreget, at det nu er vigtigt at få opbygget tillid mellem dem.
Læs også:Simon Kjær: Ny aftale sikrer tidssvarende forholdOg det er der brug for, vurderer Troels Bager Thøgersen.
Der er stadig grobund for konflikt.
Troels Bager Thøgersen, chefredaktør på Tipsbladet- Når man siger, at man skal genoprette tilliden, siger man jo også, at den ikke er der nu.
Det er i alles interesse, at der er et forhold, der fungerer.
Men der er stadig flere ting, de har ladet ligge, og som de ikke er enige om.
Så der er stadig grobund for konflikt, vurderer han.
Spillerforeningens direktør, Mads Øland, skriver i en kommentar til DR, at det er almindelig kutyme at køre med forskellige forhandlerhold.
- Det gjorde vi også i 2014, og det har vi gjort i det her forløb.
Det har været min opgave som forhandlingsleder for Spillerforeningen at sikre en god aftale.
Nogle gange har vi sendt advokaterne i byen, og andre gange har vi haft et fuldt forhandlerteam.
Til slut valgte vi at have William Kvist med sammen med DBU's formænd.
Hele aftalen mellem DBU og Spillerforeningen kan læses her.
FacebookTwitterKopier linkEmner:Claus Bretton-Meyer (erhvervsleder)|DBU|Mads Øland (idrætsleder)|Spillerforeningen|Fodbold




https://www.dr.dk/nyheder/indland/udloeste-kaempe-politiaktion-stak-af-fra-politiet-paa-grund-af-hash-og-manglende

Landsdækkende politiaktionSe temaIndlandUdløste kæmpe politiaktion: Stak af fra politiet på grund af hash og manglende kørekortEn af de efterlyste fra fredagens politiaktion kontaktede selv politiet via sin advokat.
Politiet efterlyste en sort Volvo lidt efter klokken 14.
00 fredag eftermiddag.
Af Anton Lind29.
sep.
2018 kl.
21.
48Bemærk: artiklen er mere end 30 dage gammelLæs opEn helt ung mand blev fredag en af hovedpersonerne i den store politiaktion, der omfattede store dele af landet.
Manden var en af passagererne i den Volvo, som politiet efterlyste fredag eftermiddag, efter den udviste mistænkelig adfærd i nærheden af en eller flere personer, som er udsat for en konkret trussel.
Det udviklede sig til, at den 19-20-årige stak af fra politiet sammen med de andre i Volvoen.
Det fortæller hans advokat nu til DR Nyheder.
- Mit indtryk er, at han og nogle andre havde røget hash, og at de ikke havde kørekort.
Min klient har tidligere været i kontakt med politiet og ville det ikke igen, og derfor kørte de fra politiet, siger advokat Asser Gregersen fra firmaet Rosenkilde og Gregersen.
Læs også:Efterlyst i Volvo kontaktede selv politietPolitiet oplyste lørdag, at der ikke var en forbindelse mellem Volvoen og den konkrete trussel.
Senere på dagen kom det så frem hos TV2, at manden selv meldte sig til politiet via sin advokat.
Det bekræfter hans advokat nu over for DR Nyheder.
- Han ringer til mig i går eftermiddags, fordi han har set i BT, at politiet jagtede nogen, der havde den her bil.
Han vidste godt, at politiet jagtede ham, men han vidste ikke, at det var en del af den her større operation, siger Asser Gregersen.
Han fortæller, at hele situationen i første omgang opstod og senere eskalerede voldsomt, fordi hans klient og de andre i Volvoen tilfældigvis støder sammen med betjentene, der er ude ved den konkrete trussel.
Læs også:Tidligere PET-chef om aktion efter misforståelse: Politiet kunne ikke gøre andetEfter samtalen med klienten kontakter Asser Gregersen politiet og fortæller, at hans klient og de andre passagerer har efterladt bilen mellem Holbæk og Roskilde, hvorefter politiet efter Asser Gregersens indtryk tager ud og undersøger den med det samme.
Ikke en af de anholdteAsser Gregersen har tidligere repræsenteret den 19-20-årige i en sag, som klienten blev frikendt i, og derfor tog manden igen fat på Asser Gregersen, da han pludselig befandt sig midt i den store politioperation fredag.
Efter manden havde forladt Volvoen mellem Holbæk og Roskilde, tog han videre til et sted, hvor politiet ikke kunne finde ham, og hvor han stadig befinder sig omkring klokken 20.
00 lørdag aften.
Politiet har derfor ikke haft fysisk fat i ham endnu, og han er derfor heller ikke en af de to mænd, der har været anholdt i sagen, oplyser Asser Gregersen.
- Min klient har været på fri fod igennem hele forløbet, siger han.
Læs også:Politiet: Mistænkelig Volvo fik PET til at slå alarmÅrsagen til, at manden skjulte sig, skal findes i den store operation fra politiets side.
- Når man ser politiet med maskinpistoler, så kan man godt forstå, at han bliver bange, siger Asser Gregersen.
Har talt i telefon med politietVed Københavns Politis pressemøde lørdag kaldte chefpolitiinspektør Jørgen Bergen Skov personerne i Volvoen for "verdens mest uheldige kriminelle".
Og det er Asser Gregersen enig i.
- Det er nok meget beskrivende for den rolle, min klient har, siger han.
Politiet har i løbet af fredag aften haft kontakt med den 19-20-årige og afhørt ham kort via telefon.
Hans advokat forventer nu, at han skal igennem en rigtig afhøring i løbet af det næste døgn.
Læs også:OVERBLIK Den omfattende menneskejagt, der lukkede Danmark ned i flere timerAsser Gregersen oplyser desuden, at politiet ikke længere mistænker hans klient for anden kriminalitet end at være kommet i besiddelse af et køretøj på ulovlig vis, altså formentlig via hæleri.
- Mit indtryk er i hvert fald, at deres trusselsvurdering er mere afdæmpet nu, siger han.
Fik Danmark til at gå i ståHele politiaktionen startede fredag eftermiddag lidt efter klokken 14.
00, da politiet meldte ud, at man ledte efter en svensk indregistreret Volvo V90, hvor der angiveligt skulle være tre personer i, der blev sat i forbindelse med 'alvorlig kriminalitet'.
Læs også:Politiet om efterlyst Volvo: Vi mener, vi har fundet bilenDen store politiaktion betød, at store dele af de Danmarks største færdselsårer blev lammet.
Borgere har siden fortalt, at de sad i kø i flere timer landet over - nogle i helt op til ni timer.
Om aftenen centrerede politiets aktion sig til Fyn og den lille landsby Espe, hvor de var talstærkt til stede både med tungt bevæbnede betjente, hundepatruljer, droner og helikopter.
Efterforskningen på Sydfyn fortsatte i lørdag.
FacebookTwitterKopier linkEmner:Politi|Kriminalitet|Volvo|Fyn|Holbæk




https://www.dr.dk/sporten/haandbold/championsleague/video-bsv-rejser-sig-i-cl

ChampionsleagueVIDEO BSV rejser sig i CLBSV vekslede et nederlag til sejr i Champions League, da den danske klub på udebane slog Sporting i gruppe C.
29.
sep.
2018 kl.
21.
30 | opdateret 29.
sep.
2018 kl.
21.
56Bemærk: artiklen er mere end 30 dage gammelLæs opEn sejr, et nederlag og en sejr.
Sådan er status i Champions League for håndboldspillerne fra Bjerringbro-Silkeborg (BSV) efter lørdagens udekamp mod portugisiske Sporting.
Her vandt BSV opgøret med 35-32, og dermed kom klubben tilbage på vindersporet i turneringens gruppe C.
Læs også:Danske håndboldkvinder taber Golden League-kamp til PolenBSV indledte i Champions League med at storsejre over russiske Chekhovskie Medvedi, men indkasserede derefter et nederlag på 24-26 til Tatran Presov fra Slovakiet i den anden kamp.
Status er derfor, at BSV med sejren lørdag nåede op på fire point for tre kampe og topper gruppen med en bedre målscore.
Gruppe C består af seks hold, og to hold avancerer.
Sporting har ligeledes fire point for tre kampe, mens Presov på andenpladsen kun har brugt to kampe til at skrabe fire point sammen.
BSV var bedst kampen igennem, og første halvleg blev da også med den danske klub i vælten.
BSV var kun bagud 0-1, da Sporting kom bedst i gang, men herefter satte gæsterne sig på opgøret og var foran 10-5 efter et kvarter, da Nikolaj Øris Nielsen scorede.
BSV fortsatte med at holde afstand til hjemmeholdet og gik til pause foran 19-14 efter en fiks scoring af Nikolaj Markussen, der i alt blev noteret for ti mål i kampen.
Markussen tog fatBSV indledte i samme stil i anden halvleg og var foran 24-19 efter ti minutter, hvor holdet var nede med to tominutters udvisninger.
Det var med fare for at lukke hjemmeholdet ind i opgøret, men Jacob Lassen sled sig igennem og øgede til 25-19 og igen til 26-20.
Med 19 minutter igen sørgede Mads Øris Nielsen for 30-25-føring, da der var optræk til, at Sporting var ved at finde momentum.
Nikolaj Markussen tog ansvar i perioden og rev sig fremragende fri og hamrede bolden i mål til 31-25 med ti minutter igen.
Han scorede også til 26-32, og generelt bevarede BSV-spillerne tålmodigheden.
Læs også:Norsk målmandsveteran stopper håndboldkarrierenGæsterne holdt hovederne kolde, når der var optræk til temposkift og larm i hallen fra portugisisk side.
Sporting var dog i live med 30-33 og under tre minutter igen, men Nikolaj Markussen sled sig til et straffekast, og Johan Hansen øgede til en føring på fire mål, og derfra kunne Sporting ikke ændre udfaldet.
/ritzau/FacebookTwitterKopier link




https://www.dr.dk/sporten/golf/olesen-bliver-parret-mod-jordan-spieth-i-ryder-cup

GolfOlesen bliver parret mod Jordan Spieth i Ryder CupThorbjørn Olesen skal møde den tredobbelt majorvinder Jordan Spieth i en singlekamp søndag i Ryder Cup.
Thorbjørn Olesen kommer på hårdt arbejde i Ryder Cup.
29.
sep.
2018 kl.
20.
57Bemærk: artiklen er mere end 30 dage gammelLæs opDer venter danskeren Thorbjørn Olesen en vanskelig opgave, når han søndag er tilbage på golfbanen i Ryder Cup.
Kaptajn Thomas Bjørn sender Olesen ud i singlekamp nummer syv, og her skal danskeren møde Jordan Spieth, der er en af de mest lovende golfspillere.
Spieth ligger nummer ti i verden, og han har trods sine blot 25 år allerede vundet tre majorturneringer.
Tilbage i 2015 bragede han igennem som en komet og vandt US Masters og US Open.
Sidste år vandt han British Open.
Læs også:Europa og USA deler i lørdagens sene Ryder Cup-dysterThorbjørn Olesen har været henvist til en tilskuerrolle ved Ryder Cup, siden han fredag formiddag sammen med Rory McIlroy tabte i en fourball.
Kan blive matchvinderOlesen og Spieth går ud på banen klokken 13.
17 søndag eftermiddag.
Potentielt kan danskeren sikre Europa en sejr over USA.
Før de 12 singlekampe fører Europa med 10-6 over USA.
Europæerne skal have 14,5 point for at vinde Ryder Cup, mens USA som forsvarende mester kan nøjes med 14.
Læs også:Europa udbygger føringen uden Olesen ved Ryder CupTrækker afgørelsen længst muligt ud, bliver det op til svenskeren Alex Norén og amerikaneren Bryson Dechambeau at afgøre Ryder Cup.
De går ud i den sidste single, som begynder klokken 14.
17.
/ritzau/FacebookTwitterKopier link




https://www.dr.dk/nyheder/vejret/soendag-regn-i-nordlige-landsdele

VejretSøndag: Regn i nordlige landsdeleEn træt koldfront lader livet, og efterlader køligt og fugtigt aftryk.
 DR)Af Christian Jon Cherry29.
sep.
2018 kl.
20.
55Bemærk: artiklen er mere end 30 dage gammelLæs opEfteråret har for alvor fået fat i det sydlige Skandinavien, hvilket afspejler sig i regn, blæst, samt køligt vejr.
Men trods alt slipper vi for nattefrost i den kommende nat.
Det kan vi takke vind og især skyer for.
Det bliver nemlig kun sporadisk klart vejr i nat i den nordlige del af Jylland.
Omvendt vil man i den sydlige halvdel af Jylland, Fyn, Sjælland og Bornholm have udsigt til verdensrummet mellem de drivende skyer.
Temperaturen holder sig over 10 grader i næsten hele landet.
Nogle steder langs kysterne kommer det næppe under 13 grader.
Men i de indre landsdele i Jylland kan der være enkelte steder, hvor termometret vil vise etcifret tal.
Let regn i NordjyllandI Nordjylland kan man allerede i aften opleve let regn, hvis man er ude i den sene aftentime.
Og det meste af natten vil regnen være isoleret til den nordvestlige del af Jylland.
Men som natten skrider frem, ankommer regnen også til den centrale del af Jylland.
Det er regn, som falder på forsiden af en langsom og svag koldfront, der kravler ned over dele af landet i løbet af søndagen.
Søndag: Koldfront passerer med sneglefartDer er skyet i det meste af landet fra morgenstunden.
Undtagen på Lolland, Falster, Møn og Bornholm, hvor man klamrer sig til lyset fra en flot solopgang.
Skyerne pløjer sig dog frem til de sydøstlige egne, som dagen skrider frem.
Et tynd bånd med regn, som strækker sig fra Esbjerg i syd til Læsø i nord bevæger sig langsomt mod sydøst.
Det holder tørt på Bornholm og den østlige samt sydlige del af Sjælland.
Måske kommer man på Lolland, Falster og Sjælland til at få lidt regn i løbet af søndag aften.
Der er dog overvejende sandsynlighed for, at fronten regner af inden.
På bagsiden af fronten vil mange nord- og midtjyder få opholdsvejr med en smule sol at lune sig på.
Hvilket også er velkomment med et markant temperaturfald ned til etcifrede temperaturer, inden solen er gået ned klokken syv.
I nat kan der være kuling omkring Jammerbugten og Skagerrak.
Det meste af landet vil have rolige vindforhold.
Vinden vil være aftagende og ender med at være let til frisk fra vest eller sydvest.
FacebookTwitterKopier linkEmner:Jylland|Vejret|Sjælland|Bornholm|Lolland-Falster




https://www.dr.dk/sporten/fodbold/landsholdet/liniger-om-landsholdsaftale-der-er-stadig-mistillid

Konflikt om landsholdsaftaleSe temaLandsholdetLiniger om landsholdsaftale: Der er stadig mistillidDR Sportens fodboldkommentator har gransket den nye aftale mellem DBU og Spillerforeningen.
DBU og Spillerforeningen er kommet frem til en ny aftale, der dog også vidner om udfordringer i de to organisationers relation.
Af Henrik Liniger29.
sep.
2018 kl.
20.
45Bemærk: artiklen er mere end 30 dage gammelLæs opTre uger med helt ro i offentligheden og med nye ansigter på begge sider af forhandlingsbordet.
Det var, hvad der skulle til for at lande den aftale om vilkårene for at spille på herrelandsholdet, som blev underskrevet lørdag eftermiddag.
Læs også:VIDEO DBU og Spillerforeningen er enige om en permanent aftaleEn bemærkelsesværdig rolig afslutning på en besværlig proces, der i otte måneder gik mere og mere i hårdknude.
Men nu er aftalen der altså, og landsholdet kan endelig koncentrere sig om at spille fodbold.
Men selv om den afsluttende proces ser smidig ud, så viser en nærlæsning af teksten, at mange ting har været temmelig vanskelige at løse helt til det sidste.
Mere professionelt setupDer er på mange måder tale om et klassisk kompromis, hvor begge parter har givet indrømmelser, uden helt at give modparten, hvad den ønsker sig.
Ind imellem giver det sig udslag i ret spøjse aftaler - for eksempel har landsholdsspillerne ikke krav på flybilletter på business-klasse, når de rejser med landsholdet, men de har ret til den benplads i flyet, som den enkelte spillers kropsstørrelse kræver.
Langt henad vejen er DBU dog kommet spillerne i møde, når det gælder om at skabe mere professionelle forhold omkring holdet ved landskampe.
Det har været et tiltagende irritationsmoment for spillerne, at forholdene omkring landsholdet i mindre og mindre grad kunne leve op til det, som de er vant til fra deres klubber, og det har DBU handlet på.
Den kommercielle knastEn af de største udfordringer i forhold til at få lavet en aftale, har været de kommercielle rettigheder, og her har DBU på papiret fået en landvinding.
DBU har fået flere muligheder for at bruge landsholdet i reklamesammenhæng, og dermed tjene flere penge på holdet.
Læs også:Simon Kjær: Ny aftale sikrer tidssvarende forholdMen det er værd at bemærke, at spillerne stadig har mulighed for at lave personlige aftaler som hidtil, og at der stadig er mulighed for, at spillerne kan lave sponsoraftaler med konkurrenter til DBUs sponsorer.
Så spillerne taber næppe meget på at give DBU lidt mere albuerum på det kommercielle marked – spørgsmålet er, om DBU evner at tjene på det.
Stadig ringe tillid mellem DBU og spillerneEndelig må man konstatere, at otte måneders konflikt – og flere års stigende irritation – mellem parterne, ikke bare forsvinder med tre ugers forhandlinger og en ny aftale.
Relationerne er i så ringe forfatning, at man ligefrem har måttet skrive det ind i aftalen.
I den kommende tid skal der gøres en ”særlig indsats” for at forbedre forholdet mellem DBU og spillerne.
Den slags gør man altså kun til aftalestof, hvis der virkelig er et problem!
Læs også:DBU ønskede også Tyskland som vært: 'Det ligger perfekt for Danmark'Det hænger også sammen med det måske mest bemærkelsesværdige i aftalen: At den er hele 6 år lang.
Det er en evighed i topfodbold, og den er dobbelt så langvarig som den aftale, der udløb i august.
Men det har været nødvendigt med det lange perspektiv.
Ingen af parterne har haft brug for nye slagsmål, måske allerede efter EM i 2020.
Sår skal heles, ikke rives op i.
Den lange aftale bør kunne give landsholdet og DBU det, de har brug for: Ro til at spille fodbold.
Også selv om langt fra alle uenigheder er løst.
FacebookTwitterKopier linkEmner:DBU|Fodbold|Spillerforeningen




https://www.dr.dk/nyheder/indland/anden-store-politiaktion-paa-kort-tid-sidst-blev-den-ogsaa-udloest-af-en

IndlandAnden store politiaktion på kort tid: Sidst blev den også udløst af en misforståelseEn mand med ondt i ryggen bestilte meget brintoverilte hjem.
Det fik politiet til at rykke talstærkt ud for lidt over en måned siden.
Der var tungtbevæbnede betjente med under den store politiaktion, der fandt sted i københavnerbydelen Tingbjerg den 17.
august.
Af Louise Dalsgaard, Trine Maria Ilsøe, Mette Mayli Albæk og Emma Toft29.
sep.
2018 kl.
20.
30Bemærk: artiklen er mere end 30 dage gammelLæs opEn kæmpe politiaktion satte i går landet på den anden ende.
Transportforbindelser blev lukket flere steder, der var kilometerlange bilkøer på motorvejene til og fra Sjælland, og politiet efterlyste en bil og tre personer, mistænkt fra alvorlig kriminalitet.
I dag har politiet fortalt, at Politiets Efterretningstjeneste og politiet vurderede, at der var et angreb i gang, som skulle ramme specifikke, truede enkeltpersoner i Danmark.
Det viste sig ikke at passe.
Læs også:Politiet: Mistænkelig Volvo fik PET til at slå alarmEn anden hemmelig aktion udspillede sig for lidt over en måned siden i københavnerforstaden Tingbjerg, hvor flere personer blev anholdt i en stor politiaktion.
Siden har den sag været mørklagt.
Nu viser det sig, at politiaktionen i Tingbjerg udsprang af en misforståelse.
Sagen opstod nemlig, fordi en af de nu løsladte personer havde meget ondt i ryggen.
Det bekræfter flere af hinanden uafhængige kilder over for DR Nyheder.
Læs også:Anholdt under stor mystik i Tingbjerg: Nu er tre personer løsladt uden forklaringManden havde ifølge DR Nyheders oplysninger haft meget ondt i ryggen er stykke tid og havde forsøgt flere ting for at komme af med smerterne.
Han bestilte en stor dunk brintoverilte på 25 liter (22 kilo) hjem, fordi han havde læst på nettet, at det kunne hjælpe mod smerterne.
Bestilte brintoverilte på nettet efter rygsmerterIfølge DR Nyheders oplysninger var den brintoverilte, manden bestilte hjem, i en stærk opløsning og altså ikke sådan noget, der kan bruges til for eksempel mundskyl.
I stedet kunne det bruges til fremstilling af det farlige sprængstof TATP, og derfor reagerede firmaet, der leverede brintoverilten.
De rettede henvendelse til politiet, som besluttede at rykke talstærkt ud i Tingbjerg og anholde flere personer.
Både aktionsstyrken fra Politiets Efterretningstjeneste og flere hundepatruljer var med.
Det var ifølge DR Nyheders oplysninger frygten for, at brintoverilten skulle benyttes til sprængstof, som politiet ikke ville sidde overhørig.
Læs også:Tre personer varetægtsfængslet i mørklagt sagFor nogle uger siden blev de fængslede personer pludselig løsladt uden forklaring efter at have siddet fængslet i over tre uger - det meste af tiden i isolation.
Sagen har kørt bag dobbeltlukkede døre i retten, og det har ikke været muligt at få at vide, hvad de nu løsladte personer skulle have gjort, udover at sagen havde et journalnummer, der pegede i retning af, at det var en våbensag.
Trods gentagne henvendelser fra DR Nyheder har politiet stadig ikke fortalt offentligt om aktionen i Tingbjerg.
En af de nu løsladte personer har over for DR Nyheder bekræftet forløbet, men er for påvirket af fængslingen til at ville udtale sig.
Ifølge DR Nyheders oplysninger har PET været involveret i efterforskningen.
De ønsker ikke at kommentere sagen.
Tidligere PET-chef glæder sigDen tidligere operative chef i Politiets Efterretningstjeneste (PET) Hans Jørgen Bonnichsen roser politiet for deres indsats i forbindelse med Tingbjerg-aktionen for over en måned siden, selvom det nu viser sig, at det hele udspringer af smerter i ryggen.
- Det glæder mig, at både branchen og Politiets Efterretningstjeneste har reageret.
Selvfølgelig er det trist for de personer, det er gået ud over, men de har mulighed for at få erstatning og den oprejsning, som følger af det, siger han.
Ved at anholde de mistænkte får politiet tid til at undersøge sagen nærmere, få indblik i personernes omgangskreds og forbindelser til andre mistænkelige personer, lyder det fra den tidligere operative chef i PET.
Det kan ikke klares ved blot at spørge den pågældende, hvorfor han har købt meget brintoverilte hjem.
Læs også:Tungt bevæbnet politi Tingbjerg: 'Undersøger mistænkeligt forhold'Er det ikke pinligt for efterretningstjenesten, at man rykker så hårdt ud, og så var det pludselig bare en mand med ondt i ryggen?
- Jeg er 100 procent sikker på, at nogen vil finde det pinligt og latterligt, men det må man tage på sin brede skuldre og sige 'tænk på alternativet', lyder det fra Hans Jørgen Bonnichsen.
Han understreger, at sprængstoffet TATP kan have en forfærdelig skadelig effekt og kan laves derhjemme.
Er det normalt, at politiet reagerer sådan her?
- Det er ikke et ukendt begreb, at man laver det, der hedder en 'knuser' og afbryder en eventuel operation i det øjeblik, man kan have en formodning om, at der er ved at ske noget, som kan udvikle sig farligt, siger han.
FacebookTwitterKopier link




https://www.dr.dk/nyheder/viden/klima/katte-er-dovne-til-fange-rotter

KlimaKatte er for dovne til at fange rotterDet er ikke katte, der skal løse dit rotteproblem, viser ny forskning.
De fortrækker et nemmere bytte, hvilket går udover andet dyreliv.
Rotter er et for besværligt bytte, derfor går katte hellere efter mindre byttedyr som fugle og mus.
Af Anders Worup29.
sep.
2018 kl.
20.
01Bemærk: artiklen er mere end 30 dage gammelLæs opRotter er et stigende problem i Danmark, men også i flere større amerikanske byer vækker de sejlivede gnavere harme og bekymring.
Derfor er man i nogle byer som f.
eks.
Chicago begyndt at sætte katte ind i kampen mod rotter.
Men ny forskning tyder på, at det nok ikke er den bedste idé.
På en genbrugsstation i New York videoovervågede forskerne en koloni af rotter i 79 dage.
Der var aktive katte ved kolonien op til tre gange hver dag, men til trods for det blev kun to rotter fanget i perioden.
Læs også:Spot de dyr og planter, som ikke hører til i DanmarkDet skyldes især, at de rotter, der dominerer i Nordamerika og Europa vejer 300 gram eller mere, hvilket er meget mere end fugle og mus.
Og som forskerne skriver, så foretrækker katte forsvarsløse byttedyr.
- Derfor forventede vi ikke mange jagtforsøg på rotterne, hvilket vores forskning bekræftede, siger Michael Parsons fra Fordham University, der er den ledende forsker bag undersøgelsen.
Videoovervågning afslører kattes dovenskabForskerne undersøgte i alt 306 videoer optaget over de 79 dage.
Og på trods af kattene var aktive ved rottekolonien, så var kattene ikke videre interesseret i rotterne.
På optagelserne forsøgte kattene kun 20 gange at snige sig op på en rotte, og kun tre gange forsøgte kattene at dræbe en rotte.
Drabsforsøget lykkedes desuden kun i to ud af de tre tilfælde.
Videoovervågningerne afslørede også, at tilstedeværelsen af kattene gjorde, at rotterne brugte mindre tid ud i det fri og mere tid på at skjule sig.
- Kattenes tilstedeværelse resulterede i færre observationer af rotter på samme dag eller dagen efter, mens menneskers tilstedeværelse ikke havde nogen effekt på rotterne, siger Michael Parsons.
Går ud over andre arterIfølge Michael Parsons overvurderer rotter - ligesom mange andre byttedyr - risikoen for at blive jaget.
Derfor tilpasser de deres adfærd til at være mindre synlige, når katte er i nærheden.
- Folk ser færre rotter og antager, at det er, fordi kattene har dræbt dem.
Men det er faktisk på grund af ændringerne i rotternes adfærd, siger han.
Læs også:Klimaforandringerne truer halvdelen af verdens pattedyrIfølge forskerne antyder deres resultater, at fordelene ved sætte katte ud for at bekæmpe rotter bliver trumfet af den fare, de udgør for de andre dyr i nabolaget.
Eksempelvis vil en by i New Zealand forbyde katte, fordi de dræber for mange af de lokale dyr.
Og i Australien dræber huskatte og efterkommere af tamkatte cirka 600 millioner reptiler hvert år.
FacebookTwitterKopier link




https://www.dr.dk/nyheder/indland/politiker-og-kontanthjaelpsmodtager-roeg-i-totterne-paa-hinanden-paa-tv-balladen

IndlandPolitiker og kontanthjælpsmodtager røg i totterne på hinanden på tv: Balladen fortsætterLaura Lindahl (LA) er blevet bestormet af vrede reaktioner, efter hun deltog i Debatten på DR2.
Bølgerne gik højt, da Kim Madsen og Laura Lindahl (LA) tørnede sammen i Debatten på DR2 i torsdags.
Af Sally Frydenlund Larsen29.
sep.
2018 kl.
19.
43Bemærk: artiklen er mere end 30 dage gammelLæs op- Hvorfor kan du ikke bare gå ud og finde et job?
Det er den sætning, fra en politiker til en kontanthjælpsmodtager, der har fået rigtig mange danskere til tasterne.
- Det er mennesker, som ønsker mig syg, ønsker mine børn syge eller ønsker min ægtefælle og nærmeste syge, fordi de mener, at jeg fortjener at prøve systemet indefra.
Laura Lindahl (LA) om reaktionerne på debatten.
Ordene faldt under tv-programmet Debatten på DR2 i torsdags, hvor et panel diskuterede resultaterne af førtidspensionsreformen fra 2013.
De kom fra Liberal Alliances social- og beskæftigelsesordfører, Laura Lindahl, til Kim Madsen, som er kontanthjælpsmodtager og i arbejdsprøvning på 12.
år.
Han er også formand for foreningen Jobcentrets Ofre, en forening der er stærk kritisk over for den behandling, som borgerne får i beskæftigelsessystemet.
Kim Madsen, som har slidgigt, virkede i Laura Lindahls øjne alt for frisk og rask til, at et fleksjob kunne komme på tale.
Den omdiskuterede ordveksling lød sådan her:- Jeg undrer mig bare såre her.
Hvad er det egentlig, der forhindrer Kim i at gå ud og få et ordinært arbejde.
Måske ikke på 37 timer, måske på mindre, men hvad er det egentlig helt konkret?
Du virker meget frisk, du virker også – når du laver demonstrationer og orkestrerer alt det – der virker du faktisk som en, der har en arbejdsevne, sagde Laura Lindahl i tv-programmet.
- Du kan gå hjem og gense programmet og se, hvor ondt jeg faktisk har, når jeg står her.
Det er slet ikke sjovt at være her, svarede Kim Madsen.
- Der er masser af job, hvor man kan sidde ned.
Bag en computer, sagde Laura Lindahl, mens hun lavede taste-bevægelser i luften.
Se klippet her:Laura, sig undskyldRigtig mange danskere har kritiseret Laura Lindahl for ordvekslingen på Facebook og Twitter, fortæller hun selv her to dage efter programmet.
- Jeg har, siden jeg deltog i Debatten på DR2 i torsdags, modtaget rigtig mange beskeder og er blevet tagget i rigtig mange opslag på Facebook,og temaet er overordnet det samme.
Det er mennesker, som ønsker mig syg, ønsker mine børn syge eller ønsker min ægtefælle og nærmeste syge, fordi de mener, at jeg fortjener at prøve systemet indefra, siger hun.
Den liberale politiker er meget overrasket over, hvor vrede folk er blevet over, at hun satte spørgsmålstegn ved Kim Madsens fortælling.
- Jeg synes også, det var meget hensynsløst af hende at fyre den af, som hun gjorde.
Men jeg kræver ikke en undskyldning.
Kim Madsen om Laura Lindahls kommentarer.
- Når jeg kommenterer på det jeg umiddelbart ser, når jeg kigger på ham, så ved alle mennesker, både seerne og dem i studiet, jo godt, at jeg ikke er læge eller socialrådgiver.
Alle ved godt, at jeg er politiker.
Og at det er med mine politikerøjne, at jeg betragter det her felt, siger hun.
Læs også:Socialchefer: Storbyer giver kontanthjælpsmodtagere flyttetilbud, de ikke kan afslåHastagget #LauraSigUndskyld har bredt sig på de sociale medier, men den opfordring har Laura Lindahl ikke tænkt sig at følge, understreger hun.
- Helt grundlæggende, så tænker jeg jo, at Kim Madsen selv har valgt at stille sig op på en landsdækkende scene, siger hun, men fortæller at hun fremover vil holde sig fra at debattere konkrete sager.
- Der er en rigtig god og vigtig debat i det, vi var inde og røre ved, men set i bakspejlet kan jeg jo se, at det afføder rigtig mange meget følelsesmæssige reaktioner at gå ind i en konkret sag.
Det kommer nemlig hurtigt til at overskygge mine politiske budskaber, siger hun.
Meget, meget usympatiskKim Madsen selv beder ikke om en undskyldning.
- Jeg har fulgt debatten, og jeg synes også, det var meget hensynsløst af hende at fyre den af, som hun gjorde.
Men jeg kræver ikke en undskyldning.
Jeg har svært ved det, for jeg er ikke sikker på, hun forstår det.
Hvis hun ikke forstår, at jeg er syg, så forstår hun nok heller ikke, at hun har sagt noget forkert, siger han.
Selv om Kim Madsen følte sig angrebet i Debatten på DR2, hilser han samtalen velkommen.
- Jeg ønsker mere debat i samfundet om de syge og handicappede, for de bliver virkelig behandlet som ukrudt.
Man skider på dem og pisser på dem, man er hamrende ligeglad.
Jeg er så ked af, at det skal gå ud over så mange mennesker, siger Kim Madsen, mens han ekspederer kunder i den lille kiosk, han arbejder i.
Læs også:DR og TV2 efter svensk debat: Det ville ikke ske hos osKim Madsen er nemlig i arbejdsprøvning - for niende gang.
Han vil gerne i fleksjob, men Københavns Kommune er stadig i gang med at vurdere, hvor meget han kan arbejde.
Men efter hans medvirken i Debatten på DR2, sker der endelig noget, fortæller han.
- Jeg har modtaget et brev fra rehabiliteringsteamet.
Jeg er indkaldt til en samtale den 28.
november klokken 9.
55, og der får jeg så min dom over, om jeg bliver tildelt fleksjob eller ej.
FacebookTwitterKopier linkEmner:DR2|Laura Lindahl (politiker)|Liberal Alliance|Fleksjob|Jobaktivering




https://www.dr.dk/nyheder/indland/tidligere-pet-chef-om-aktion-politiet-kunne-ikke-goere-andet

Landsdækkende politiaktionSe temaIndlandTidligere PET-chef om aktion: Politiet kunne ikke gøre andetDet var en mistanke om et konkret angreb, der fik PET til at slå alarm.
Politiet satte ind på både Storebælt, Øresund og ved flere færgeforbindelser.
Af Anton Lind29.
sep.
2018 kl.
19.
12Bemærk: artiklen er mere end 30 dage gammelLæs opDet var lige efter bogen, da politiet fredag iværksatte den operation, der lammede store dele af landet.
Sådan lyder vurderingen fra Hans Jørgen Bonnichsen, der er tidligere operativ chef i PET.
Han peger på, at sagen relaterer sig til en helt konkret trussel mod nogle mennesker i det danske samfund.
Læs også:Efterlyst i Volvo kontaktede selv politiet- Og i det øjeblik, der er tale om den slags alvorlige trusler, er der kun et at gøre.
Det er at bruge alle til rådighed stående midler.
- Det er et spørgsmål om liv og død, det er et spørgsmål om meget hurtigt at sikre, at potentielle gerningsmænds hensigter ikke bliver gennemført, og derfor gør man alt, der er menneskeligt muligt, siger Hans Jørgen Bonnichsen.
Man skal reagere promptePå et pressemøde lørdag eftermiddag kunne chefpolitiinspektør Jørgen Bergen Skov fortælle, at operationen blev sat i gang, efter en sort Volvo udviste en mistænkelig adfærd nær en eller flere personer, der er udsat for en konkret trussel.
Bilen stak herefter af i høj fart, og politiet valgte ikke at sætte efter, men i stedet at afspærre opsætte kontrol ved broer og færger og efterlyse bilen.
Det viste sig dog senere, at personerne i Volvoen intet havde med den trussel at gøre, men i stedet havde relationer til anden kriminalitet.
Operationen berørte store dele af landet og skabte forsinkelser for både tog, biler og færger, men Hans Jørgen Bonnichsen mener stadig, at det var den rigtige beslutning fra politiet.
- Det er jeg ikke et sekund i tvivl om.
Det er jo en vurdering i forhold til nogle personer, som man ved, at nogen har til hensigt at gøre ondt, og så reagerer man jo selvfølgelig prompte, siger han.
Læs også:Politiet: Mistænkelig Volvo fik PET til at slå alarmDumper kommunikationenTil gengæld er den tidligere PET-chef ikke imponeret over politiets informationsniveau.
Han mener, at politiet burde have kommunikeret mere og tidligere, når det var en operation, som påvirkede så mange mennesker.
- Folk følte på et ret tidligt tidspunkt, at de havde brug for en klar udmelding.
- Og i det øjeblik man ved, at de specifikke personer er beskyttet, så kunne man godt have sagt, at det var det, det drejede sig om, så man kunne have undgået nogle af de her frustrationer og bekymringer, der opstod i løbet af dagen, siger Hans Jørgen Bonnichsen.
Han vurderer, at den aktuelle trussel, som fik PET til at slå alarm, kan handle om alt fra islamistisk terror til en psykisk ustabil person.
Læs også:OVERBLIK Den omfattende menneskejagt, der lukkede Danmark ned i flere timerJustitsminister Søren Pape Poulsen (K) har her dagen derpå store roser til både politi og borgere.
- Jeg vil gerne sende en stor tak til dansk politi og til alle borgere rundt om i Danmark, som har bakket op om politiets arbejde, og som har hjulpet politiet i denne sag, siger han i et skriftligt svar.
Læs også:Tidligere PET-chef om menneskejagt: 'Jeg har aldrig set noget lignende'FacebookTwitterKopier linkEmner:Det Konservative Folkeparti|Hans Jørgen Bonnichsen (politichef)|Søren Pape Poulsen (politiker)|Politi|Viborg




https://www.dr.dk/nyheder/viden/klima/klimaforandringer-giver-arktiske-planter-voksevaerk

KlimaKlimaforandringer giver arktiske planter vokseværkEt grønnere Arktis kan betyde enorme mængder CO2 og metan, der frigives fra den frosne undergrund.
Tundraens planter bliver højere og højere.
Som den her grønlandske fjeldsimmer, der dog blot måler et par centimeter.
(© Urs Treier AU)Af Thomas Faarup29.
sep.
2018 kl.
18.
30Bemærk: artiklen er mere end 30 dage gammelLæs opEn iskold ødemark.
Det er den betegnelse, der bedst beskriver den arktiske tundra, som ligger nord for nåletræsbæltet i Asien, Nordamerika og Europa.
Står du her og kigger rundt, er der ingen fare for ikke at kunne se skoven for bare træer.
For der er næsten ingen.
Du kan måske støde på et lille, ensomt piletræ, ellers ser du kun skrøbelige blomster, græsser og dværgbuske.
Læs også:Jesper Theilgaard om klimaet: Toget er kørtMen den skovløse arktisk tundra er måske snart en saga blot.
For tundraens planter bliver højere og højere og bestanden mere mangfoldig.
Det viser ny forskning baseret på 30 års data om plantelivet på 117 forskellige steder i bl.
a.
Alaska, Sibirien og det nordligste Skandinavien.
Men planternes vokseværk bør måske få advarselslamperne til at blinke.
- Der er stadig rigtig mange usikkerheder, men højere planter på tundraen kan føre til øget opvarmning i de arktiske egne og på hele jorden, siger post doc Anne D.
Bjorkman, der er den ledende forsker bag undersøgelsen, i en pressemeddelelse.
To effekter af planternes vokseværkSigne Normand er lektor på Institut for Bioscience på Aarhus Universitet, og hun er en af de fem danske forskere tilknyttet projektet.
Hun forklarer, at planterne på den arktiske tundra vokser sig højere og højere, fordi temperaturen på tundraen stiger.
Det kan frigive enorme mængder CO2 og metan, hvis den frosne jord begynder at tø opSigne Normand, lektor på Institut for Bioscience på Aarhus UniversitetPlanternes vokseværk kan ifølge Signe Normand speede en proces op, der kan få stor betydning for det globale klima.
Læs også:Tricks fra Sydeuropa bekæmper ulidelig varme i nye huse-Når planterne bliver højere, kan sneen lægge sig som et tykkere lag isolering oven på jorden.
Det forhindrer at jorden fryser lige så dybt i løbet af vinteren, og dermed at permafrosten bliver vedligeholdt i et varmere klima, siger hun- Og når planterne bliver højere og rager op over sneen, absorberer de også mere sollys, det gør at sneen smelter hurtigere efter vinteren.
Det øger også temperaturen i undergrunden.
Men temperaturen skal ikke stige for meget under tundraen.
- Det vil frigive enorme mængder CO2 og metan, hvis den frosne jord begynder at tø op.
Og det vil sætte yderligere gang i den globale opvarmning, siger Signe Normand.
CO2-slugere rejser nordpåKlima-effekten af planternes højdeflugt er dog langt fra så entydig igen.
- Det er ikke usandsynligt, at nåleskovsgrænsen rykker længere nordpå.
Tidligere studier, har vist at der klimatisk set er potentiale for at træer og høje buske kan sprede sig til store områder i Arktis, siger Signe Normand.
- På grund er træernes naturlige spredningsevne vil dette sandsynligvis tage lang tid.
Men hvis vegetationshøjden på tundraen ændres drastisk, vil de potentielt set kunne hive noget CO2 ud af atmosfæren.
Læs også:Blomstrende bjergtoppe: Antallet af plantearter vokser hastigt på tinderneOg det er vigtigt at holde usikkerhederne i undersøgelsen for øje, mener Signe Normand.
Jo højere planterne bliver, jo mere skygge danner de og dermed kan de skærme tundra-jorden for øget opvarmning.
Det kan bevirke at permafrosten ikke tør så meget, siger hun.
Kun et udsnit af tundraenSigne Normand og resten af det 130 mand store forskningsholds resultater viser, at den øgede højde på tundraens planter kan have en opvarmende effekt.
Men som hun pointerer, ved de ikke endnu, i hvilken grad det vil påvirke optøning af permafrost og frigivelse af drivhusgasser forskellige steder på tundraen.
Læs også:Klimaforsker: Over 40 grader i Danmark er ikke utænkeligt i fremtidenForskerne vil derfor fortsætte deres undersøgelser for at danne sig et endnu mere nøjagtigt billede af den arktiske ødemark.
Arktis’ størrelse på 30 millioner kvadratkilometer og de mere end 1700 forskellige små plantearter, der vokser der, taget i betragtning, er der også rig mulighed for at fortsætte forskningen lidt endnu.
FacebookTwitterKopier linkEmner:Arktis|Miljø og natur|Planter|Aarhus Universitet|Alaska




https://www.dr.dk/sporten/fodbold/superliga/fcm-storsejrer-over-kriseramte-hobro

SuperligaFCM storsejrer over kriseramte HobroFC Midtjylland vandt med 5-2 mod Hobro IK, da blandt andet dødbolde og Tim Sparv viste sig afgørende.
Klasseforskellen var til at få øje på, da FC Midtjylland slog Hobro.
29.
sep.
2018 kl.
18.
04Bemærk: artiklen er mere end 30 dage gammelLæs opFC Midtjylland vandt stensikkert 5-2 hjemme på MCH Arena, da Hobro IK kom på besøg i lørdagens eneste superligakamp.
Værterne fra Midtjylland vandt, efter en kamp hvor Hobro blev løbet over ende i første halvleg af et velspillende hjemmehold, som udnyttede holdets styrker på dødbolde og en velspillende Tim Sparv, der kvitterede med to mål.
Læs også:VIDEO Vejle holder liv i stimeKampens resultat sender FCM op på siden af FC København på rækkens førsteplads, mens Hobro fortsat er at finde på sidstepladsen i Superligaen.
Ti minutter inde i opgøret bragte hjemmeholdet sig foran.
Bolden blev kastet ind i feltet, hvor den faldt ned for fødderne af FCM’s finske midtbanemotor, Tim Sparv, der nemt scorede til 1-0.
Hobro forsvarede sig dårligtBackprofilen Marc Dal Hende sendte FCM yderligere i front halvvejs inde i første halvleg, da et indlæg blev smidt i panden på den målfarlige forsvarsspiller.
35 minutter inde i kampen fik FCM scoret det tredje mål.
Keeper Jesper Rask fumlede ved en dødbold, og bolden endte hos det unge forsvarstalent Rasmus Nicolaisen, der køligt scorede til 3-0.
4-0 blev det også til forud for pausen.
Den svenske forsvarsspiller Joel Andersson fik bolden på kanten af feltet, og her sendte han den ind til Sparv, der kom på tavlen for anden gang i opgøret.
Efter 55 minutters spil reducerede gæsterne til 1-4, da den tårnhøje norske angriber Julian Kristoffersen udplacerede FCM-keeper Jesper Hansen med et skud i det lange hjørne.
Læs også:AGF sætter lillebror på plads i aarhusiansk pokaldystEt kvarter senere scorede gæsterne også til 2-4, da midtbanespilleren Vito Hammershøj-Mistrati sendte bolden i nettet efter et flot gennemspillet angreb.
Glæden varede dog kort for Hobro, da FCM's nigerianske angriber, Paul Onuachu, scorede til slutresultatet 5-2 20 minutter før tid.
/ritzau/FacebookTwitterKopier link




https://www.dr.dk/nyheder/indland/efterlyst-i-volvo-kontaktede-selv-politiet

Landsdækkende politiaktionSe temaIndlandEfterlyst i Volvo kontaktede selv politietEn af de eftersøgte tog selv kontakt til politiet via sin advokat.
Det var først sent på aftenen, at politiet fik bekræftet, at Volvoen ikke havde noget med truslen mod nogle bestemte personer at gøre.
Af Anton Lind29.
sep.
2018 kl.
18.
01 | opdateret 29.
sep.
2018 kl.
18.
44Bemærk: artiklen er mere end 30 dage gammelLæs opEn af de tre efterlyste passagerer i den Volvo, der fredag satte Danmark på det anden ende, tog selv kontakt til politiet omkring klokken 17.
Den fortæller hans advokat til TV 2.
- Jeg kan bekræfte, at min klient har haft tilknytning til bilen og har fortalt, hvor den var henne via os.
Det gør vi klokken 17, siger Asser Gregersen fra Rosenkilde og Gregersen forsvarsadvokater.
Læs også:Politiet: Mistænkelig Volvo fik PET til at slå alarmKøbenhavns Politi bekræfter over for DR Nyheder, at en af mændene i køretøjet henvendte sig til politiet via sin advokat, efter Volvoen var blevet efterlyst.
Tidspunktet kan dog ikke bekræftes.
Fredag lukkede politiet Sjælland ned, efter den sorte Volvo udviste mistænkelig adfærd nær en eller flere personer, der er udsat for en konkret trussel.
Det oplyste chefpolitiinspektør Jørgen Bergen Skov på et pressemøde lørdag.
Broer og færger blev lukket ned, og politiet udsendte en efterlysning af den sorte Volvo på svenske nummerplader med tre personer i.
Det hele lammede både tog- og biltrafikken det meste af fredag.
Læs også:OVERBLIK Den omfattende menneskejagt, der lukkede Danmark ned i flere timerMen nu fremgår det altså af TV 2's oplysninger, at den ene mistænkte via sin advokat tog kontakt til politiet allerede klokken 17.
Manden fortæller ifølge TV2 desuden, at de efterlod bilen ved Vintre Møller nær Holbæk på Midtsjælland, mens de flygtede fra politiet, fordi "de ikke havde noget kørekort og var påvirkede af hash".
På pressemødet lørdag eftermiddag fortalte chefpolitiinspektør Hans Jørgen Borge, at den efterlyste Volvo havde vist sig ikke at have noget med den aktuelle trussel at gøre, men at den i stedet havde relationer til anden kriminalitet.
Læs også:Politiet om efterlyst Volvo: Vi mener, vi har fundet bilen- Vi har haft to personer anholdt, der nu er løsladt igen, sagde chefpolitiinspektør Jørgen Bergen Skov.
Politiet har derfor delt sagerne i to.
PET fortsætter efterforskningen af truslen på menneskeliv, men har ikke noget at gøre med for eksempel den store politiaktion, der fandt sted i Espe på Fyn.
FacebookTwitterKopier linkEmner:TV 2 (tv-kanal)|Volvo|Politi|Sjælland|Biler




https://www.dr.dk/sporten/haandbold/kvindelandsholdet/danske-haandboldkvinder-taber-golden-league-kamp-til-polen

KvindelandsholdetDanske håndboldkvinder taber Golden League-kamp til PolenDe danske håndboldkvinder tabte lørdag den anden kamp i Golden League-stævnet med 21-23 til Polen.
Landstræner Klavs Bruun Jørgensen sammen med Mia Rej under Golden Leauge kampen mellem Danmark og Polen.
29.
sep.
2018 kl.
17.
57Bemærk: artiklen er mere end 30 dage gammelLæs opDe danske håndboldkvinder løb lørdag ind i et nederlag ved Golden League-stævnet.
Polen tog sejren med 23-21, efter at Danmark var foran med to mål ved pausen.
Dermed ligger Danmark og Polen på en delt andenplads med to point hver i træningsturneringen, der bruges som en opvarmningsturnering til EM i december.
Norge fører med tre point, mens Frankrig har et point.
Danmark møder Norge søndag i Horsens i den tredje og sidste kamp i turneringen.
Læs også:Norsk målmandsveteran stopper håndboldkarrierenDen danske anfører, Stine Jørgensen, fik en god start på lørdagens kamp, der blev spillet i Aarhus.
Hun satte kampens første bold i kassen på straffekast, og kort efter tordnede hun et langskud ind.
Efter en god dansk start svigtede koncentrationen for de danske spillere, og flere fejl og dumme udvisninger sneg sig ind.
Dem udnyttede polakkerne og midt i første halvleg førte Polen med 9-6.
Det fik Danmark til at bruge en timeout, og det satte gang i danskerne, der med tre hurtige scoringer fik udlignet.
På fløjene havde Simone Böhme og Lærke Nolsøe fået chancen fra kampens start, og de fik vist deres værd, og med flere flotte scoringer i slutningen af første halvleg var de med til at sikre, at danskerne kunne gå til pause foran 14-12.
Anden halvleg startede på den værst tænkelige måde set med danske briller.
Efter to et halv minuts spil - med to mål til Polen - fik København Håndbold-spilleren Mia Rej et vrid i sit knæ og måtte bæres fra banen i store smerter.
Ung målmand viste klassenEpisoden virkede til at påvirke begge hold, der havde svært ved at finde rytmen, og der gik knap fem minutter, før Polen fik taget hul på scoringerne på ny og sendt polakkerne i front.
Modsat torsdagens kamp mod Frankrig havde landstræner Klavs Bruun Jørgensen valgt at satse på Althea Reinhardt i målet.
Læs også:Ekspert inden CL-kamp: 'BSV skal vise hjerte mod Sporting'Den 22-årige målmand viste klasse, og med flere store redninger gennem hele kampen var hun skyld i, at danskerne ikke blev hægtet helt af.
Men de danske kvinder fik aldrig for alvor gang i angrebsspillet, og på trods af stor flid i forsvaret måtte de se til, at polakkerne til sidst kunne løfte armene i vejret og juble over sejren.
I lørdagens anden kamp i Golden League spillede Norge og Frankrig uafgjort 22-22.
/ritzau/FacebookTwitterKopier link




https://www.dr.dk/sporten/golf/europa-og-usa-deler-i-loerdagens-sene-ryder-cup-dyster

GolfEuropa og USA deler i lørdagens sene Ryder Cup-dysterFormiddagens succes i Fourballs blev fulgt op i den første Foursomes lørdag, hvor Europa slog USA.
Europas Tommy Fleetwood celebrates og Francesco Molinari i højt humør.
29.
sep.
2018 kl.
17.
53 | opdateret 29.
sep.
2018 kl.
18.
32Bemærk: artiklen er mere end 30 dage gammelLæs opEfter en fremragende formiddag fortsatte Europa med at sejre over USA i Ryder Cup, da der lørdag skulle spilles fire Foursomes.
Her sejrede Europa i de to første opgør, men USA kom tilbage og vandt de to sidste dyser, så Europa sammenlagt fører 10-6 inden søndagens singlekampe.
Europa hentede eftermiddagens første sejr, da Francesco Molinari og Tommy Fleetwood gjorde kort proces mod Tiger Woods og Bryson Dechambeau.
Europæerne vandt deres dyst 5&4, hvilket betyder, at Molinari og Fleetwoods var foran med fem inden de sidste fire huller, som derfor ikke blev spillet.
Læs også:De danske golf-tvillinger: Om fire år spiller vi Ryder CupDet bragte Europa foran 9-4, og kort efter blev det også til en 10-4-føring sammenlagt.
Det skete, da Henrik Stenson og Justin Rose besejrede amerikanerne Dustin Johnson og Brooks Koepka.
Stenson og Rose vandt kampen 2&1, og dermed er der pres på USA i lørdagens to sidste Foursomes, som endnu ikke er spillet færdig.
I Foursomes udgøres hvert hold af to spillere, og hvert hold deles om en bold, mens bedste score vinder.
Europæisk succesDet er modsat de fire Fourballs, som blev spillet tidligere lørdag.
Her udgøres hvert hold også af to spillere, men hver spiller har sin egen bold.
Det havde Europa størst succes med, da de fire Fourballs bød på tre europæiske sejre tidligere lørdag mod en enkelt til USA, og dermed øgede Europa 5-3-føringen fra fredag til en 8-4-føring.
Læs også:Tigeren brøler igen fra golfverdenens højeste tindeDanske Thorbjørn Olesen var ikke i aktion lørdag, da han var sorteret fra af den danske kaptajn for Europas hold, Thomas Bjørn.
Efter de fire Foursomes lørdag, så spilles der først igen søndag, hvor singlekampe venter.
Europa skal bruge 14,5 point for at vinde Ryder Cup, mens amerikanerne som forsvarende mestre kun skal samle 14 sammen.
Efter de fire Foursomes lørdag, så spilles der først igen søndag, hvor singlekampe venter.
Europa skal bruge 14,5 point for at vinde Ryder Cup, mens amerikanerne som forsvarende mestre kun skal samle 14 sammen.
/ritzau/FacebookTwitterKopier link




https://www.dr.dk/sporten/cykling/danskerne-langt-fra-medaljer-i-kvindernes-vm-loeb

CyklingDanskerne langt fra medaljer i kvindernes VM-løbHollandske Anna van der Breggen tog guldet i kvindernes VM-linjeløb, mens danskerne var langt fra medalje.
Cecilie Uttrup Ludwig var langt fra en medalje ved kvindernes VM-linjeløb.
29.
sep.
2018 kl.
17.
09Bemærk: artiklen er mere end 30 dage gammelLæs opIngen kunne hamle op med hollænderen Anna van der Breggen i kvindernes linjeløb ved cykel-VM i Innsbruck i Østrig.
28-årige van der Breggen kørte fra alt og alle på den hårde og kuperede rute og vandt guld foran Amanda Spratt fra Australien og Tatiana Guderzo fra Italien.
Læs også:Dansk toprytter startede VM-debat om ligestilling: 'Det er et vigtigt emne'Spratt var hele 3 minutter og 42 sekunder langsommere, da hun trillede over stregen som dagens næstbedste.
Med sejren kan van der Breggen kalde sig både OL- og VM-guldvinder.
Hollandsk dominansDet er andet år i træk, at en hollænder snupper VM-guld hos kvinderne.
Sidste år løb Chantal Blaak med det hele og overtog dermed tronen fra danske Amalie Dideriksen, som vandt året forinden.
De danske landsholdsryttere var et stykke fra de forreste.
Cecilie Uttrup Ludwig opnåede den bedste placering blandt danskerne med en 23.
-plads.
Læs også:Dansk klatretalent skal hjælpe Fuglsang ved VM: 'Altid nervøs for at falde igennem'Uttrup var 7 minutter og 22 sekunder efter den hollandske guldvinder.
Annika Langvad kom ind lidt efter på 37.
-pladsen.
/ritzau/FacebookTwitterKopier link




https://www.dr.dk/sporten/fodbold/landsholdet/simon-kjaer-ny-aftale-sikrer-tidssvarende-forhold

LandsholdetSimon Kjær: Ny aftale sikrer tidssvarende forholdDen nye landsholdsaftale giver spillerne et løft med bedre træningsbaner og flere behandlingsmuligheder.
Simon Kjær glæder sig over at en ny aftale mellem Spillerforeningen og DBU er kommet på plads.
29.
sep.
2018 kl.
16.
30Bemærk: artiklen er mere end 30 dage gammelLæs opLandsholdsspillerne kommer til at få mere tidssvarende forhold omkring landsholdet, når de i fremtiden er samlet inden landskampe.
Det skriver landsholdets anfører, Simon Kjær, i en mail, efter at Dansk Boldspil-Union (DBU) og Spillerforeningen lørdag landede en ny seksårig aftale med vilkårene for herrelandsholdet.
- Det er rigtig vigtigt, at de sportslige forhold bliver opgraderet til et mere tidssvarende niveau, og det bliver de nu med eksempelvis bedre træningsbaner og flere hænder i behandlingsteamet.
Læs også:DBU og Spillerforeningen er enige om en permanent aftale- Vi må ikke tabe terræn i forhold til rivalerne i international fodbold, hvor alting handler om at optimere for at opnå resultater.
Det er simpelthen en nødvendighed for at følge med i moderne fodbold, og det kender vi alle fra vores klubber, skriver Simon Kjær.
En central knast i forhandlingerne har handlet om spillernes kommercielle rettigheder.
Ifølge Simon Kjær tilgodeser den nye aftale både spillernes private sponsorer og DBU's muligheder for at benytte spillerne kommercielt i landsholdssammenhæng.
- Det har aldrig handlet om, at vi spillere skulle have mange flere penge for at spille for landsholdet, men bare om at få en fortsat rimelig bonus, når vi samtidig tjener penge til DBU.
- Det har først og fremmest handlet om at optimere det sportslige omkring holdet, så vi kan præstere optimalt, og så om at have ordnede forhold via en kollektiv aftale.
- Det har handlet om at få fastslået, at vi spillere selv har retten til vores individuelle rettigheder.
Men at DBU endelig skal bruge os som hold over for sponsorer, så vi fortsat som landshold kan være med til at tjene en masse penge til alle i dansk fodbold, skriver Simon Kjær.
Tonen var godDen tidligere landsholdsaftale udløb efter VM-slutrunden.
Da der ikke var kommet en ny på plads inden den seneste landsholdssamling i begyndelsen af september, stillede DBU op med et nødlandshold af amatørspillere i testkampen mod Slovakiet.
Fire dage senere var Kjær og co.
tilbage på landsholdet mod Wales, efter at parterne var enige om en midlertidig aftale.
Siden har parterne arbejdet på at få en permanent aftale i hus, og det er ifølge landsholdsanføreren forløbet i en god tone.
- Vi er glade for, at forhandlingerne siden Wales-kampen har foregået i en fin stemning, hvor ingen af parterne er gået ud i medierne.
Vores strategi har hele tiden været at undgå mudderkastning i medierne.
Læs også:DBU ønskede også Tyskland som vært: 'Det ligger perfekt for Danmark'- Nu er der ro på i form af en klar aftale, hvor vi meget bygger videre på den gamle aftale, sådan som vi spillere hele tiden har ønsket.
Så er der ordnede forhold i årene fremover, og vi spillere glæder os alle sammen til kun at fokusere på at spille fodbold for Danmark, skriver anføreren.
Landsholdet samles igen 8.
oktober i Herning, hvor der tages hul på forberedelserne til kampene mod Irland og Østrig.
/ritzau/FacebookTwitterKopier link




https://www.dr.dk/sporten/fodbold/landsholdet/video-dbu-og-spillerforeningen-er-enige-om-en-permanent-aftale

Konflikt om landsholdsaftaleSe temaLandsholdetVIDEO DBU og Spillerforeningen er enige om en permanent aftaleDBU og Spillerforeningen er efter tre ugers forhandlinger nået til enighed om en ny aftale.
Af Michael Sten Jensen i Lyon29.
sep.
2018 kl.
16.
16 | opdateret 02.
okt.
2018 kl.
20.
33Bemærk: artiklen er mere end 30 dage gammelLæs opLandsholdskonflikten mellem DBU og Spillerforeningen er overstået.
Lørdag eftermiddag bekræftede DBU, at de er nået frem til en ny aftale med Spillerforeningen.
Det nye aftale løber de næste seks år.
Læs også:DBU ønskede også Tyskland som vært: 'Det ligger perfekt for Danmark'Den oprindelige aftale, som er årsagen til hele konflikten, udløb 1.
august, og siden har DBU og Spillerforeningen været i en strid om rammerne for indholdet i den nye aftale.
Hos Spillerforeningen er der glæde over den nye aftale.
- Vi er glade for den nye kollektive aftale med DBU.
Aftalen betyder et væsentligt løft i det sportslige set-up og sikrer spillernes rettigheder.
Aftalen giver også DBU forbedrede kommercielle muligheder.
Nu handler det om at kigge fremad, og vi ser frem til samarbejdet med DBU og at udvikle det i de kommende seks år, siger Spillerforeningens direktør Mads Øland.
I DBU glæder man sig også over, at en aftale er kommet på plads.
- Med den nye landsholdsaftale ønsker vi at skabe et langt tættere og mere tillidsfuldt samarbejde, hvor vi sammen kan udvikle de sportslige rammer for herrelandsholdets udvikling - men også at udvikle de kommercielle aktiviteter for at øge indtjeningen til både holdet og dansk fodbold som helhed.
Vi er glade for at få en enkel og klar landsholdsaftale i stedet for det modsatte, siger Jesper Møller, formand i DBU.
Lang konfliktSituationen eskalerede i begyndelsen af september, da DBU afbrød forhandlingerne med Spillerforeningen, og i stedet sendte et landshold bestående af divisionsspillere på banen i en træningskamp mod Slovakiet.
Kort efter fandt parterne dog sammen om en midlertidig aftale, så Nations League kampen mod Wales kunne spilles, og siden har parterne så forhandlet frem og tilbage om rammerne.
Landstræner Åge Hareide udtager onsdag truppen til Nations League kampen mod Irland samt træningskampen mod Østrig.
Hovedpunkterne i aftalen ifølge en fælles pressemeddelelse fra parterne (hele aftalen kan læses her):* Alle spillere bidrager til landsholdets kampagner.
Det skal dog altid ske med minimum tre spillere for at vise bredden på holdet.
* Teksten i aftalen er gjort tydeligere, så DBU lettere og bedre kan planlægge kampagner og aftaler med kommercielle partnere.
* Spillerne kan som hidtil indgå individuelle aftaler med sponsorer og udstyrssponsorer.
* Der er afsat fem millioner kroner fra en mulig slutrundebonus.
De penge fordeler spillerne til børnefodboldprojekter.
Det vil ske efter indstilling fra DBU og Lokalunionerne.
* Spørgsmålet om arbejdsgiver og lønmodtager bliver håndteret på samme måde, som den blev i aftalen for kvindelandsholdet fra november 2017.
Følgende er aftalt omkring de sportslige rammer på landsholdet:* Sundhedsstaben (læge, fysioterapeut og øvrige behandlere, red.
) bliver styrket, og der bliver mulighed for fleksibel behandling.
* To hybridbaner (blanding af kunstgræs og almindeligt græs, red.
) vil blive etableret hurtigst muligt.
* Transportforhold til og fra fodboldkampe vil blive optimeret.
* Der bliver tilknyttet egen kok til alle landsholdssamlinger og til alle kampe.
Kilder: Spillerforeningen og DBU i en samlet meddelelse.
FacebookTwitterKopier linkEmner:Åge Hareide (fodboldtræner)|DBU|Spillerforeningen|Fodbold|Irland




https://www.dr.dk/musik/kvindehad-nej-tak-7-rappere-der-goer-op-med-hiphop-kulturen

MusikKvindehad, nej tak!
7 rappere, der gør op med hiphop-kulturenDe hårdtslående, kvindelige rappere stormer frem i Sverige.
Her er et bud på, hvem du skal lytte til lige nu.
Silvana Imam (tv.
) og Cherrie er to af de svenske rappere, som har succes i Sverige.
Af Fie Neergaard29.
sep.
2018 kl.
16.
00Bemærk: artiklen er mere end 30 dage gammelLæs opDet er efterhånden blevet slået godt fast, at hiphop er en af de største nulevende genrer.
Den påvirker måden, vi går klædt, hvordan vi snakker, og hvordan vi tænker.
Om Fie NeergaardFie Neergaard er vært for P3-programmet 'Sovsen', hvor hun introducurer det nye inden for den urbane musikverden.
Lyt til 'Sovsen' her.
Men den har samtidig sine begrænsninger.
I mange år har hiphoppen nemlig haft ry for at opfordre til vold, være homofobisk og kvindefjendsk.
Homofobien er lige så stille ved at blive udsluset, men kvindehadet lever stadig.
Læs også:23-årig dansk rapper har siddet i fængsel hele sin ungdom: Jeg har selv valgt at leve et kriminelt livDerfor er det interessant, når kvinder træder ind på netop den scene, og det sidste år har vi set et stort boom internationalt.
Herhjemme har vi ikke kunnet mærke det boom, men hos vores naboer sker der noget.
Nye, kvindelige rappere skyder nemlig konstant op, og der er for alvor blevet tændt en ild i ligestillingens land, Sverige - og den brænder støt.
Herunder kan du læse mere om syv kvindelige, svenske rappere, som du skal holde øje med.
1Silvana ImamMed sin debut i 2013 står Silvana Imam som en af bannerførerne for den nye bølge af svenske kvinder, som har valgt at tage plads på den normalt maskuline scene – rapscenen.
Gennembruddet kom i 2013 med 'I.
M.
A.
M', og hun har særligt vækket opsigt med sin hårdtslående attitude og konfronterende tekster.
Som fire-årig flyttede hun fra Litauen til Sverige og er barn af en litauisk mor og en syrisk far.
Opvæksten var plaget af at have en anden baggrund og en anden seksualitet end de fleste i lille Jakobsberg.
Hun blander arabisk med svensk og berører ofte emner, der kredser om den opvækst, hun har haft.
Hun er derfor også en stålfast stemme for dem, der stikker ud.
Hun er så dragende, at der tidligere i år blev skabt en dokumentar om den fascinerende naturkraft, 'Silvana – Väck mig när ni vaknet'.
Silvana Imam - Vikken Då2RosRos stikker en smule ud fra de andre på listen, for hendes univers er hverken hårdt eller aggressivt, som genren ellers ofte er det, men fuld af kølig attitude.
Den fremadstormende producer von Haartman står for de fleste af den stilede kvinde fra Lunds produktioner, som er lette og legende.
Det samme er Ros’ tekster, og selvom de leveres med en tilbagelænet kadence og nærmest distancerende autotune, lulles man ind i et univers, hvor Ros har Gucci-bukserne på.
Det er stilet Instagram-æstetik, der flyder over i musikken, og det er svært at pege på nogen, der er mere 'nu' end Ros.
Ros - Woke Up3ShowitShowit er et helt nyudsprunget skud på stammen.
Kun én single er det indtil videre blevet til, men det tegner mere end lovende.
Hun viste først sit talent frem på Pato Poohs 'Pä Väg' og skabte røre.
Hun startede som danser på en danseskole, og da rapperen, hun skulle danse for, aflyste, blev hun skubbet i forgrunden, og med en klassisk Pippi-'det har jeg aldrig prøvet før, det kan jeg sikkert godt finde ud af'-attitude mere end klarede hun opgaven.
På 'Main Chick' viser hun attitude og seksuel aggressivitet.
Showit - Main Chick4CherrieSelvom hun er vokset op i Finland, er en af hendes største sange en ode til det, hun kalder hjem – Rinkeby, en forstad til Stockholm, som har et ry, der primært går på udbrændte biler og hærværk og ligefrem bliver kaldt det værste område i Nordeuropa.
Da Cherrie begyndte at se vennerne dø, startede hun på at lave musik om netop det – hun syntes, der manglede et perspektiv, der kunne skildre det på en emotionel og ikke forherligende måde, særligt fra en ung kvinde, og hun tog med stor succes den sag i egen hånd.
Selvom hun rapper på svensk, har hun alligevel formået at nå langt udover landets grænser og har nået medier som Vogue, Fader og Genius.
Det har også bragt et samarbejde med den britiske grime-rapper Stormzy med sig, og hun varmede sågar op for ham på hans Europa-tour sidste år.
Hvis Cherrie kan klare den, kan du også.
Cherrie - 163 För Evigt5JelassiSer man musikvideoen til 'Inte Konsti', er det svært ikke at få Princess Nokia-vibrationer.
Jelassis attitude er flabet og fandenivoldsk og i stil med, hvad Princess Nokia ville kalde for en tomboy.
Første gang, man fik nys om Jelassi, var på produceren Vinters remix af '10 år', og det er også ham, der har produceret debuten.
Han er en af landets mest interessante producere, og Jelassi står skulder mod skulder med nogle store og langt mere erfarne kræfter på scenen, såsom Unge Ferrari og Ozzy, uden at falde igennem.
Med 'Inte Konsti' debuterer hun for alvor med en skudsikker selvsikkerhed, der narrer til at tro, at den 19-årige svensker har mange års erfaring i bagagen.
Jelassi - Inte konsti6Cleo(Foto: Screenshot fra videoen til 'Vi har sagt allt'.
)Cleo er sammen med Imam en af bølgens forgangskvinder.
Hun har rappet siden starten af 00’erne og har grundlagt Femtastic, som er et netværk af kvinder i musik og mediebranchen.
Hun debuterede tilbage i 2007 og har siden arbejdet sammen med navne som Looptroop Rockers - en af Sveriges største rapgrupper.
Hendes stemme er mørk og giver musikken en fornemmelse af alvor og seriøsitet, som giver dig en dragende lyst til at dykke ned i underverdenen med Cleo.
Cleo -  Tyst7ImenellaImenella stammer fra samme allerede sagnomspundne sted som Cherrie.
På debutsinglen 'Moves' fletter hun fint sin somaliske baggrund ind i omkvædet, der er sunget af rapperens mor og er en bid af en somalisk folkesang.
'Moves' er netop også en sang, der handler om at have to steder at høre til og at skulle forene dem.
Selvom hun er ny i gamet, står hun på remix-versionen af 'Moves' i front for en otte mand tung konstellation uden på nogen måde at blive udspillet – en opgave, langt fra alle debutanter kan løfte.
Imenella - MovesFacebookTwitterKopier linkEmner:Stormzy (musiker)|Sverige|Pop og rock|Nokia|Stockholm




https://www.dr.dk/sporten/formel1/magnussen-efter-femteplads-det-foeles-som-pole-position

Formel1Magnussen efter femteplads: 'Det føles som pole position'Kevin Magnussen starter i femte position i Ruslands Formel 1-grandprix efter en stærk kvalifikation.
Kevin Magnussen starter som nummer fem mens holdkammeraten Romain Grosjean starter som nummer ni.
29.
sep.
2018 kl.
16.
00Bemærk: artiklen er mere end 30 dage gammelLæs opEn femteplads i lørdagens Formel 1-kvalifikation for Kevin Magnussen og Haas er det optimale udbytte.
Og når danskeren starter i samme position i søndagens russiske grand prix i Sotji, er det som en pole position for det lille hold.
- Lige nu er vi "the best of the rest", og det er pole position for os.
Kan vi komme hjem som best of the rest søndag, har det været en perfekt weekend, siger Kevin Magnussen til TV3+.
Læs også:Magnussen fejrer kontraktforlængelse med imponerende femtepladsHan har netop forlænget sin kontrakt med Haas, og i kvalifikationen kom både han og den ligeledes forlængede teamkollega, Romain Grosjean, sikkert videre til Q3.
Her kiksede franskmanden dog og satte kun niendebedste tid, mens Kevin Magnussen timede sin indsats perfekt og i allersidste forsøg drønede ind på femtepladsen.
Undervejs kom han dog gevaldigt i tvivl om omgangens styrke.
- Jeg var ret nervøs for, at omgangen ikke var god nok.
Jeg lavede en fejl i sving 2 og kom lidt for langt ud over den lille curb, der sidder på ydersiden, og normalt mister du tid, når du rammer den.
Læs også:Jan Magnussen om sønnens Haas-forlængelse: 'Ikke forestillet mig andre teams'- Men jeg prøvede at holde hovedet koldt og køre en god omgang derfra, siger Magnussen til TV3+.
Han afviser, at man kan tale om et comeback til topformen efter tre mindre gode kvalifikationer og grandprixer.
Tanker om krise har aldrig været en del af hans bevidsthed, fastslår han.
I løbet søndag skal han forvente angreb bagfra, da en del stærke kørere starter langt tilbage på grund af straf for udskiftning af dele på bilen.
/ritzau/FacebookTwitterKopier link




https://www.dr.dk/sporten/fodbold/superliga/minut-minut-fcm-vinder-maalfest-mod-hobro






https://www.dr.dk/sporten/formel1/magnussen-fejrer-kontraktforlaengelse-med-imponerende-femteplads

Formel1Magnussen fejrer kontraktforlængelse med imponerende femtepladsKevin Magnussen sikrede sig lørdag en startplads som nummer fem i Sotji.
Kevin Magnussen starter som nummer fem i Sotji søndag.
29.
sep.
2018 kl.
15.
29Bemærk: artiklen er mere end 30 dage gammelLæs opTeam Haas fik en glimrende optakt til søndagens Formel 1-grandprix i russiske Sotji, da der blev kørt kvalifikation lørdag.
Her slap både Kevin Magnussen og Romain Grosjean videre til den sidste kvalifikationsrunde, Q3, og der var mere at juble over.
Kevin Magnussen var hurtigst af de to Haas-kørere, og danskeren satte en supertid på sin sidste omgang.
Læs også:Magnussen sætter ottendehurtigste træningstid i SotchiKevin Magnussen stemplede ind med femtebedste tid, og dermed starter danskeren også som nummer fem, når der køres søndag.
Valtteri Bottas (Mercedes) starter i pole position og lige efter ham starter Bottas' holdkammerat, Lewis Hamilton.
Sebastian Vettel og Kimi Räikkönen fra Ferrari starter som henholdsvis nummer tre og fire, og så følger Magnussen foran Esteban Ocon (Force India).
Romain Grosjean fik også en god startplads som nummer ni, og dermed fik begge kørere fejret fredagens kontraktforlængelser med Haas på fornem vis.
Danskeren havde ingen problemer med at avancere fra den første kvalifikationsrunde, Q1, med en tid på 1 minut og 34,078 sekunder som bedste tid.
Læs også:Jan Magnussen om sønnens Haas-forlængelse: 'Ikke forestillet mig andre teams'Det svarede til en niendeplads lige efter Romain Grosjean.
I Q2 blev det både til et farvel til Red Bulls Max Verstappen og Daniel Ricciardo, som stod af med 11.
- og 12.
-bedste tid, men de stod på forhånd begge til en tidsstraf til søndagens løb på grund af motorændringer.
Det betød, at også Renaults kørere, Nico Hülkenberg og Carlos Sainz, stod af, fordi de vidste, de ville blive rykket frem i en god position søndag.
Kevin Magnussen sluttede Q2 med to sektorer for fuld drøn, før han kørte i pit og sammen med Grosjean var videre til Q3, hvor Magnussen altså endte med en imponerende femteplads.
Læs også:Magnussen kører for Haas i 2019Kevin Magnussen er i øjeblikket nummer ni i den samlede stilling med 49 point, mens Grosjean har skrabet 27 point sammen i alt i sæsonen indtil nu.
Lewis Hamilton fører i den samlede stilling med 281 point foran Sebastian Vettel med 241 point.
I konstruktørernes samlede stilling er Haas nummer fem.
/ritzau/FacebookTwitterKopier link




https://www.dr.dk/sporten/haandbold/championsleague/ekspert-inden-cl-kamp-bsv-skal-vise-hjerte-mod-sporting

ChampionsleagueEkspert inden CL-kamp: 'BSV skal vise hjerte mod Sporting'BSV er på besøg i Portugal, hvor Sporting venter i Champions League gruppespillet lørdag aften.
Stregspilleren Michael V.
Knudsen kan meget vel få en afgørende rolle når BSV møder Sporting.
Af Anders Melchior Frigaard29.
sep.
2018 kl.
14.
49Bemærk: artiklen er mere end 30 dage gammelLæs opBSV skal på en svær opgave, når de lørdag aften spiller udekamp mod portugisiske Sporting CP i Champions League.
Sporting har indledt turneringen med to sejre i lige så mange kampe og topper dermed gruppen, mens BSV har en sejr og et nederlag i Champion Leagues gruppe C.
BSV fik et hak i tuden i deres anden champions league-kamp i år.
Se et referat fra kampen i videoen herunder.
BSV er nummer tre i gruppe C, hvor kun de to bedste hold går videre.
Derfor er det vigtigt for BSV, at de kan spille op med Sporting, forklarer DR Sportens håndboldekspert, Lars Krogh Jeppesen.
Læs også:VIDEO Bjerringbro-Silkeborg kan ærgre sig over nederlag i Champions League- Det bliver en meget vigtig kamp for BSV.
Sporting er sammen med Presov et af de mandskaber, som BSV skal måle sig med.
De tabte jo mod Presov i sidste opgør, så det er vigtigt at vinde kampen nede i Portugal, siger Lars Krogh.
En rutineret modstanderFor at skaffe et godt resultat mod det portugisiske mandskab vurderer Lars Krogh, at BSV skal lukke helt ned for den spanske playmaker Carlos Ruesga, der er den største profil på Sportings hold.
- Den helt store profil fra Sporting er playmakeren Ruesga.
Han kan det ekstraordinære, og det er ham, der sætter spillet op.
Han er ikke en høj spiller, men han har en masse fart i benene og et hav af skudvarianter.
Hvis man kan få godt fat i ham defensivt, så er man kommet rigtig langt, for han er hjernen i det portugisiske spil, siger Lars Krogh.
Men også det portugisiske forsvar er stærkt, hvor BSV ifølge Lars Krogh skal spille hurtigt, for ellers kommer portugiserne flyvende ud i tacklingerne.
- Sporting er et hold af rutinerede og erfarne spillere, og så er der stor fysik.
Specielt i deres forsvar, hvor de virkelig går til den, så der skal noget hjerte til fra BSV.
Når man tager mand mod mand duellerne, skal man komme i fart, siger Lars Krogh.
Netop fordi portugiserne spiller så aggressivt i forsvaret, så efterlader det plads bag forsvaret, som BSV skal udnytte, forklarer Lars Krogh.
- De tre stregspillere kan få en nøglerolle for BSV i dag, fordi der er så meget plads at rykke på, siger Lars Krogh.
Læs også:VIDEO Bjerringbros håndboldherrer klasker russere i Champions LeagueSelvom Sporting på papiret ligner en svær opgave, så vurderer Lars Krogh, at BSV har evnerne til at spille med om sejren i den svære udekamp.
- Der venter en svær opgave, men også en opgave, som jeg tror, BSV kan klare, siger Lars Krogh.
Sporting - BSV kan ses direkte på DR2 fra klokken 19.
20.
FacebookTwitterKopier linkEmner:Bjerringbro-Silkeborg Elitehåndbold|DR2|Bjerringbro|Portugal|Håndbold




https://www.dr.dk/nyheder/regionale/syd/politiker-anmelder-mand-retfaerdigt-din-lille-grimme-soen-gaar-bort

Syd- og SønderjyllandPolitiker anmelder mand: 'Retfærdigt at din lille, grimme søn går bort'Socialdemokratisk folketingsmedlem anmelder nu en mand for dødstrussel mod sin søn.
Socialdemokratiets skatteordfører Jesper Petersen har anmeldt en mand for at komme med en dødstrussel mod sin søn.
Af Per Smith Vinter og Ulrik Bang-Mørch29.
sep.
2018 kl.
14.
48Bemærk: artiklen er mere end 30 dage gammelLæs op- Hvis det er retfærdigt, at jeg skal betale 36.
25% i arveafgift, så er det vel også retfærdigt at dine livsarvinger, og din, (formoder jeg), lille grimme søn går bort, så du kan prøve hvordan det er?
"Kommentaren kom på twitter fra én, der var utilfreds med, at Socialdemokratiet vil ændre arveafgiften, og beskeden var rettet mod Jesper Petersen, der er skatteordfører for Socialdemokratiet.
Nu er kommentaren blevet anmeldt til politiet, meddeler Jesper Petersen.
- Jeg oplevede det som krænkende, sårende og et angreb på mig og min familie, som jeg ikke har prøvet før.
Politikere er også mennesker, og der er grænser for, hvad man skal finde sig i, siger Jesper Petersen til DR.
Læs også:Pape tordner mod arveafgift i formandstale: Skal på bordet i regeringsforhandlingerOvervejede anmeldelsenJesper Petersen er valgt i Sydjyllands Storkreds, men bor til daglig i København med sin familie.
Han har nøje overvejet, om han skulle anmelde det.
- Jeg var i tvivl, om det var en sag for politiet, men jeg nåede frem til, at det ikke skal være den enkelte politikers vurdering af alvoren i en sag, der skal være afgørende.
Det skal være politiets vurdering.
Derfor tog jeg en snak med den efterforskningsbetjent, der er på Christiansborg, og han valgte at indgive sagen til Københavns Politi, siger det socialdemokratiske folketingsmedlem.
Læs også:2.
659 dømt for trusler eller vold mod offentligt ansatteTænker sig forhåbentlig om næste gangJesper Petersen har ikke de store forventninger til, at der bliver fældet dom.
Men det er heller ikke det afgørende.
- Hvis gerningsmanden her bliver kontaktet af politiet og kommer på politiets radar, så er der forhåbentlig en chance for, at manden ikke igen kommer med den her slags personlige angreb.
Det vil sige, at den næste politiker, som han ser sig sur på, bliver forskånet for et angreb på vedkommendes familie, forklarer han.
Læs også:DF'er stalket i fire år: Jeg fejrer din fars død med en whisky og danser på hans gravGrænsen overskredetSom politiker bliver man tit udsat for den slags meldinger, men Jesper Petersen synes, der er stor forskel på, hvad man skal finde sig i som politiker og som privatperson.
- Vi skal kunne holde til kritik hver eneste dag.
Det er helt i orden.
- Men det her er et personligt angreb på min familie, som klart overskred en grænse for, hvad der er politisk, og hvornår det bliver et angreb på ens person.
Det synes jeg ikke kan være rigtigt, at det skal høre med til at være folkevalgt, siger Jesper Petersen.
FacebookTwitterKopier link




https://www.dr.dk/nyheder/indland/politiet-mistaenkelig-volvo-fik-pet-til-slaa-alarm

Landsdækkende politiaktionSe temaIndlandPolitiet: Mistænkelig Volvo fik PET til at slå alarmPET vurderede, at der var et angreb under opsejling, hvilket førte til den store politiaktion.
Der er ingen grund til som almindelig borger at være bekymret, chefpolitiinspektør Jørgen Bergen Skov fra Københavns Politi.
Af Kevin Ahrens29.
sep.
2018 kl.
14.
07Bemærk: artiklen er mere end 30 dage gammelLæs opDet var en trussel mod specifikke personer, der var grund til den store politiaktion fredag.
Det fortæller chefpolitiinspektør Jørgen Bergen Skov under et pressemøde på Politigården i København.
Det blev vurderet, at den svensk indregistrerede sorte Volvo V90, som politiet ledte efter i går, havde forbindelse til truslen mod personer.
- Volvoen opholdte sig i nærheden af og udviste en adfærd tæt på de truede, der antydede, at et angreb var i gang, siger Jørgen Bergen Skov.
Bilen stak herefter af i høj fart, hvorfor politiet valgte ikke at følge efter.
Da politiet fandt bilen på Sjælland, viste det sig dog, at personerne efter alt at dømme ikke havde forbindelse til den konkrete trussel.
Læs også:OVERBLIK Den omfattende menneskejagt, der lukkede Danmark ned i flere timerTo forskellige sagerIfølge Jørgen Bergen Skov var personerne dog involveret i andre kriminelle forhold - hvilke ville han ikke fortælle under pressemødet.
- Vi har haft to personer anholdt, der nu er løsladt igen, siger chefpolitiinspektør Jørgen Bergen Skov.
Politiet har derfor delt de to sager i to.
PET fortsætter efterforskningen af truslen på menneskeliv, men har ikke noget at gøre med for eksempel politiaktionen i Espe på Fyn.
Læs også:Espe spiller hovedrolle i kæmpe politiaktion: Utroligt det kan ske i så lille en byJørgen Bergen Skov understregede under pressemødet igen, at der ikke er eller var grund til bekymring for borgerne.
- Der er ingen grund til som almindelig borger at være bekymret.
Det er der ikke, og det har der ikke været, siger han og fortsætter.
- Dem, hvor der er fare på færde, de ved det, og det er der styr på nu.
Trykkede på den store knapPolitiet meldte fredag eftermiddag ud, at man ledte efter en svensk indregistreret Volvo V90, hvor der angiveligt skulle være tre personer i, der blev sat i forbindelse med 'alvorlig kriminalitet'.
Læs også:Borgere måber efter politiaktion lammede Danmark: Fortæl os nu, hvad det handler omDen store politiaktion betød, at store dele af de Danmarks største færdselsårer blev lammet.
Borgere har siden fortalt, at de sad i kø i flere timer landet over - nogle i helt op til ni timer.
Om aftenen centrerede politiets aktion sig til Fyn og den lille landsby Espe, hvor de var talstærkt tilstede både med tungt bevæbnede betjente, hundepatruljer, droner og helikopter.
Efterforskningen på Sydfyn fortsatte i dag.
FacebookTwitterKopier linkEmner:Politiets Efterretningstjeneste|Volvo|Politi|Kriminalitet|Fyn




https://www.dr.dk/nyheder/regionale/nordjylland/kunderne-betaler-prisen-daarligere-fangster

NordjyllandKunderne betaler prisen for dårligere fangsterFiskerne får færre fisk i nettet, og derfor koster det mere at få fisk på middagsbordet.
(ARKIV)  Af Adrian Busk Christensen29.
sep.
2018 kl.
14.
04Bemærk: artiklen er mere end 30 dage gammelLæs opNår kunderne i fiskehandleren Fisk er Godt i Hjørring skal beslutte sig for, om aftenens måltid skal bestå af for eksempel torsk eller rødspætte, så hænder det, at de skæver til prisskiltet.
Det fører engang imellem til kommentarer såsom '' det er godt nok blevet dyrt'' eller ''vi har ikke råd til at købe fisk'', fortæller fiskehandler og indehaver af butikken Fisk er Godt, Klaus Anker Jensen, der også sidder som næstformand i bestyrelsen hos Danmarks Fiskehandlere.
Han ved, hvad kunderne taler om.
Han har selv løbende hævet prisen.
Det kunne umiddelbart lyde som en god forretning for fiskehandleren, men i kroner og ører sælger han for det samme som for et år siden, hvor prisen var lavere, forklarer han.
Færre fisk får priserne i vejretFiskehandleren har reguleret priserne i butikken for at have råd til at købe fiskene på auktionen, hvor priserne også er steget, fordi der er færre fisk.
En opgørelse fra Fiskeristyrelsen viser, at fangsten i det første halvår af 2018 var otte procent lavere end i samme periode året forinden.
Til gengæld koster fiskene nu seks procent mere, end de gjorde førhen.
Særligt rødspætter og torsk er steget i pris.
- Der har ikke været de fisk, der plejer at være, og derfor har særligt rødspætterne været rigtigt dyre i år, siger Jan Hansen, der er formand for Kreds Nord hos Danmarks Fiskeriforening.
- Det er vi selvfølgelig kede af.
Vi vil hellere fange lidt flere og så have en lidt lavere pris, så vi kan holde markedet intakt.
Prisen er høj, og vi håber forbrugerne vil blive ved med at betale den pris, siger Jan Hansen.
Fiskehandler Klaus Anker Jensen håber også, at fisk til trods for prisstigningen fortsat er en del af menuen i mange hjem.
- Vi har jo visse avancer, vi skal have, for at få vores forretning til at køre, så derfor har vi højere priser, men jeg ved jo godt, at det er kunderne, der er ofrene i sidste ende.
Det, jeg er bange for, er, at vi når et punkt, hvor kunderne vælger fisken fra, fordi det er for dyrt, siger fiskehandleren.
FacebookTwitterKopier linkEmner:Fisk|Detailhandel|Danmarks Fiskeriforening|Fiskeristyrelsen|Hjørring




https://www.dr.dk/nyheder/regionale/trekanten/fredede-diger-kort-over-gamle-diger-er-helt-forkerte

TrekantområdetFredede diger: Kort over gamle diger er helt forkerteGamle kort over nu forsvundne fredede diger er fulde af fejl, siger museumsinspektørPer Skade er i retten blev dømt til at reetablere et dige, han intet anede om.
Af Søren Rahbek og Peter Frandsen Siggaard29.
sep.
2018 kl.
13.
39Bemærk: artiklen er mere end 30 dage gammelLæs opEn række landmænd er blevet bedt om at genetablere gamle - og længst nedlagte - diger på deres marker.
Men de kort, hvor digerne fremgår, er fyldt med fejl, fortæller museumsinspektør Tenna Kristensen fra Museum Sønderjylland.
Hun har lavet et pilotprojekt i de to sogne, Taps og Aller, der ligger syd for Kolding.
- Der er faktisk mange uoverensstemmelser på kortet i forhold til virkeligheden, siger hun.
P4 Trekanten har talt med flere landmænd, der er blevet pålagt at genetablere fredede diger på baggrund af netop de gamle kort.
Mange af dem har købt deres ejendomme længe efter, at digerne blev fjernet, og uden at de kendte til digerne.
Pilotundersøgelse i to sogneTenna Kristensen er i gang med at undersøge alle diger i de to sogne, og det er den konkrete viden, hun taler ud fra.
Der er faktisk mange uoverensstemmelser på kortet i forhold til virkelighedenTenna Kristensen, museumsinspektør- Foreløbigt har jeg fundet fem-seks stykker, som man kan tage ud, fordi de slet ikke er der.
Der er diger, som ligger midt i landskabet uden sammenhæng med noget.
Alt andet er forsvundet, og så giver det ikke mening at bevare en lille stump dige, siger hun.
Det er hendes vurdering, at der også er diger, som i dag slet ikke er fredede og som bør fredes i fremtiden.
Derfor vil det samlede antal fredede diger ende med at være uændret i de to sogne, vurderer Tenna Kristensen.
Anede ikke, han havde et digeHendes observationer passer fint med landmand Per Skades erfaring, som af retten blev pålagt at genetablere et dige på en mark ved Vonsild.
- Jeg vidste, at der aldrig har været et dige der.
Det har ikke bekymret mig - før jeg tabte retssagen, siger han.
Læs også:Landmænd har i 15 år ulovligt fjernet diger: Vi vidste ikke de var frededeMen mange sager kunne måske undgås, da man efter en konkret vurdering kan undtage diger fra fredningen.
- Hvis kommunerne i højere grad tog opgaven på sig, så tror jeg, at vi ville nå et langt stykke hen ad vejen.
Vi vil rette os efter det, som kommunerne mener er bedst, siger chefen for kulturarv i Slots- og Kulturstyrelsen Michael Lauenborg.
Styrelsen forvalter en pulje på 15 millioner kroner, som kommuner kan søge til formålet.
Men kun syv kommuner har søgt midlerne, og der er stadig 13,5 millioner kroner tilbage i puljen.
Vejle melder hus forbiVejle Kommune har mange fredede diger og digesager og er en af de mange kommuner, der ikke har søgt puljen.
- Vi er en af de kommuner, der har flest diger.
Så det er et kæmpeprojekt at skulle i gang med, hvis vi skulle registrere alle de diger, siger formand for natur- og miljøudvalget Karl Erik Lund (DF).
For at få del i puljen skal kommunen registrere alle diger i løbet af to år.
Men i Vejle er det vurderingen, at det vil tage to et halvt år at registrere digerne og vurdere, hvilke der fortsat skal være fredede.
Kommunen vurderer ikke, at den registrering vil føre til færre fredninger end i dag.
FacebookTwitterKopier linkEmner:Slots- og Kulturstyrelsen|Vejle|Vejle Kommune|Landbrug|Kolding




https://www.dr.dk/sporten/golf/europa-udbygger-foeringen-uden-olesen-ved-ryder-cup

GolfEuropa udbygger føringen uden Olesen ved Ryder CupEuropæerne udbyggede lørdag eftermiddag føringen ved golfturneringen Ryder Cup, så den nu er på 8-4.
Europa fortsætter med at dominere ved Ryder Cup, og det uden Thorbjørn Olesen på banen lørdag.
29.
sep.
2018 kl.
13.
31Bemærk: artiklen er mere end 30 dage gammelLæs opEuropa fortsætter pointstimen ved Ryder Cup.
Lørdag formiddag udbyggede de føringen over USA til 8-4 efter sejre i tre ud af formiddagens fire fourballs.
Rory McIlroy og Sergio García gjorde det først til 6-3, da de slog Tony Finau og Brooks Koepka i fourball med 2&1, hvilket vil sige, at duoen var foran med to huller, da der manglede et enkelt.
Sejren var Europas sjette i træk ved den prestigefyldte golfturnering.
Læs også:De danske golf-tvillinger: Om fire år spiller vi Ryder CupMcIlroy og García var lørdag to gange foran med fire huller, inden amerikanerne med tre vundne huller i træk gjorde matchen spændende.
Med et godt put på næstsidste hul sikrede spanske Sergio García dog Europa matchsejren.
Der spilles hulspil i Ryder Cup.
Det vil sige, at den spiller eller duo, der bruger færrest slag på det enkelte hul, vinder hullet.
Læs også:Tigeren brøler igen fra golfverdenens højeste tindeKort efter blev det også til 7-3 til Europa, da Paul Casey og Tyrrell Hatton vandt med 3&2 over den amerikanske verdensetter, Dustin Johnson, og Rickie Fowler.
I lørdagens tredje fourball blev det også til europæisk triumf.
Her slog Francesco Molinari og Tommy Fleetwood amerikanske Tiger Woods og Patrick Reed med 4&2.
Det er Molinari og Fleetwoods tredje matchsejr ved turneringen.
Amerikanerne sluttede formiddagens matcher af med at reducere til 4-8, da Justin Thomas og Jordan Spieth vandt med 2&1 over Ian Poulter og Jon Rahm.
Læs også:Gåsehudsfremkaldende Ryder Cup-debut for OlesenThorbjørn Olesen var ikke i aktion i lørdag formiddags fourballs, efter at Europa-holdets kaptajn, Thomas Bjørn, sorterede danskeren fra til de fire matcher.
Olesen er heller ikke med i eftermiddagens fire foursomes.
Europa skal bruge 14,5 point for at vinde Ryder Cup, mens amerikanerne som forsvarende mestre kun skal samle 14 sammen.
/ritzau/FacebookTwitterKopier linkEmner:Brooks Koepka (golfspiller)|Rory McIlroy (golfspiller)|Golf|Jordan|USA




https://www.dr.dk/sporten/cykling/dansk-klatretalent-skal-hjaelpe-fuglsang-ved-vm-altid-nervoes-falde-igennem

CyklingDansk klatretalent skal hjælpe Fuglsang ved VM: 'Altid nervøs for at falde igennem' Som bjergrytter på topniveau er Niklas Eg en sjældenhed i dansk cykling.
Søndag får han debut ved senior-VM.
Niklas Eg (til højre) skal hjælpe Jakob Fuglsang søndag.
(© Scanpix)29.
sep.
2018 kl.
13.
20Bemærk: artiklen er mere end 30 dage gammelLæs opNoget stort udvalg havde cykellandstræner Anders Lund ikke, da han skulle udtage et korps af hjælpere til Jakob Fuglsang på den bjergtunge VM-rute i Østrig.
Danmark råder ikke over mange bjergryttere på topniveau, men kigger man godt efter i den lange række af unge talenter, der bryder igennem i disse år, findes der faktisk et par stykker af den særlige rytterrace.
Læs også:Dansk toprytter startede VM-debat om ligestilling: 'Det er et vigtigt emne'En af dem er 23-årige Niklas Eg, som er ved at afslutte sin første sæson som World Tour-rytter på storholdet Trek, hvor han fortsat forsøger at finde sin plads i det prominente selskab.
- Det ene løb har jeg kørt som røv og nøgler, og så har jeg pludselig kørt godt i det næste.
- Der har været perioder i sæsonen, hvor jeg føler, at jeg ikke har kørt op til mit bedste.
Jeg skal minde mig selv om, at det er mit første år, og at det ikke er unaturligt at mangle stabilitet i præstationerne.
Læs også:Dansk tempokonge nød VM-opmærksomheden- Overordnet går det okay.
Jeg bliver da ikke slået i hovedet, og får fortalt at jeg er hammerdårlig, siger Niklas Eg.
Giroen ved en tilfældighedDen unge midtjyde er noget så sjældent som en vaskeægte klatrer med dansk pas.
Han havde kun været professionel i få måneder, da han blev udtaget til Giro d'Italia.
Det skete ved lidt af en tilfældighed.
- Jeg var ikke engang på reservelisten, men holdet havde så mange skader, at jeg alligevel endte med at få en billet.
Læs også:U23-landstræner: Danske cykeltalenter kan tillade sig at drømme stort ved VM- Det var en kæmpe overlevelse, men jeg manglede selvfølgelig erfaringen til så langt et løb og ville nok for meget.
På 20.
etape gik den mentale klap ned.
Da var der heldigvis ikke så langt til mål, husker Niklas Eg.
Han har også kontrakt med Trek i næste sæson og drømmer om et gensyn med Giroen.
Og så vil han meget gerne have slettet det runde nul, der står på listen over professionelle sejre.
- Derfor vil jeg ikke have noget imod at køre lidt mindre løb, som jeg også har gjort i år.
Der ved jeg, at jeg kan være med og kan køre efter mine egne resultater.
Læs også:Dobbelt dansk U23-verdensmester: 'Nu er målet seniorernes VM'- I sidste ende er det jo det, jeg gerne vil.
At vinde.
Det har jeg ikke helt niveauet til på World Touren endnu.
Så må man jo finde en anden måde at gøre det på.
Man skal sørge for, at vinderinstinktet bliver skærpet, siger han.
Den første sejr kommer næppe i hans VM-debut søndag, hvor Eg sammen med Jesper Hansen skal hjælpe Jakob Fuglsang over de mange stigninger, indtil kræfterne slipper op.
- Jeg er både nervøs og spændt.
Jeg vil jo gerne gøre det godt og er altid bange for at falde igennem.
Men jeg kan jo ikke gøre mere end mit bedste, lyder det fra klatretalentet.
/ritzau/FacebookTwitterKopier linkEmner:Jakob Fuglsang (cykelrytter)|Italien|Cykelsport|Østrig|Jesper Hansen (cykelrytter)




https://www.dr.dk/nyheder/kultur/dansk-sangerinde-havde-naesten-opgivet-musikken-nu-optraeder-hun-200000-hver-uge

KulturDansk sangerinde havde næsten opgivet musikken: Nu optræder hun for 200.
000 hver ugeSanger og sangskriver Amanda Bøg står foran sit store gennembrud.
Og hun er 110 procent klar.
Amanda Bøg kan hver fredag opleves i LIVE på DR1, hvor hun foreløbig har sunget sig blandt de sidste otte artister.
Af Jens Grønbech29.
sep.
2018 kl.
13.
02Bemærk: artiklen er mere end 30 dage gammelLæs opDe seneste fredage har hun blæst de danske tv-seere og musikekspert og radiovært Pelle Peter Jensen fuldstændig bagover i musikprogrammet LIVE på DR1.
Med sit nærvær, sin imponerende stemmekraft og ikke mindst med sine eftertænksomme, dansksprogede sange har den 23-årige sanger og sangskriver Amanda Bøg fået sat en tyk streg under, at hun er et af dansk musiks helt store talenter.
Men for bare et år siden lå det ellers ikke i kortene, at det musikalske stjerneskud skulle stråle på nationalt tv foran hundredtusindvis af seere.
- For nogle år siden valgte jeg at lukke helt ned for butikken og i stedet koncentrere mig om at tage en HF.
Jeg stoppede med at spille koncerter, som jeg ellers havde gjort hidtil, og jeg tog også en tur til Indien, fortæller den aarhusianskfødte Amanda Bøg, som i dag bor i København.
- Jeg bliver inspireret af kvindelige sangskrivere, som kan finde ud af at sætte ord på hverdagssituationer, siger Amanda Bøg.
Oplært af Grammy-vinderDet var ellers en lovende karriere, hun havde gang i som helt ung.
Som 11-årig begyndte hun at spille guitar, og parallelt med det begyndte hun også at skrive sine egne sange.
Hvis man lytter efter, så er der i hvert fald fare for, at man bliver en lille smule rørt.
Amanda Bøg om sine egne sangeGennem en af sine fars venner kom Amanda Bøg under vingerne på den femdobbelte Grammy-vinder Marie Frank, som introducerede hende for nogle kvindelige artister, som siden hen har vist at skulle blive Amanda Bøgs helt store inspirationskilder.
- Hun introducerede mig for navne som Suzanne Vega og Tracy Chapman, som jeg virkelig begyndte at dykke ned i.
I det hele taget blev jeg en del af Marie og Anders' (Marie Franks mand, red.
) lille familie i periode, og det var enormt inspirerende at være sammen med nogle andre voksne end mine forældre, som jeg kunne spille med og tale om musik med, fortæller Amanda Bøg.
- Det hele var meget lowkey, hvor Marie for eksempel stod og rørte i risengrøden, mens jeg spillede én af mine nye sange for hende.
Det er en relation, som har betydet utroligt meget for mig.
Lyt til en af Amanda Bøgs musikalske forbilleder, Tracy Chapman, mens du læser videre:Tracy Chapman - Talkin' 'Bout A RevolutionVandt DM i sangskrivningSom 16-årig vandt Amanda Bøg efterskolernes danmarksmesterskab i sangskrivning med nummeret 'Midnat', hvor det i juryens begrundelse blandt andet lød:- Hun viser en rigtig fin fornemmelse for sproget samtidig med, at hun giver plads til at lade ordene sætte sig fast i lytteren.
Hun er et godt bud på en fremtidig sangskriver.
Også i LIVE har Amanda Bøg med stor succes optrådt med sine egne sange, hvor vi hidtil har fået lov til at høre 'Som et ekko', 'Når du sover' og 'Kun dig'.
Men hvordan er det egentlig at stå og blotte sine inderste tanker foran hele Danmark?
- Det, der er ret genialt ved at skrive sange, er, at man jo fuldstændig selv kan skrue og trykke på de knapper, man vil, og på den måde blotter jeg aldrig hele historien.
Jeg fortæller jo ikke, hvem der er død, eller hvem det er forfærdeligt for, siger Amanda Bøg og fortsætter:- Men jeg sætter nogle ord på, som forhåbentlig kan ramme noget.
Og hvis man lytter efter, så er der i hvert fald fare for, at man bliver en lille smule rørt.
Læs også:Han giver janteloven fingeren i bedste sendetid: Jeg forstår godt, hvis det er for megetEfter sit efterskoleophold begyndte Amanda Bøg at optræde rundt omkring i Aarhus, og hun var opvarmning for danske navne som Rasmus Walter, Thomas Buttenschøn og Peter Sommer.
Men på et tidspunkt blev det hele for meget for den unge sangerinde, der selv syntes, at hun var for ung til at skulle forholde sig til de mere 'business-agtige' dele af det ved at være musiker.
Og så trak hun altså stikket.
- Jeg synes, det var hårdt, at jeg som meget ung skulle tage stilling til alle de der business-agtige ting, siger Amanda Bøg om grunden til, at hun tog en pause fra musikken.
Men i dag er hun med egne ord '110 procent business'.
Det var først i begyndelsen af i år, da hun begyndte på faget musik på seminaret, hvor hun læser til lærer, at musikken for alvor begyndte at trække i hende igen.
- I foråret skete der virkelig noget med min følelse af, hvad musikken betyder for mig.
Jeg elsker ideen om at videreformidle musik, og det er derfor, jeg har valgt at uddanne mig til lærer.
Men jeg begyndte også at kunne mærke, at der var noget, der trak i mig i forhold til den der gamle drøm om at være udøvende musiker, siger Amanda Bøg.
Den drøm er hun nu i fuld gang med at udleve i LIVE, hvor hun foreløbig har sunget sig blandt de sidste otte artister, der kæmper om titlen som 'Danmarks nye liveartist' og et musiklegat på 250.
000 kroner.
110 procent businessMen det er nu ikke fordi, hun ser tv-programmet som en smutvej til en karriere, eller at hun har intentioner om at blive båret igennem forløbet af andre.
- Det her program skal ikke definere min musikalske karriere, men måske kan det være et sted, hvor jeg kan møde en masse kompetente mennesker, der kan hjælpe mig med at udvikle mig endnu mere som artist.
Læs også:Tæt på tårer: Lina Rafn overvælder sangerinde med brandtale på live-tv- Jeg har en helt anden drivkraft i dag end tidligere, og jeg er 110 procent business nu.
Jeg er helt klar og fokuseret på det her, ellers havde jeg ikke stillet op.
Jeg har holdninger til alt, hvad der sker her, og det er vigtigt for mig at være tryg i alle de beslutninger, jeg træffer sammen med Lina og hendes team, siger Amanda Bøg og tilføjer, at hun får masser ud af samarbejdet med Infernal-sangerinden.
- Lina er pissedygtig til det, hun gør; at drive business.
Det er så fedt at arbejde sammen med hende, for hun er sindssygt kompetent.
Hun tager sig selv alvorligt, men samtidig formår hun også at lave alle mulige jokes.
Hun er autoritær i sin væren, og det er ret inspirerende for mig.
Uanset hvordan LIVE ender for den 23-årige sanger og sangskriver, er det helt sikkert, at vi kommer til at høre meget mere til Amanda Bøg.
Hun er nemlig i fuld gang med at indspille musik – men det er nu alligevel det at stå på scenen, der stadig trækker mest i hende.
- For mig lige nu handler det om at finde nogle mennesker, som jeg kan lægge min tillid hos, og hvor vi sammen kan skabe noget, der er stort og rigtigt for mig.
Og så skal jeg have fundet det her benhårde band, som aldrig svigter, så vi kan komme ud og spille en masse fede koncerter.
Følg Amanda Bøg på hendes Facebook-side her.
Læs også:Sanne Salomonsen mundhugges med radiovært på live-tv: Du sabler os så pisse hårdt!
FacebookTwitterKopier linkEmner:Peter Sommer (musiker)|Rasmus Walter (musiker)|DR1|København|Pop og rock




https://www.dr.dk/nyheder/indland/retsordfoerer-jeg-forventer-en-god-forklaring-paa-politiaktion

Landsdækkende politiaktionSe temaIndlandRetsordfører: Jeg forventer en god forklaring på politiaktionKøbenhavns Politi skal redegøre for trafikal nedlukning og informationsniveau til borgere, mener Radikale Venstre.
Fredagens politiaktion lammede trafikken mellem landsdelene.
Radikale Venstres retsordfører forventer en god forklaring fra politiet.
(© (c) DR)Af Mads Korsager Nielsen29.
sep.
2018 kl.
12.
48Bemærk: artiklen er mere end 30 dage gammelLæs opEr det rimeligt, at landets største færdselsårer bliver lammet fredag eftermiddag.
Fordi politiet eftersøger en Volvo V90 med tre personer ‘i forbindelse med alvorlig kriminalitet’.
Uden yderligere information til borgerne ud over, at man mener at have køretøjet i sin varetægt.
Mens tungtbevæbnet politi fortsætter aktionerne til lands og i luften over blandt andet Fyn.
Læs også:Borgere måber efter politiaktion lammede Danmark: Fortæl os nu, hvad det handler omDet spørgsmål forventer Radikale Venstres retsordfører en god forklaring på.
- Det virker voldsomt.
Som radikal er jeg meget optaget af, at vi ikke ender med at give politiet lov til mere, end der er nødvendigt.
Det er derfor vi er på vagt, når politiet skal have adgang til personlige oplysninger.
Derfor kommer jeg også til at følge dette, for der skal være en god grund til at sætte store dele af landet på pause en fredag og i øvrigt ikke informere ret meget, siger Lotte Rod (R).
Politiet satte fredag på standbyTitusindvis af danskere mærkede fredag en storstilet politioperation, der blandt andet lammede trafikken mellem landsdelene og påvirkede veje, tog og fly.
Læs også:Tidligere PET-chef: Jeg har aldrig set noget lignendeBlandt andet blev Storebæltsbroen, Lillebæltsbroen samt Øresundsbroen afspærret.
En ad gangen blev køretøjer sluset igennem og undersøgt.
Politiet oplyste, at man eftersøgte en svensk indregistreret Volvo med tre personer mistænkt for alvorlig kriminalitet.
Menneskejagten resulterede i bilkøer på op til 30 kilometers længde.
Klokken 19 fredag fortalte politiet, at man formentlig havde det efterlyste køretøj i sin besiddelse.
Har pligt til at diskutere politiets indsatsRetsordfører Lotte Rod vil endnu ikke bede politiet om en redegørelse til Folketingets retsudvalg.
Politiet skal have lov at gøre arbejdet færdigt, understreger hun.
Læs også:Det vi ved om den store politiaktion- Det virker voldsomt, men når vi ikke kender detaljerne, er det frækt som politiker at kloge sig på politiets arbejde, mens det foregår.
Men som politikere og borgere har vi pligt til løbende at diskutere, hvad det er for et land, vi vil bo i, og hvad politiet skal have lov til.
Retsordføreren er overrasket over, at politiet i dette tilfælde ikke lever op til et normalt højt informationsniveau.
- De gør et flot stykke arbejde på f.
eks twitter.
Det er meget direkte og tillidsskabende.
Den tillid kommer af, at man som borger forstår hvad der sker.
Derfor har jeg også en forventning om, at politiet kommer med en god forklaring her, siger Lotte Rod.
Ordførere fra S og V maner til roPolitiet skrev lørdag morgen på twitter, at man ikke kan fortælle mere om eftersøgningen.
Læs også:Omfattende menneskejagt: Politiet efterlyser sort Volvo- I forlængelse af gårsdagens store politioperation er vi i igang med efterforskningen.
Vi forventer ikke, at kunne sige mere foreløbigt, men melder ud når der er nyt om sagen, skrev Københavns Politi.
DR Nyheder har talt med retsordførere fra både Socialdemokratiet og Venstre.
Begge vil i første omgang afvente og give politiet mulighed for at efterforske i fred.
FacebookTwitterKopier linkEmner:Lotte Rod (politiker)|Politi|Radikale Venstre|Københavns Politi|København




https://www.dr.dk/sporten/badminton/dansk-mixeddouble-booker-koreansk-finale-efter-svaer-start

BadmintonDansk mixeddouble booker koreansk finale efter svær startMathias Christiansen og Christinna Pedersen vandt over et koreansk par og er klar til finalen ved Korea Open.
Mathias Christiansen og Christinna Pedersen spillede sig lørdag i finael ved Korea Open.
29.
sep.
2018 kl.
12.
22Bemærk: artiklen er mere end 30 dage gammelLæs opMathias Christiansen og Christinna Pedersen er klar til finalen ved badmintonturneringen Korea Open.
Det står klart, efter at det danske par lørdag i semifinalen slog sydkoreanske Seo Seung-jae og Chae Yujung i tre sæt med cifrene 20-22, 21-13, 21-15.
Føringen skiftede flere gange hænder i løbet af kampens første sæt.
Efter pausen ved stillingen 11-10 til hjemmebaneheltene trak de to sydkoreanere en smule fra.
Læs også:Dansk mixeddouble slår sig sikkert i koreansk semifinaleDet var dog primært danske fejl, der gav point til det andet par.
Men selv om at Christiansen og Pedersen flere gange formåede at udligne, var det til sidst Seo Seung-jae og Chae Yujung, der kunne sætte det indledende sæt på tavlen.
I andet sæt var kampen igen tæt.
Koreanerne startede bedst, inden det danske par fik indhentet dem efter at have skåret ned på antallet af uprovokerede fejl.
Pausestillingen fra første sæt skiftede fortegn, så det denne gang var danskerne, der var foran 11-10.
Den føring blev langsomt udbygget, og andet sæt blev uden de store anstrengelser sat på den rød-hvide konto.
Det tredje og afgørende sæt åbnede med en god koreansk start.
Ligesom i andet sæt formåede danskerne dog igen at kæmpe sig tilbage, så der ved sideskiftet stod 11-8.
Læs også:Axelsen gør kort proces i Korea: Vinder efter 27 minutters spilDet andenseedede danske par gentog opskriften fra andet sæt og trak igen langsomt fra godt hjulpet på vej af en smule held på netkanten.
Mathias Christiansen og Christinna Pedersen havde dog en smule svært ved at få afgjort kampen og måtte således tage fem matchbolde i brug.
Søndag venter de femteseedede kinesere He Jiting og Du Yue i finalen.
Korea Open er som Super 500-turnering rangeret på fjerdehøjeste niveau.
/ritzau/FacebookTwitterKopier link




https://www.dr.dk/nyheder/udland/video-amerikansk-senator-bliver-fanget-af-vrede-kvinder-i-elevator

UdlandVIDEO Amerikansk senator bliver fanget af vrede kvinder i elevatorDen republikanske senator Jeff Flake blev tvunget til at lytte til deres protest mod den omstridte Brett Kavanaugh.
Af Louise Brodthagen Jensen29.
sep.
2018 kl.
12.
08Bemærk: artiklen er mere end 30 dage gammelLæs opTo amerikanske kvinder fik i går en oplevelse af, at i hvert fald en politiker lyttede, da de fortalte deres historie.
Det kan godt være, at det krævede, at den pågældende politiker var i en elevator og ikke havde mulighed for at gå nogen steder hen.
Men de to kvinder blev efterladt med indtrykket af, at deres budskab rent faktisk påvirkede den republikanske senator Jeff Flake.
Han ville ikke se mig i øjnene.
Det gjorde mig meget vred.
Han blev ved med at sige "tak" og "det er jeg ked af at høre"Maria Gallagher, demonstrant om mødet med Jeff FlakeLæs også:Flertal i retsudvalget blåstempler Kavanaugh til posten som højesteretsdommerEfter timelanger høringer torsdag var manges øjne nemlig rettet mod Arizona-senatoren, der sammen med resten af Senatets retsudvalg i går skulle beslutte, om den omstridte godkendelsesprocessen af kandidat til højesteretsdommer, Brett Kavanaugh, skulle fortsætte.
Da Jeff Flake, der har været en udtalt kritiker af Donald Trump, forinden meddelte, at han ville stemme for præsidentens kandidat til den eftertragtede og livslange dommerposition, greb de to kvinder Maria Gallagher og Ana Maria Archila chancen, da de fik øje på senatoren på vej ud af sit kontor i Washington DC.
Den republikanske senator fra Arizona Jeff Flake blev konfronteret af blandt andre Ana Maria Archila på vej til afstemningen i Senatets retsudvalg.
Stående i en elevator havde Jeff Flake ingen anden udvej end at lytte.
- Vi løb alle efter ham.
Vi blokerede elevatordøren, og så fortalte jeg ham, hvorfor det var vigtigt, hvad der var sket for mig, og hvorfor han ikke må lade Brett Kavanaugh blive udnævnt som højesteretsdommer, fortæller den 23-årige Maria Gallagher til netmediet Daily Beast.
Læs også:Høring om højesteretsdommer udstiller et splittet USA- Han ville ikke se mig i øjneneBegge kvinder hævder at have været udsat for seksuelle overgreb, og det lagde de ikke skjul på over for senatoren.
For rullende kameraer blev Jeff Flake faktisk en af de første, Maria Gallagher fortalte sin oplevelse til.
- Han ville ikke se mig i øjnene.
Det gjorde mig meget vred.
Han blev ved med at sige "tak", og "det er jeg ked af at høre" og lod ikke til at tænke over, hvad hans handlinger kan betyde for millioner af mennesker, siger hun til Daily Beast.
Læs også:Christine Ford om Brett Kavanaugh: Troede han ville voldtage migSenatets retsudvalg godkendte med 11 mod ti stemmer udpegelsen af Brett Kavanaugh, der er blevet anklaget af psykologiprofessor Christine Blasey Ford for seksuelt at have forulempet hende i 1982.
Men som betingelse for sin stemme krævede Jeff Flake, at forbundspolitiet FBI fuldfører en efterforskning af Fords anklager mod Brett Kavanaugh - et krav, USA's præsident efterfølgende imødekom.
For at Brett Kavanaugh endelig kan godkendes som højesteretsdommer skal Senatet stemme, og det vil først ske efter undersøgelsen er overstået.
Under den timelange høring af både Ford og Brett Kavanaugh torsdag afviste han alle anklager og kaldte hele sagen "et politisk attentat" orkestreret af venstrefløjen.
Men for den 23-årige Maria Gallagher er det undersøgelsen et skridt i den rigtige retning.
Efterfølgende postede hun følgende på Twitter:- Jeg føler mig lettet over, at Jeff Flake tilsyneladende har lyttet til mig og Ana Maria Archila i elevatoren i dag.
Vi har bestemt behov for en FBI-undersøgelse, og vi har brug for, at han og alle senatorerne stemmer nej, skriver hun efterfulgt af hashtagget “StopKavanaugh”.
Hvorfor er en højesteretsdommer vigtig?
•Embedet som højesteretsdommer er afgørende, da han eller hun ofte har det sidste ord i omstridte retssager og dermed kan få stor indflydelse på det amerikanske samfund.
•Der er ni dommere, der kan dømme ved den amerikanske højesteret, og de er udnævnt på livstid.
•I princippet er en dommer ikke politisk.
•Men det er den siddende præsident, der indstiller en dommer til højesteretsposten, og nogle dommere stemmer sådan, så Demokraterne finder det fornuftigt, mens andre stemmer mere konservativt, så Republikanerne er tilfredse.
FacebookTwitterKopier linkEmner:Donald Trump (politiker)|Twitter|USA|Retspolitik|Folketingets Retsudvalg




https://www.dr.dk/nyheder/viden/klima/smut-grillkylling-verdens-stoerste-fugl-vejede-naesten-et-ton

KlimaSmut, grillkylling: Verdens største fugl vejede næsten et tonDen uddøde fugl 'Vorombe titan' er blevet kåret til verdens største fugl efter flere års debat.
Stor appetit, stor afføring.
Elefantfuglen var vigtig for økosystemet på hjemøen Madagascar, og dens indflydelse kan stadig ses i dag.
Her en kunstners illustration af, hvordan en elefantfugl muligvis har set ud.
(© Jaime Chirinos)Af Pernille Kjeldgaard Kristensen29.
sep.
2018 kl.
12.
01 | opdateret 07.
nov.
2018 kl.
14.
35Bemærk: artiklen er mere end 30 dage gammelLæs opOpdateret: Det fremgik tidligere af artiklen, at Vorombe titan kunne veje op til 800 kg.
En mere korrekt estimering af vægten er dog 700 kg.
DR beklager fejlen.
Tre meter høj og med en kampvægt på omkring 700 kg.
Fuglearten 'Vorombe titan' nupper prisen som den største fugl nogensinde.
Det er den endelige konklusion efter flere års debat om, hvilken fugl der er den største.
Det skriver flere medier som for eksempel Inverse og Live Science.
Det er forskere fra Zoological Society of London, som har fremlagt resultaterne, der er blevet udgivet i Royal Society Open Science.
Hovedforfatteren er James Hansford, der i sin Ph.
D.
-afhandling har rejst verden rundt for at måle knogler fra mega-fugle på forskellige museer.
Nogle af knoglerne var brækkede, og han indsamlede derfor data og målinger, og satte det sammen i et computerprogram.
Appetit og afføring hjalp økosystemFuglen 'Vorombe titan', der på malagasy betyder 'stor fugl', levede på Madagaskar, hvor den var en del af 'elefantfugle'-familien.
- Elefantfugle var de største i Madagaskars megafauna og velsagtens en af de vigtigste fugle i øens evolutionære historie, siger James Hansford i en pressemeddelelse.
Læs også:Kemikalie truer med at udrydde halvdelen af verdens spækhuggereGrunden til elefantfuglenes store betydning for økosystemet på Madagaskar kan blandt andet findes i dens appetit.
- De store dyr havde en enorm indflydelse på det brede økosystem de levede i, ved at kontrollere naturen ved at spise planter, sprede biomasse og sprede frø gennem deres afføring.
Madagaskar lider stadig under effekten af, at disse fugle uddøde, siger James Hansford.
Fortiden skal hjælpe truede dyrIndtil nu har man ment, at elefantfuglene omfattede to udviklingsgrene.
Men gennem målingerne og analyser af hundredvis af knogler fra familien, kan forskere nu konkludere, at der var tre slægter.
Under disse tre slægter er der fire forskellige arter, hvoraf 'Vorombe titan' var den største, ifølge forskerne.
Knogler fra verdens største fugl 'Vorombe titan'.
(© ZSL)Medforfatter på forskningen, professor Samuel Turvey, forklarer i pressemeddelelsen, at den nye viden om arterne er utrolig vigtig.
- Uden en præcis forståelse af tidligere arters forskelligheder, kan vi ikke ordentligt forstå evolutionen eller økosystemet på unikke øer som Madagaskar eller rekonstruere præcis, hvad der er gået tabt siden menneskets indtog på øerne, siger han.
Viden om fortiden skal nemlig hjælpe med at forstå nutiden.
- Historien om biodiversitetens tab er essentiel for at kunne fastslå, hvordan vi kan bevare nutidens truede dyrearter, siger han.
Algoritmer laver knoglerJon Fjeldså, der er professor og forsker i fugles evolution på Statens Naturhistorisk Museum, mener, at forskningen udmærker sig ved, at man har fået udnyttet data, der ikke har været muligt før.
Læs også:Forskere finder tre nye fiskearter på ekstrem dybde- Ofte bliver data fra mangelfuldt opmålte knogler kasseret, men her er der udviklet en algoritme for at modellere sig frem til de manglende mål, så man dermed har opnået en fuld udnyttelse af data fra alle knogler, siger Jon Fjeldså.
Elefantfugl slår new zealænderMen at 'Vorombe titan' er den største fugl nogensinde, har forskere haft en klar idé om i mange år.
- Den nye forskning er interessant, fordi det er den første grundige analyse af elefantfuglene med moderne analysemetoder, men rent fagligt flytter den ikke meget, siger Jon Fjeldså og fortsætter.
- Jeg har allerede som student, som jeg blev for et halvt århundrede siden, lært at elefantfugle var de største fugle rent vægtmæssigt, selvom 'moafugle' fra New Zealand kunne blive en tand højere.
Han forklarer, at det har været svært at beregne sig frem til en præcis vægt ud fra nogle knogler, og derfor har der været uenighed om, hvilken art som kunne betegnes som den største.
Læs også:Klædt på til technofest: Ny neonfarvet fisk opdaget i dybet- Men med den nye forskning har vi nu fået en mere grundig beregning, siger Jon Fjeldså og fortsætter.
- Forskerne formår at give et mere objektivt bud på, hvordan elefantfuglene kunne opdeles i arter, og i denne forbindelse afslører de, hvilken af arterne som var størst, afslutter han.
FacebookTwitterKopier linkEmner:Videnskab|Madagaskar|Miljø og natur|Naturhistorisk Museum|London




https://www.dr.dk/nyheder/indland/espe-spiller-hovedrolle-i-kaempe-politiaktion-utroligt-det-kan-ske-i-saa-lille-en

Landsdækkende politiaktionSe temaIndlandEspe spiller hovedrolle i kæmpe politiaktion: Utroligt det kan ske i så lille en byPolitiet var talstærkt tilstede i den lille fynske by Espe i aftes.
Nu er hundepatruljerne tilbage.
Politiet er igen i gang med efterforskning i Espe.
Af Kevin Ahrens29.
sep.
2018 kl.
11.
34Bemærk: artiklen er mere end 30 dage gammelLæs op20 kilometer i fugleflugt syd for Odense ligger byen Espe.
Her bor en sjat på lidt over 500, og mange af dem kender hinanden.
Fredag aften var der dog en del over 500 i byen, da politiets store menneskejagt endte i byen.
Svært bevæbnede betjente og hundepatruljer gik over markerne oplyst af blå blink, mens en drone hang i luften over dem.
Læs også:Politiet brugte både hundepatrulje og drone ved gård på FynOm eftermiddagen fløj et fly fra Forsvaret i cirkler over området, og rastepladsen Espeskov blev omdannet til en mobil kommandocentral, der blev både besøgt af ambulancer, akutbiler og politibiler.
Politiet var især interesserede i en gård på Lydinge Mølle Vej, hvor politiet nu er tilstede igen, fortæller DR Nyheders reporter Trine Rødkær.
- Her for et kvarters tid siden kom politiet med fem hunde og stod og snakkede nede ved gården, hvor vi blev bedt om at trække os væk.
De havde en kort samling, hvor de pegede rundt - sandsynligvis for at planlægge efterforskningen.
Og så sendte de hundene af sted.
Det er gården her ved Espe, der er centrum i politiets efterforskning.
Bange for hvem?
Et stenkast fra gården bor Hansine Mortensen, der dog ikke opdagede, at hun var midt i en af historiens største politiaktioner.
- Der kom en veninde og skulle besøge mig, og da hun kom sagde hun, at jeg var omringet.
Jeg havde ikke set nogen.
Så måtte jeg hen og kigge ud vinduet, hvor jeg så en masse politibiler, fortæller hun.
Læs også:OVERBLIK Den omfattende menneskejagt, der lukkede Danmark ned i flere timerConnie Askær Hansen bor også i Espe, og hun så også de blå blink og dronen, men hun vidste ikke, hvorfor politiet var der.
Det ved hun stadig ikke.
- Jeg synes, det er okay, at de ikke melder noget ud, men der er en ting, jeg undrer mig over.
De siger, at man ikke skal være nervøs eller bange, men lade være med at tage kontakt.
Men hvem skal vi tage kontakt til?
Man kan ikke være bange for noget, man ikke ved, hvad er, siger hun.
Læs også:Politiet om efterlyst Volvo: Vi mener, vi har fundet bilenLidt spændendeOg der skal mere end en menneskejagt til at skræmme de to fynboer.
- Der var ingen løs, der kunne finde på at skyde os.
Men det er utroligt, det kan ske i så lille en by.
Men hvorfor ikke Espe som Ringe og Odense, siger Hansine Mortensen.
Her dagen derpå ligner Espe da også sig selv - udover lidt hundepatruljer.
Der bliver gjort klar til fest i forsamlingshuset ligesom så mange andre lørdage.
Men det kan da være lidt spændende, siger Connie Askær Hansen, der er blevet ringet op af flere familiemedlemmer.
- En niece ringede og spurgte, om jeg var kommet noget til.
Men hvad skulle jeg komme til?
De har ikke arresteret mig, siger hun.
Og mens medier og eksperter undrer sig over, at der ikke kommer flere oplysninger fra politiet, så synes Connie Askær Hansen, at det er fint, politiet holder kortene tæt på kroppen, så de kan få noget arbejdsro.
- Man får vel et eller andet at vide op af dagen.
Måske, siger hun.
FacebookTwitterKopier linkEmner:Espe|Politi|Odense|Kriminalitet|Fyn




https://www.dr.dk/nyheder/indland/faengsling-vold-mod-papes-forlovede-testes-af-hojesteret

IndlandFængsling for vold mod Papes forlovede testes af HøjesteretSlovakisk advokat kæmper videre - vil have underkendt landsrets beslutning om varetægtsfængsling.
Østre Landsret forlængede i sommers varetægtsfængslingen af en slovakisk mand, sigtet for at have slået Søren Papes forlovede.
29.
sep.
2018 kl.
10.
56Bemærk: artiklen er mere end 30 dage gammelLæs opLandets øverste dommere skal studere detaljer i sagen om vold mod justitsminister Søren Pape Poulsens (K) forlovede i maj.
En slovakisk mand, som i juli fik 40 dages fængsel for at have slået Josue Vasquez, har fået en ekstraordinær tilladelse til at få testet et element i forløbet i Højesteret.
Det er Østre Landsrets beslutning om at forlænge varetægtsfængslingen af slovakken den 20.
juni, som nu indbringes for Højesteret.
Dommerne skal afgøre, om det var rimeligt af landsretten at udstrække fængslingen på et tidspunkt, da slovakken allerede havde været bag tremmer i mere end en måned.
Tilladelsen til at kære afgørelsen er givet af Procesbevillingsnævnet.
Det var en nat i maj, at Josue Vasquez blev slået af slovakken under en episode ved beværtningen LA Bar i København.
Udlændingen er til daglig advokat og arbejder i Polen.
Han var i Danmark for at følge VM i ishockey, men stødte under en bytur altså sammen med justitsministerens forlovede.
Motiv er usikkertFrihedsberøvelsen skete med henvisning til udlændingeloven.
Landsretten mente 20.
juni, at slovakken udgjorde en så alvorlig trussel for grundlæggende samfundsinteresser, at fortsat indespærring var på sin plads.
Et par uger senere - 6.
juli - faldt dommen i straffesagen.
Resultatet blev 40 dages fængsel og udvisning af Danmark i seks år.
Altså havde han siddet inde 10 dage for længe.
Den dømte har nægtet sig skyldig og har anket dommen til Østre Landsret, har hans forsvarer, advokat Erbil Kaya, oplyst.
Straks efter episoden ved LA Bar 17.
maj valgte statsministeren at kommentere sagen offentligt.
Lars Løkke Rasmussen (V) konstaterede, at Papes kæreste var blevet udsat for en hadforbrydelse.
Dette var der imidlertid ikke bevis for, viste det sig, da byretten afsagde dom.
/ritzau/FacebookTwitterKopier linkEmner:Lars Løkke Rasmussen (politiker)|Venstre|Højesteret|Kriminalitet|København




https://www.dr.dk/sporten/fodbold/kvindeligaen/fortuna-skal-rejse-sig-i-dansk-kvindefodbolds-stoerste-kamp

KvindeligaenFortuna skal rejse sig i dansk kvindefodbolds største kampLørdag kommer Brøndby på besøg hos Fortuna Hjørring i en kamp mellem de to klubber, der er de eneste vindere af det danske mesterskab siden 2001.
Brøndby gæster lørdag Hjørring, hvor de spiller mod Fortuna i en direkte kamp om førstepladsen i 3F ligaen.
Af Anders Melchior Frigaard29.
sep.
2018 kl.
10.
54Bemærk: artiklen er mere end 30 dage gammelLæs opSiden 2001, hvor Odense vandt mesterskabet, har vinderen af 3F ligaen været enten Brøndby eller Fortuna Hjørring.
Derfor er der lagt op til et brag af en topkamp, når der er kick-off i Hjørring, fortæller sportschefen i Fortuna, Jacob Larsen.
- De senere år har det været Brøndby vi slås om mesterskabet med, så det siger sig selv, at de kampe er enormt vigtige, siger Jacob Larsen.
Læs også:CL-sejr og tilskuerrekord i Brøndby: 'Noget man drømmer om'Fortuna Hjørring er forsvarende mestre, men i denne sæson har Brøndby lagt sig i spidsen af 3F-ligaen, to point foran nordjyderne.
Derfor er det vigtigt for Fortuna at holde snor i Brøndby.
- Selv om der stadigvæk kan ske meget i turneringen uanset udfaldet af kampen, så er der ingen tvivl om, at det er en vigtig kamp, som vi glæder os til, siger Jacob Larsen.
Champions League i beneneI onsdags var både Brøndby og Fortuna Hjørring i aktion i Champions League.
Her gik det bedst for Brøndby, der vandt samlet 3-2 over Juventus, mens Fortuna tabte samlet 4-0 til Fiorentina.
Et hårdt slag for Fortuna, der ser sig selv som en topklub.
Ikke kun nationalt, men også på europæisk plan, hvor klubbens største resultater, eksempelvis en Champions League finale i 2003, har været med til at skabe selvforståelsen.
I sidste sæson sluttede Champions League for nordjyderne i kvartfinalen mod Manchester City.
- Fortuna er jo en klub, hvor vi er vant til at vinde, hvor vi er vant til at spille med i de fine selskab, siger Jacob Larsen.
- Vi havde ikke de to bedste kampe i Champions League, men det ændrer ikke på vores selvforståelse, at vi synes, at det er i det selskab vi hører hjemme.
Det er klart, at hverken spillere, trænere eller ledere synes det er hensigtsmæssigt eller rart at ryge ud, men indimellem er fodbold bare sådan.
Læs også:Europæiske topklubber storsatser på kvindefodbold: Det kan gå ud over de danske klubberSenest de to hold mødtes vandt Fortuna med 4-1, og sportschefen i Fortuna Hjørring, Jacob Larsen, er også optimistisk inden lørdagens opgør, for han mener ikke, at styrkeforholdet mellem klubberne er ændret.
- Vi har ikke fået en dårligere trup siden sidste år, og jeg har ikke hørt, at Brøndby har fået en væsentligt bedre trup, siger Jacob Larsen.
Der er kick-off i Hjørring lørdag klokken 14.
00.
FacebookTwitterKopier linkEmner:Brøndby|Fortuna Hjørring|Fodbold|3F|Hjørring




https://www.dr.dk/nyheder/udland/puk-damsgaards-dagbog-fra-yemen-kaelderens-utaemmelige-ungdom

Puks dagbog fra YemenSe temaUdlandPuk Damsgårds dagbog fra Yemen: Kælderens utæmmelige ungdomDAG 10: Korrespondenten møder en gruppe unge, der dyrker feminisme, Carsten Niebuhr og promoverer åben dialog.
Af Puk Damsgård - Mellemøst-korrespondent - Sana'a i Yemen29.
sep.
2018 kl.
10.
37Læs opI kælderen, som ikke er en kælder, men et hus med en have i Yemens hovedstad med fred og fuglekvidder, læser og debatterer unge yemenitter den franske filosof og feminist, Simone de Beauvoir.
Mellemøst-korrespondent Puk Damsgårds dagbog fra Yemen skildrer hendes oplevelser på en rejse fra syd til nord gennem det krigshærgede land.
Dagbogen består af øjenvidneberetninger, møder, hverdagssysler, overraskelser og tilfældigheder, der trænger bag om verdens største humanitære krise og beretter om menneskets ukuelige vaner og hang til livet - selv i Mellemøstens fattigste land.
Dette er den sidste af i alt 10 artikler i serien.
Du kan finde de andre artikler her.
Du kan også følge rejsen i radio og på tv.
- Hun var lidt ekstrem, kommenterer Aziz, én af grundlæggerne af The Basement.
Jeg nikker.
Jeg forstår godt, hvor han vil hen.
Jeg bliver næsten genert ved tanken om at skulle diskutere hendes tankeverden med frie kærlighedsforhold og ateisme i det traditionelle, konservative Yemen.
Men netop det, at de unge her taler om Beauvoir, siger det meste om stedet.
Her er ikke kun fred og harmløs fuglekvidder.
Læs også:Puk Damsgårds dagbog fra Yemen: En hospitalsstue i granatæblesæsonenKvinder i overtalThe Basement udgør et powerhouse.
Kernen er fire unge.
To mænd, Aziz og Khalid.
Og to kvinder, Shaima og Jihad.
Naturligvis.
I kælderen er de lysår foran samfundet uden for murværket.
Ligestilling, lige repræsentation, samarbejde mellem mænd og kvinder, kvinder, der ikke er tildækkede.
Det kan ikke være anderledes i deres verden og det frirum, de sammen skaber i The Basement.
De fire unge arrangerer workshops, debatter, kunstudstillinger og oplæg.
Og her kommer kreative kvinder i stimevis.
De fire unge ildsjæle omgivet af kunst i The Basement: Khalid Abdallah, Jihad Mohammad (bagerst i blåt), Aziz Morfeq og længst til venstre, Sheima Gamal.
 Fra venstre: Khalid Abdallah, Aziz Morfeq, Sheima Gamal Jihad Mohammad.
1 / 2De fire unge ildsjæle omgivet af kunst i The Basement: Khalid Abdallah, Jihad Mohammad (bagerst i blåt), Aziz Morfeq og længst til venstre, Sheima Gamal.
1 / 2Fra venstre: Khalid Abdallah, Aziz Morfeq, Sheima Gamal Jihad Mohammad.
2 / 2- Faktisk er kvinderne nu stærkt i overtal, griner Khaled, og de bryder alle ud i latter.
-Hvor er mændene, spørger de.
- Vi leder efter dem.
På væggene i gruppens lokaler hænger kunst, som folk i kælderen har malet.
Et billede af et blødende kort over Yemen.
Yemenitiske udgaver af Edvard Munchs 'Skriget', og portrætter af flere tavse skrig med grene og andre forstyrrelser mod hoved, legeme og sjæl.
Det er et bombardement at være borger i Yemen.
Og det er til tider heller ikke nemt at være de fire, særegne unge i The Basement.
- Vi blev lukket på et tidspunkt, fortæller de.
Den dag havde nogen hængt en lås på deres dør, og de blev beskyldt for at promovere ateisme, der er værre end mord i Yemen.
Bare det at føre sekulære debatter i et større forum er unikt i hovedstaden.
Med tiden har gruppen vænnet sig til anklagerne.
- Vi bliver altid anklaget for at tilhøre det ene eller det andet parti.
Den ene religiøse gruppe eller den anden.
Det hænger sammen med, at Yemen er ekstremt polariseret og folk er vant til, at du skal bekende kulør.
Det er meget svært blot at have en debat, hvor du taler for og imod, fortæller Sheima.
På en opslagstavle hænger der foto fra tidligere arrangementer.
Alle er velkomneYemenDagbogP1M2909.
mp3Dette bliver mere udtalt, når krigen raser.
I øjeblikket er det nemt at blive udskreget som landsforræder, hvis man taler med modstanderen i krigen.
Alligevel har repræsentanter fra den sydlige bevægelse, der ønsker uafhængighed fra nord, været til et arrangement i huset.
Under revolutionen i forbindelse med Det Arabiske Forår i 2011 strømmede det pludselig til med nye stemmer og mennesker, der ville debattere.
- Vi husede hede debatter, hvor nogle var for og andre imod revolutionen, husker Sheima.
I dag er det igen blevet svært at sige sin mening i det åbne.
Det unikke ved The Basement er, at alle er velkomne, fortæller Aziz med meget tyk streg og hævet stemme under “alle”.
Og Sheima tilføjer: Lige taletid til mænd og kvinder selvfølgelig.
- Før houthierne kom her i huset, vidste vi ikke meget om dem.
Vi tænkte, at de var krigere med våben.
Men nu kender vi dem meget bedre, fordi de også kommer og deltager.
Her er vi ikke med eller mod nogen.
Det er et filosofisk frirum, og de er selvfølgelig også velkomne.
Vi er optaget af, hvad "den anden" tænker.
- Vi i Yemen har en dårlig vane med altid at skulle karakterisere mennesker.
Alt er politiseret.
Derfor er det meget svært for folk at forstå, at vi er en åben platform, tilføjer Aziz.
Yemen bløder i et maleri i The Basement.
The Basement tør også, hvor det er bekvemt at lade være.
Da andre udstillingssteder i 2012 ikke ville udstille malede sider fra Koranen af den yemenitiske kunstner Haya al-Hammoumi, gjorde de det i The Basement.
I dag er hun en velkendt kunstner i og udenfor Yemen.
Jeg går ud i de unges have og indånder stilheden og den friske luft.
Jeg hører igen fuglene, inden en af kælderens unge mænd begynder at tale til mig.
- Du er fra Danmark ikke, spørger han, og jeg bekræfter.
- Jeres konge sendte os engang en ekspedition.
Der var kun én, der overlevede.
Han hed Niebuhr, fortæller han om den danske ekspedition, der som den første i verden i 1761 sejlede mod det, der dengang blev kaldt "Det Lykkelige Arabien".
Vi står lidt i stilheden i haven.
Så siger han:- Jeg ved ikke, hvor meget lykke de fandt.
Et maleri af Carsten Niebuhr, videnskabsmand og opdagelsesrejsende.
En yemenitisk sjæl er ikke et offerDette er sidste kapitel i min dagbog fra Yemen.
Hver især er de et bud på en virkelighed i Yemen.
En virkelighed, der rækker langt ud over det, som os journalister normalt rapporterer i nyhederne og de statistikker, som FN-organisationerne viser os, hvor vi reducerer mennesket til et offer.
Der er ingen af de mennesker, jeg har mødt i Yemen, der opfatter sig som ofre.
Nogle af dem kan vi med rette karakterisere som ofre i en konflikt, men de ser ikke sig selv som sådan.
12-årige Younes, der ikke kan gå efter at være blevet ramt i et luftangreb, ligger tappert på madrassen på gulvet og insisterer på at være noget for sin gæst og tilbyder mig granatæbler hvert femte minut.
Han ligger ned med værdighed.
Younes fra dagbogens kapitel 5.
Kaffejægeren Hussein Ahmed insisterer på at eksportere yemenitisk kaffe til Vesten - og er faktisk nu i kontakt med et dansk firma, efter at et menneske i Danmark havde læst om ham og kaffen.
Der behøver ikke være langt mellem Danmark og Yemen.
For mange er landet dog stadig lige så omgærdet af mystik og akkurat så langt væk som i 1700-tallet, da den danske konge sendte en verdenskendt ekspedition med blandt andre Carsten Niebuhr til "Det Lykkelige Arabien".
Undervejs på min tur har jeg tænkt, hvordan Niebuhr mon i dag ville opfatte Yemen, hvis han levede.
Ville han genkende naturen, kulturen og menneskenes levevis fra sin ekspedition i 1700-tallet?
Det er ikke til at vide.
Men jeg har en fornemmelse af, at der er visse ting i Yemen, der ikke har forandret sig meget siden dengang.
Her findes noget uspoleret.
Og her er en koncentreret utæmmelighed.
I menneskene og i landskabet.
Og måske er det netop den utæmmelighed, der gør, at det kun er en brøkdel af sandheden, når vi i nyhedsmedierne reducerer landet til en humanitær katastrofe.
En yemenitisk sjæl er ikke et offer.
Den er en kriger.
Grafik: Morten Fogde.
Kilde: RiskIntelligenceGrafik: Morten Fogde.
Kilde: RiskIntelligence•I over 3 et halvt år har der været krig i Yemen mellem houthi-oprørerne og den internationalt anerkendte regering, der er ledet af præsident Abdrabbuh Mansour Hadi.
•Houthi-oprørerne kontrollerer hovedstaden Sanaa og de folkerige provinser i den nordlige og vestlige del af landet.
•En koalition af arabiske lande gik i 2015 ind i krigen på regeringens side.
Koalitionen er ledet af Saudi-Arabien.
USA, Storbritannien og Frankrig støtter denne koalition, blandt andet med våben, logistik og rådgivning.
•Saudi-Arabien ser houthi-oprørerne som en trussel, fordi de er støttet af Iran.
Saudierne har gennemført massive bombekampagner og indført blokader, der har påvirket import af varer og nødhjælp.
Ofte er civile mål blevet ramt, hvad end det har været begravelser, bryllupper, hospitaler eller en busfuld skolebørn.
•Houthierne har sendt missiler ind over Saudi-Arabien.
Saudi-Arabien anklager Iran for at smugle våben til houthierne gennem havnebyen Hodeida langs Yemens vestkyst.
Det afviser Iran.
•Mindst 10.
000 menes at være dræbt i krigen, men tallet kan være langt højere, da ingen har det fulde overblik.
•Yemen har samtidig længe været centrum for terrorgrupper som Al-Qaeda og Islamisk Stat.
•Visse steder ved fronten kæmper Al-Qaeda-relaterede grupper på koalitionens side.
FacebookTwitterKopier link




https://www.dr.dk/nyheder/penge/gyllebobler-i-oel-og-sodavand

PengeGyllebobler i øl og sodavandCO2 fra verdens største biogasanlæg skal genbruges i fødevareindustrien, hvor den udskældte drivhusgas er en mangelvare.
Men bare rolig: du slipper for lugten.
Thisted Bryghus er som andre ølproducenter afhængig af CO2.
I fremtiden kan forsyningen komme fra biogasproduktion med gylle og madaffald.
Gylle fra dansk landbrug kan fremover være med til at give bobler i din sodavand og skum på dit øl.
1 / 2Thisted Bryghus er som andre ølproducenter afhængig af CO2.
I fremtiden kan forsyningen komme fra biogasproduktion med gylle og madaffald.
1 / 2Gylle fra dansk landbrug kan fremover være med til at give bobler i din sodavand og skum på dit øl.
2 / 2Af Uffe Bregendahl og Carsten Nielsen29.
sep.
2018 kl.
10.
00Bemærk: artiklen er mere end 30 dage gammelLæs opCO2 er ikke kun en upopulær luftart, der siver ud i atmosfæren og skaber global opvarmning.
I industrien er gassen særdeles populær og aldeles uundværlig.
Ikke mindst i bryggeribranchen, hvor det er CO2, der giver os de delikate bobler i øl og sodavand.
I fremtiden kan de bobler komme fra gylle.
Forklaringen på den lidt klamme kobling mellem øl og gylle findes ved Korskro nær Esbjerg, hvor forsyningsselskabet Nature Energy lige nu bygger verdens største biogasanlæg.
Her bliver gylle fra landbruget en af hovedingredienserne i biomassen.
Selv om biogasanlægget producerer miljørigtig energi, udledes der normalt store mængder CO2 fra biomassen.
Det vil gasleverandøren Strandmøllen på Fyn nu udnytte.
- Ulemperne har indtil videre været, at den CO2, der kom ud af biogasproduktionen, ikke rigtig blev brugt til noget.
Det er dét, vi vil.
Vi vil samle den CO2 op og gøre den ren og lækker, så vi kan sælge den og putte den i sodavand, siger direktøren for Strandmøllen, Alex Buendia.
Rensning er den store udfordringDet er ikke kun bryggeriernes sodavand og øl, der får gavn af den gyllebaserede CO2.
Den bliver også brugt i laboratorier, køleanlæg, svejseanlæg og på hospitaler.
Derfor er det en forudsætning, at den CO2, der udvindes fra biomassen, er helt ren.
Strandmøllen har brugt flere år på forsøg med at rense CO2 fra biomassen.
- Renseprocessen for CO2 afhænger af, hvad der er i biomassen.
Derfor er vi nødt til at identificere urenhederne og udvikle og designe en perfekt rensningsmetode, der kan gøre det rent, forklarer Strandmøllens kemiker, Basil Uthuppu, der har haft opgaven med at sikre, at ingen grimme stoffer fra gyllen smutter med i CO2’en.
Strandmøllens kemiker, Basil Uthuppu, har forsket i metoder, som renser CO2’en, så den uden problemer kan bruges til fødevarer og på hospitaler.
Gasleverandøren Strandmøllen på Fyn ser kommercielt potentiale i genbrug af CO2 fra biogasanlæg, efter at der senest i sommer var mangel på gassen i Europa.
1 / 2Strandmøllens kemiker, Basil Uthuppu, har forsket i metoder, som renser CO2’en, så den uden problemer kan bruges til fødevarer og på hospitaler.
1 / 2Gasleverandøren Strandmøllen på Fyn ser kommercielt potentiale i genbrug af CO2 fra biogasanlæg, efter at der senest i sommer var mangel på gassen i Europa.
2 / 2Metoden til at rense CO2 er færdigudviklet, og Strandmøllen opfører nu eget produktionsanlæg i tilknytning til det store biogasanlæg ved Esbjerg.
Anlægget forventes at kunne levere 25 procent af dansk industris forbrug af CO2.
Selskaberne bag satser på at erstatte en del af Danmarks årlige import af 65.
000 tons CO2, der typisk stammer fra produktion af kunstgødning.
Første spadestik til Strandmøllens anlæg bliver taget i starten af oktober, og det forventes, at det kan levere de første flasker med biogas-CO2 i sommeren 2019.
Penge i lortetDet nye anlæg skal efter planen reducere udledningen af CO2 til atmosfæren med 70 procent i forhold til et almindeligt biogasanlæg.
Det kan umiddelbart lyde som et idealistisk forsøg på at spare miljøet for forurening, at man indfanger den miljøskadelige CO2 fra biomassen og udnytter den i industrien.
Men idéen er ren business.
- Det her er et kommercielt produkt eller en kommerciel businesscase.
Der er ikke noget med statssubsidier eller noget som helst for os i den her sag.
Det er en ren kommerciel beslutning om at lave et nyt anlæg.
Så et grønt produkt er bare “the cherry on the top of the cream,” forklarer direktøren for Strandmøllen, Alex Buendia.
Mangel på CO2Timingen for lanceringen kommer på det helt rigtige tidspunkt.
For selv om den store CO2-udledning skaber global opvarmning og truer miljøet, har der paradoksalt nok været mangel på industriel CO2.
I sommer truede det blandt andet bryggeriernes ølproduktion.
Hos Thisted Bryghus kunne man pludselig ikke få den CO2, der skulle bruges.
- Vi oplevede det på den måde, at vi ikke kunne få den CO2, vi havde behov for, i den gode varme sommer, hvor der skulle ekstra mange liter fadøl og pilsner over disken.
Så vi var lidt pressede, forklarer driftsleder Theis Dahlgaard fra Thisted Bryghus.
Forsyningsselskabet Nature Energy opfører i øjeblikket verdens største biogasanlæg ved Esbjerg.
Ny aftale med gasleverandøren Strandmøllen på Fyn vil reducerer CO2-udledningen med 70 procent.
Forsyningsselskabet Nature Energy opfører i øjeblikket verdens største biogasanlæg ved Esbjerg.
Ny aftale med gasleverandøren Strandmøllen på Fyn vil reducere CO2-udledningen med 70 procent.
1 / 2Forsyningsselskabet Nature Energy opfører i øjeblikket verdens største biogasanlæg ved Esbjerg.
Ny aftale med gasleverandøren Strandmøllen på Fyn vil reducerer CO2-udledningen med 70 procent.
1 / 2Forsyningsselskabet Nature Energy opfører i øjeblikket verdens største biogasanlæg ved Esbjerg.
Ny aftale med gasleverandøren Strandmøllen på Fyn vil reducere CO2-udledningen med 70 procent.
2 / 2Det lykkedes for bryggeriet at levere øl nok i år.
Men situationen betyder, at bryggeriet nu er meget opmærksomme på CO2-forbruget.
- Vi har i hvert fald fået overblik over helt nøjagtigt, hvor meget CO2 vi rent faktisk bruger i vores produktion.
Så vi er blevet lidt klogere, siger Theis DahlgaardLæs også:Øl-krise lurer: Bryggerier mangler CO2Grøn CO2 en god historieUdsigten til en mere stabil forsyning af CO2 i fremtiden glæder driftslederen på bryghuset i Thisted, forudsat at den CO2, der skal i deres øl, også er ren og fri for smagen af gylle.
Et af bryggeriets varemærker er en økologisk pilsner, så udsigten til grøn CO2 passer også fint ind.
- Kan vi få en grønnere profil ved at købe noget CO2, som er genbrugt på den her måde, så vil det jo kun være en god historie for Thisted Bryghus.
Og for Danmark.
Læs også:Gylle er guld i biogasanlægget: Økolandmand laver grøn strøm til 600 huseNår biogasanlægget ved Esbjerg kommer i drift, vil det hvert år behandle over en million ton madrester og restprodukter – gylle og dybstrøelse - fra landbruget.
Direktør Ole Hvelplund fra forsyningsselskabet Nature Energy, som opfører biogasanlægget, er godt tilfreds med aftalen.
Den bidrager til at nå målene om reduceret CO2-udledning i Parisaftalen.
- Hvis vi skal nå målene, skal vi både reducere udledningerne af CO2 og samtidig være bedre til at binde den CO2, vi allerede har i cirkulation.
Det er den opgave, vi tager på os.
Det betyder, at der skal produceres markant mindre kuldioxid af fossil energi, siger Ole Hvelplund.
FacebookTwitterKopier link




https://www.dr.dk/sporten/golf/de-danske-golf-tvillinger-om-fire-aar-spiller-vi-ryder-cup

GolfDe danske golf-tvillinger:  Om fire år spiller vi Ryder CupDanmarks største golftalenter, 17-årige Nicolaj og Rasmus Højgaard, har i denne uge spillet Junior Ryder Cup i Paris - men om fire år vil de være med hos de voksne.
Nicolai Højgaard og Rasmus Højgaard har ambitioner om at spille med i den rigtige Ryder Cup.
Af Kresten Mosbæk Gravesen til Ryder Cup i Paris29.
sep.
2018 kl.
09.
30Bemærk: artiklen er mere end 30 dage gammelLæs opFredag eftermiddag på Le Golf National-banen sydvest for Paris.
Vi er på 11.
teested, og overalt er der proppet med mennsker, der vil have et glimt af en af de mest ikoniske sportsbegivenheder i verden.
I klyngen af tilskuerne står to 17-årige drenge på tæer og spejder spændt ned mod greenen - som var de helt normale golfentusiaster.
Men forskellen på de to knægte og alle de andre er, at de er klædt i præcis samme blå dragt, som de europæiske golfspillere har på.
Tilfælde?
Nej.
Læs også:Gåsehudsfremkaldende Ryder Cup-debut for OlesenRasmus og Nicolai Højgaard er blandt Europas største golftalenter og spillede tidligere på ugen Junior Ryder Cup, som - meget symbolsk - blev afviklet på Disneylands golfbane i Paris.
Her fik Højgaard-brødrene tildelt et spillersæt, som er identisk med det, de professionelle spiller med under Ryder Cup.
Samtidig har de fået gratis entré til de voksnes turnering og alt betalt under opholdet.
Jovist er det en stor oplevelse for to jyske drenge fra Gyttegård Golf Klub, men et sæt tøj og muligheden for at se på, er ikke nok for dem.
De vil være dem, der står bag torvet og slår til bolden.
Læs også:Tigeren brøler igen fra golfverdenens højeste tinde- Jeg ser det som et realistisk mål, at jeg spiller Ryder Cup, når det er tilbage i Europa om fire år, siger Nicolai Højgaard, der tidligere i år vandt europamesterskabet for amatører og dermed sikrede sig et wildcard til majorturneringen British Open.
Hans bror Rasmus har sammen med Nicolai været en del af flere holdtriumfer i 2018, hvor Danmark blandt andet er blevet juniorverdensmestre med Højgaard-brødrene som spydspidser.
Også Rasmus Højgaard har Ryder Cup i tankerne inden for en kort årrække.
- 2020 er nok ikke realistisk, men 2022 er godt et bud, lyder det kort og kontant.
Selvom Europas juniorer godt nok tabte til USA, har græsset i Paris ikke gjort håbet mindre for de to danskere.
Læs også:Europa indhenter USA og tager føringen i Ryder CupVejen er banetDe skal også bare tage et kig på nogle af de spillere, som er en del af det fine selskab nu.
Navne som Rory Mcilroy, Jordan Spieth og Justin Thomas spillede alle Junior Ryder Cup, inden de blev professionelle.
- Det er fantastisk at se, at det kan lykkedes for dem, og det er er helt klart noget, vi tænker over.
Vi går og drømmer om, at det er os om et par år, siger Nicolai Højgaard.
Læs også:Golfkampen mellem Europa og USA: Bliv klogere på dette års Ryder CupDe to brødre er stadig amatører, men går lige nu med tankerne om at blive professionelle allerede fra næste sæson.
Men selvom de føler, de har niveauet, er beslutningen ikke truffet endnu.
- Vi skal omstille os til et helt nyt liv, hvis vi bliver professionelle.
Vi er kun 17 år, og alt skal sættes i rammer.
Vi kan ikke bare gå rundt og hygge, som vi gør nu.
Det skal vi kunne ændre, men jeg tror omvendt heller ikke, det bliver et problem, siger Rasmus Højgaard.
Årets sæson er så småt slut for Højgaard-tvillingerne, men Nicolai skal allerede om en uge til Argentina for at repræsentere Danmark ved OL for juniorer.
FacebookTwitterKopier linkEmner:Golf|Rory McIlroy (golfspiller)|Gyttegård Golf Klub|Paris|Argentina




https://www.dr.dk/nyheder/regionale/trekanten/sportsfiskere-havbrug-har-ikke-fortalt-sandheden-om-muslinger

TrekantområdetSportsfiskere: Havbrug har ikke fortalt sandheden om muslingerForskere tvivler på, at opdræt af muslinger i havbrug har haft den påståede virkning på havmiljøet.
Muslinger kan kun bruges til at rense havvand, hvis de bliver høstet.
Af Søren Rahbek og Jeppe Ligaard29.
sep.
2018 kl.
09.
30Bemærk: artiklen er mere end 30 dage gammelLæs opMuslinger har næppe fjernet forurening fra fisk i Hjarnø Havbrug, siger sportfiskere og flere forskere.
Havbruget har ellers sagt, at det har en produktion af muslinger, der fjerner kvælstof og fosfor fra fiskene i havbruget.
Derfor kan det overholde sin miljøgodkendelse.
Nu siger forskere, at for at muslinger kan fjerne forureningen, så kræver det, at muslingerne bliver høstet.
Det er ikke sket i de senere år, viser en aktindsigt, som Danmarks Sportsfiskerforbund har fået.
- Aktindsigten viser, at der ikke er høstet en eneste musling i de muslingeanlæg, som Hjarnø Havbrug har siden 2014, siger formand i Danmarks Sportsfiskerforbund, Verner Hansen.
Læs også:Sportsfiskerforbund: Kommune svigter fatalt i sag om havbrug-fuskFor at muslingerne har en effekt, skal de fjernes fra vandet, hvis de skal nytte.
Det påpeger to førende eksperter inden for området.
Blandt andre professor Erik Kristensen fra Syddansk Universitet.
- Muslinger skal høstes, ellers er der ikke vundet noget ved det overhovedet, siger han.
Danmarks Sportsfiskerforbund har i et brev fortalt Hedensted Kommune om den manglende muslingehøst fra havbruget.
Læs også:Tilsyn med havdambrug skal strammes opNetop produktionen af muslinger var et afgørende argument, da Hedensted Byråd i sidste uge besluttede ikke at lukke havbruget, selv om havbruget har erkendt, at det i flere år har produceret flere fisk, end de må.
For kommunen antog, at muslingerne ville rense vandet for det kvælstof og fosfor, der kommer fra produktionen af fisk.
Borgmester Kasper Glyngø ser derfor med stor alvor på de nye oplysninger.
- Den beslutning, byrådet tog, lænede sig meget op ad, at der var høstet muslinger.
Hvis der nu er kommet tvivl omkring, om der er høstet, så er vi nød til at få det undersøgt til bunds.
Det er vi i gang med, siger han.
I sidste ende kan det ende med, at byrådet skal behandle sagen om Hjarnø Havbrug én gang til.
Det har ikke været muligt at få en kommentar fra Hjarnø Havbrug (A).
FacebookTwitterKopier linkEmner:Kasper Glyngø (politiker)|Dambrug|Danmarks Sportsfiskerforbund|Dyr|Hjarnø




https://www.dr.dk/nyheder/udland/hundredevis-er-omkommet-efter-jordskaelv-og-flodboelge-i-indonesien

Jordskælv i IndonesienSe temaUdlandHundredevis er omkommet efter jordskælv og flodbølge i IndonesienDødstallet stiger kraftigt efter den indonesiske ø Sulawesi er ramt af jordskælv og tsunami.
Jordskælvet og dernæst tsunamien der i går ramte flere indonesiske byer på øen Sulawesi har jævnet flere områder med jorden.
 Dødstallet i byen Palu er steget kraftigt siden i går og myndighederne frygter, det bliver højere.
 Anutapura hospitalet i byen er en af de bygninger, som blev ramt af jordskælvet.
 Hospitalet i Palu er en af de bygninger, som er blevet ramt og patienter er blevet rykket ud på gaden i byen.
 Store dele af byen Palu er jævnet.
 Militæret er sat ind og her ses militærflyet Hercules, der er ved at blive fyldt med rationer, som skal til flyves til Palu fra Jakarta.
1 / 6Jordskælvet og dernæst tsunamien der i går ramte flere indonesiske byer på øen Sulawesi har jævnet flere områder med jorden.
1 / 6Dødstallet i byen Palu er steget kraftigt siden i går og myndighederne frygter, det bliver højere.
2 / 6Anutapura hospitalet i byen er en af de bygninger, som blev ramt af jordskælvet.
3 / 6Hospitalet i Palu er en af de bygninger, som er blevet ramt og patienter er blevet rykket ud på gaden i byen.
4 / 6Store dele af byen Palu er jævnet.
5 / 6Militæret er sat ind og her ses militærflyet Hercules, der er ved at blive fyldt med rationer, som skal til flyves til Palu fra Jakarta.
6 / 6Af Louise Brodthagen Jensen29.
sep.
2018 kl.
09.
28Bemærk: artiklen er mere end 30 dage gammelLæs opMindst 384 personer er blevet dræbt efter først et jordskælv og dernæst en tsunami i går ramte flere byer på den indonesiske ø Sulawesi.
Det bekræfter talsmand for det nationale katastrofecenter, Sutopo Purwo Nugroho, på et pressemøde i Jakarta, ifølge både CNN Indonesia Daily og Kompas TV.
Læs også:Kraftigt jordskælv har ramt IndonesienMyndighederne i byen Palu anslog tidligere dødstallet til omkring 50, men slog samtidig fast, at man frygtede, at tallet ville blive langt højere, idet hundredevis af personer stadig var meldt savnet.
- Da tsunamien ramte i går befandt mange personer sig stadig på stranden i gang med alt muligt, så de nåede simpelthen ikke væk og blev ofre, siger Sutopo Purwo Nugroho ifølge nyhedsbureauet Reuters.
Også den nærliggende by Donggala er blevet ramt, men her står det endnu ikke klart, hvor mange det voldsomme jordskælv har kostet livet.
Sutopo Purwo Nugroho ved dagens pressemøde i Jakarta.
Kommunikationslinjer er røgetKraftige efterskælv efter jordskælvet, der ramte i går eftermiddags dansk tid og blev målt til 7,5 har skabt op til flere meter høje bølger, som har væltet ind over Palu og jævnet flere huse, hospitaler og shoppingcentre med jorden og efterladt dele af byen i ruiner.
- Vi har endnu ikke modtaget fyldestgørende rapporter, fordi vi er afskåret fra at kunne kommunikere, siger Sutopo Purwo Nugroho.
Det var nord for byen Donggala, at jordskælvet fandt sted.
Blandt de ødelagte bygninger er byens hospital, og på sociale medier ses videoer af de ødelæggende vandmasser, der skyller ind over den indonesiske by.
Ifølge præsident Joko Widodo er militæret sat ind for at bistå med rednings - og evakueringsoperationer.
- Militæret arbejder nu sammen med det nationale katastrofeagentur for at håndtere situationen, herunder eftersøgninger og redningsoperationer samt udfører det forberedende og nødvendige arbejde med evakueringer, lød det fra præsidenten på et pressemøde i aftes.
FacebookTwitterKopier linkEmner:Joko Widodo (politiker)|Indonesien|Jordskælv|Jakarta|BBC




https://www.dr.dk/nyheder/udland/fakta-derfor-fanger-island-finhvaler-0

UdlandFAKTA Derfor fanger Island finhvalerI denne uge sluttede sæsonen for at fange finhvaler i Island - 146 finhvaler er dræbt omkring Island alene i år.
Bliv klogere på Islands hvalfangst her.
© ScanpixAf Mathilde Dalskov og Mette Ehlers (Grafik)29.
sep.
2018 kl.
09.
20Læs opI dag er Island et af de eneste lande i verden, der stadig tillader at fange hvaler kommercielt – udelukkende for at sælge hvalens kød videre.
Island har siden 2006 fanget finhvaler med et kommercielt formål.
Sæsonen for at fange finhvaler i Island sluttede officielt i onsdags, og samtidig udløb Islands eneste hvalfangers licens til at fange finhvalen.
Hvert år sætter den islandske regering kvoter for det antal hvaler, som hvalfangerfirmaet må fange.
I 2018 måtte de fange 191 hvaler - 45 flere end det endelige antal fangede hvaler.
Læs også:At jage eller ikke at jage: Islandske politikere skal afgøre finhvalers skæbneHvorfor Island stadig fanger finhvalerne, alene for at sælge kødet videre og til trods for et internationalt stop, er der derfor flere årsager til.
Men lokal bæredygtighed er et af de vigtigste argumenter for islænderne i kampen om at jage eller ikke at jage de enorme pattedyr.
Finhvalen betragtes globalt set som en truet dyreart på Den Internationale Union til Bevaring af Naturens (IUCN) rødliste over truede dyrearter.
Som alle andre store hvaler er finhvalen gennem tiden blevet jaget af kommercielle hvalfangere.
Fangsten af finhvalerne har medført, at bestanden på verdensplan er reduceret med op mod 50 procent siden begyndelsen af 1900-tallet.
Værst er det gået det ud over finhvalerne på den sydlige halvkugle.
I dag mener man, at der findes omkring 150.
000 finhvaler verden over.
Men det er et usikkert tal, fordi finhvalerne lever som de gør – under vand og kun med få dyk op til overfladen.
Der findes omkring 40-50.
000 finhvaler i Nordatlanten, hvor Island fanger finhvalerne.
Bestanden er relativ stor og derfor også sund, mener forskere.
Derfor er den nordatlantiske bestand listet som ’næsten truet’ på IUCN’s rødliste.
På den ene side vokser antallet af finhvaler i Nordatlanten, men på den anden side er bestanden mindre, end før man begyndte at fange finhvaler.
Det er årsagen til, at IUCN lister finhvalen anderledes i Nordatlanten end i resten af verden.
Læs også:Hvalkongen, der skyder og sælger Islands finhvalerDen islandske regering tillader derfor fangst af finhvaler på Island, på trods af et internationalt stop, fordi de mener, at den lokale bestand omkring Island er sund.
Når Island vælger at fange finhvalerne omkring Vestisland, trodser de et internationalt moratorium - altså en midlertidig standsning, som blev indgået af medlemslandene i Den Internationale Hvalfangstkommission i 1986.
Fire år forinden var finhvalerne blevet fredet.
Moratoriet var ment som et 10-årigt midlertidigt stop for al kommerciel hvalfangst.
Det er dog aldrig blevet ophævet, og derfor er det i dag ikke velset at fange finhvalerne til kommerciel brug.
Læs også:DNA-test skal afgøre strid: Har islandsk selskab dræbt første blåhval i 40 år eller ej?
Den Internationale Hvalfangstkommission er en frivillig politisk organisation, og som medlemsland er man hverken bundet af at være med eller følge de beslutninger, som organisationen tager.
Island er dermed medlem af Den Internationale Hvalfangstkommission i protest og kan fortsætte deres fangst af finhvaler - uagtet resten af IWC's fordømmelse.
Modsat Island mener Den Internationale Hvalfangstkommission ikke, at bestanden af finhvaler er kommet sig efter årtiers overfangst af finhvalerne.
Finhvalen er jordens største pattedyr efter blåhvalen og har fået sit navn efter finnen på hvalens ryg, som er nem at spotte.
Hvalen er både sort, brunlig og hvid og har furer på bugen fra hovedets forkant til omkring navlen.
En voksen finhval bliver typisk mellem 18 og 24 meter lang og vejer 80-90 ton.
Finhvalen svømmer op til 40 kilometer i timen og er dermed en af de hurtigst svømmende hvaler.
På dansk kaldes finhvalen også sildehval, da dens føde er sild og brisling.
Hunnerne er en smule større end hannerne, og finhvaler på den sydlige halvkugle er større end dem på den nordlige halvkugle.
Se mere om den islandske hvaljagt i mini-dokumentaren "Horisont: Må man dræbe hvaler?
" på DRTV.
FacebookTwitterKopier link




https://www.dr.dk/sporten/motorsport/benzin-paa-tanken-og-champagnen-paa-koel-soendag-afgoeres-dm-i-motocross

MotorsportBenzin på tanken og champagnen på køl: Søndag afgøres DM i motocrossKongerne af motocross kåres søndag, når Næstved danner ramme for DM-finalen.
Mathias Jørgensen ligger lunt i svinget til at vinde MX2-klassen.
Af Kasper Aleksander Thrane29.
sep.
2018 kl.
09.
03Bemærk: artiklen er mere end 30 dage gammelLæs opDer er lagt op til et brag af dimensioner, når årets DM i motocross skal afsluttes i bakkerne uden for Næstved søndag.
Nisseringen er en legendarisk bane, og der findes ikke tal på, hvor mange slag og kampe der er blevet udkæmpet af Danmarks motocross-koryfæer på netop den bane gennem tiderne.
Rammerne kunne derfor ikke være bedre til åstedet, hvor mestrene skal findes, når Næstved søndag kl.
12.
00 lægger underlag til sidste afdeling til DM i motocross - den helt store finale.
Bjerregaard tæt på kongekronenNichlas Bjerregaard har været flot kørende i årets DM, som har været hans første sæson i MX1-klassen eller 'kongeklassen', som den så populært bliver kaldt.
Læs også:VIDEO Varm op til DM-finalen: Sådan træner du på din motorcykel53 points forspring har Bjerregaard ned til en anden rookie i den store klasse Mathias Gryning, der dog har bebudet, at han kommer til at kæmpe til årets sidste ternede flag for at se, om han kan gøre noget ved stillingen.
Stillingen i MX11.
Nichlas Bjerregaard – Aalborg MotorKlub – 381p2.
Mathias Gryning – Næstved MotorKlub – 3283.
Andreas Falden – Hedelands Motorklub – 2894.
Benjamin Strate – Næstved MotorKlub – 2835.
Rasmus Johansen – Motorcykel Klubben Svendborg – 2716.
Jim Bødker Sørensen – Aarhus MotorKlub – 2607.
Rasmus Lynggaard – Morsø MotoCross Klub - 2508.
Rasmus Sjöberg – Sverige – 2359.
Kim Sørensen – Aalborg MotorKlub – 22010.
Simon Wulff – Randers MotorSport – 191Kigger man længere ned, så er der også lagt op til et gigantisk drama om de efterfølgende pladser.
Andreas Falden har været MX1-sæsonens helt store positive overraskelse, og han ligger til at lave sit bedste resultat nogensinde.
Han er dog kun seks sølle point foran Benjamin Strate, og en sulten Benjamin på hjemmebane er noget, de færreste drømmer om at have i nakken.
Læs også:VIDEO Mudderbadet motocross-sejrherre bliver friet til på målstregenBenjamin Strate har kørt flere omgange på Nisseringen end de fleste, så Andreas Falden skal skrue endnu mere op for de fine takter for at beholde sin medalje.
Hele top 10 er umanerlig tæt, og vi kan godt regne med indædt kamp til det allersidste.
Erfaringen ser ud til at sejre i MX2Mathias Jørgensen er en af de mest erfarne i MX2-klassen, og efter en turbulent sæson for alle, så ser det ud som om, at den erfaring kommer sjællænderen til gode, og han kommer ud på toppen.
Mathias Jørgensen har været lige ved og næsten så mange gange, og nu kan han næsten smage guldet.
Stillingen i MX21.
Mathias Jørgensen – Hedelands Motorklub – 371p2.
Glen Meier – Randers MotorSport – 3303.
Felix Nilsson – Sverige – 2974.
Nikolaj Skovgaard – Næstved MotorKlub – 2605.
Thomas Rasmussen – Kolding Motocross Klub – 2506.
Fredrik Theorell – Sverige – 2497.
Mike Underbjerg Lauritsen – Børkop Motorsport – 2458.
Nicklas Haagensen – Randers MotorSport – 2329.
Jakob Kjær Nielsen – Morsø MotoCross Klub – 22110.
Kenneth Kaalund – Aalborg MotorKlub – 171Forspringet ned til Glen Meier på andenpladsen er 41 point, så tingene skal flaske sig for Glen Meier, hvis han skal have en DM-titel med hjem til Randers.
Læs også:VIDEO Sådan får du udstyret i orden som motocross-kørerNikolaj Skovgaard indtager fjerdepladsen inden finalen, hvor han også sluttede sidste år, og han har et stort hul at lukke op til Felix Nilsson, hvis hjemmebanekøreren skal have en DM-medalje i år.
Kaster man et blik ned over top 10, så ser det i det hele taget drabeligt ud, og mange placeringer kunne gå hen og skifte hænder til finalen.
Du kan se finalen direkte søndag fra kl.
12.
00 på dr.
dk/sporten eller ved at trykke her.
FacebookTwitterKopier link




https://www.dr.dk/nyheder/kultur/gaming/danmarks-nye-gaming-stjerne-marie-paa-21-lever-af-spille-fortnite-og-counter

GamingDanmarks nye gaming-stjerne: Marie på 21 lever af at spille Fortnite og Counter-StrikeEn dansk gamer har knækket koden til at leve af sin passion.
Se hele interviewet i videoen.
Af Nicolai Sebastian Holle, Lasse Kjær Christiansen og (video) Jonas Holzknecht29.
sep.
2018 kl.
08.
59Bemærk: artiklen er mere end 30 dage gammelLæs opEn af de hurtigst voksende streamingplatforme hedder Twitch.
Her følger hele verdens gamere med, når deres favoritter live-streamer, mens de spiller.
Twitch-platformen - og en sans for at underholde, imens hun spiller computer - har været afgørende for 21-årige Marie 'Watson' Runing, der har skabt sig en usædvanlig karriere.
Men hvad får 43.
000 fans til at følge hende?
Og hvordan lever Marie af det?
Se hele interviewet i videoen.
Følg Marie på Twitch her.
INTERNETTETS KOMETERDe har tusindvis af fans og sætter ild i YouTube, Twitch, Soundcloud og Instagram.
Men hvad har de egentlig på hjerte?
Og hvad er opskriften på deres succes?
FacebookTwitterKopier link




https://www.dr.dk/nyheder/indland/borgere-maaber-efter-politiaktion-lammede-danmark-fortael-os-nu-hvad-det-handler-om

Landsdækkende politiaktionSe temaIndlandBorgere måber efter politiaktion lammede Danmark: Fortæl os nu, hvad det handler omChauffør ventede seks timer i bilkø og savner information - tidligere PET-chef opfordrer til at løfte sløret.
En forhenværende PET-chef undrer sig over, at politiet ikke fortæller mere om fredagens store menneskejagt, der blandt andet udspillede sig i landsbyen Espe på Fyn.
Af Mads Korsager Nielsen29.
sep.
2018 kl.
08.
56 | opdateret 29.
sep.
2018 kl.
11.
04Bemærk: artiklen er mere end 30 dage gammelLæs opTusindvis af borgere mærkede fredag konsekvenserne af den politioperation, der lammede infrastrukturen mellem landsdelene.
En af dem er lastbilchauffør Christian Lerche, der tilbragte seks timer i bilkøer.
Læs også:OVERBLIK Den omfattende menneskejagt, der lukkede Danmark ned i flere timer- Man bliver jo lidt nervøs, når de laver så stor en operation, så lidt mere information havde været rart.
Man holder jo stille, mens politiet leder efter farlige personer, siger Christian Lerche, der fra sit førerhus kunne konstatere, at politiet var talstærkt og tungt bevæbnet.
Chauffør Christian Lerche ventede seks timer i bilkøer i løbet af fredagen.
- Et eller andet sted bliver man jo nervøs for, hvad der kan ske med en selv, når de mener det er nødvendigt for at reagere på situationen, siger han.
Tidligere PET-chef undrer sigChaufføren får opbakning fra en forhenværende operativ chef hos Politiets Efterretningstjeneste (PET).
Læs også:Det vi ved om den store politiaktion- Der er en del bekymrede mennesker rundt omkring, men ingen reel forklaring.
Der må være særdeles tungtvejende grunde til det, men kunne man dog ikke i det mindste til almindelig beroligelse fortælle hvilken kriminalitetstype det er, og hvorfor det er så fantastisk vigtigt at holde det tæt til kroppen, siger Hans Jørgen Bonnichsen.
Eftersøgte sort VolvoMasser af danskere blev fredag påvirkede af den storstilede politioperation, der stoppede trafikken mellem landsdelene.
Blandt andet blev Storebæltsbroen, Lillebæltsbroen samt Øresundsbroen afspærret.
En ad gangen blev køretøjer sluset igennem og undersøgt.
Politiet oplyste, at man eftersøgte en svensk indregistreret, sort Volvo med tre personer mistænkt for ‘alvorlig kriminalitet’.
Læs også:Politiet om efterlyst Volvo: Vi mener, vi har fundet bilenMenneskejagten resulterede i bilkøer op til 30 kilometers længde.
Klokken 19 fredag aften kunne politiet fortælle, at man formentlig havde det efterlyste køretøj i sin besiddelse.
Borgerne havde dog ingen grund til ængstelse, lød meldingen fra politiet.
Resten af fredagen fortsatte den omfattende eftersøgning på blandt andet Fyn, hvor tungtbevæbnet politi, overvågningsfly, hundepatruljer og en eller flere af Forsvarets helikoptere var indsat.
Politiet lørdag morgen: Efterforskning i gangLørdag morgen har politiet fortsat ingen yderligere oplysninger om aktionen, der i sin størrelse overraskede PETs forhenværende, operative chef med 41 års erfaring.
- Jeg har aldrig oplevet en så stor politiaktion og ej heller en så hermetisk lukkethed omkring en sag af så væsentlig betydning.
En hel landsdel blev lammet, siger Hans Jørgen Bonnichsen.
Ifølge Københavns Politi kommer der ikke mere information foreløbigt.
- I forlængelse af gårsdagens store politioperation er vi igang med efterforskningen.
Vi forventer ikke, at kunne sige mere foreløbigt, men melder ud når der er nyt om sagen, skriver Københavns Politi på twitter.
Flere borgere giver på Københavns Politis twitter-profil udtryk for frustration over informationsniveauet.
- Det har bare at være noget stort, for at retfærdiggøre sådan en lammelse af hele det trafikale land en fredag, skrev en bruger fredag aften.
Retsordfører: Politiet må informere senereFlere retsordførere fortæller, at Folketingets retsudvalg endnu ikke er blevet informeret om, hvad den store indsats handlede om.
- Jeg mener, vi skal give politiet arbejdsro nu.
Når de vurderer tiden er moden, så skal de selvfølgelig fortælle borgerne nærmere om, hvad det drejede sig om, siger socialdemokratiets retsordfører Trine Bramsen.
DR Nyheders retskorrespondent har en forventning om, at politiet i løbet af lørdagen kommer med en nærmere forklaring.
- Politiet er jo nødt til i dag på et tidspunkt at komme ud og sige, hvad det her handlede om, siger Trine Maria Ilsøe.
FacebookTwitterKopier linkEmner:Hans Jørgen Bonnichsen (politichef)|Politiets Efterretningstjeneste|Politi|Kriminalitet|Fyn




https://www.dr.dk/nyheder/udland/kontroversielt-kampfly-styrtet-ned-foerste-gang

KampflySe temaUdlandKontroversielt kampfly styrtet ned for første gangDet milliondyre F35-kampfly styrtede ned i den amerikanske stat South Carolina fredag.
Det nedstyrtede amerikanske F-35B menes at koste i omegnen af 740 millioner kroner.
(Arkivfoto) Af Kevin Ahrens29.
sep.
2018 kl.
08.
53Bemærk: artiklen er mere end 30 dage gammelLæs opTorsdag brugte det amerikanske forsvar kampflyet af typen F35-B for første gang, da man angreb Taliban i Afghanistan.
Fredag blev anden anden milepæl passeret for kampflyet.
Her styrtede et F35 fra det amerikanske marinekorps ned i staten South Carolina.
Det er første gang, at flytypen er styrtet ned.
Det skriver britiske BBC og amerikanske CNN.
Piloten nåede at skyde sig ud med katapult, og der meldes ikke om nogen civile tilskadekomne.
Årsagen til ulykken kendes ikke, og det amerikanske forsvar har igangsat en undersøgelse.
Ifølge CNN koster flyet i omegnen af 115 millioner dollars eller omkring 740 millioner kroner.
F35-projektet bliver kaldt historiens største og dyreste af sin type i verden, og det forventes, at der skal produceres flere end 3000 fly.
Tyk røg ved militærbasen i Beaufort, South Carolina, hvor kampflyet styrtede ned.
Tidligere om fredagen annoncerede det amerikanske forsvar, at man har skrevet under på en ny ordre på flere F35-fly.
Læs også:Forsvarsministeren beskyldes for vildledning om kampflyFlere typer F35Danmark har også investeret i 27 F35-kampfly, der dog ikke er af samme type som det nedstyrtede amerikanske.
Der findes nemlig tre typer F35, som produceres af Lockheed Martin.
•F35A kan kaldes den "normale" version, da det lander og letter som F16-kampflyene, som de nye F35-fly skal erstatte.
Det er denne type, der vil blive brugt i det danske flyvevåben.
•F35B kan lande vertikalt som en helikopter.
Udstødningen på kampflyet kan rettes ned, og sammen med en lavtrykskompressor leverer de opdriften ved lav hastighed, så det kan lette på korte startbaner.
Det er denne type, som styrtede ned i South Carolina.
•F35C er beregnet til brug på hangarskibe, hvorfor det er forstærket, så det kan klare de hårde landinger, og er udrustet med en halekrog.
Kritik af kampflyF35-projektet er blevet stærkt kritiseret både internationalt og i Danmark.
Det er både blevet kritiseret for at være alt for dyrt og for sin manglende effektivitet i kamp.
Desuden er det blevet forsinket gang på gang.
I Danmark er også støjen fra flyet blevet kritiseret.
Naboerne til flyvestationen Skrydstrup i Sønderjylland er bekymrede for støjgenerne, der følger med de nye fly.
Læs også:Nabo til flyvestation efter ny afsløring: Det er noget rodForsvarsminister Claus Hjort Frederiksen (V) er blevet beskyldt for at hemmeligholde oplysninger og vildlede Folketinget i sagen.
Ifølge eksperter undlod ministeren i flere omgange at oplyse, at der var problemer med at få godkendt støjdæmpende tiltag, inden bevillingen på 16 milliarder kroner til nye kampfly blev givet.
FacebookTwitterKopier linkEmner:Luftvåben|Militærudstyr|CNN|USA|Claus Hjort Frederiksen (politiker)




https://www.dr.dk/nyheder/regionale/sjaelland/region-sjaelland-er-presset-i-laegeordning

SjællandRegion Sjælland er presset i lægeordningFærre læger i vagtlægeordning betyder mere hjælp fra læger, som stadig er i gang med at færdiggøre deres speciale.
Det kan betyde et kollaps for ordningen, mener formand.
Af Jørgen Hansen og Julie Würtz29.
sep.
2018 kl.
08.
31Bemærk: artiklen er mere end 30 dage gammelLæs opRettelse: Det er tidligere fremgået af artiklen, at det var studerende som passede vagtlægeordningen.
Dette er ikke korrekt.
Der er derimod tale om at læger, der er i gang med at færdiggøre deres hoveduddannelse til speciallæge i almen medicin, også bemander vagtlægeordningen.
Der er relativt store forskelle på, hvor stor en andel de praktiserende læger udgør af de vagtaktive læger i hver region.
Det viser en kortlægning af vagtlægeordninger, som Det Nationale Forsknings- og Analysecenter for Velfærd har lavet.
Her dækker Region Sjælland langt flere lægevagtpladser med læger, som stadig er i gang med at uddanne sig til speciallæge, end regioner på Fyn og i Jylland.
Det gælder mere end hver tredje vagt.
Læs også:Efter nyt gebyr: 22 læger siger op i Region SjællandÅrsagen er, at der er for få praktiserende læger til at udfylde pladserne ved telefonen.
Derfor læger, der er i gang med at færdiggøre deres speciale.
En af de læger, som er med i vagtlægeordningen, er Morten Lysdahl, der til daglig er almen praktiserende læge i Næstved.
Morten Lysdahl arbejder nogle dage først otte timer i sin praksis, hvorefter han arbejder otte timer som vagtlæge.
Derfor er det afgørende, at lægerne i ordningen får hjælp af læger som er i gang med at færdiggøre deres speciale, mener han.
- Vi vil ikke kunne klare os uden dem, lyder det fra Morten Lysdahl.
Skal ikke ende i kollapsDa landets ældste vagtlægeordning blev indgået mellem Region Sjælland og de praktiserende læger for mere end ti år siden, var der 520 læger at fordele vagterne på.
Nu er der 465.
Men det begynder at blive for presset, mener formanden for de praktiserende læger i området, Ulrik Hesislev.
- Det er rettidig omhu at prøve at lave nogle ændringer, så vi ikke kommer til et kollaps i lægevagten, siger han.
Læs også:Lægeorganisation: Nyt gebyr kan få vagtlæger til at stoppeDe praktiserende læger føler, de hidtil har løbet panden mod muren, når de har bedt politikerne forhandle ny ordning for de knap 835.
000 borgere, som vagtlægeordningen skal dække.
- Vi er nødt til at være realistiske med de antal læger, vi er.
Tordenskjolds soldater kan kun sendes på arbejde et vist antal gange, før de slides ned, lyder det fra Ulrik Hesislev.
Formanden for Udvalget for Det Nære Sundhedsvæsen, bestående af Danske Regioner, KL og Staten, Nicolai Nicolaisen (S), er enig i behovet for en ny aftale for vagtlægeordningen, hvor der mangler 55 praktiserende læger.
- Tiden går, og tingene hænger ikke rigtigt sammen.
Det er vi opmærksomme på.
Jeg ville være lykkelig for, at der kunne komme en ny aftale inden for det næste års tid.
Rettelse: Det er tidligere fremgået af artiklen, at det var studerende som passede vagtlægeordningen.
Dette er ikke korrekt.
Der er derimod tale om at læger, der er i gang med at færdiggøre deres hoveduddannelse til speciallæge i almen medicin, også bemander vagtlægeordningen.
FacebookTwitterKopier linkEmner:Læger|Region Sjælland|Sjælland|Uddannelse|Yngre Læger




https://www.dr.dk/sporten/golf/tigeren-broeler-igen-fra-golfverdenens-hoejeste-tinde

GolfTigeren brøler igen fra golfverdenens højeste tindeGolffænomenet Tiger Woods’ seneste ti år har været præget af skandaler og fravær fra verdenseliten.
Tiger Woods har oplevet flere op- og nedture på kort tid.
I maj 2017 bliver han arresteret for at køre i påvirket tilstand, og i september 2018 kunne han for første gang i fem år løfte et trofæ.
Af Rasmus Askman, Rasmus Dalgaard, Grafik: Vibeke Kjær Lund og Interview: Kasper Heide Lund29.
sep.
2018 kl.
08.
01Bemærk: artiklen er mere end 30 dage gammelLæs opTusindvis af mennesker løber ustyrlige ind på fairwayen på 18.
hul på East Lake Golf Club, som var de kåde teenagere til åbningen af Orange-scene på Roskilde Festival.
Midt i folkemængden går magneten, der tiltrækker dem alle.
Manden i centrum, golffænomenet Tiger Woods, er kun et enkelt kort putt fra at sikre sig sejren ved TOUR Championship, og de mange golffans kæmper for at få et glimt af det historiske øjeblik.
Med et sikkert putt vinder han turneringen, hvorefter han rækker armene i vejret og modtager folkets hyldest for det øjeblik, både fansene og Tiger har ventet så længe på.
At se et gammelt ikon vende tilbage til verdenstoppen mod alle odds er som en fortælling fra et eventyr.
Man kunne ikke have skrevet et bedre manuskriptDaniel Rapaport, golfjournalist på Sports IllustratedSejren er den 80.
af slagsen på den amerikanske PGA-tour for den 42-årige golfspiller, men det er tydeligt, at det sejrsvante ikon alligevel har svært ved at finde en passende grimasse, da han hører den velkendte lyd af bolden, der dropper ned i det hvide hul.
Tidligere Tiger Woods-sejre har ofte været præget af ”fist bumps” og aggressive sejrsposeringer, men de velkendte ritualer udebliver denne eftermiddag i Atlanta, Georgia.
I stedet lader han blikket falde mod jorden, mens han tager det følelsesladede øjeblik ind.
Tiger Woods var emotionelt påvirket efter sejren ved TOUR Championship.
Woods er mod alle odds tilbage i toppen af international golf efter flere nedture på og uden for banen, der blandt andet bød på misbrug, sexskandaler og en anholdelse for at falde i søvn bag rattet af en bil med adskillige former for medicin i blodet.
Den tidligere verdensetter levede et hemmeligt dobbeltliv med vilde Las Vegas-fester, sex og affærer med i omegnen af 120 kvinder.
Alt fra pornostjerner, natklubsværtinder til naboens 21-årige datter blev taget af Tiger Woods, mens hans agent i årevis forsøgte at bevare hemmelighederne.
Da de alligevel så dagens lys, medførte det en sportsverden i chok.
Starten på nedturenFå sportsgrene har den ene stjerne, som bliver billedet på selve sporten.
Der var Michael Jordan i basketball og Muhammed Ali i boksning, og indtil 2009 var Tiger Woods den skikkelse i golfsporten.
Han var den ultimative, uplettede rollemodel, der på golfbanen slog rekord på rekord og udenfor golfbanen havde et lykkeligt familieliv med modelhustru og to børn.
Tiger Woods og hans svenske ekskone, Elin Nordegren, er til en basketball kamp i juni 2009 - få måneder efter fødslen af deres andet barn og få måneder før Woods' sexskandale blev offentliggjort.
Dét billede krakelerede den 27.
november 2009 ved en bizar hændelse ved Woods’ luksusvilla i Orlando i Florida.
Det amerikanske sladderblad National Enquirer havde to dage før fyldt magasinhylderne landet over med en forsidehistorie, der anklagede Tiger Woods for at have en affære med natklubværtinden Rachel Uchitel.
Thanksgiving-nat ser hans daværende svenske hustru, Elin Nordegren, muligheden for at bekræfte rygterne.
Den svenske model tager Woods’ telefon og finder beskeder fra flere elskerinder.
Han var gået fra at være den mest ikoniske atlet i verden til at være en joke blandt folkDaniel Rapaport, golfjournalist på Sports IllustratedHerefter opstår et skænderi, hvor Nordegren jagter Woods med en golfkølle ud i hans sorte Cadillac Escalade.
Den svenske model jagter Woods i SUV’en, som efter kort tid torpederer en brandhane og et træ i indkørslen, der får bilen til stop.
Den amerikanske golfstjerne bliver kørt på hospitalet og bliver behandlet for sine lettere kvæstelser.
Spørgsmålene var mange, men det amerikanske sladderblad National Enquirer havde ret.
I dagene og ugerne efter offentliggjorde et utal af elskerinder de mange affærer med Woods.
Det blev et skelsættende punkt i Woods’ karriere, fortæller Daniel Rapaport, der dækker golf i USA for det amerikanske sportsmagasin Sports Illustrated.
- Før skandalen ændrede han golfsportens image udadtil og inspirerede mange mennesker som ingen anden golfspiller.
Da skandalerne begyndte, vidste folk ikke længere, hvordan de føle om ham, siger Daniel Rapaport.
Læs også:Golfkampen mellem Europa og USA: Bliv klogere på dette års Ryder CupTiger Woods er i det næste halve år i behandling for sexafhængighed, han kommer med en offentlig undskyldning på tv og bliver skilt fra Elin Nordegren.
På dette tidspunkt har flere multinationale virksomheder som Gillette, Gatorade og AT&T trukket sig som sponsorer.
Men nedturen isolerer sig ikke til privatlivet, men følger også med Tiger Woods ud på det korte græs.
Få måneder efter sexskandalen taber han for første gang i 281 uger førstepladsen på verdensranglisten.
Frem til starten af 2012 kæmper Woods med dårlige præstationer og en skade i benet, der holder ham fra golfkøllerne i en længere periode.
I det efterfølgende år præsterer Woods flere gode resultater og i starten af 2013 er han igen øverst på verdensranglisten, hvor han forbliver indtil midten af 2014.
Efter Woods' sexskandale og skilsmisse begynder han at date den amerikanske skiløber Lindsey Vonn.
Forholdet gik i opløsning i 2015.
Skaderne rammer igenI maj 2014 trækker han sig fra turneringen Honda Classic grundet rygsmerter.
Kort efter får han den første ud af fire rygoperationer.
Over de kommende år formår han ikke at lave gode resultater, og på et tidspunkt tager han en pause på 15 måneder.
Det er i denne lange periode, Tiger Woods rammer bunden, forklarer han til pressekonferencen efter søndagens sejr i Atlanta.
- Jeg var på mit laveste i lang tid, da jeg ikke vidste, om jeg nogensinde vil kunne leve smertefrit igen.
Jeg var ikke i stand til at ligge, sidde eller gå uden at føle smerte i min ryg og ben, siger Tiger Woods.
- Jeg vidste ikke om jeg nogensinde vil kunne svinge en golfkølle igen.
Læs også:VIDEO Thorbjørn Olesens rejse til golfens top: 'Det startede som en leg'I april 2017 får han den sidste rygoperation.
Den bliver kaldt en ”succes”, men den holder endnu engang Woods fra golf.
Denne gang i seks måneder.
Ifølge Daniel Rapaport åbnede det døren for andre sultne golfspillere – men ingen bed sig fast som Tiger.
- Da Tiger ikke var der længere, var der et håb om, den nye bølge af professionelle golfspillere ville udfylde det tomrum, han efterlod.
Det skete slet ikke.
Antallet af tvseere faldt, interessen faldt, folk spillede mindre golf i USA, golffirmaer tjente ikke lige så mange penge, siger Daniel Rapaport.
Med en skadespause undgår Woods nederlagene på golfbanen, men han undgår ikke endnu en offentlig ydmygelse.
Natten til 29.
maj 2017 holder en Mercedes Benz stille med motoren tændt på vejbanen på en mørklagt hovedvej i Palm Beach.
Et par politibetjente stopper ved bilen og finder en sovende Tiger Woods ved rattet, der har påført skader på førersiden af bilen.
Politibetjentene fandt skader på førersiden af Woods' Mercedes, men de fandt aldrig ud af, hvad han havde ramt på sin vej På offentliggjorte optagelser fra politibilens kamera står Tiger Woods svajende på vejen, mens han kæmper med at holde øjnene åbne.
Han formår ikke at svare på politibetjentens basale spørgsmål og tests.
- Jeg vil have dig til at citere hele det engelske alfabet.
Det skal være på en langsom, ikke-rytmisk måde, så du må ikke synge.
Hvad sagde jeg?
spørger politibetjenten- Jeg må ikke synge nationalsangen omvendt, siger en mumlende og næsten uforståelig Tiger Woods, der som på golfbanen er iført sort Nikekasket og hvid Nike-trøje.
Tiger Woods bliver anholdt, taget med på politistationen og dømt for at have kørt i påvirket tilstand.
I hans blod finder politiet fem forskellige typer medicin, der dækker over smertestillende medicin, sovepiller og THC, der er det aktive stof i cannabis.
Herefter begynder Woods i rehabilitering for hans afhængighed af smertestillende medicin.
Det var svært at genkende den tidligere verdenstjerne på billedet af Tiger Woods efter anholdelsen 29.
maj 2017.
- Da han blev arresteret i hans bil, og forbryderbilledet blev offentliggjort, grinede mange mennesker af ham.
Han var gået fra at være den mest ikoniske atlet i verden til at være en joke blandt folk, siger Daniel Rapaport.
Vejen tilbage til toppen26.
november 2017 rammer Tiger Woods sit laveste på ranglisten.
Han er nu nummer 1199 i verden.
Men hans ryg har det bedre end længe, og Tiger kan igen stille til start ved turneringer.
De første tegn på en genfødt verdensstjerne viser sig tilbage i marts, hvor Woods præsterer en andenplads i Valspar Championship i et felt med et utal af topspillere.
I løbet af året viser han konstant fremskridt med flere topplaceringer, og han er i august tæt på at vinde major-turneringen PGA Championship, men må nøjes med en andenplads.
Tre uger efter bliver han udtaget til at være en af de 12 spillere på det amerikanske hold til den prestigefyldte turnering Ryder Cup, som han ikke har deltaget i siden 2012.
Hans comeback kulminerede med søndagens sejr, og han fik dermed den ultimative generalprøve til Ryder Cuppen, der spilles i Frankrig i denne weekend.
Han har nu avanceret sig til en 13.
-plads på verdensranglisten.
Tiger Woods er med til Ryder Cup for første gang siden 2012.
I 2016 var han med som vice-kaptajn.
- Bare at være i stand til at konkurrere i år er fantastisk og et vildt comeback for mig.
Dem der har været tættest på mig, har været vidne til mine kampe, og de har set hvor svært det har været at komme tilbage til golf.
At vinde en turnering, er en helt anden ting, sagde Woods til pressekonferencen efter sejren.
Tiger Woods har i alt tilbragt mere end 13 år som verdens nummer et.
Om sejren i Atlanta bliver begyndelsen på endnu en storhedstid for Tiger Woods er svært at spå om, mener Daniel Rapaport, der dog tror på, Woods kan vinde flere turneringer.
Tiden vil vise, om Woods igen bliver ramt af skader, om offentligheden får en ny skandale at se, eller det næste kapitel i historien om amerikaneren bliver et, hvor verden igen bliver mindet om, hvorfor han er en af historiens absolut bedste golfspillere.
Men en ting er sikkert – sportsfans over hele verden vil holde øje med Tiger.
- Mange har taget afstand fra ham, men endnu flere har støttet ham i hans comeback.
Historien om at se et gammelt ikon vende tilbage til verdenstoppen mod alle odds er som en fortælling fra et eventyr.
Man kunne ikke have skrevet et bedre manuskript, siger Daniel Rapaport.
I weekenden kan du på Viasat Golf se Tiger Woods spille sammen med resten af det amerikanske hold i turneringen Ryder Cup, hvor Europa og USA spiller om det prestigefyldte trofæ.
FacebookTwitterKopier linkEmner:Golf|Sports Illustrated|USA|Tiger|Florida




https://www.dr.dk/nyheder/regionale/hovedstadsomraadet/klima-paradoks-nedbrud-paa-amager-bakke-giver-hak-i-co2

Amager BakkeSe temaKøbenhavnKlima-paradoks: Nedbrud på Amager Bakke giver hak i CO2-regnskabetSmå to ugers nedbrud på det miljørigtige forbrændingsanlæg Amager Bakke, har sat gang i olie- og gasforbrændingen i hovedstadsområdet.
Nu kommer der igen røg op af skorstenen på Amager Bakke.
Men om få uger bliver anlægget igen lukket ned, for at man kan foretage de sidste reparationer.
Af Peter Led Korsgaard og Daniel Larsen (Research)29.
sep.
2018 kl.
07.
03 | opdateret 01.
okt.
2018 kl.
08.
22Bemærk: artiklen er mere end 30 dage gammelLæs opSeptember har været en hård måned for CO2-regnskabet i hovedstadsområdet.
Et af klodens mest miljørigtige forbrændingsanlæg, Amager Bakke, har nemlig været ude af drift i små to uger på grund af en designfejl.
Derfor har Centralkommunernes Transmissionsselskab (CTR), som forsyner en kvart million borgere i København, Frederiksberg, Gentofte, Gladsaxe og Tårnby Kommune med fjernvarme, været nødt til at fyre op med gas og olie i sine reserveanlæg.
Læs også:Designfejl lukker Danmarks dyreste forbrændingsanlæg- De seneste dage har vi ikke haft adgang til affald og træpiller, så der har produktionen været på olie, kul og gas og det er klart, at det tæller ikke godt i CO2-regnskabet, siger Kamma Eilschou Holm, der er direktør for CTR.
En særlig kold start på året samt flere nedbrud på forskellige forbrændingsanlæg har faktisk betydet, at CTR allerede har brugt 70 procent mere olie og gas i sine reserveanlæg i år end hele sidste år.
Politikere: - DrønærgerligtI Københavns Kommune har man et erklæret mål om at være CO2-neutral i 2025.
Derfor skurrer det i Konservatives gruppeformands, Jacob Næsagers øre, at den rene energi fra Amager Bakke de seneste dage er blevet erstattet med energi fra fossile brændstoffer.
- Når vi har Nordeuropas reneste forbrændingsanlæg i Amager Bakke, så er det drønærgerligt, at det ikke virker, og vi så er nødt til at fyre med olie og gas, som udleder meget mere CO2, siger han.
Læs også:Budgetrod: Danmarks største skibakke løber tør for penge kort før åbningHans kollega i borgerrepræsentationen Susan Hedlund (S), som også er bestyrelsesformand for Amager Ressourcecenter, der driver Amager Bakke, tager det mere roligt.
- Anlægget har været nede i kort tid, og der er tale om en designfejl, som man ikke har kunnet forudse, forklarer Susan Hedlund.
Hun minder om de miljømæssige gevinster Amager Bakke har, når anlægget kører optimalt.
- Det her er det reneste anlæg, man kan få, og når det kører, som det skal, kommer det til at bidrage positivt til et renere klima, siger hun.
Naturligt med startproblemerDirektør for Amager Ressourcecenter, som driver Amager Bakke, Jacob H.
Simonsen ærgrer sig også over, at nedbruddet har sat gang i forbrændingen af olie og gas.
- Der er desværre markant mere CO2-udledning på olie og gas end på affald, men det viser også bare, hvor vigtigt det er, at vi har nogle effektive affaldsenergianlæg, mener Jacob H.
Simonsen.
Læs også:Plastbjerge tårner sig op ved Amager Bakke: Skal køres til Tyskland for en halv million kronerHan ser med fortrøstning på fremtiden for Amager Bakke.
- Der vil altid være en indkøringsperiode med nogle problemer.
Men den indkøringsperiode kommer vi forhåbentligt smukt forbi på et tidspunkt, og så kommer vi til at levere et positivt bidrag til klimaet i København og omegn, siger Jacob H.
Simonsen.
FacebookTwitterKopier linkEmner:København|Kraft- og varmeværker|Affaldshåndtering|Susan Hedlund (politiker)|Socialdemokraterne




https://www.dr.dk/sporten/cykling/dansk-toprytter-startede-vm-debat-om-ligestilling-det-er-et-vigtigt-emne

CyklingDansk toprytter startede VM-debat om ligestilling: 'Det er et vigtigt emne'Verdens bedste kvindelige cykelryttere kører lørdag VM på en rute, som ikke møder udelukkende tilfredshed.
© Grafik: Jens Albæk AarupAf Frederik Palle29.
sep.
2018 kl.
07.
01Læs opDer venter en af de hårdeste opgaver i mange år for de professionelle kvinder, når der lørdag skal køres VM i cykling i Innsbruck.
Men selvom ruten er virkelig hård og åbner for en masse underholdning fra start til slut, så har den åbnet for en stor debat i det internationale cykelmiljø.
Kvinderne undrer sig nemlig over, at herrerne får lov til at køre den modbydelige Gramartboden-stigning til sidst, når den ikke er en del af kvindernes rute.
Læs også:U23-landstræner: Danske cykeltalenter kan tillade sig at drømme stort ved VMHele diskussionen blev faktisk startet af danske Cecilie Uttrup Ludwig over sommeren.
Hun spurgte i et blogindlæg på voxwomen.
com, hvordan det kunne være, at kvinder og mænd skulle behandles så forskelligt i cykling.
- Når folk snakker om Innsbruck, så taler alle om den fantastiske rute.
Men de taler for det meste om den sidste ’mur’ med en stigningsprocent, der topper ved 28 procent.
Vincenzo Nibali sagde, da han havde prøvet ruten, at ’den sidste stigning ligner noget, der bruges i mountainbikeløb.
Det er så hårdt’.
Jeg synes, at det er virkelig trist, at kvinder ikke også kører der, skrev hun i indlægget.
Det startede en stor international debat, hvor Cecilie Uttrup Ludwig mærkede opbakning fra nogle af de største profiler i cykelsporten.
Hendes holdkammerat hos Cervelo-Bigla Ashleigh Moolman var en af de første.
- Vi beder ikke om den samme distance som mænd.
Vi tror på, at distancen sagtens kan skabe spændende løb.
Men hvorfor ikke de samme dramatiske afslutninger?
- Vi ønsker bare en lignende ruteprofil.
Det ville skabe en følelse af ligestilling.
Specielt for dem som følger cykelsporten udefra.
Catherine MarsalOg det handler i forbindelse med VM ikke bare om den såkaldte ”helvedesstigning”.
Den danske kvindelandstræner Catherine Marsal er til VM i disse dage for at lede de danske kvinder til succes, og hun ser andre steder, hvor det kniber med ligestillingen.
- Det er et stort og vigtigt emne.
Man kan bare se på enkeltstarten, hvor mændene har den stigning, som kvinderne ikke har.
Elitekvindernes distance er også den samme som juniorerne hos mændene, forklarer Catherine Marsal.
- Vi beder selvfølgelig ikke om en enkeltstart på 50 kilometer eller den samme distance som mændene i linjeløbet.
Vi ønsker bare en lignende ruteprofil.
Det ville skabe en følelse af ligestilling.
Specielt for dem som følger cykelsporten udefra, siger hun.
Læs også:Dansk tempokonge nød VM-opmærksomhedenFor landstræneren betyder det meget, hvordan folk udefra ser på kvindecykling, og Catherine Marsal mener, at det giver en negativ stigmatisering, når man bliver ved med at forskelsbehandle kvinder og mænd på den måde.
- For mig er det fint nok.
Vi skal nok køre løbet.
Det er ikke noget problem.
Men jeg tænker bare, at folk udefra tænker, at kvinder ikke er i stand til at komme igennem det samme som mændene, forklarer landstræneren.
Også kritik af OL-ruteDet har ifølge Cecilie Uttrup Ludwig ikke kun været et problem ved årets VM i Innsbruck.
Flere gange ved de store mesterskaber har man set lignende situation.
I Qatar i 2016 fik mændene lov til at køre ude i ørkenen, hvor der var stor mulighed for splittelse i sidevinden.
Det gjorde kvinderne ikke.
Og ved VM i Bergen sidste år fik mændene en spektakulær afslutning på enkeltstarten med en stigning til sidst, som kvinderne ikke fik.
Ligesom der også var indlagt en afgørende stigning på årets enkeltstart hos mændene, som der ikke var hos kvinderne.
Og debatten stopper ikke der.
Fordi for godt en måned siden blev ruten for OL i Tokyo i 2020 præsenteret, og det var brænde på bålet for den utilfredse del af kvinderne.
Mændene skal nemlig på rundtur om den berømte Mount Fuji-stigning.
Det skal kvinderne ikke.
Læs også:Dobbelt dansk U23-verdensmester: 'Nu er målet seniorernes VM'- Rytterne skaber løbet, men signalet, der bliver sendt ud fra de her forskellige ruter for mænd og kvinder, er ikke den ligestilling, som IOC sigter efter, skrev den tredobbelte verdensmester Marianne Vos på sin Twitterprofil.
- Endnu engang skuffet over at se forskellen på ruterne for mænd og kvinder i linjeløbet ved OL i Tokyo 2020, skrev Annemiek van Vleuten, der er dobbelt verdensmester i enkeltstart.
Og det er ikke kun i forhold til ruten til OL, hvor det halter med ligestillingen, hvis man spørger kvinderne.
Også når man sammenligner de kommende startlister til legene er der problemer, hvor der er en halvering af kvindelige deltagere sammenlignet med mændene.
Læs også:Dansk guld og bronze ved U23-VM i enkeltstart- Det første problem med OL er faktisk ikke forskellen på ruteprofilen.
Det er, at mændene stiller op med omkring 120 ryttere, mens kvinderne er omkring 60.
Hvorfor har mændene så mange flere pladser end kvinderne?
, forklarer Catherine Marsal.
- Der findes altså markant flere end 60 gode ryttere.
Så selvfølgelig ville vi kunne have 120 gode ryttere i feltet.
Det ville ikke være et felt, hvor de bliver sat hurtigt.
Faktisk ville feltet være markant bedre, end når der kun er 60 ryttere.
Det ville skabe et bedre cykelløb.
- Det ville give mere underholdning og dermed være et bedre udstillingsvindue, som kunne tiltrække sponsorer og gøre kvindecykling mere værdifuld, lyder det fra landstræneren.
Uenighed i kvindefeltetMen det er faktisk ikke alle de kvindelige topryttere, som tager Cecilie Uttrup Ludwigs side i debatten i forhold til ruteplanlægning.
Landskvinden Trine Schmidt lagde på sin Instagram i forbindelse med OL-debatten ikke skjul på sin uenighed.
Hun mener ikke, at kampen om ligestilling i cykelsporten skal tages der.
Der er mange andre problemer, som kvinderne kæmper med.
- Vi vil gerne have det spektakulære, som alle snakker omCecilie Uttrup Ludwig- Denne diskussion om ligestilling mellem mændenes og kvindernes ruter gør mig træt.
Mænd og kvinder er forskellige, og vi burde stoppe med at sammenligne.
Med mere end 4000 højdemeter er der kun fem ryttere, som kan vinde.
Det gør det kedeligt.
- Lad os cykle på den måde, som vi kan.
Kortere, spændende og intenst.
Kvindecykling vokser, men vi er stadig ikke oppe på den samme stærke bredde som mændene.
Det er ikke den samme sport og vil måske aldrig blive det.
Vi har ærlig talt større problemer.
Lad os starte med tv-dækning, præmiepenge og sponsorer, skrev Trine Schmidt.
Og danskeren blev blandt andre bakket op af den amerikanske mester Coryn Rivera, der vil have folk til at stoppe med sammenligne kvinder og mænd.
Læs også:Dansk verdensmester vil på podiet på triatlons kongedistance trods skade- Der var mange reaktioner, da ruten i Tokyo blev annonceret, men jeg er generelt ikke en af dem, som brokker sig over ruten.
Jeg synes, at det er rytterne, som skaber løbet, og hvis du kigger på ruten uden at se på mændenes, så er den faktisk ret hård, sagde hun ifølge cyclistalliance.
Da DR Sporten snakkede med Cecilie Uttrup Ludwig under de danske mesterskaber i juni, før den olympiske rute blev offentliggjort, fortalte hun dog, at det er lige meget med hårdheden.
- Det handler for mig ikke om at få alle de her bakker hver gang.
Det kan være hvad som helst.
Som i 2016 hvor vi gerne ville have været i ørkenen og mærket sidevinden.
Vi vil gerne have det spektakulære, som alle snakker om, forklarer Cecilie Uttrup Ludwig, der bliver nu bliver bakket op af Catherine Marsal.
- Men vi bliver ved med at kæmpe, og så håber vi også, at jo flere der er, jo større pres kommer der på UCI.
Cecilie Uttrup Ludwig- Det minder lidt om, hvis begge køn skulle køre en etape i Tour de France, og man så fjernede Alpe d’Huez fra kvindernes rute.
Man ser det også på banen, hvor mændene kører en kilometers tidkørsel, mens kvinderne kun kører 500 meter, siger landstræneren.
Kampen er ikke slutCatherine Marsal har været en del af kvindecykling i mange år, siden hun var professionel helt tilbage i 90’erne.
Hun har set en mindre forbedring i ligestillingen i cykelsporten, men der er stadig meget at arbejde på.
- Selvfølgelig er der sket noget i forhold til dengang, men det er ikke sådan, at man er blæst tilbage over, hvor meget bedre tingene er nu.
Fordi vi kæmper stadig for det samme, siger Catherine Marsal.
Læs også:Mænd og kvinder skal sammen dyste om VM-medaljer i cykling- I 90erne talte man meget om diskrimination mellem mænd og kvinder i cykling.
Nu er det 28 år senere, og vi taler faktisk stadig om det, fordi det sker stadig.
Så det er faktisk utroligt, at tingene går så langsomt, lyder det fra hende.
Lørdag er Cecilie Uttrup Ludwig kaptajn på det danske landshold, og hvis alt går optimalt, så kan hun også køre en placering hjem i top fem i det, der formentlig bliver et meget underholdende løb.
Også selvom de ikke skal over helvedesstigningen som mændene.
Men den danske toprytter er ikke færdig med at kæmpe for ligestilling i sporten.
Læs også:Australier bliver verdensmester i enkeltstart- Der er desværre et langt stykke igen.
Men vi bliver ved med at kæmpe, og så håber vi også, at jo flere der er, jo større pres kommer der på UCI.
Så håber man jo, at det dermed kan blive ændret i fremtiden, siger Cecilie Uttrup Ludwig.
Kvindernes VM kan ses i fjernsynet på TV 2 Sport fra klokken 12.
00.
Men det kan også følges i LIGA på P3 med DR Sportens cykelkommentator Henrik Fallesen.
FacebookTwitterKopier link




https://www.dr.dk/nyheder/viden/teknologi/robotarme-nanosatellitter-og-urin-filter-her-er-tre-danske-teknologier-der

Koden til Danmarks fremtidSe temaTeknologiRobotarme, nanosatellitter og urin-filter: Her er tre danske teknologier, der former fremtidenVil du drikke vand, der er renset fra tis og spildevand?
Det kan blandt andet blive en del af fremtiden, mener eksperter.
Af Allan Nisgaard og Mathis Birkeholm Duus (grafik)29.
sep.
2018 kl.
07.
00Læs opI det store teknologiræs og kampen om fremtiden er det giganter som Google, Amazon og Apple, der har førertrøjerne på.
Men flere danske virksomheder er også godt med i feltet takket være deres unikke teknologier.
Det er på felter som computerspil, droner og gigantiske vindmøller.
Det er blot nogle af de teknologier, der vil forme vores fremtid og i større eller mindre grad ændre den måde, som vi lever på i dag.
Her er tre danske teknologier, som løfter sløret for en lille flig af fremtiden.
Fynske Universal Robots, der laver robotarme, har nu afdelinger flere steder i verden.
1.
Fynske robotarme bliver små hjælpereRobo Valley er Fyns svar på det amerikanske tech-paradis Silicon Valley.
I hvert fald når det kommer til udviklingen af robotter.
Et af firmaerne, Universel Robots, har allerede gjort sig bemærket på det globale marked.
De producerer robotarme, som bliver brugt til at flytte ting i produktionsvirksomheder.
Om ultra:bitDR Skole, Industriens Fond og Center for Undervisningsmidler står bag det digitale dannelsesprojekt ultra:bit.
Inden sommerferien fik samtlige af landets 4.
klasser mulighed for at tilmelde sig projektet, der med støtte fra Industriens Fond blandt andet indeholder gratis mikrocomputere til alle børn.
Mere end 60.
000 børn i 4.
klasse – svarende til 91 procent af 4.
årgang – deltager.
- Deres robotter koster ikke nær så meget som en traditionel robot.
Og så er de meget nemme at lære at betjene, siger Ole Madsen, professor på Institut for Materialer og Produktion på Aalborg Universitet.
- Udover at måle positioner, kan deres robotter også måle kraften.
Det vil sige, at de kan måle, når de rammer noget.
Det er ligesom, når vi mennesker sætter to legoklodser oven på hinanden.
Så kan vi mærke ved hjælp af følesans og kraft, hvornår legoklodserne siger klik og dermed passer sammen, fortsætter Ole Madsen.
Jeg tror, vi kommer til at se de her robotter uden for det industrielle miljø.
De bliver små hjælpere, der tager en del af det kedelige arbejde.
Ole Madsen, professor på Institut for Materialer og Produktion på Aalborg Universitet.
I 2015 blev Universel Robots solgt for cirka 2,3 milliarder kroner til amerikanske Teradyne.
Amerikanske investorer har også fået øjnene op for andre virksomheder i Robo Valley, blandt andet Onrobot, der producerer griberedskaber til robotarmene.
Læs også:VIDEO Programmør laver mikro-rumskib på en timeIfølge direktøren for Innovationsfonden, Peter Høngaard Andersen, er der stort fremtidspotentiale i de fynske teknologier:- I de seneste 10 år har det fynske roboteventyr for alvor taget fart.
I dag beskæftiger automatisering mere end 2000 mennesker på Fyn, og det tal forventer jeg kun vil stige i fremtiden.
Han bakkes op af professor Ole Madsen:- Jeg tror, vi også kommer til at se de her robotter uden for det industrielle miljø.
De bliver små hjælpere, der tager en del af det kedelige arbejde.
GOM X3 er navnet på en af GomSpaces nanosatellitter.
2.
Små satellitter kan overvåge fly og skibeDen er på størrelse med en kaffekande og har en levetid på cirka et år.
En såkaldt nanosatellit er både billig at bygge og nem at sende ud i rummet.
Og så kan den huse instrumenter til videnskabelige eksperimenter eller til indsamling af data.
HVAD ER EN NANOSATELLIT?
En nanosatellit er en lille satellit, der typisk måler omkring 10x10x10cm og vejer op til et par kilo.
Det er dog muligt at sætte flere 10x10x10cm rammer sammen, og dermed lave en større nanosatellit med mere udstyr.
Nanosatelliter kan sendes i kredsløb som sekundær last på raketter, der sender store satellitter op.
Man kan sende flere hundrede op ad gangen.
Nanosatellitter kan også sættes i kredsløb fra ISS (Den Internationale Rumstation).
En af de førende producenter af nanosatellitter er danske GomSpace.
Deres satellitter kan blandt andet bruges til at overvåge fly og skibe.
- De her satellitter er hurtige at lave.
Der går ikke lang tid, fra idéen opstår, til satellitten sendes op.
Vi snakker efterhånden kun et halvt til et helt år, siger Jens Dalsgaard Nielsen, der er leder af programmet for studentersatellitter på Aalborg Universitet.
Han tror, at der i fremtiden kommer mange flere efterspørgsler på små satellitter:- Markedet for den her type satellitter er i kraftig stigning.
For få år siden, blev der sendt relativt få af dem ud i rummet.
I dag snakker vi flere hundrede, siger Jens Dalsgaard Nielsen.
Læs også:Storm P-maskiner og robot-burgere.
Velkommen til nutidenIfølge Peter Høngaard Andersen fra Innovationsfonden kan det få stor betydning for GomSpace:- GomSpace er godt på vej til at vende op og ned på et marked, som de milliarddyre geostationære satellitter hidtil stort set har haft i fred.
Går vinden i den rigtige retning for GomSpace, åbner det hidtil usete muligheder for global kommunikation, siger han.
De danske virksomheder Space Inventor Aalborg og satlab.
com producerer også nanosatellitter.
Den danske astronaut Andreas Mogensen testede et dansk vandfilter fra virksomheden, da han var i rummet.
3.
Rent vand til astronauterGomSpace er ikke den eneste virksomhed, der vil sende teknologi op i rummet.
Danske Aquaporin arbejder på et specielt filter, der kan bruges i systemer, som renser spildevand og urin på blandt andet rumstationen ISS.
Det er nemlig dyrt at sende vand op på stationen, og derfor er astronauterne ombord nødt til at genbruge så meget vand som muligt.
DANSK VANDFILTER TIL FLERE LANDEDet har taget over 10 år for danske Aquaporin at udvikle deres unikke filtermateriale til rensningssystemer.
Mens firmaet stadig arbejder på at give astronauter på ISS rent drikkevand på en effektiv måde, har de nu introduceret deres filter i flere lande.
Målet er at sælge teknologien til lande som for eksempel Kina og Indien, hvor rent drikkevand ikke er en selvfølge.
Det særlige ved virksomhedens filter er, at den kopierer naturens måde at filtrere vand på.
Aquaporin er navnet på en vandrensningsmolekyle, der sidder i cellemembraner og filtrerer vand overalt i naturen.
- De er ekstremt effektive og er udviklet gennem milliarder års evolution, siger direktør og stifter Peter Holme Jensen.
- Vi har så udviklet en teknologi, der kan tage de her molekyler og producere dem.
Og så tager vi det et skridt videre og putter det over i kunstige cellemembraner, fortsætter han.
Læs også:Go home Bill Gates: De her danskere har haft kæmpe betydning for din computerAquaporin tester nu deres filter i rummet for at finde ud af, hvordan det fungerer i vægtløs tilstand.
Det var blandt andet en af astronauten Andreas Mogensens opgaver, da han var på ISS for nogle år siden.
- Det er en proces, der tager flere år.
Det skyldes logistikken, og så fordi, at der kun kan testes få ting ad gangen på rumstationen, siger Peter Holme Jensen.
Peter Høngaard Andersen fra Innovationsfonden forklarer, at der er store forventninger til Aquaporin:- I Danmark pumper vi drikkevand direkte op fra undergrunden.
Det er imidlertid en luksus, som rigtig mange lande ikke har.
Det skaber et stort potentiale i at rense og begrænse vandforbrug, og her er Aquaporin et af de firmaer, der er meget store forventninger til.
Innovationsfonden er en fond under Uddannelses- og Forskningsministeriet.
De støtter dansk forskning og løsninger, der i fremtiden kan skabe vækst i landet.
Her er fem bud på danske teknologier, der former fremtiden ifølge Innovationsfonden:Store møller giver mere strøm, og derfor forsøger man at forlænge vingefanget.
De første vindmøller, Danmark eksporterede, havde cirka syv meter lange vinger.
I dag er de ofte 70 meter lange.
Virksomheden LM Wind Power har sammen med DTU og Innovationsfonden udviklet verdens største møllevinge.
Snart vil der være vinger på 100 meter.
Selvom droner er blevet populære, er deres brug stadig begrænset.
Især fordi piloten stadig skal have øjenkontakt med den, for at kunne styre sin drone.
Men på Syddansk Universitets dronecenter er man ved at udvikle droner, der kan flyve på egen hånd.
Så kan droner bruges til for eksempel at inspicere vindmøller til havs og kontrollere, om skibe langs kysterne lever op til miljøkrav.
De færreste af os tænker over, at planterødder er afgørende for menneskets fødevareproduktion.
Hver dag hiver planter millioner af liter vand op fra den dybe jord, og når tørken rammer, er der brug for stærke planter, der kan holde på de vigtige næringsstoffer.
Flere danske eksperter forsøger at udvikle planter med dybere og stærkere rødder, der er robuste over for tørkeperioder og stress.
Virksomheden Unity har - med en base i en dansk kælder - skabt en platform, som i dag bruges i udviklingen af en tredjedel af verdens mest populære 2D- og 3D-spil.
Innovationsfonden fremhæver også en ny generation af danske computerspil, der skaber unikke kunstneriske udtryk, som for eksempel Bedtime Digital Games.
Samtidig er virksomheden Labster på vej til at skabe en revolution i undervisningen med Virtual Reality.
Mennesker er forskellige.
Derfor reagerer vi ikke ens på den samme medicin.
Ifølge Innovationsfonden vil personlig medicin potentielt åbne for en fremtid, hvor samfundet til enhver tid kan tilbyde den optimale behandling til den enkelte patient og dermed også kunne forebygge en række alvorlige sygdomme.
I Danmark er der et stærkt biotech-miljø, der arbejder med den personlige medicin.
(Kilde: Innovationsfonden)FacebookTwitterKopier link




https://www.dr.dk/nyheder/indland/foraeldre-til-angstramte-martin-forkert-forsikringen-ikke-daekker-psykisk-sygdom

IndlandForældre til angstramte Martin: Forkert at forsikringen ikke dækker psykisk sygdomForsikringsselskaber dækker typisk ikke psykisk sygdom som kritisk sygdom, og det vækker kritik.
© drAf Louise Damløv29.
sep.
2018 kl.
07.
00 | opdateret 29.
sep.
2018 kl.
11.
33Læs op- Trampolinen var et frirum for ham.
Kim Oechsle sidder sammen med sin kone ved familiens sofabord i det hvide parcelhus i Aarhus-forstaden Egå.
På ipaden foran ham spiller videoen af deres søn, som hopper på trampolin.
Det var ofte, at sønnen, Martin Bakmand, spurgte sin far, om han ville filme ham på trampolinen.
- Så han kunne se det selv.
Det har jeg jo heldigvis nogle videoer af nu, siger Kim Oechsle.
For to måneder siden mistede forældrene deres 16-årige søn til selvmord.
Det skete efter, at Martin Bakmand i fire år havde lidt af svær angst.
En lidelse, der gjorde, at det var svært for ham at leve et almindeligt teenageliv.
- Det var forbundet med stor smerte for ham bare at komme op i bad og i skole, fortæller Mai Bakmand.
Ingen forsikringspengeMen selv om sygdommen var invaliderende for Martin Bakmand, var familien ikke berettiget til at få den sum penge, som man for en række andre sygdomme som kræft, hjertekarsygdomme og sklerose ellers kan få af sit forsikringsselskab, når man selv eller ens barn bliver kritisk syg.
For forsikringsselskaberne dækker typisk ikke psykiske sygdomme og lidelser som kritiske.
Og det er en fejl, mener professor i psykiatri Poul Videbech.
Han understreger, at psykisk sygdom kan være yderst kritisk og livstruende.
- Jeg synes, det er meget underligt, at psykiske sygdomme ikke figurerer på listerne over kritiske sygdomme, siger han og fortsætter:- Psykisk sygdom kan medføre meget voldsom indskrænkning af livskvaliteten.
Det kan medføre, at man er i risiko for at begå selvmord eller gør det, fordi man har det så forfærdeligt, så det er en meget indgribende sygdom at have, siger han og understreger, at mennesker med psykiske lidelser generelt lever kortere end gennemsnittet.
Danske Patienter: Det tenderer diskriminationOgså hos Danske Patienter undrer næstformand Ebbe Henningsen sig over, at psykiske sygdomme og lidelser typisk ikke figurerer på forsikringsselskabernes lister over kritiske sygdomme.
- Det tenderer jo diskrimination, og det er i hvertfald tydelig forskelsbehandling, siger han.
- Der er to store sygdomsområder, og hvad enten du lider af somatisk eller psykisk sygdom, så er du jo syg, siger han.
Kritisk sygdomsforsikring•Hos de fleste forsikringsselskaber og pensionsselskaber kan man tegne en forsikring mod udvalgte kritiske sygdomme.
Forsikringen hedder ofte "visse kritiske sygdomme" og dækker over en række sygdomme som kræft, hjertekarsygdomme og sklerose.
•Man får typisk forsikringssummen, når sygdommen bliver diagnosticeret.
•Hos nogle selskaber dækker forsikringen også for ens børn, mens man hos andre selskaber kan tilvælge en forsikring mod barns kritiske sygdom.
•Typisk optræder der ingen psykiske diagnoser på listerne over kritiske sygdomme.
•Hvis man får en sygdom på listen over kritiske sygdomme, kan man få et skattefrit engangsbeløb af forsikringen, når man bliver diagnosticeret med sygdommen.
•Ofte er man forsikret gennem sit pensionsselskab på arbejdspladsen, men man kan også være forsikret gennem sit private selskab - fx i sin ulykkesforsikring.
Hos familien i Egå forstår forældrene til Martin Bakmand heller ikke, at deres og andre selskaber typisk ikke dækker eksempelvis angst og andre psykiske lidelser som en kritisk sygdom.
For dem understreger Martin Bakmands selvmord, at angst kan være en kritisk sygdom.
- Det var det i Martins tilfælde.
Det er der ingen tvivl om.
Hvis ikke et dødsfald er kritisk, så ved jeg ikke, hvad der er, siger Mai Bakmand.
Og at sætte den debat på dagsordenen er deres motivation for at stille op til interview, forklarer de.
- De psykiske lidelser er ikke ligestillede med fysiske lidelser, selv om de godt kan være kritiske.
Det var det i Martins tilfælde.
Hvis ikke et dødsfald er kritisk, så ved jeg ikke, hvad der er, siger Mai Bakmand.
Det er vigtigt for forældrene er understrege, at det ikke er selve erstatningssummen, der betyder noget for dem.
- Det handler ikke på nogen måde om penge.
Men når der findes en liste over kritiske sygdomme uden psykiske diagnoser, så får jeg sådan en ubehagelig fornemmelse af, at jeg kunne have gjort noget anderledes, at det er vores egen skyld.
For man synes jo, at forsikringer normalt dækker der, hvor man selv er uden skyld, siger Mai Bakmand.
Hendes mand nikker og understreger, at psykisk sygdom kan ramme alle.
- Som lille var Martin sådan en dreng, som alle legede med.
Han var naturligt god til at være sammen med andre.
Senere kunne han ligesom andre teenagere gøre grin med sine forældre, siger Kim Oechsle.
Forsikringsselskaberne: Der har ikke været en efterspørgselDet er op til det enkelte forsikringsselskab, hvilke sygdomme der skal på listen over kritiske sygdomme.
Men hos brancheforeningen Forsikring og Pension forklarer underdirektør Karina Ransby, at psykiske sygdomme typisk ikke er med, fordi der ikke tidligere har været en efterspørgsel, og fordi man traditionelt set ikke har haft dem med i forsikringerne.
- Der er ikke noget, der principielt forhindrer psykisk sygdom i at komme med på listerne, og hvis der er er en efterspørgsel, vil jeg også tro, at det kan komme på, siger hun og understreger, at det er op til de enkelte selskaber.
Hun er villig til at drøfte det i organisationens dialogforum, hvor forskellige patientorganisationer også er med.
- Hvis der er mange, som har den efterspørgsel, vil det være en god ide at gå i dialog med alle dem, der ønsker det og se, om man kan putte nogle psykiske lidelser på de her lister, siger hun.
Håber at opråb kan ændre nogetKim Oechsle og Mai Bakmand mistede deres søn til selvmord for to måneder siden.
Mai Bakmand og Kim Oechle er stadig chokerede, efter at de for kun to måneder siden mistede deres søn til selvmord.
- Jeg var så heldig at drømme om Martin i nat.
Det var en god drøm, hvor vi bare sad og snakkede i køkkenet.
Og det der skifte, når man vågner op og erkender virkeligheden.
At han er død.
Det er forfærdeligt, siger Kim Oechsle.
Ingen forsikringspenge kan bringe Martin Bakmand tilbage, men hans forældre håber at deres opråb kan være med til at ændre reglerne.
- Flere og flere børn og unge bliver ramt af eksempelvis angst og andre psykiske lidelser.
Og de har en kritisk sygdom.
Det skal tages alvorligt, og det burde være ligestillet fuldstændig med andre sygdomme, siger Mai Bakmand.
FacebookTwitterKopier linkEmner:Forsikringsselskaber|Sygdomme og lidelser|Danske Patienter|Egå|Forsikring & Pension




https://www.dr.dk/nyheder/regionale/midtvest/faerdig-foer-tid-og-langt-billigere-nordvestjylland-kobles-paa

Midt- og VestjyllandFærdig før tid og langt billigere: Nordvestjylland kobles på motorvejsnettetHolstebromotorvejen bliver knap en milliard kroner billigere end ventet.
Holstebromotorvejen er 39 kilometer lang og gør rejsetiden mellem Herning og Holstebro omkring 15 minutter kortere.
Af Mette Skov-Jensen og Grafik: Signe Heiredal29.
sep.
2018 kl.
06.
59Bemærk: artiklen er mere end 30 dage gammelLæs opI dag er der motorvejsfest i Holstebro.
De sidste 15 kilometer af Holstebromotorvejen indvies og dermed er nordvestjylland officielt koblet på det danske motorvejsnet.
Den i alt 39 kilometer lange motorvej mellem Herning og Holstebro er både bygget hurtigere og billigere end ventet.
- Vi står med et motorvejsprojekt, hvor vi har en sund økonomi, og vi åbner tre måneder før, fortæller projektleder Janie Ibsen fra Vejdirektoratet.
Holstebromotorvejen var budgetteret til at koste 3,9 milliarder kroner, men bliver omkring 900 millioner kroner billigere.
- Den samlede pris kender vi først om et år, da vi stadig har en del afregninger med vores entreprenører og salg af arealer.
Men det ser godt ud, og vi får ikke brug for den reserve på 300 millioner kroner, som var lagt ind i forslag til finanslov 2019, siger Janie Ibsen.
Helt fra starten har motorvejen været planlagt til at blive bygget hurtigt.
Motorvejen går nemlig forbi det kommende regionshospital i Gødstrup ved Herning, som skal erstatte de nuværende hospitaler i Holstebro og Herning.
At Gødstrup-hospitalet så siden er blevet forsinket har ikke påvirket færdiggørelsen af motorvejen.
- Vi har haft meget fokus på økonomi og en stram styring af tidsplanen.
Og vi rendte ikke ind i uforudsete ting, siger Janie Ibsen.
Pendler glæder sigNiels Erik Madsen pendler flere gange om ugen fra hjemmet i Lemvig til enten Holstebro eller Herning.
Han er regnskabschef hos Sagro, der har kontor i begge byer.
- På landevejen lægger man sig ind i køen og er der, indtil man lander i Herning, fortæller Niels Erik Madsen, der glæder sig til at erstatte landevej med motorvej.
- Jeg glæder mig som en lille dreng til at køre på Holstebromotorvejen.
Jeg gætter på, at jeg vil spare 15-20 minutter på at køre fra Lemvig til Herning.
Niels Erik Madsen har pendlet i ti år og kender derfor hovedlandevejen mellem Holstebro og Herning særdeles godt, som motorvejen nu skal aflaste.
- På landevejen lægger man sig ind i køen og er der, indtil man lander i Herning.
Trafikken er tæt, og derfor er chancen for uheld stor.
Min erfaring med motorvej er, at der er bedre plads og mere ro på kørslen, da trafikken er jævn, siger han.
Vejdirektoratets prognose for trafikken på den nye Holstebromotorvej viser, at der på dele af strækningen forventes op mod 16.
000 til 19.
000 biler i døgnet.
Trafikanterne får nu en hurtig og mere sikker køretur mellem Herning og Holstebro, oplyser Vejdirektoratet.
Erhvervsliv og kommune tror på vækstI erhvervskredse er der en forventning til, at den nye motorvej vil gøre Nordvestjylland mere attraktiv.
Både for tilflyttere og virksomheder.
Allan Hedegaard, der er direktør i Vestjyllands største kontorfælleskab Nupark, kalder motorvejen "et fantastisk boost".
- Vi skruer op for vores markedsføring, så vi kan tiltrække nye lejere.
For Holstebro Kommune er motorvejen en fantastisk gevinst, og jeg har en klar forventning om, at de ledige erhvervsarealer bliver revet væk, fordi der er direkte adgang til motorvejen og det er et naturligt sted at lægge sit domicil, siger Allan Hedegaard.
Samme optimisme har Holstebro Kommunes socialdemokratiske borgmester, H.
C.
Østerby.
- Det har en kæmpe betydning at være koblet på det øvrige vejnet i hele landet og ud i Europa.
De store eksportvirksomheder kan komme langt hurtigere frem og får nemmere ved at tiltrække arbejdskraft, siger borgmesteren.
Trafikforsker Harry Lahrmann fra Aalborg Universitet smider dog lidt malurt i det vestjyske bæger.
- Erfaringer fra andre steder siger, at det som regel er den stærkeste by, der vinder.
I dette tilfælde Herning, så man har måske en tendens til at køre væk fra Holstebro og til Herning, siger Harry Lahrmann.
Han henviser blandt andet til erfaringer fra Fyn, hvor motorvejen trak udvikling væk fra Svendborg og mod Odense.
- Andre steder sker der en lokal omfordeling af erhvervslivet.
Virksomhederne flytter hen til motorvejen, og det kan potentielt gå ud over kommuner som Struer og Lemvig.
Men det tror borgmesteren i Holstebro Kommune slet ikke på.
- Det er hele det nordvestjyske område, der kobles på.
Motorveje går begge veje og skaber sammenhængskraft, siger H.
C.
Østerby og peger på, at Holstebro Kommune allerede har mange interesserede forespørgsler fra virksomheder fra nær og fjern.
For turismen i Nordvestjylland kan motorvejen også blive en gevinst.
Hos Nybolig i Struer lød det allerede i juli i år, at Holstebromotorvejen havde sat skub i salget af sommerhuse flere måneder før vejen var klar.
Tidligere var Nybolig Struers fjerneste sommerhuskøbere fra Herning.
- Nu kan vi mærke, at folk fra Silkeborg, Videbæk og Brande er interesserede, for med motorvejen bliver deres tur hertil 15 minutter kortere, sagde indehaver Jesper Friis Gammelmark.
Motionsløb og folkefest markerer åbningDer er tradition for, at en ny motorvej bliver indviet med folkefest og motionsløb.
Det er også tilfældet med Holstebromotorvejen, hvor man venter op mod 12.
000 gæster.
De vil blandt andre kunne se transportminister Ole Birk Olesen (LA) klippe snoren og officielt indvie motorvejen.
Inden da har mere end 7.
000 gået, løbet eller cyklet på asfalten.
Interessen er kommet lidt bag på arrangøren DGI Vestjylland, og de er faktisk løbet tør for medaljer til deltagerne.
- Jeg troede efterhånden, at en del havde prøvet at løbe på en motorvej.
Vi er meget beæret over, at så mange har lyst til at deltage, siger event- og idrætskonsulent Leif Lundstrøm fra DGI Vestjylland.
Indvielsen af motorvejen byder også på koncert med blandt andre Scarlett Pleasure og Tørfisk.
Holstebromotorvejen åbner for normal biltrafik søndag klokken 11.
Læs også:Pendlere begejstrede over ekstra østjysk spor på E45: 'Simpelthen fantastisk'FacebookTwitterKopier linkEmner:Herning|Jylland|Holstebro|Trafik|Vejanlæg




https://www.dr.dk/nyheder/kultur/forsanger-fra-ikonisk-psykedelisk-rockgruppe-er-dod

KulturForsanger fra ikonisk psykedelisk rockgruppe er dødJefferson Airplane-sangeren Marty Balin døde torsdag på vej til hospitalet i Florida, oplyser en talsmand.
Marty Balin ved grammyuddelingen tilbage i 2016.
Jefferson Airplane-sangeren døde torsdag i Tampa, Florida.
29.
sep.
2018 kl.
06.
24Bemærk: artiklen er mere end 30 dage gammelLæs opMarty Balin, der var forsanger i og med til at grundlægge det amerikanske rockband Jefferson Airplane, er død.
Han blev 76 år.
Balin døde torsdag i Tampa i den amerikanske delstat Florida.
Ifølge en talsmand døde han på vej til hospitalet.
Dødsårsagen er endnu ukendt.
Jefferson Airplane blev dannet i 1965 og var i begyndelsen inspireret af folkemusik og blues.
Bandet blev senere et synonym for psykedelisk rock.
Blandt gruppens mest kendte og stildannende sange er "Somebody to Love" og "White Rabbit".
Sangene er fra gruppens andet album, "Surrealistic Pillow", fra februar 1967, som blev en kæmpemæssig succes.
Gruppens koncerter på festivalerne i Monterey 1967 og på Woodstock i 1969 er blevet legendariske.
Bandets medlemmer blev løbende skiftet ud, og gruppen gik i opløsning i 1972.
Senere samledes flere af medlemmerne på ny i det mere mainstream band ved navn Jefferson Starship.
På trods af succesen havde Marty Balin det til tider svært.
Han følte sig således overskygget af den karismatiske sangerinde Grace Slick.
- Hver gang jeg gjorde noget, så sagde folk alligevel altid, at det var Grace Slick og Airplane eller Grace Slick og Starship.
- Selv når det var min stemme.
Jeg har indspillet sange på egen hånd og alligevel oplevet, at folk har troet, at det var Graces sang.
Det sårede mine følelser i et stykke tid, men der er ikke noget at gøre ved det, sagde Balin tilbage i 1993 til magasinet Relix.
Jefferson Airplane blev i 1996 optaget i Rock and Roll Hall of Fame.
/ritzau/APFacebookTwitterKopier linkEmner:Florida|Pop og rock|Tampa




https://www.dr.dk/nyheder/indland/overblik-den-omfattende-menneskejagt-der-lukkede-danmark-ned-i-flere-timer

Landsdækkende politiaktionSe temaIndlandOVERBLIK Den omfattende menneskejagt, der lukkede Danmark ned i flere timerFredag udspillede der sig en stor politiaktion i jagten på tre personer i en sort Volvo.
Politiet mener at have fundet bilen.
© ScanpixAf Christina Nordvang Jensen29.
sep.
2018 kl.
02.
57Læs opKlokken var lidt i to, og Leila Petersen var netop kørt mod betalingsanlægget ved Storebæltsbroen, da hun blev stoppet.
'Hvad foregår der?
, tænkte hun, inden meldingen kom: Broen er lukket ned på baggrund af en ordre fra politiet.
Og så holdt hun der.
Hver gang nogle åbnede bildøren og trådte ud på asfalten, lød det prompte over højtaleranlægget: 'Stig ind i bilen igen'.
- Det er ubehageligt.
Hvis vi i det mindste måtte forlade vores biler, var det noget andet, men hvad foregår der?
Hvorfor må vi ikke gå ud af vores biler?
, fortalte Leila Petersen til DR's reporter.
Leila Petersen sad fast i sin bil ved betalingsanlægget ved Storebæltsbroen.
Sammen med sin kusine var hun på vej til fætter-kusinefest i Støvring i Nordjylland, men en stor politiaktion havde nu sat dele af Danmark på standby og dermed også deres arrangement.
Som en dominoeffekt var Storebæltsbroen og Øresundsbroen lukket ned, og færgeafgange fra Sjælland var blevet aflyst.
Politiet var massivt til stede ved alle overgange, og kampklædte betjente gjorde sig klar til at undersøge bilerne en for en.
Der var stort politiopbud ved Storebæltsbroen.
Oplysningerne var sparsomme indtil klokken 15.
30, hvor Københavns Politi meddelte, at der var en menneskejagt i gang.
I den forbindelse blev der efterlyst en sort svensk indregistreret Volvo V90, hvor der skulle være tre personer, som politiet satte i forbindelse med alvorlig kriminalitet.
Mere ville man ikke oplyse.
Læs også:Tidligere PET-chef: Jeg har aldrig set noget lignendeDR Nyheders retskorrespondent, Trine Maria Ilsøe, kaldte det for en sjælden stor aktion.
- Det er et kæmpe apparat, der er sat i gang, fortalte hun.
Og også den tidligere operative chef i PET Hans Jørgen Bonnichsen var forundret over politiaktionen.
- Når jeg tænker tilbage på 41 år i dansk politi, hvor jeg har beskæftiget mig med de mest alvorlige former for kriminalitet – herunder terror – så har jeg aldrig nogensinde oplevet, at man en fredag eftermiddag iværksatte en politiaktion så omfattende og så forstyrrende for borgernes almindelige færden, sagde han.
En efter en blev biler kontrolleretKort inden klokken 16 blev det meldt ud, at både Storebæltsbroen, Øresundsbroen og færgerne igen var åbne for al trafik.
Men det ændrede ikke ved de lange køer, der var begyndt at styre længere og længere væk fra broerne, fordi politiet kontrollerede de mange biler grundigt.
Bagagerum og døre blev åbnet, og betjente lå på knæ for at undersøge under bilerne.
Samtidig med aktionerne blev politiet kimet ned på 112.
Så voldsomt, at politiet meldte ud, at folk også gerne måtte ringe 114, hvis de havde relevante oplysninger om den efterlyste sorte Volvo.
Der var stadig intet nyt om sagen, indtil klokken passerede 18, og en indsatsleder fortalte en af DR's reportere på Fyn, at politiet havde oprettet en såkaldt KST - en mobil kommandocentral - på en rasteplads mellem Ringe og den lille landsby Espe på Fyn.
Og det gør politiet ikke bare lige, fortalte DR's retsreporter Louise Dalsgaard.
- Der skal en mere alvorlig hændelse til, før man opretter en KST.
Det er en lille lastbil, man kører ud, så man kan have en indsatsleder og måske også en med efterforskningsmuligheder siddende.
Rastepladsen blev både besøgt af ambulancer, akutbiler, politibiler, og ifølge flere øjenvidner var der kampklædte betjente med skudsikre veste og maskingevær.
"Vi mener, det er det rigtige køretøj"Mens der blev holdt øje med aktiviteterne på Midtfyn, gik Københavns Politi til tasterne og annoncerede et pressemøde klokken 19.
Det var chefpolitiinspektør Jørgen Bergen Skov, der placerede sig foran pressen for at fortælle om dagens omfattende politiaktion.
Men hvad aktionen konkret handlede om, kunne han ikke løfte sløret for.
Chefpolitiinspektør Jørgen Bergen Skov stod for pressemødet om politiaktionen på Politigården i København.
 Den eneste klare udvikling var, at politiet havde fået fat i et køretøj, som, man mente, passede til den Volvo, politiet efterlyste tidligere på dagen.
- Vi har en bil, som vi mener, er det rigtige køretøj, men det er vi ved at undersøge.
Der er ikke grund til at gå rundt og være bekymret, beroligede han befolkningen.
Yderligere informationer ville han ikke give, og de mange spørgsmål fra de fremmødte journalister stod ubesvaret hen, da pressemødet sluttede.
- Vi går ikke ud med mere nu, sagde Jørgen Bergen Skov.
Læs også:Politiet om efterlyst Volvo: Vi mener, vi har fundet bilenPolitihunde og drone på MidtfynMen selvom Jørgen Bergen Skov meddelte, at befolkningen ikke skulle bekymre sig, var mange tusinde danskere fortsat generet af den kødannelse, som de mange lukninger havde medført.
Samtidig havde aktiviterne på Midtfyn taget en drejning.
Udover den mobile kommandocentral på rastepladsen mellem Ringe og den lille landsby Espe, var der sendt droner i luften og politihunde på jorden omkring en gård på Lydinge Mølle Vej nær Espe.
Politiet kontaktede også naboerne til både gård og rasteplads.
En af dem var lastbilchaufføren Ruud Bors, der fik besked på at skulle holde sig indendøre.
- Jeg kom hjem halv fem, og da klokken var lidt i fem vrimlede det med betjente og kampklædt politi.
Maskingevær, skudsikre veste og alting.
Vi kunne ikke få noget at vide, fortalte han til DR's reporter på stedet.
Ruud Bors’ datter blev også stoppet, da hun var på vej til Ringe på scooter.
- Hun blev bedt om at køre hjem igen med beskeden om, at det slet ikke var sikkert at køre rundt på vejen, sagde Ruud Bors.
Omkring klokken 23 skrev Fyens.
dk, at politiet havde ophævet afspærringerne ved gården i den fynske landsby.
Læs også:Politiet brugte både hundepatrulje og drone ved gård på FynOg ved landets broer var de flere kilometer lange køer også ved at være afviklet.
De mange lysende billygter, der gled over broerne, var blevet til få.
Men de mange spørgsmål stod stadig ubesvaret tilbage.
Hvad gik den store politiaktionen ud på?
Og hvor langt er politiet med efterforskningen?
DR Nyheder fortsætter med at følge sagen.
Denne artikel bygger på DR Nyheders dækning af den store politiaktion fredag.
FacebookTwitterKopier linkEmner:Hans Jørgen Bonnichsen (politichef)|Politi|Fyn|Kriminalitet|Espe




