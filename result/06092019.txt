https://www.dr.dk/sporten/fodbold/holland-knuser-tyskland-med-skarp-anden-halvleg

FodboldHolland knuser Tyskland med skarp anden halvlegMed fire mål i anden halvleg sikrede Holland sig en 4-2-sejr på udebane over Tyskland i gruppe C.
Memphis Depay, til højre, og det hollandske landshold vandt fredag aften med hele 4-2 over Tyskland.
06.
sep.
2019 kl.
22.
50Bemærk: artiklen er mere end 30 dage gammelLæs opTyskland og Holland stod fredag aften for en chancefyldt storkamp i EM-kvalifikationen.
De to hold var spækket med profiler fra Europas største klubber, da de mødtes på Volksparkstadion i Hamburg, hvor hollænderne med fire mål i anden halvleg sikrede en 4-2-sejr og vigtige point til kontoen.
Resultatet betyder, at Holland kommer op på seks point efter tre kampe, mens tyskerne har ni point efter fire kampe.
Gruppen føres af Nordirland, der har 12 point efter fire kampe, men dog stadig mangler at møde både Tyskland og Holland.
Hollandsk målfest efter pausenI fredagens kamp var der allerede fra start liv foran målet i begge ender.
Efter otte minutter mundede det ud i kampens første scoring.
Tyske Serge Gnabry opfangede en ripost og hamrede et hurtigt skud op i venstre side forbi en chanceløs Jasper Cillessen i målet.
Dermed har den 24-årige angriber nu scoret otte mål i sine hidtil ni kampe for det tyske landshold.
Målet blev det eneste i første halvleg på trods af flere store chancer.
Tysklands Serge Gnabry gjorde det til 1-0 for tyskerne allerede efter ni minutter.
 Hollands Frenkie de Jong udlignede efter en times spil, og de orange nåede såmænd hele tre scoringer mere.
1 / 2Tysklands Serge Gnabry gjorde det til 1-0 for tyskerne allerede efter ni minutter.
1 / 2Hollands Frenkie de Jong udlignede efter en times spil, og de orange nåede såmænd hele tre scoringer mere.
2 / 2Efter pausen var der igen travlhed foran målene - især i tyskernes målfelt - hvor Holland kom tættere og tættere på udligningen.
Den kom 13 minutter inde i halvlegen, da Ryan Babel sendte en genial aflevering til Frenkie de Jong, der scorede sit første landskampsmål i karrieren.
Få minutter senere kom de orangeklædte så foran.
Efter et hjørnespark ramte bolden lidt tilfældigt den tyske forsvarsspiller Jonathan Tah, der uheldigt fik den i eget net.
Tyskland fik tilkendt et tvivlsomt straffespark, da bolden ramte Juventus-spilleren Matthijs de Ligt, der tydeligvis ikke vidste, hvor bolden var, da den ramte ned på hans hånd.
Toni Kroos omsatte sikkert og udlignede.
Ti minutter før tid stod 20-årige Donyell Malen for 3-2-målet i sin landsholdsdebut efter flot hollandsk spil, inden Liverpool-spilleren Georginio Wijnaldum cementerede sejren i overtiden.
Tidligere fredag spillede gruppens sidste to hold, Hviderusland og Estland.
Her vandt hviderusserne kampen på udebane med 2-1, og fik de første point i gruppen, hvor Estland ligger sidst.
/ritzau/FacebookTwitterKopier linkEmner:Toni Kroos (fodboldspiller)|Holland|Tyskland|Liverpool FC|Fodbold




https://www.dr.dk/nyheder/indland/politiet-slaar-alarm-efter-giftig-brand-i-frederiksvaerk-kaemper-fortsat-med-slukke

IndlandPolitiet slår alarm efter giftig brand i Frederiksværk: Kæmper fortsat med at slukke denAkutberedskabet i Region Hovedstaden har tilset én patient i forbindelse med branden.
Stålvalseværket i Frederiksværk indeholder blandt andet gamle bilvrag og andet skrot med lak- og malingrester.
Foto: Michael Vestergaard, Copyright: ByrdAf Oliver Fruergaard06.
sep.
2019 kl.
22.
05Bemærk: artiklen er mere end 30 dage gammelLæs opDet er endnu ikke lykkedes at slukke en brand i en stor bunke metalskrot i Frederiksværk, der tidligere på aftenen fik Nordsjællands Politi til at udsende en beredskabsmeddelelse.
Læs også:Brand i Frederiksværk: Folk skal gå inden døre- Branden udvikler røg, der er sundhedsskadelig ved indånding, hvorfor folk skal gå inden døre, lukke døre og vinduer samt slukke for ventilation, lyder politiets advarsel om branden, der er opstået på Stålvalseværket i Frederiksværk.
I øjeblikket forsøger man stadig at slukke branden, som indtil videre har taget fat i den ene ende af skrotbunken, siger vagtchef ved Nordsjællands Politi Dan Houtved.
- Man forsøger at isolere den del, der brænder, fra den øvrige del, så den ikke breder sig yderligere, og så forsøger man at slukke den igangværende brand, siger han.
Men det er en vanskelig opgave.
- Det er svært at nå ind og ramme den glødende metal, som bliver ved med at brænde, i bunden af skrotbunken.
- Vi er blevet advaret om, at det godt kan trække ud på natten, før den er slukket, siger han.
Én patient tilset i forbindelse med brandenNordsjællands Politi modtog anmeldelse af branden klokken 17.
31 og kender endnu ikke til årsagen.
Der er tale om en dynge af metalskrot, der er cirka 100 meter lang, 10 meter bred og 5-6 meter i højden, siger vagtchef Dan Houtved.
Metalskrottet indeholder blandt andet gamle bilvrag og andet med lak- og malingrester, der udvikler den giftige røg, siger han.
Region Hovedstadens Akutberedskab skriver på Twitter, at de har tilset én patient i forbindelse med branden og yderligere tre i området nær branden.
De skriver desuden, at de modtager flere sundhedsfaglige henvendelser i forbindelse med branden.
Indånder man røgen, kan man opleve ubehag og i værste fald få vejtrækningsproblemer og skulle på hospitalet, siger vagtchef Dan Houtved.
FacebookTwitterKopier linkEmner:Brande|Nordsjællands Politi|Frederiksværk|Region Hovedstaden|Sjælland




https://www.dr.dk/sporten/haandbold/kvindeligaen/staerk-anden-halvleg-soerger-point-til-odense

KvindeligaenStærk anden halvleg sørger for to point til OdenseOdense vandt fredag aften med 27-23 over Randers i ligaen.
Odense Håndbolds cheftræner, Jan Pytlick, kunne se sit hold komme tilbage på vindersporet.
06.
sep.
2019 kl.
20.
27Bemærk: artiklen er mere end 30 dage gammelLæs opOdense Håndbold vandt i den forgangne sæson de første 21 kampe i ligaen i streg og sluttede som vinder af grundspillet.
I denne sæson blev det til et nederlag allerede i første spillerunde, da de forsvarende mestre fra Team Esbjerg blev for stor en mundfuld.
Efter en sejr i midtugen over Viborg fortsatte fynboerne de gode takter, da håndboldkvinderne slog Randers HK med 27-23 på hjemmebane i ligaen.
Dermed har Odense fire point efter de første tre spillerunder - samme antal som Herning-Ikast, Esbjerg og Aarhus United, der dog alle har spillet en kamp mindre.
Randers ligger med to point på niendepladsen.
I fredagens kamp trak Odense hurtigt fra og kom på 11-6, inden kronjyderne kom tilbage i kampen og sled sig til en pausestilling på 14-14.
I anden halvleg kom fynboerne igen godt fra start efter flere gode redninger af Althea Reinhardt i målet og scoringer af fløjspilleren Freja Cohrt.
Cohrt lavede i alt seks mål i kampen og blev delt topscorer med Randers' Celine Sivertsen.
Med godt fem minutter tilbage af kampen var Odense foran med syv mål, men Randers stod for de sidste tre scoringer og pyntede på resultatet.
To point til Ribe-EsbjergI mændenes liga, der tidligere fredag fik nyt navn og fremover hedder Primo Tours Ligaen, var TTH Holstebro på besøg i Ribe-Esbjerg.
Her vandt hjemmeholdet med 30-26 efter at have ført med 15-13 ved pausen.
Dermed lægger Ribe-Esbjerg sig i front af tabellen efter anden spillerunde, som det dog kun er de to hold, der indtil nu har spillet.
TTH Holstebro har to point efter holdets første to kampe i ligaen.
/ritzau/FacebookTwitterKopier linkEmner:Althea Reinhardt (håndboldspiller)|Freja Cohrt (håndboldspiller)|Ribe-Esbjerg HH|Odense|Håndbold




https://www.dr.dk/nyheder/indland/forsker-bag-dyster-rapport-vi-har-behandlet-dansk-natur-stedmoderligt

IndlandForsker bag dyster rapport: 'Vi har behandlet dansk natur stedmoderligt'Trods årtiers indsats går det tilbage for vores skove, søer, vandløb, moser og klitter.
Af Oliver Batchelor06.
sep.
2019 kl.
23.
15Bemærk: artiklen er mere end 30 dage gammelLæs opDansk natur har ikke fået det bedre siden sidste afrapportering til EU for seks år siden - faktisk tværtimod på flere områder.
Sådan lyder den nedslående vurdering fra en af forskerne bag en kommende rapport fra Aarhus Universitet, seniorforsker Rasmus Ejrnæs.
- Sidst vi rapportede i 2013, så det også skidt ud, men nu kan vi faktisk sige noget om flere udviklingstendenser.
Og vi kan se, at der er mere tilbagegang end fremgang for den internationalt beskyttede natur i Danmark, siger han til DR Nyheder.
- Det er ret nedslående, når man tænker på, at vi har arbejdet med habitatdirektivet i flere årtier, siger han med henvisning til den naturbeskyttelseslovgivning, som EU-landene er underlagt.
Dybest set afleverer vi en fattigere natur til vores efterkommer .
Naturen er en del af det at have en velfærd, et land og en stolthed.
Og det bliver der mindre af, hvis vi ikke prioriteret det, siger Rasmus Ejrnæs.
(© DR Nyheder)Stedmoderlig behandling af naturenForskerne fra Aarhus Universitet har i dag offentliggjort et ti sider langt notat på baggrund af rapporten, som gør status over en lang række naturtyper og dyr i Danmark.
95 procent af naturtyperne og 57 procent af arterne vurderes at være i såkaldt "ugunstig bevaringsstatus", viser den dokumentation, som er sendt fra Danmark til EU i overensstemmelse med det såkalte habitat-direktiv.
Danmark skal hvert sjette år give EU-kommissionen en aktuel status for 60 naturtyper og 84 arter.
Siden sidst er det gået tilbage for dansk natur.
(© DR Nyheder)I 2013 var det tilfældet for 90 procent af naturtyperne, der omfatter skove, søer, heder og klitter - og for 39 procent af arterne, der omfatter insekter, pattedyr og fisk.
- Vi er på en måde ikke overraskede, for det afspejler meget godt, hvordan vi har beskyttet naturen i Danmark, altså ret stedmoderligt, siger Rasmus Ejrnæs og forklarer:- De fleste steder i det danske landskab ligger naturen på steder, hvor der stadig er landbrugs- og skovbrugsdrift eller sommerhuse og friluftsliv på en sådan måde, at det er hensynet til mennesket, der går forud for hensynet til den beskyttelseskrævende natur, siger han.
Organisation kræver jordreformHos Danmarks Naturfredningsforening kalder præsident Maria Reumert Gjerding resultaterne i rapporten, som hun har læst, for fortvivlende.
- Naturens tilstand er gået fra ondt til værre.
Den er i dramatisk tilbagegang.
Og det kalder på politisk handling nu, siger hun.
Danmark står over for en naturkatastrofe, hvis ikke det bliver gjort mere for at beskytte den vilde natur, mener Danmarks Naturfredningsforening (DN) præsident Maria Reumert Gjerding.
(© DR Nyheder)Ifølge interesseorganisationen bør regeringen hurtigst muligt sættes gang i en jordreform, der udlægger mindst 75.
000 hektar skov til urørt skov.
Og så skal skovbruget fjernes fra de statslige naturarealer, så naturen kan udvikle sig uhindret.
- Vores arter mangler levesteder.
Og derfor er vi nødt til at omdanne landbrugsareal til natur og tage motorsavene ud af nogle af skovene, så træerne kan stå og blive til hule træer for nogle af vores fugle, pattedyr og insekter, siger Maria Reumert Gjerding.
S: Vi må tage hårdt fatSocialdemokraternes miljø- og verdensmålsordfører siger, at rapporten viser lige præcis det, som man frygtede i partiet, der gik til valg på en ambitiøs grøn politik.
- Vi står ikke kun i en klimakrise, men også i en naturkrise.
Og det vidste vi desværre godt, siger Mette Gjerskov.
Mette Gjerskov lover, at Socialdemokratiet ikke kommer til at sidde med hænderne i skødet.
(© DR Nyheder)- Vi har sat det allerøverst på dagsordenen.
Og noget af det, vi vil gøre, er at lave en biodiversitetspakke, for vi er nødt til at tage hårdt fat, siger hun.
Mette Gjerskov er dog ikke parat til at sætte beløb på, hvad naturgenopretningen må koste.
- Jeg kan jo ikke sige, hvordan finansloven kommer til at se ud, men jeg kan sige, at det her er et område, som skal prioriteres på ikke bare én, men mange kommende finanslove.
Miljøminister Lea Wermelin (S) har ikke kommenteret rapporten over for DR Nyheder, men omtalte den forleden i en pressemeddelelse på Miljøministeriets hjemmeside.
- Den nedslående sandhed er, at naturen og de truede arter herhjemme ikke har fået det bedre siden 2013, hvor Danmark sidst gav en status til EU på, hvordan blandt andet vores heder, søer og moser har det.
Det understreger, at vi står i en naturkrise, som vi er nødt til at handle på.
I toppen af artiklen kan du se en video med Rasmus Ejrnæs fra en skov ved Kalø på Djursland, hvor han viser, hvordan dansk natur bliver hæmmet.
FacebookTwitterKopier linkEmner:Lea Wermelin (politiker)|Maria Gjerding (politiker)|Socialdemokraterne|Naturbeskyttelse|Jylland




https://www.dr.dk/sporten/golf/winther-spiller-sig-taet-paa-toppen-i-tyskland

GolfWinther spiller sig tæt på toppen i TysklandJeff Winther rykker 15 pladser frem og ligger på en delt ottendeplads i European Tour-turneringen i Tyskland.
Jeff Winther gik fredagens runde i Hamburg i tre slag under par.
06.
sep.
2019 kl.
20.
05Bemærk: artiklen er mere end 30 dage gammelLæs opDen danske golfspiller Jeff Winther gik fredag en fornem anden runde i European Tour-turneringen i Hamburg.
Efter en lunken start med to bogeys på de første ti huller lavede danskeren fem birdies på de sidste otte huller og gik runden i tre slag under par.
Dermed rykker Winther hele 15 pladser frem i det samlede klassement til en delt ottendeplads.
Han er samlet tre slag under par, men der er stadig et godt stykke vej op til førstepladsen, hvor skotten Robert MacIntyre ligger med samlet 11 slag under par inden weekendens finalerunder.
Jensen gik tilbageLasse Jensen, der efter torsdagens første runde var den bedst placerede dansker, fandt ikke helt de samme takter frem fredag og rykkede 12 pladser tilbage i den samlede stilling til en delt 25.
-plads.
Lasse Jensen faldt 12 pladser tilbage.
Jensen gik fredagens runde i et slag over par og har sammenlagt gået de første to runde i par før weekendens runder.
Ingen af de resterende danskere i turneringen, Thomas Bjørn, Nicolai Højgaard, Søren Kjeldsen, Lucas Bjerregaard, Joachim B.
Hansen eller Nicolai Tinning, klarede cuttet til finalerunderne.
Den samlede præmiesum i Porsche European Open er på to millioner euro svarende til 15 millioner kroner.
/ritzau/FacebookTwitterKopier linkEmner:Golf|Tyskland|Porsche|Hamborg|Lucas Bjerregaard (golfspiller)




https://www.dr.dk/nyheder/udland/afrika-korrespondent-zimbabwes-unge-vil-huske-mugabe-som-en-despot-der-oedelagde

UdlandAfrika-korrespondent: Zimbabwes unge vil huske Mugabe som en despot, der ødelagde deres fremtidZimbabwes leder fik formøblet sin arv i sine sidste regeringsår - men for landets ældre forbliver han en frihedshelt.
Af Maya Nissen06.
sep.
2019 kl.
20.
42Bemærk: artiklen er mere end 30 dage gammelLæs opHan sad næsten 40 år på magten i Zimbabwe.
Men en af Afrikas største frihedskæmpere endte som en korrupt og inkompetent leder.
Nu er han død, 95 år gammel.
- Han blev et billede på ledere, der kommer til og ikke kan finde ud af at stoppe, mens legen er god, fortæller DR's Afrika-korrespondent, Søren Bendixen.
Fra Matabeleland til Rhodesia til ZimbabweI 1830'erne flygtede Ndbele-folket til fra det nuværende Sydafrika og slog sig ned i det område, der fik navnet Matabeleland.
Fra 1830-1890 begyndte europæiske jagere, handelsmænd og missionærer at udforske området, heriblandt briten Cecil John Rhodes.
I 1890 får Rhodes britisk mandat til at kolonisere området, som bliver til Rhodesia.
1930-1960 vokser modstanden mod det britiske overherredømme.
I 1960'erne og op igennem 1970'erne vokser modstanden til reel væbnet kamp.
I 1979 når man frem til en fredsaftale.
I 1980 vinder Robert Mugabe, leder af partiet Zanu (Zimbabwe African National Union), en uafhængighedsafstemning og præsidentposten.
Landet skifter navn til Zimbabwe.
Kilde: BBCRobert Mugabe førte under sin 37 år lange regeringstid Zimbabwe fra britisk koloni domineret af hvide europæere til en selvstændig, frugtbar økonomi med et stærkt sundheds- og uddannelsessystem.
Men han formøblede det hele i de sidste år af sin regeringstid, fortæller Søren Bendixen.
- Zimbabwe kunne have været Afrikas fremmeste land.
Et land med gode uddannelser, frugtbar jord, relativt homogent og uden de store interne konflikter og et stort politisk og socialt engagement i befolkningen.
Det kunne have været så godt, siger han.
I stedet er Zimbabwe i dag plaget af skyhøj inflation, lange køer til brød og benzin og et fuldstændig falleret sundhedssystem.
Læs også:Zimbabwes tidligere præsident Mugabe er dødEt stærkt billede på modstandskampenRobert Mugabe var en del af Zimbabwes sorte befolknings kamp mod den britiske kolonimagt, dengang landet stadig hed Rhodesia.
I 1964 blev han fængslet for at opildne til oprør og sad 10 år bag tremmer.
Han flygtede herefter til Mozambique, hvor guerillakrigerne i Zanu, Zimbabwe African National Union, valgte ham som deres leder.
Året efter, i 1980, vandt han landets første demokratiske valg som leder af Zanu.
Rhodesia blev til Zimbabwe, og Robert Mugabe fortsatte med at bruge de første mange år af sin politiske karriere på at opbygge landets uddannelses- og sundhedssystem - og på at tage magten fra det hvide mindretal og give den tilbage til det sorte flertal.
Her taler Robert Mugabe med pressen i oktober 1976 i Geneve.
Den ældre generation i Zimbabwe vil formentlig huske ham som det enorme symbol, han var for kampen mod den hvide overherre i det sydlige Afrika, fortæller DR's Afrika-korrespondent, Søren Bendixen.
- Han var et enormt stærkt billede på den kamp, også fordi han var så hård.
Uanset hvilket land, du bliver præsident i, skal du være hård, men han var noget ganske særligt.
- Han fik skabt et uddannelsessystem, som selv i dag, hvor det hele er faldet sammen, har givet Zimbabwe et uddannelsesniveau langt over gennemsnittet i forhold til resten af Afrika, fortæller Søren Bendixen fra Sydafrika.
Læs også:TIDSLINJE Verdens ældste statsleder har regeret i 37 årFejslagne landbrugsreformerFor faldt sammen, det gjorde det.
Robert Mugabes styre kom i knibe, efter han i starten af nullerne gjorde det lovligt at beslaglægge hvide landmænds gårde.
Det skete efter fejlslagne forhandlinger om landbrugsreformer med de hvide landmænd, som ejede størstedelen af landets jord.
De hvide landmænd blev jaget vildt og måtte efterlade deres gårde.
Robert Mugabes styre blev mødt med bred international fordømmelse.
Men hvad der var endnu værre var konsekvenserne for Zimbabwes økonomi.
Landbruget var nemlig landets primære indtægtskilde, og økonomien blev kørt i ruiner.
En zimbabweansk landmand bliver behandlet på hospitalet i Marondera i Zimbabwe i april 2001 efter at være blevet kidnappet og overfaldet sammen med fire andre hvide farmere.
- Mugabe isolerede sig, blev hårdere og hårdere i retorikken og smadrede økonomien fuldstændig, fortæller Søren Bendixen.
Zimbabwes leder begyndte at omgive sig med folk, der støttede ham, heriblandt hans kone Grace, hvis indflydelse skabte yderligere konflikter mellem præsidenten og hans kritikere.
Præsidentperioder kom og gik - men Mugabe blev siddende på posten.
Men i sidste ende blev det for meget for selv hans egne cirkler, at han ikke ville gå af.
I 2017 blev Mugabe skubbet ud i det, som Søren Bendixen kalder et regulært kup.
En ven, en statsmand, en revolutionær kammeratRobert Mugabe fik efterfølgende immunitet og en klækkelig pension til stor utilfredshed for mange af hans kritikere.
I dag er der faldet pæne ord fra blandt andre Mugabes efterfølger, Emmerson Mnangagwe, fra Sydafrikas ANC-parti, som ifølge The Guardian kalder den afdøde leder for "en ven, en statsmand og en revolutionær kammerat".
Ja, selv Zimbabwes oppositionsleder Nelson Chamisa har ytret respektfulde ord om Robert Mugabe.
- En kæmpe er faldet.
Selvom vi havde store politiske uenigheder med den tidligere præsident, anerkender vi hans kæmpe indsats i frihedskampen, skriver Nelson Chamisa blandt andet på Twitter.
Manden, der smadrede fremtidenMen for den unge generation af zimbabweanere, dem, der bliver de første i landet til at vokse op uden Robert Mugabe som deres leder, vil opfattelsen være en ganske anden, fortæller Søren Bendixen.
- De unge vil huske ham som en despot, som manden, der har smadret deres fremtid totalt.
Det eneste, der kan formilde det, er, at hans efterfølger, Emmerson Mnangagwa, måske er endnu værre, siger han og tilføjer, at økonomien i Zimbabwe i dag er endnu værre, end den var under Mugabe.
Det har ikke hjulpet på tilstandene i Zimbabwe, at det nu er Emmerson Mnangagwa, der er præsident.
I januar i år kom det til voldsomme sammenstød mellem politi og demonstranter, efter myndigheder fordoblede prisen på benzin i landet.
Da Robert Mugabe blev tvunget fra magten i 2017 var der jubel i gaderne.
Men på hans dødsdag er der ingen, der fester, fortæller Søren Bendixen.
- Det var en folkefest, en eufori af en anden verden.
Men sådan er det ikke i dag.
Det er bare et skuldertræk, fortæller han.
FacebookTwitterKopier linkEmner:Afrika|Robert Mugabe (politiker)|Zimbabwe|Twitter|Landbrug




https://www.dr.dk/nyheder/viden/teknologi/indien-mister-forbindelse-til-rumfartoj-under-manelanding

TeknologiIndien mister forbindelse til rumfartøj under månelandingDer er komplikationer under månelanding, hvilket forsinker historisk månelanding for Indien.
Efter planen skulle landingsfartøjet Vikram udsendt fra raketten Chandrayaan 2 være landet mellem klokken 22 og 23 dansk tid.
06.
sep.
2019 kl.
23.
13Bemærk: artiklen er mere end 30 dage gammelLæs opKontrolcentret har mistet forbindelsen til det indiske rumfartøj, som er i gang med at lande på Månen.
Data er i gang med at blive analyseret.
Det oplyser formanden for den indiske rumorganisation.
Kontrolcentret kan ikke kommunikere med fartøjet, og derfor vides det ikke, hvordan det går med landingen.
Efter planen skulle landingsfartøjet Vikram udsendt fra raketten Chandrayaan 2 være landet mellem klokken 22 og 23 dansk tid.
Blandt de tilstedeværende i kontrolcentret var Indiens premierminister Narendra Modi, der efterfølgende på Twitter roste landets videnskabsfolk og håbede på, at der ville komme godt nyt fra Chandrayaan 2:Hvis landingen i sidste ende lykkes, vil det gøre Indien til den fjerde nation nogensinde til at lande et rumfartøj på Månen.
Før Indien er det kun USA, Rusland og Kina, der succesfuldt har landet fartøjer på Månen.
Læs også:I aften lander Indien (måske) på månen: '50 procent chance for, at det lykkes'Vikram skal lande på Månens sydpol, som ifølge den indiske rumorganisation er "fuldstændig uudforsket".
Formålet med ekspeditionen på Månen er at give en bedre forståelse af Månens oprindelse og evolution.
Det vil man blandt andet gøre ved at undersøge områdets mineraler og landskab.
/ritzau/AFPFacebookTwitterKopier linkEmner:Narendra Modi (politiker)|Indien|Twitter|Videnskab|Kina




https://www.dr.dk/nyheder/udland/live-indien-forsoeger-lande-paa-maanen






https://www.dr.dk/nyheder/regionale/oestjylland/sommeren-boed-paa-usaedvanligt-mange-lynskader-komfuret-taendte-uden

ØstjyllandSommeren bød på usædvanligt mange lynskader: 'Komfuret tændte, uden vi havde bedt om det'Tryg haft haft omkring 2.
800 anmeldelser om skader efter hagl, skybrug og lynSommeren har budt på flere vilde vejrfænomener end normalt (arkivfoto).
Af Gitte Hansen og Sarah Friis Elkjær06.
sep.
2019 kl.
20.
01Bemærk: artiklen er mere end 30 dage gammelLæs opKæmpehagl, skybrud og usædvanligt mange lyn.
Det har været en sommer med vildt vejr, hvor især lyn har domineret mellem himmel og jord.
Lyn er også det varme emne i en andelsboligforening med 19 huse i Hjortshøj nord for Aarhus.
Her hørte 85-årige Else Svensson sit livs højeste brag.
- Jeg sad og så fjernsyn og har aldrig hørt så højt et brag.
Fjernsynet gik ud, og jeg satte en DVD i for at se en film, og da den var slut, så virkede fjernsynet igen.
Tordenbraget var så voldsomt, at jeg ikke ved, om det tog min hukommelse, siger hun.
I det hele taget røg der en del fjernsyn den dag i Hjortshøj.
Et af dem var hos 11-årige Carla Søberg Christensen og familien.
- Da jeg kom hjem fra skole og ville tænde for fjernsynet, så sagde det klik, klik, klik, og jeg vidste ikke, hvad der var galt, fortæller hun.
Hun slukkede stikkontakten og ringede til sin far, og da far Thomas Christensen kom hjem, havde han hørt, at lynet havde ramt deres boligforening.
- Det sagde klik og lugtede træls.
Det blev aldrig til et fjernsyn igen, så vi bestilte et nyt ved forsikringen.
Heldigvis skete der ikke mere end det.
Det blev til nogle måneders opvask i hånden, da der havde været et lyn på besøg ved elinstallationen hos David Tore Gravesen.
I boligforeningen var skaderne dog størst hos David Tore Gravesen.
- Det gik trinvist, at vi fandt ud af, at tingene gik i stykker.
Det første var vaskemaskinen.
Vores store dreng skulle helt usædvanligt sætte en vask over og sagde, at maskinen bippede på en mærkelig måde, fortæller David Tore Gravesen.
Efterfølgende blev en opvaskemaskine, drengenes Playstation, en computerskærm, flere opladere, en router og en mælkeskummer også ofre for lynnedslaget.
En rigtig vild sommerI alt har Tryg haft omkring 2.
800 anmeldelser om skader efter hagl, skybrug og lyn i juni, juli og august, og der kan stadig komme flere anmeldelser.
Lyn udgør cirka 1.
500 af skaderne altså mere end halvdelen.
Det er næsten fire gange så mange lynskader, når man sammenligner med 2018 og dobbelt så mange som i 2017.
Det værste scenarie er, hvor lynet er slået ned i huset, og det er brændt ned til grunden.
Charlotte Dietzer, skadeschef, Tryg- Det har være i det hele taget været en rigtig vild sommer.
Vi har oplevet alt fra hagl på størrelse med golfbolde til tornado og usædvanligt mange lyn, der har forårsaget skader hos vores kunder, siger skadeschef Charlotte Dietzer.
De typiske skader er, at elektronisk udstyr står af, men der er også andre scenarier.
- Det værste scenarie er, hvor lynet er slået ned i huset, og det er brændt ned til grunden.
Vi ser også, at lyn slår ned, og der kommer en flænge i huset, så murstenene knækker og skal repareres, eller stikkontakter hopper ud af væggene, fordi der er så stor brandskade, når lynet slår direkte ned, fortæller Charlotte Dietzer.
Opdagede skaden efter en månedDavid Tore Gravesen fra boligforeningen i Hjortshøj har regnet ud, at skaderne i huset beløber sig til mellem 10.
000 og 15.
000 kroner.
Det, han ikke havde regnet med, var, at hans forsikring ikke dækkede den slags skader.
Opvaskemaskinen var det første, som familien på seks købte igen.
- Vi vaskede vi op i hånden i nogle måneder.
Drengenes Playstation er heller ikke blevet erstattet endnu, men så har de lavet andre fede ting og spillet en masse fodbold, siger David Tore Gravesen.
Poul Nyholm (t.
v.
) har bøvlet med et komfur, som selv tændte efter lynnedslaget.
En anden beboer i foreningen, Poul Nyholm, troede egentligt, at han var sluppet uden skader bortset fra det chok, lynnedslaget gav hans kone.
- Da jeg kom hjem, kunne jeg høre på min kone, at det havde været voldsomt.
Da der var gået en måned, tændte vores komfur, uden vi havde bedt om det.
Det var ret upraktisk, og man kunne ikke rigtig slukke det igen.
Jeg ringede til forsikringen, og de var enige i, at det ikke var hensigtsmæssigt.
Lynskaderne kan nemlig vise sig med forsinkelse, fortæller Charlotte Dietzer.
- Frysere og andre større hårde hvidevare kan godt klare et større strømsvigt, men så går der lige lidt tid, og så står det af.
Det skal man absolut være opmærksom på, siger hun.
Antallet af lyn er fordobletI følge DMI er antallet af lynnedslag mere end fordoblet siden sidste år, fortæller DMI´s meteorolog Herdis Damberg.
- Sidste sommer havde vi rigtig flot og meget varmt vejr.
I år har vi ligget på skellet mellem den meget varme luft mod syd og den køligere luft vest og nord for os, siger hun.
Når det slår gnister, hænger det helt konkret sammen med op- og nedstigende varme og kolde luftstrømme.
Det får positivt ladede partikler til at ligge i toppen af skyen, og de negative i bunden af de store tordenskyer.
- Spændingen bliver til sidst så stor, at den på en eller anden måde skal udløses af skyen, og det danner lynene – altså den enorme spændingsforskel mellem de positivt og de negativt ladede partikler.
FacebookTwitterKopier linkEmner:Vejret|Danmarks Meteorologiske Institut|Forbrugerelektronik|Playstation|Aarhus




https://www.dr.dk/nyheder/udland/glade-nordmaend-efter-fjeld-kollaps-nu-slipper-vi-endelig-tjekke-vejrudsigten

UdlandGlade nordmænd efter fjeld-kollaps: Nu slipper vi endelig for at tjekke vejrudsigtenBeboerne nær Veslemannen-fjeldet er lettede efter år med frygt for jordskred.
Der er glæde blandt beboerne for foden af 'Veslemannen'-fjeldet, der har levet med frygten for et jordskred i mange år.
Af Kasper Duncan Gram06.
sep.
2019 kl.
20.
23Bemærk: artiklen er mere end 30 dage gammelLæs op16 gange på fem år.
Så ofte er folk blevet evakueret fra foden af Veslemannen-fjeldet i det vestlige Norge, før klippen igår leverede det kollaps, som har været varslet siden 2009.
- Det har været udmattende, fordi vi ikke har vidst, hvornår det skulle slutte.
Men nu, endelig, fortæller en beboer til TV2 Norge.
Læs også:Voldsomt jordskred rammer norsk fjeldJordskreddet på fjeldet var et følelsesmæssigt øjeblik for Lars Olav Hustad, der er borgmester i Rauma Kommune:- De, der er blevet evakueret så mange gange, kan nu endelig slippe for at skulle tjekke vejrudsigten hver eneste gang, de har lyst til at gå en tur, siger han og konstaterer:- Jeg har stået her i fem år og set på det forbandede bjerg, der aldrig vælter.
Jordskreddet begyndte onsdag, men tog først for alvor til i styrke den følgende aften.
Rystelserne var så kraftige, at de kunne måles i Bergen, cirka 250 kilometer længere sydpå.
FacebookTwitterKopier linkEmner:TV 2 (tv-kanal)|Norge|Naturkatastrofer|Bergen




https://www.dr.dk/sporten/atletik/noas-nye-hjerte-fylder-20-aar-jeg-er-en-tidsindstillet-bombe

AtletikNoas nye hjerte fylder 20 år: ’Jeg er en tidsindstillet bombe’Paraatleten Noa Bak blev hjertetransplanteret, da han var to år gammel.
Af Malte Nørgaard06.
sep.
2019 kl.
18.
58Bemærk: artiklen er mere end 30 dage gammelLæs opLige nu er Noa Bak en af Europas hurtigste sprintere i paraatletik, men han ved ikke, hvor længe han kan fortsætte med at løbe.
For i starten af september er det 20 år siden, at hjertet bag brystkassen blev transplanteret.
- Dengang, jeg fik mit hjerte, sagde lægerne, at kun 60 procent kunne leve med et nyt hjerte i mere end ti år.
- Derfor er jeg lidt af en tidsindstillet bombe, siger han.
Næste store mål for Noa Bak er VM i paraatletik, der afvikles i Dubai til november.
Herover kan du høre Noa Bak fortælle sin historie.
FacebookTwitterKopier linkEmner:Dubai




https://www.dr.dk/nyheder/udland/her-er-3-politiske-tricks-der-anvendes-i-brexit-kaos

UdlandHer er 3 politiske tricks, der anvendes i brexit-kaosBritisk politik er fyldt med tricks og traditioner, der sikrer demokrati i parlamentet.
Den britiske premierminister Boris Johnson overtog embedet d.
24.
juli 2019 efter det Konservative partis tidligere leder Theresa May.
Af Theodora Amalie Høgsted Renard06.
sep.
2019 kl.
19.
04Bemærk: artiklen er mere end 30 dage gammelLæs opBritisk politik har budt på både kaos og politiske manøvrer de seneste dage, der er blevet brugt til enten at bremse eller at fremme brexit.
Men hvis de her tricks er kotyme i britisk politik, hvordan bliver de britiske politikere så nogensinde enige om noget?
Det undersøger P3's nyhedspodcast Den daglige dosis.
Kaos og feje tricks i det britiske parlament: Bliver politikerne nogensinde enige?
1The FilibusterFilibusteren er et kendt trick i britisk politik.
Her er der et simpelt formål - nemlig at forhale et lovforslag.
Det går ud på, at forskellige medlemmer af Overhuset holder så lange taler, at fristen for vedtagelsen af et lovforslag udløber.
Det er nemlig Overhuset, der vedtager lovforslag i det britiske parlament.
- Den længste tale varede i 11 timer, siger Henrik Larsen, der er professor i statskundskab på Københavns Universitet.
Derfor har man de sidste dage også set britiske medlemmer af Overhuset medbringe soveposer og madrasser på arbejde i parlamentet - for at nå at forhandle et lovforslag igennem inden deadline.
Lovforslaget handler om at sikre, at Storbritannien ikke kan forlade EU den 31.
oktober - med mindre de har fået en aftale på plads med EU - altså intet hårdt brexit.
Over for BBC lover ledende repræsentanter fra begge sider af Overhuset, at de vil behandle forslaget færdigt tids nok til, at det kan blive endeligt godkendt inden mandag.
Læs også:Boris Johnson: Jeg vil hellere ligge død i en grøft end at bede EU om udsættelse igen2Suspendering af parlamentetEt andet trick, som også har været med til at kaste brænde på Brexit-bålet er premierministerens suspendering af parlamentet.
Den britiske premierminister, Boris Johnson, har valgt at sætte al parlamentarisk arbejde på standby, da han suspenderer parlamentet fra 9.
september og fem uger frem.
Det vil sige, at alle afstemninger og behandlinger af lovforslag bliver sat på pause.
Og det er faktisk normalt i britisk politik.
Regeringen suspenderer parlamentet en gang om året.
Det giver regeringen mulighed for at afslutte en parlamentsperiode og starte på en frisk med en ny dagsorden.
Men typisk varer suspenderingen en uges tid.
Derfor har kritikere også kaldt suspenderingen dybt kontroversiel.
- På grund af suspenderingen får parlamentet mindre tid til at udarbejde og godkende eventuelle lovforslag, der kan forhindre, at Storbritannien træder ud af EU 31.
oktober som planlagt, siger Henrik Larsen.
Boris Johnson har afvist, at der skulle være bagtanker med suspenderingen.
Læs også:Boris Johnsons bror trækker sig fra regering3Overtage premierministerens dagsordenNetop derfor har det britiske parlament gjort brug af et tredje trick fra den politiske værktøjskasse.
De har overtaget premierministerens dagsorden.
Da suspenderingen af parlamentet først begynder den 9.
september, er der stadigvæk et par dage til, at det parlamentariske arbejder sættes på pause.
Derfor har Underhuset knoklet for at få vedtaget en lovgivning, der sikrer, at Storbritannien ikke kan forlade EU uden en aftale.
Det blev vedtaget af Underhuset d.
4.
september.
- Formålet med at overtage premierministerens dagsorden var altså at få implementeret en lovgivning, der blokerer for brexit uden en aftale med EU, siger Henrik Larsen.
Det lovforslag bliver nu behandlet af Overhuset.
Og det er altså her, at der har været tale om, at trick nummer 1, filibusteren, kan komme ind i billedet.
Men der er faktisk en mening med galskaben - og ifølge Henrik Larsen er de politiske tricks en fast del af britisk politik.
Det er nemlig ret nemt at indføre nye love i Storbritannien, og derfor er en filibuster, suspenderinger og andre værktøjer en måde at sikre, at den side af parlamentet, der sidder på magten, ikke bare straks gennemfører lovgivning uden diskussion.
- Det sikrer, at lovene ikke bliver forhastet igennem.
De skaber nogle diskussioner og overvejelser, så lovgivningen ikke går for hurtigt, siger Henrik Larsen.
FacebookTwitterKopier linkEmner:Boris Johnson (politiker)|Storbritannien|EU|Københavns Universitet|EU-forhold




https://www.dr.dk/nyheder/regionale/syd/dronningens-sidste-dag-i-graenseland-haandboldstjerner-signerede-unikke

Syd- og SønderjyllandDronningens sidste dag i grænseland: Håndboldstjerner signerede unikke trøjer til majestætens børnebørnUnder dronningens besøg hos Jysk modtog hun håndboldtrøjer speciallavet til hendes børnebørn.
Håndboldspilleren Lasse Svan overrakte dronningen håndboldtrøjer til alle hendes børnebørn.
Af Louise Mandrup og Malene Ruwald06.
sep.
2019 kl.
19.
18Bemærk: artiklen er mere end 30 dage gammelLæs op'Prinsesse Athena' står der på ryggen af den t-shirt, håndboldspilleren Lasse Svan rækker frem til dronningen.
- Ej, hvor fornemt.
Mange tak, lyder reaktionen fra majestæten.
Fredag var dronning Margrethes sidste dag i Sydslesvig.
Den brugte hun blandt andet på at besøge Jysks tyske hovedsæde i Flensborg.
Dronningen tager afsked med Sydslesvig.
 Dronning besøger Jysks hovedsæde i Flensborg.
 Dronning Margrethe hilser på og får overrakt håndboldtrøjer af tre danske håndspillere Lasse Svan, Simon Hald og Anders Zachariassen under besøget hos Dänisches Bettenlager (Jysk).
 Dronning Margrethe besøger bibliotekets bogbus.
 Dronningen besøger Risum Danske Skole.
 Dronningen besøger Risum Danske Skole.
 Dronning Margrethe passerede Paludanushuset under besøget i Frederiksstad.
 Dronningen besøger Dannevirke.
 Dronningen besøger Dannevirke.
 Dronningen besøgte Universitets-hospitalet i Flensborg.
1 / 10Dronningen tager afsked med Sydslesvig.
1 / 10Dronning besøger Jysks hovedsæde i Flensborg.
2 / 10Dronning Margrethe hilser på og får overrakt håndboldtrøjer af tre danske håndspillere Lasse Svan, Simon Hald og Anders Zachariassen under besøget hos Dänisches Bettenlager (Jysk).
3 / 10Dronning Margrethe besøger bibliotekets bogbus.
4 / 10Dronningen besøger Risum Danske Skole.
5 / 10Dronningen besøger Risum Danske Skole.
6 / 10Dronning Margrethe passerede Paludanushuset under besøget i Frederiksstad.
7 / 10Dronningen besøger Dannevirke.
8 / 10Dronningen besøger Dannevirke.
9 / 10Dronningen besøgte Universitets-hospitalet i Flensborg.
10 / 10Trøjer til prinser og prinsesserJysk – eller Dänisches Bettenlager, som det hedder i Tyskland – er sponsor for håndboldholdet SG Flensburg-Handewitt, hvor flere landsholdsspillere fra det danske håndboldlandshold spiller til daglig.
Derfor har Jysk fået lavet spilletrøjer til alle dronningens børnebørn med deres navne og de danske spilleres autografer på.
Dem fik håndboldspillerne Lasse Svan, Anders Zachariassen og Simon Hald lov til at overrække dronningen.
- Hun blev oprigtig glad for dem.
Og jeg håber også, at børnebørnene bliver lige så glade for dem, siger forsvarsspilleren Anders Zachariassen.
'Kæmpeoplevelse' at møde dronningenSelvom de tre sportsstjerner er vant til rampelys og røde løbere, så er det noget helt særligt at møde den danske dronning.
- Det er en kæmpe oplevelse.
Det er jo ikke noget, der sker hver dag, så det er helt sikkert noget, vi kan taget med i bagagen, siger Zachariassen.
I forhallen hos Jysk var der også opstillet to lidt forskellige senge – den ene var blandt andet redt med dyne, mens den anden havde tæppe og store hovedpuder.
Under besøget skulle dronningen nemlig lære om forskellen på, hvordan danskere og tyskere sover.
FacebookTwitterKopier linkEmner:Anders Zachariassen (håndboldspiller)|Lasse Svan (håndboldspiller)|SG Flensburg-Handewitt|Royalt|Tyskland




https://www.dr.dk/nyheder/kultur/film/du-griner-aldrig-af-ham-igen-ny-film-om-fodboldlegendes-vanvittige-liv-rammer

FilmlandSe temaAf Filmanmelder og vært på FilmlandPer Juul CarlsenFilm og serierDu griner aldrig af ham igen: Ny film om fodboldlegendes vanvittige liv rammer pletFilmen 'Diego' er superskarp og konstant fascinerende, mener Per Juul Carlsen.
Det er virkelig svært igen at grine af Maradona efter at have set 'Diego', skriver Per Juul Carlsen.
06.
sep.
2019 kl.
20.
02 | opdateret 07.
sep.
2019 kl.
07.
37Bemærk: artiklen er mere end 30 dage gammelLæs opDu har sikkert også moret dig over den lille tykke mand, der rækker dobbeltfinger til journalister, ryger ind og ud af afvænningsklinikker og aldeles forgæves forsøger at få den trinde krop til at spille fodbold som i gamle dage.
Aldrig er en fodboldspiller da gået så effektivt op i limningen.
Men oven på dokumentaren 'Diego' er det slut med at grine.
'Diego'Instruktion: Asif KapadiaMedvirkende: Diego MaradonaPremiere: 5.
septemberGennem godt to timer gennemgår englænderen Asif Kapadia den vanvittige rutsjebanetur, der udgør den argentinske fodboldgud Diego Maradonas liv.
Den er så grotesk, at det er forbavsende, at manden ikke render rundt på en afvænningsklinik og spiller fodbold med to strakte langfingre klædt ud i en Napoleonsdragt, mens han i øvrigt insisterer på at være Jesus.
Kapadias særlige talentKapadia har skabt sig en position som en slags luksuskronikør af fortabte kendisser.
Han bevæger sig meget tæt på sladderbladsjournalistik og snagen i stjernernes privatliv, og det er han bestemt ikke ene om inden for en støt voksende verden af dokumentarer, der meget gerne vil fortælle os noget helt nyt om en celebrity, som vi troede, vi kendte.
Men Kapadia er en dygtigere researcher og en skarpere fortæller end de fleste, hvilket han især viste med sit berømte portræt af den brasilianske Formel 1-stjerne Ayrton Senna – og i lidt mindre grad med sin 'Amy' om popsangerinden, der hed Winehouse til efternavn.
En del af Kapadias særlige talent er, at han ikke bare portrætterer, han vinkler også skarpt.
Han har mere på hjerte end at snage.
'Senna' var en fortælling om en folkehelts død, 'Amy' en beretning om en ung kvinde, der blev ædt af de gribbe, der følger en succes.
Og 'Diego' er i særdeleshed fortællingen om de vanvittige følelser, der følger fodboldspillet.
Den Oscar-vindende instruktør Asif Kapadia fokuserer primært på Diego Maradonas turbulente ophold i Napoli i årene fra 1984 til 1991.
(© Bob Thomas/Angel Films)Kapadia viser, hvordan Maradonas evner med en læderbold sendte hans liv ud på en himmelflugt – og et efterfølgende fald – som man kun kan knibe sig selv i armen over.
Fra gud til djævelMaradona var knap blevet teenager, da han og hans fodbold skulle forsørge den fattige familie fra slumbyen Villa Fiorito i udkanten af Buenos Aires.
Som 22-årig blev han hentet til Barcelona i Spanien, men efter to sæsoner skrabede fodboldklubben fra Napoli – den fattige syditalienske storby, der altid bliver hånet af rige norditalienere – et rekordstort beløb sammen til at købe Maradona.
Byens berygtede mafia blev nævnt en del gange i den sammenhæng.
Efter fem sæsoner med Maradona havde Napoli vundet to mesterskaber – aldrig havde byen bare vundet ét af slagsen.
Maradona blev behandlet som en gud.
Lige indtil Argentina slog Italien – i Napoli – under VM i 1990.
Den lille dreng, der var blevet ophøjet til gud, blev pludselig en djævel.
Diego Maradonna er kendt for sin dribleteknik, men også for flere skandaler.
Han blev for eksempel flere gange afsløret i at have et kokainmisbrug.
(© Daniel Luna/Angel Films)De følelser maler Kapadia frem, ikke mindst takket være en håndfuld film, som to fotografer blev hyret til at optage af Maradonas manager, Jorge Cysterzpiler, fra begyndelsen af 80'erne, men som aldrig blev brugt.
Ikke før Kapadia fik tilladelse.
Det er ikke mindst det, han kan, 47-årige Kapadia – finde et nyt blik.
Han fortæller ikke noget enestående nyt om hverken fodboldspilleren eller mennesket Maradona, men han har tegnet et superskarpt, konstant fascinerende billede af en glad dreng og en helt almindelig fyr, der kunne få fattige italienere til at flippe ud i halvreligiøs ekstase, når han sparkede til et stykke læder med luft i.
Det er det glade vanvid.
Som Maradonas søster siger om sin bror, da hun funderer over, at han som 15-årig skulle forsørge resten af familien: 'Det var et stort ansvar.
Og han fik aldrig lov at være sig selv igen.
'Det er virkelig svært igen at grine af Maradona efter at have set 'Diego'.
Læs også:'Det er ikke det, der er meningen': Anmelder irriteret over ny lejemorderfilmFacebookTwitterKopier linkEmner:Ayrton Senna (racerkører)|Motorsport|Italien|Fodbold|Argentina




https://www.dr.dk/musik/ariana-grande-forbyder-normale-tasker-til-dansk-koncert-tag-en-frysepose-med-i-stedet

MusikAriana Grande forbyder normale tasker til dansk koncert: Tag en frysepose med i stedetDen amerikanske stjerne stiller et usædvanligt krav til koncerten i Royal Arena.
Sikkerheden er i top, når amerikanske Ariana Grande giver koncert i Royal Arena, og derfor er almindelige tasker af enhver slags forbudt at medbringe.
Af Rikke Bjerge06.
sep.
2019 kl.
18.
33Bemærk: artiklen er mere end 30 dage gammelLæs opDet er ikke tilladt at filme eller tage billeder, ingen vandflasker og våben må medbringes, og mobiltelefoner skal gemmes væk.
Listen over krav, som kunstnere stiller til publikum før og under en optræden, er ikke noget nyt.
Men til Ariana Grandes store 'Sweetener World Tour', hvor hun gæster Royal Arena i København 1.
oktober, beder den amerikanske sangerinde publikum om noget helt usædvanligt.
Ariana Grande26 år, fra Florida, USA.
Har siden hun var 15 år gammel medvirket i både Broadway-teaterstykker og tv på børnekanalen Nickelodeon.
Udgav sit debutalbum 'Yours Truly' i 2013.
Hendes koncert i Manchester i maj 2017 var mål for en terrorhandling, hvor en selvmordsbomber dræbte 22 mennesker.
I år blev hun den første kunstner siden The Beatles, som havde tre singler på de tre førstepladser på Billboard Hot 100-listen.
Giver koncert i Royal Arena 1.
oktober som led i sin 'Sweetener World Tour'.
Koncerten er udsolgt.
Lad din taske blive hjemme og medbring en - og kun én - gennemsigtig plastikpose i stedet, der max må være 15 x 30 x 15 centimenter.
Alternativt kan du også medbringe en frysepose, der ligner den, du kender fra sikkerhedstjekket i lufthavnen.
Den må maksimalt rumme fire liter.
Live Nation, der står for stjernens danske og udsolgte koncert, har sendt en mail ud til alle, der har købt billet, med en udførlig illustration af tilladte og forbudte tasker, så det ikke er til at misforstå.
(© Live Nation)- Denne politik er obligatorisk for alle koncertgæster, understreger Live Nation nederst på billedet.
Hør Ariana Grandes hit 'Thank U, Next', mens du læser videre:Ariana Grande - Thank U, Next Terrorbombe efter koncertBeslutningen om gennemsigtige tasker er taget af 26-årige Ariana Grande og hendes team på grund af sikkerheden, skriver sangerinden på både Twitter og Instagram.
Det sker efter terrortragedien til den amerikanske stjernes koncert 22.
maj 2017 i Manchester Arena.
Læs også:Ariana Grande sidder på tronen af pop - men det har været det værste år i hendes livDa koncerten var slut, dræbte en selvmordsbomber 22 mennesker og sårede 139.
Omkring halvdelen var børn.
Ariana Grande optrådte 25.
august i år igen i Manchester, hvor der i 2017 skete en terrorhandling efter koncerten.
Det har derfor haft den konsekvens, at alle tasker med indhold nu skal tjekkes i alle de byer, hun giver koncert i, har Ariana Grande selv forklaret på Instagram om kravet med gennemsigtige tasker.
- Sikkerheden vil være meget præcis og gå glat, men vil også være super striks, advarer hun.
Men man behøver ikke gå ud og købe en dyr, gennemsigtig taske.
Man kan tage en gennemsigtig fire liters frysepose med, så længe der er 'lynlåslukning'.
Talsmand fra Live NationSelv er Ariana Grande begyndt at sælge tre typer gennemsigtige 'Sweetener'-tasker på sin egen hjemmeside - en bæltetaske, en lille skuldertaske og en i bærepose-størrelse.
H&M er også begyndt at sælge officielle tasker med stjernens logo.
Selv siger hun dog på Instagram, at det ikke er et krav, at fans køber hendes taske for at komme til koncert, så længe tasken er gennemsigtig.
'Vi håndhæver reglerne'Det er Live Nation, der arrangerer koncerten med Ariana Grande i Royal Arena.
Da det er et usædvanligt krav, sangerinden har til gæsternes tasker, har Live Nation både gjort opmærksom på det før og efter købet af billetterne.
Og der vil også komme endnu en mail ud med praktisk information i ugen op til koncerten.
Ariana Grandes fans kaldes for Arianators.
De gennemsigtige tasker, der kræves til koncerten, som sangerinden selv sælger på sin hjemmeside, har flere gange været udsolgt.
- Kravet kommer fra artisten selv, og det er noget, hun gør på hele sin turné.
Så håndhæver vi det og hjælper med at kommunikere det ud, siger en talsperson fra Live Nation, der arrangerer koncerten i Royal Arena.
- Men man behøver ikke gå ud og købe en dyr, gennemsigtig taske.
Man kan tage en gennemsigtig fire liters frysepose med, så længe der er 'lynlåslukning', lyder det fra arrangøren.
Ligger i baghovedetTidligere har de amerikanske standup-stjerner Chris Rock samt Dave Chappelle og Jon Stewart på deres fælles turné, der også kom forbi Danmark, stillet krav om, at alle gæster skulle lægge deres mobiltelefoner i en lille Yondr-taske, som låses og først kan blive åbnet igen, når man forlader salen.
Da den amerikanske komiker og skuespiller Chris Rock optrådte i Royal Arena i København 5.
oktober 2017, var det første gang, en artist bad et dansk publikum om at låse deres telefoner og Smart-watches inde i Yondr-klikposer, som først bliver låst op, når showet er slut.
Men med Ariana Grandes krav er det første gang, en artist har stillet krav om en bestemt slags håndtaske.
Samme år som terrorbomben i Manchester fandt endnu et angreb sted - et masseskyderi til en udendørs countrymusik-festival i Las Vegas i oktober 2017.
Her blev 58 mennesker dræbt og omkring 900 såret.
I kølvandet på de to angreb blev der sat ekstra fokus på sikkerhed ved den slags begivenheder.
- De værste trusler, vi har i dag, eksisterede ikke for tre år siden, udtalte Jason Porter, der er vicedirektør for det private sikkerhedsselskab Pinkerton, efterfølgende til mediet Vice.
- De her frygtelige handlinger bliver nødt til at være i baghovedet på alle arrangører af store begivenheder, lød det fra sikkerhedseksperten.
Kritiske røsterHerhjemme tror musikekspert og P3-vært Pelle Peter Jensen dog ikke på, at vi kommer til at se lignende krav fremover til andre artisters koncerter.
Det, der er faldet mange for brystet, er, at hun har linket til sine egne tasker, så man kunne få tanken, om det reelt er for sikkerhed eller for at høste egne penge.
Pelle Peter Jensen, P3-vært- Jeg tror helt sikkert, det er noget, Ariana Grande gør for at sørge for, at yngre fans, der kunne føle sig lidt bange, kan mærke, at alle forholdsregler bliver taget, og at det bliver en sikker koncert.
Og det kan man godt forstå, siger Pelle Peter Jensen.
Dog har han også bemærket flere kritiske røster i forbindelse med hendes taskekrav.
- Det, der er faldet mange for brystet, er, at hun har linket til sine egne tasker, så man kunne få tanken, om det reelt er for sikkerhed eller for at høste penge.
- Så jeg tror ikke, sådan et krav som dette bliver kæmpestort i fremtiden, når det betyder, at du får en merudgift, lyder hans vurdering.
Læs også:'Et slag i hovedet på asiatisk kultur': Rihanna får kritik for kinesisk magasin-forsideFacebookTwitterKopier linkEmner:Ariana Grande (musiker)|Live Nation|Royal Arena|England|Terrorisme




https://www.dr.dk/nyheder/udland/lokker-mange-unge-amerikansk-stat-forbyder-e-cigaretter-med-soed-smag

UdlandLokker mange unge: Amerikansk stat forbyder e-cigaretter med sød smag Kampen om e-cigaretten bliver stadig mere hed.
Forbuddet vil gælde e-cigaretter med de søde smage .
Af Thea Deleuran Müller06.
sep.
2019 kl.
19.
23Bemærk: artiklen er mere end 30 dage gammelLæs opI den seneste tid er brugen af e-cigaretter blevet flittigt diskuteret i USA.
Og nu tager den amerikanske stat Michigan et drastisk skridt for at sikre især unges sundhed ved at lave et forbud af al salg af e-cigaretter med sød smag.
Det skriver The Washington Post, der også kan fortælle, at det er det første forbud af sin slags i USA.
Hvad er en e-cigaret?
E-cigaretter består af et stålhylster, der indeholder en patron med væske i.
I e-cigaretten findes også et batteridrevet varmelegeme, der varmer væsken op, så den bliver til damp, som ligner røg.
Væsken i e-cigaretter, som også kaldes for e-juice, kan indeholde nikotin og tilsætningsstoffer med smag eller duft.
Væsken indeholder også glycerol eller propylenglykol, der synliggør dampen.
Kilde: LungeforeningenForbuddet kommer i kølvandet på en heftig debat om amerikanske unges brug af e-cigaretter, hvor det også diskuteres, hvorvidt e-cigaretterne er årsag til, at flere unge i USA har uforklarige vejrtrækningsproblemer.
Det er den demokratiske guvernør i staten, Gretchen Whitmer, som har beordret forbuddet, der gælder unge som gamle.
Sundhedsmyndighederne i staten har nemlig slået alarm og sagt, at unge, der benytter sig af e-cigaretter, udgør en nødsituation i folkesundheden, fortæller guvernøren, og det er det, der har fået hende til at skride til handling.
- Min førsteprioritet er at holde vores børn sikre og beskytte borgerne i Michigan, siger hun.
Lokker unge mod nikotin-afhængighedIfølge guvernør Gretchen Whitmer er e-cigaretter ikke kun blevet et alternativ for voksne rygere.
Hun mener, at e-cigaretfirmaerne benytter sig af søde smage som tyggegummi eller frugt til at få unge til at blive afhængige af nikotin.
Derfor gælder forbuddet også reklamer for e-cigaretter med de søde smage, da guvernøren mener, at de misleder unge ved at sige, at e-cigaretter er sikre.
Ifølge USA's føderale fødevare- og lægemiddelmyndighed FDA er der lige nu næsten 1,4 millioner unge mellem 12 og 17 år i hele USA, der bruger e-cigaretter.
Det skriver BBC.
Udover de søde smage vil forbuddet også gælde de e-cigaretter, der har mint- eller mentol-smag, men ikke dem, der smager af tobak.
Læs også:Otte amerikanske teenagere indlagt med lunge-skader: Kan skyldes e-cigaretterDet er endnu uvist, hvilke sundhedsmæssige risici, der præcis er ved at ryge e-cigaretter, fordi e-cigaretter stadig er nye på markedet.
Flere studier tyder på, at der er sundhedsskadelige effekter af at ryge e-cigaretter, men konsekvenserne på langt sigt kendes endnu ikke.
'E-cigaretter skal ikke lære folk at ryge'I Danmark er det ikke lovligt at sælge e-cigaretter til børn og unge under 18 år, ligesom EU indførte et direktiv for nogle år siden, der forbyder markedsføringen af dem.
Og chefen for tobaksforebyggelse i Kræftens Bekæmpelse, Niels Them Kjær, mener også, det er bekymrende, at e-cigaretter produceres med børnevenlige smage.
Han frygter, at det i sidste ende får unge til at begynde at ryge almindelig cigaretter.
- E-cigaretter skal ikke lære unge at ryge.
Men de danske myndigheder skal først og fremmest fokusere på de gamle cigaretter, siger Niels Them Kjær.
Lige nu sker der en stigning af unge, der begynder at ryge, siger Niels Them Kjær.
Ifølge en undersøgelse fra 2018 har 30 procent af danske 15-årige drenge prøvet at ryge e-cigaretter, mens tallet for piger er 17 procent.
Læs også:Minister vil undersøge e-cigaretter efter lungesygdomme i USAChef for FDA: Unge 'damper' som aldrig førForbuddet i staten Michigang vil ifølge The Washington Post træde i kraft i løbet af de næste 30 dage, og det vil i første omgang gælde i seks måneder, hvor det herefter kan fornyes.
I mellemtiden arbejder sundhedsmyndighederne på et permanent forbud, lyder det.
E-cigaretter kan se ud som denne.
Den sender damp ud fra sig, når der suges på den - og ikke røg som en traditionel cigaret.
Og det får kritik af fortalerne for e-cigaretter.
De mener blandt andet, at forbuddet er vildledende, og at det vil skabe et massivt sort marked for de forbudte produkter.
- De her firmaer og deres kunder vil ikke give sig uden en kamp, siger Greg Conley, der står i spidsen for en amerikansk forening for e-cigaretforbrugere og -firmaer.
- Vi ser frem til at støtte de søgsmål, der nu ser ud til at blive nødvendige for at beskytte voksnes adgang til de her harmløse reduktionsprodukter.
Selvom forbuddet i Michigan er det første på amerikansk grund, har e-cigaretter været diskuteret i USA førhen.
I september sidste år var chefen for FDA, Scott Gottlieb, ude og sige, at e-cigaretter kan være et godt alternativ for voksne rygere, men at indførslen af e-cigaretter har haft utilsigtede konsekvenser for unge, der "damper" som aldrig før.
Her nævner Scott Gottlieb selv, at hvis det ikke lykkes at stoppe salget af e-cigaretter til unge, vil myndigheden overveje at forbyde dem med smag, da omfanget har fået epidemiske proportioner.
Flere andre amerikanske byer har lavet lignende forbud.
Blandt andre San Francisco i Californien og Boulder i Colorado, skriver BBC, men Michigan er det første sted, hvor forbuddet gælder hele staten.
Er e-cigaretter et sundt alternativ til cigaretter?
Du kan læse mere om det i en artikel fra sidste år her.
FacebookTwitterKopier linkEmner:Rygning|USA|Michigan|BBC|Washington Post




https://www.dr.dk/sporten/cykling/slovensk-duo-koerer-fra-vuelta-feltet-paa-modbydeligt-bjerg

CyklingSlovensk duo kører fra Vuelta-feltet på modbydeligt bjerg20-årige Tadej Pogacar sikrede sig sin anden etapesejr, mens Primoz Roglic udbyggede sin samlede føring.
Tadej Pogacar krydser målstregen som vinder af 13.
etape.
06.
sep.
2019 kl.
18.
24Bemærk: artiklen er mere end 30 dage gammelLæs opSlovenerne Primoz Roglic og Tadej Pogacar satte fredag samtlige konkurrenter på plads på en modbydelig afslutning på 13.
etape af Vuelta a España.
Roglic fra Jumbo-Visma øgede sit forspring i den samlede stilling, mens Pogacar (UAE Emirates) tog sin anden etapesejr i dette års Vuelta.
På den afsluttende stigning, Los Machucos, stod flere af rytterne enkelte steder nærmest stille på vej mod toppen, og det var i dette terræn, at de to slovenere slog til.
Ingen af konkurrenterne kunne følge deres tempo op ad bjerget med stigningsprocenter på 25.
Hentede franskmand kort før målEtapen bar præg af et stort udbrud - blandt andre med deltagelse af Niklas Eg (Trek).
På et tidspunkt fik de forreste slået et hul på mere end otte minutter til feltet.
Primoz Roglic bevarer den røde førertrøje.
På vej hen mod den hårde afslutning forsøgte flere at komme afsted, og spanske Hector Saez (Euskadi-Murias) fik en overgang slået et stort hul til de øvrige udbrydere.
Saez gik dog fuldstændig kold, da han ramte Los Machucos.
Længe så det ud til, at franskmanden Pierre Latour (AG2R) skulle vinde, men med halvanden kilometer til mål blev han indhentet af de to hurtige slovenere Roglic og Pogacar, der strøg forbi den franske udbryder.
Movistar-duoen Alejandro Valverde og Nairo Quintana blev sat med 27 sekunder på vej op og blev sat yderligere tilbage i klassementet.
Valverde er på andenpladsen nu 2 minutter og 25 sekunder efter den førende Roglic.
Quintana rykker fra fjerde- til femtepladsen og er 3 minutter og 18 sekunder efter den suveræne slovener.
20-årige Tadej Pogacar, der vandt 9.
etape, kørte sig op på podiet og indtager nu tredjepladsen - 3 minutter og 1 sekund fra førstepladsen.
/ritzau/FacebookTwitterKopier linkEmner:Alejandro Valverde (cykelrytter)|Nairo Quintana (cykelrytter)|Spanien|Cykelsport|AG2R La Mondiale




https://www.dr.dk/nyheder/udland/jeg-er-stadig-vor-tids-hitler-otte-markante-citater-fra-mugabe

Udland'Jeg er stadig vor tids Hitler': Otte markante citater fra MugabeDen tidligere præsident for Zimbabwe sagde mange vilde ting i sit 95 år lange liv, der nu er slut.
(© AFP or licensors)Af Marie Louise Hagemeister06.
sep.
2019 kl.
17.
33Bemærk: artiklen er mere end 30 dage gammelLæs op- Kun Gud, som udpegede mig, kan fjerne mig.
Blå bog: Rubert MugabeRubert Mugabe blev født den 21.
februar 1924 i det, der dengang var Rhodesia.
Han sad fængslet i mere end et årti uden retssag efter kritik af Rhodesias regering i 1964.
Men i 1973, mens han stadig var i fængsel, blev han valgt som præsident for Zimbabwe African National Union (Zanu), som han var med til at stifte.
Han vandt i 1980 det, der blev kaldt Zimbabwes første frie valg, og blev premierminister.
Syv år senere, i 1987, gjorde han sig selv til enerådig leder.
Rubert Mugabe var præsident i Zimbabwe i tre årtier indtil 2017, hvor han blev afsat.
Ordene fra Robert Mugabe, der faldt ved et vælgermøde i 2008, holdt ikke stik.
Selvom det nok var det, den tidligere præsident for det sydøstafrikanske land Zimbabwe troede fuldt ud på.
Han blev fjernet.
Først blev han sat i husarrest, og i 2017 blev han afsat.
Nu er han død, 95 år gammel.
En mand, der blev kendt som frihedskæmper, men måske mere huskes som tyran.
En mand, som blev mødt med international fordømmelse for hans måde at undertrykke Zimbabwes mindretal.
Og en mand, der ikke har været nærig med kontroversielle udtalelser.
Få et indblik i nogle af dem her.
Vi har fået Holger Bernt Hansen, professor emeritus fra Center for Afrikastudier på Københavns Universitet, til at kommentere udtalelserne.
Hans kommentarer kan du læse under hvert citat.
Hitler og MugabeRobert Mugabe i Geneve i 2003.
- Jeg er stadig vor tids Hitler.
Denne Hitler har kun et mål: retfærdighed for hans folk, suverænitet for hans folk, anerkendelse af hans folks uafhængighed og deres ret til egne ressourcer.
Hvis det er Hitler, så lad mig være Hitler gange ti.
Gange ti, det er det, vi står for (Sagt ved en statsbegravelse i 2003).
Det var en udtalelse, der vakte en hel del opsigt.
Ikke mindst i Europa.
Og det viser en mand, der var begyndt at blive trængt op i en krog, og som skulle forsvare sin mission og sine diktatoriske tilbøjeligheder.
Og understrege, at det var nødvendigt med en stærk leder.
Og så viser det, at han var en, der elskede at provokere.
Udtalelsen betyder ikke nødvendigvis, at han støttede nazismen.
For ham handlede det mere om vække opsigt.
Han elskede især at provokere englænderne, og han vidste, at udtalelsen ville gå verden rundt.
Han ville simpelthen trænge igennem støjen ved at fortælle, at han ligesom Hitle, havde en mission.
Homoseksualitet og MugabeRobert Mugabe i 2015 sammen med hustruen, Grace Mugabe, og datteren, Bona, i forbindelse med Mugabes 91 års fødselsdag i Victoria Falls.
- Vi spørger, blev han født ud af homoseksualitet?
Vi har brug for kontinuitet i vores race, og det kommer fra kvinden og ikke af homoseksualitet.
John og John, nej.
Maria og Maria, nej.
De er værre end hunde og grise.
Jeg holder grise, og hannerne kender hunnerne (ZDC radiointerview, 2015).
Mugabes blik på homoseksualitet trak tråde helt tilbage fra dengang, han næsten lige var kommet til magten.
For eksempel forbød han en homoseksuel forfatter at komme på en international bogmesse i Harare i 1990’erne.
Det endte med, at bogmessen blev aflyst og siden lukket.
Siden er andre afrikanske ledere fulgt efter med anti-homoseksuelle holdninger.
Men han trådte tydeligt frem som den første.
For ham at se var homoseksualitet unaturligt.
Det var uafrikansk.
Det handlede helt grundlæggende om, at slægten skal føres videre, og derfor kan homoseksualitet ikke accepteres.
Taler og MugabeRobert Mugabe i FN's hovedkvarter i New York, 28.
september 2015 - Vi afviser alle forsøg på at udpege 'nye rettigheder', som er i modstrid med vores værdier, normer, traditioner og tro.
Vi er ikke bøsser!
(FN's generalforsamling i 2015).
Mugabe gav den fuld tryk til den årlige tale ved FN’s generalforsamling.
Og her var han altså heller ikke bleg for at tale om sit syn på homoseksualitet.
Han holdt brandtaler, som de afrikanske statsledere kunne sole sig i.
Og han udtrykte virkelig den afrikanske holdning.
Men det var meget kontroversielt.
En ting var, at han sagde det derhjemme, men at han også sagde det på talerstolen ved generalforsamlingen vakte virkelig opsigt.
Tro og MugabeHer ses Robert Mugabe blive taget imod af vicepræsident Joice Mujuru, da han efter en rejse i 2012 til Singapore vender hjem til Harare.
- Jeg er død mange gange - det er dér, jeg har slået Jesus.
Jesus døde kun én gang og genopstod én gang (zimbabwansk statsradio i forbindelse med hans 88-års fødselsdag).
Mugabe havde sine årlige ferier i Singapore, og flere gange blev han rapporteret død, da rygtet hed, at han var dødssyg.
Og derfor kom han med den her udtalelse som et humoristisk modsvar.
Det afspejler i høj grad, at han var trænet i den jesuitiske institution.
Han var meget hjemme i katolicismen, og derfor var det oplagt for ham at drage den parallel.
Magt og MugabeHer ses Robert Mugabe med knyttet næve i 1984 ved et møde i Harare.
- Kun Gud, som udpegede mig, kan fjerne mig.
Ikke oppositionspartiet, ej heller englænderne (2008).
Han argumenterede for, at han var enehersker.
Han havde ret til at herske, og han fortjente det.
Han havde fået embedet af gud.
Jeg tror på, at han virkelig troede, at han var den eneste, der kunne redde Zimbabwe.
Han mente, han var guds gave til Zimbabwe, og han fortjente at være på posten på grund af sine ofre i frihedskampen.
Hvide farmere og MugabeRobet Mugabe i 2008, hvor han aflagde ed for sin sjette periode som præsident efter at have vundet et enmands-valg.
- Den eneste hvide mand, du kan stole på, er en død hvid mand.
Det var omkring striden, hvor han smed de hvide farmere ud og overtog deres jord uden erstatning.
Det førte til voldsom international kritik fra England og USA.
Den hidsige diskussion om, hvorfor han gjorde det, og at jorden blev beslaglagt af hans nærmeste støtter, fyldte meget.
Derfor blev han nødt til retorisk at nedgøre og "aflive" de hvide.
Folket og MugabeRobert Mugabe i Harare i 2008.
- At klargøre en efterfølger, er det da en arv?
I et demokratisk parti har man ikke lyst til, at lederne vælges på den måde.
De er nødt til at blive ordentligt valgt af folket (Tv-interview 2016).
Det er en lidt tvivlsom udtalelse, men den afspejler, at hver gang, der var ved at komme andre frem, så gik han imod det.
Eksempelvis blev hans formelle arvtager, den nuværende præsident, Emmerson Mnangagwa, forsøgt forgiftet.
For ham at se var det ikke nødvendigt med en efterfølger, for han var nærmest udødelig og den rette leder.
Det forsøgte han at understrege ved at fortælle, at hver gang, han stillede op, blev han valgt af folket.
Valg og MugabeSkoleelever i Harare i 2017, der ved hjælp af små billeder danner ansigtet af Robert Mugabe.
- De, som er deprimeret over at tabe valget, kan gå ud og hænge dem selv, hvis de ønsker (Harare 2013).
Han var en hårdhændet mand, som vil gøre alt for at vinde, og det sørgede han for.
Så måtte andre gøre, hvad de ville.
Han havde ikke meget til overs for taberne.
Ifølge Holger Bernt Hansen bliver det et dobbelt eftermæle, som Robert Mugabe efterlader.
Det ene, som vil dominere i Europa og USA, er, at han var en diktator, som brugte magtens midler på det groveste, tæskede folk, der ikke stemte på ham, og brugte retssystemet og domstolene til at fængsle folk for småting.
En mand, der brød alle demokratiske spilleregler og kørte sit land i sænk med landbruget.
Robert Mugabe sammen med den tidligere sydafrikanske præsident Nelson Mandela og den tidligere præsident i Namibia Sam Nujoma i 1999 efter en pressekonference i Pretoria.
Og så er der eftermælet i Afrika.
Selvom alle ikke nødvendigvis var enige med ham, så de ham som frihedshelt.
Og en talsmand for dem alle.
- Han havde en enorm stor symbolbetydning, som de varmede sig ved og ikke kritiserede.
Det er også derfor, vi det næste stykke tid ifølge Holger Bernt Hansen vil se afrikanske statsledere sende kondolencer i stor stil.
For dem at se er Robert Mugabe en af de store navne i Afrika.
På linje med Nelson Mandela.
- Men i Europa vil tommelfingeren vende nedad.
Kilder: BBC, Politiken, al-Jazeera, The IndependentFacebookTwitterKopier linkEmner:Robert Mugabe (politiker)|al-Jazeera|Zimbabwe|Forenede Nationer|Homoseksualitet




https://www.dr.dk/nyheder/politik/stoejberg-jeg-stiller-mig-fuldt-til-raadighed-over-kommissionen

PolitikStøjberg:  Jeg stiller mig fuldt til rådighed over for kommissionenInger Støjberg er ikke overrasket over, at rød blok har nedsat en kommission, der skal undersøge hende.
Af Anders Byskov Svendsen og Rasmus Bøttcher Christensen06.
sep.
2019 kl.
16.
47Bemærk: artiklen er mere end 30 dage gammelLæs opDet er helt som ventet, at Socialdemokratiet, SF, De Radikale, Enhedslisten og Alternativet nu nedsætter en kommission, der skal undersøge Inger Støjberg og hendes rolle i sagen om de unge adskilte asylpar.
Det siger hovedpersonen selv i et interview med DR Nyheder.
- Det er ikke nogen overraskelse at rød blok vil nedsætte en kommission.
Det har de sagt hele vejen igennem, at de ville, og jeg imødeser den med sindsro.
Jeg ser frem til, at kommissionen får udført dens arbejde, og jeg stiller mig fuldt til rådighed over for den, siger Inger Støjberg.
Frygter du resultatet?
- Nej, jeg fygter ikke resultatet.
Jeg ved præcist, hvad jeg har sagt til embedsmændene i ministeriet og ved detaljeret, hvad sagen handler om, siger Inger Støjberg.
Læs også:Her er de centrale spørgsmål i Støjberg-sag om adskilte asylparVille beskytte pigerStøjbergs instruks var, at ingen under 18 år måtte indkvarteres på asylcentre med en ægtefælle.
Men Folketingets Ombudsmand rejste senere en alvorlig kritik af instruksen og slog fast, at den var ulovlig.
Årsagen var, at både dansk lov og internationale konventioner slår fast, at det kræver en individuel behandling at adskille parrene.
Det må ikke ske per automatik, da parrene dermed mister deres mulighed for at blive hørt i sagsbehandlingen.
Støjberg vil i dag hellere tale om intentionen bag instruksen end reglerne bag den.
- Jeg mener ikke, at barnebrude hører til i Danmark.
Jeg ville beskytte de piger mod at bo sammen med deres ældre mænd.
Jeg mener simpelthen ikke, at mindreårige piger skal bo sammen med ældre mænd.
Derfor ville jeg gå lige til grænsen, og det gjorde jeg.
Du gik jo også over græsen, for det er slået fast, at den instruks var ulovlig.
Var du klar over, at den var ulovlig?
- Sagens substans tager vi i undersøgelseskommissionen, når den tid er.
Min intention var at beskytte pigerne bedst muligt.
Men inden du udsendte instruksen, var du der blevet informeret om, at den var ulovlig?
- Sagens substans tager vi i undersøgelseskommissionen.
Kan Venstre godt have en næstformand, der har en undersøgelseskommission hængende over hovedet?
- Det må være op til de delegerede fra Venstre.
Min intention var at beskytte pigerne.
Jeg vil gøre alt, hvad jeg kan, for at gøre op med den uskik, som barnebrude er, siger Inger Støjberg.
Få et overblik ocer sagen om barnebrude og den ulovlige instruks i videoen her:FacebookTwitterKopier linkEmner:Inger Støjberg (politiker)|Venstre|Enhedslisten|Radikale Venstre|Offentlig forvaltning




https://www.dr.dk/nyheder/penge/sas-maa-aflyse-flyafgange-efter-overenskomststridig-strejke-i-koebenhavn

PengeSAS må aflyse flyafgange efter overenskomststridig strejke i KøbenhavnLuftfartsselskabet forsøger at holde bagagebånd kørende trods ny arbejdsnedlæggelse.
SAS' passagerer er nu ramt af arbejdsnedlæggelserne blandt selskabets bagageoperatører i Københavns Lufthavn.
Af Oliver Batchelor og Jesper Knudsen06.
sep.
2019 kl.
17.
57 | opdateret 06.
sep.
2019 kl.
18.
10Bemærk: artiklen er mere end 30 dage gammelLæs opArbejdsnedlæggelsen i SAS Ground Handling i Københavns Lufthavn får nu konsekvenser i form af både aflyste og forsinkede flyafgange.
Det oplyser luftfartsselskabet her til aften, hvor bagageportørerne fortsat strejker efter at have nedlagt arbejdet i eftermiddag - for anden dag i træk.
- Vi har aflysninger og kæmpe forsinkelser.
Det er vores passagerer, der skal afsted på weekend, som nu bliver ramt af det her, siger kommunikationschef i SAS Danmark Mariam Skovfoged.
Ved 18-tiden fredag aften er der tale om 28 aflysninger foruden et antal forsinkelser.
Ifølge SAS' hjemmeside drejer det sig om både indenrigsflyvninger og udenrigsflyvninger til en række destinationer i nord- og sydeuropa.
SAS: Strejken er overenskomststridigMariam Skovfoged fortæller, at både administrative medarbejdere og kolleger, der ellers havde fri, hjælper til med at få bagage ombord på flyene, mens de faste bagageoperatører er til fagligt møde.
- Det er en rigtig beklagelig situation, at vores passagerer er udsat for overenskomststridig strejke.
Og vi gør alt, hvad vi kan for at hjælpe dem, siger Mariam Skovfoged.
Læs også:SAS' bagagemedarbejdere nedlægger arbejdet igenArbejdsnedlæggelsen, som SAS kalder for overenskomststridig, handler ifølge luftfartsselskabet om, at bagageportørerne vil have SAS til at fjerne en medarbejder, der er organiseret i en anden fagforening end 3F.
- Det hverken kan eller vil vi gøre, for man har foreningsfrihed i Danmark, siger Mariam Skovfoged, der bekræfter, at SAS er i dialog med 3F.
3F afviser SAS' påstandeHenrik Bay-Clausen, formand for 3F Kastrup, er enig i, at der er tale om en overenskomsstridig arbejdsnedlæggelse, som fagforeningen nu prøver på at løse.
- Vi bakker fuldt ud op om foreningsfriheden, det skal der ikke være nogen som helst tvivl om.
Men det er ifølge vores opfattelse heller ikke det, sagen handler om, siger han.
- Som vi har forstået det i 3F, så drejer sagen sig om en person, der har været grænseoverskridende på en måde, som kollegerne tilsyneladende ikke kan leve med.
Ifølge 3F-lokalformandens har den pågældende mand blandt andet optaget videoer af sine kolleger til et ukendt formål uden deres samtykke.
- Efter nogles opfattelse har det været så utryghedsskabende, at man har sat hårdt mod hårdt.
Og der er det åbenbart nogle af kollegernes opfattelse, at ledelelsen accepterer mandens handlinger, siger Henrik Bay-Clausen.
Passagerer må holde øjeSAS har på nuværende tidspunkt ingen melding om, hvornår bagageportørerne kan forventes tilbage i arbejde.
Og derfor er det heller ikke muligt for flyselskabet at sige noget om, hvordan flytrafikken ventes at blive påvirket på længere sigt.
- Det kan vi ikke sige noget om på nuværende tidspunkt.
Det er vigtigt, at kunderne selv holder øje med opdateringer på hjemmeside, SMS og email, siger Mariam Skovfoged.
Ifølge formand for 3F Kastrup Henrik Bay-Clausen arbejder fagforeningen her til aften på at få medlemmerne til at komme tilbage i arbejdstøjet igen.
- Lige nu løber tillidsfolkene rundt for at få normaliseret arbejdet.
Det lykkedes for dem i går, så vi må se, om de de ikke kan få stormen til at lægge sig igen.
Det har tidligere fremgået, at den i denne artikel nævnte arbejdsnedlæggelse var 'ulovlig'.
Det er nu rettet til 'overenskomststridig'.
FacebookTwitterKopier linkEmner:3F|SAS Group|Strejker og lockouts|Flyselskaber|Kastrup




https://www.dr.dk/sporten/cykling/breschel-ruller-videre-som-ny-sportsdirektoer-amerikansk-cykelhold

CyklingBreschel ruller videre som ny sportsdirektør for amerikansk cykelholdMatti Breschel har indstillet karrieren, men arbejdsgiveren EF Education First gør ham nu til sportsdirektør.
Matti Breschel har fremtiden på plads.
06.
sep.
2019 kl.
18.
01Bemærk: artiklen er mere end 30 dage gammelLæs opDen nu tidligere cykelrytter Matti Breschel skal fremover være sportsdirektør hos EF Education First.
Det oplyser det amerikanske World Tour-hold på sin hjemmeside.
Cykelholdet skriver, at danskeren allerede nu kører med i en af holdets biler under Vuelta a España.
Han vil være i lære i resten af sæsonen, inden han fra 2020 tiltræder som sportsdirektør.
Breschel har brugt hele sit liv i cykelsporten, og det gjorde beslutningen let.
- Jeg var virkelig glad, da holdet spurgte mig.
At være en del af cykelsporten - ja, det er på en måde hele min identitet.
- Når jeg tænker over det, så havde det været en underlig følelse bare at springe af toget.
Så det er en stor ting for mig, at jeg fortsat kan være en del af cykelsporten og EF, siger Breschel til cykelholdets hjemmeside.
Matti Breschel blev hyldet på scenen i Vejle under PostNord Danmark Rundt for sine mange gode præstationer i cykelsporten.
Den 35-årige veteran kørte i søndags sit sidste løb som aktiv, da han var med til at hjælpe holdkammeraten Sep Vanmarcke til sejr i Bretagne Classic.
VM-medaljer på cv'etMed 22 professionelle sejre er Matti Breschel en af dansk cykelsports mest vindende ryttere i nyere tid, og cv'et tæller også både en sølv- og en bronzemedalje fra VM.
Ud over EF Education First har Breschel kørt for Team CSC, Rabobank og Astana i en professionel karriere, der begyndte på Bjarne Riis' hold tilbage i 2005.
Han vil nu forsøge at dele sin viden og erfaring med næste generation.
- Jeg har oplevet mange sportsdirektører, som har glemt hvad det vil sige at være cykelrytter.
Jeg vil forsøge ikke at glemme det.
- Jobbet som sportsdirektør kræver meget.
Det handler om at bruge de rigtige ord og trykke på de rigtige knapper, nogle gange arbejde med negative tanker og forsøge at vende dem til positive.
- Det er svært, for du arbejder med mennesker og ikke maskiner, men det er den interessante del, lyder det fra den nyudnævnte sportsdirektør.
/ritzau/FacebookTwitterKopier linkEmner:Cykelsport|Matti Breschel (cykelrytter)|EF Education First|Spanien|Tinkoff Saxo




https://www.dr.dk/nyheder/vejret/klimaet-aendrer-sig-i-nordsverige-er-de-store-forandringer-tydelige

VejretKlimaet ændrer sig: I Nordsverige er de store forandringer tydeligeDe globale temperaturstigninger er meget ulige fordelt.
I Nordsverige flytter trægrænsen sig, dyrelivet trues og permafrosten forsvinder© SVTAf Søren Vallentin Jacobsen06.
sep.
2019 kl.
17.
10Læs opAt temperaturen er stigende globalt er et faktum.
I forhold til det førindustrielle niveau er det i dag i gennemsnit cirka en grad varmere globalt.
Men temperaturstigningerne er på ingen måde ligeligt fordelt.
I nogle områder på kloden er temperaturstigningen i småtingsafdelingen, men i andre dele - for eksempel Arktis - oplever man en forøgelse, som ligger mere end dobbelt så højt som gennemsnittet.
Især er vintrene i Nordsverige blevet varmere.
Temperaturen ændrer sig meget uens på jordkloden.
Siden 1880 er den i de meget brune områder steget over 2 °C.
Andre steder er stigningen meget lille, og enkelte steder er blevet koldere.
Stigningen er klart størst over landområder.
Kilde: NASA Et af disse områder på kanten af Arktis er nationalparken i Abisko i det nordligste Sverige.
Her er de ændrede klimaforhold efterhånden synlige i landskabet.
- Hvis vi ser på klimadata fra Abisko og andre steder i hele Arktis, så ser vi, at de ekstremt kolde vintre bliver færre, siger klimaforsker Keith Larsen til svenske SVT.
En af de synlige - og målbare - ting er trægrænsen.
Klimaet sætter en grænse for, under hvilke temperaturer træer kan gro.
Hvis temperaturen stiger, så kravler trægrænsen op ad fjeldet.
I Abisko er trægrænsen kravlet 230 m op ad fjeldet i løbet af de seneste 100 år som en synlig konsekvens på klimaforandringer, og træernes fremmarch ændrer på hele den alpine flora.
Når træerne breder sig, forsvinder andre planter.
Videoklip fra Vores Vejr 5.
september 2019.
Fjeldørreden forsvinderIkke bare floraen er under pres.
Også i søerne foregår der en dramatisk ændring.
Temperaturen i søerne er nemlig støt stigende.
Den øgende temperatur sætter fjeldørreden, som er almindelig i de svenske søer, under pres.
Fjeldørreden foretrækker koldt vand, og det presser deres vækstmuligheder, når temperaturen stiger.
- Det estimeres, at 73 procent af Sveriges søer vil være uden fjeldørreder i fremtiden, siger David Seellek fra Abiskos naturvidenskabelige station til SVT.
Videoklip fra Vores Vejr 5.
september 2019PermafrostPermafrost, den del af jordoverfladen, der i mere end to år vedvarende har haft temperatur på, eller lavere end, vands tryksmeltepunktPermafrost når ikke helt op til jordoverfladen, men adskilles fra denne af det årligt optøede lag, aktivlaget, der sædvanligvis er fra 0,3-2 m tykt.
Permafrostfrost inddeles i to hovedtyper: Sammenhængende og ikke sammenhængende, alt efter om den kun optræder i bestemte områder i landskabet, eller sammenhængende i området.
Grænsen for ikke sammenhængende permafrost ligger erfaringsmæssigt ved en årlig middeltemperatur på -2 °C, den sammenhængende forekommer under -6 °CKilde: Den Store DanskePermafrosten mindskesI Abiskos nationalpark er permafrost også forekommende, men de seneste mange års temperaturstigninger sætter sig også igennem nede under jordoverfladen, hvor permafrosten nu formindskes.
Aktivlaget - det øverste lag, hvor jorden tør op om sommeren - forøges i disse år, og bare siden 2005 er forøgelsen på hele 25 procent ifølge klimaforsker Keith Larsen fra Abiskos naturvidenskablige station.
Så længe jorden er permafrossen, forbliver kulstoffet i jorden, men når den optøs, frigives der CO2 og metangas fra den naturlige nedbrydning af organisk materiale i jorden.
Processen frigiver altså klimagasser til atmosfæren og bliver dermed en del af en selvforstærkende proces, som forøger temperaturen.
FacebookTwitterKopier linkEmner:Arktis|Vejret|Sverige|Klimaændringer|Videnskab




https://www.dr.dk/nyheder/penge/sas-bagagefolk-genoptager-arbejdet

PengeSAS-bagagefolk genoptager arbejdetLuftfartsselskabet forventer stadig påvirkning af flytrafikken her til aften.
Den overenskomststridige arbejdsnedlæggelse i SAS Ground Handling har fået store konsekvenser for luftfartsselskabet i dag.
Af Oliver Batchelor06.
sep.
2019 kl.
20.
16 | opdateret 06.
sep.
2019 kl.
22.
26Bemærk: artiklen er mere end 30 dage gammelLæs opBagageoperatørerne i SAS Ground Handling i Københavns Lufthavn har her til aften genoptaget deres arbejde efter en ulovlig arbejdsnedlæggelse for anden dag i træk.
Det bekræfter både SAS og fagforeningen 3F over for DR Nyheder.
- Det vil stadig betyde store forsinkelser for flypassagererne her til aften.
Men vi er selvføgelig glade for, at bagageoperatørerne er tilbage i arbejde, siger kommunikationschef i SAS Danmark Mariam Skovfoged.
Kort før klokken 20 er situationen den, at arbejdsnedlæggelsen, der blev påbegyndt ved 13-tiden i eftermiddag, har medført 44 aflysninger af SAS-fly til destinationer i ind- og udland.
Ifølge Mariam Skovfoged har luftfartsselskabet endnu ikke et overblik over, hvornår flydriften er normaliseret igen.
Læs også:SAS må aflyse flyafgange efter overenskomststridig strejke i KøbenhavnSAS og 3F er enige om, at strejken er overenkomststridig, og at den skyldes en medarbejder hos SAS Ground Handling, som kollegerne ønsker, at SAS fjerner.
- Eftersom den pågældende, som er medlem af en anden fagforening end 3F, har fået fri og afsluttet sin vagt, er hans kolleger nu vendt tilbage på arbejde, siger Mariam Skovfoged.
SAS: Medarbejder er blevet chikaneretMen ellers er der dyb uenighed mellem parterne om, hvad sagen handler om.
Formand for 3F Kastrup Henrik Bay-Clausen fortalte tidligere på aftenen DR Nyheder, at medarbejderen ifølge hans kolleger har været grænseoverskridende og optaget videoer af dem uden samtykke.
- Og der er det åbenbart nogle af kollegernes opfattelse, at ledelelsen accepterer mandens handlinger, sagde Henrik Bay-Clausen.
Men det afviser SAS Danmark.
Ifølge Mariam Skovfoged er der tale om en principiel sag om organisationsfrihed.
Den pågældende medarbejder har forsøgt at bevise, at han er blevet chikaneret på grund af sit medlemsskab af en anden faglig organisation, siger hun.
- Vi kan ikke genkende det billede, 3F tegner.
Vi har dokumentation for, at den her pågældende medarbej´der er blevet chikaneret og truet til at melde sig ind i 3F.
Og det er en ganske alvorlig sag, siger Skovfoged.
Dansk Industri: Klokkeklart regelbrudSagen har her til aften fået erhvervsorganisationen og arbejdsgiverforeningen Dansk Industri til at sende en kommentar til DR Nyheder.
Branchedirektør Michael Svane understreger, at han ser med stor alvor på konflikten mellem SAS' og medarbejderne i SAS Ground Handling.
- Det er klokkeklart i strid med reglerne, at medarbejderne i SAS Ground Handling har nedlagt arbejdet i lufthavnen, og det har Arbejdsretten også slået fast i dag.
Arbejdsretten har pålagt medarbejderne at genoptage arbejdet.
Det har de gjort nu, og det, forventer vi, vil vare ved.
Michael Svane skriver videre, at Dansk Industri ikke er i tvivl om, at strejken bunder i, at medarbejdere ikke vil melde sig ind i 3F.
- Men SAS Ground Handling hverken må eller vil som arbejdsgiver pålægge medarbejdere at være medlem af en bestemt forening.
Rettelse: Tidligere fremgik det, at det var Per Geckler Møller, der udtalte sig på vegne af Dansk Industri.
Dette er ukorrekt, det er branchedirektør Michael Svane, der er kilde til citaterne.
Det har tidligere fremgået, at den i denne artikel nævnte arbejdsnedlæggelse var 'ulovlig'.
Det er nu rettet til 'overenskomststridig'.
FacebookTwitterKopier linkEmner:3F|SAS Group|Arbejdsmarked|Strejker og lockouts|Kastrup




https://www.dr.dk/nyheder/udland/i-aften-lander-indien-maaske-paa-maanen-50-procent-chance-det-lykkes

UdlandI aften lander Indien (måske) på månen: '50 procent chance for, at det lykkes'Hvis alt går godt, vil Indien blive fjerde nation i en lille, eksklusiv rumklub.
Indien sendte sin Chandarayaan-raket mod rummet den 22.
juli.
Nu er det tid til at lande på Månens overflade.
(Foto: Handout .
© Scanpix)Af Oliver Fruergaard06.
sep.
2019 kl.
18.
24Bemærk: artiklen er mere end 30 dage gammelLæs opIndien er i øjeblikket meget tæt på at gøre det, som kun få nationer hidtil har gjort.
Omkring klokken 22 og 23 dansk tid vil Indien, hvis alt går godt, lande et fartøj på Månen og dermed placere sig i hælene på USA, Rusland og Kina som det fjerde land, det nogensinde er lykkedes for.
Selve landingen kan livestreames på nettet.
Den 22.
juli affyrede Indien Chandarayaan 2-raketten, der omkring en måned senere nåede Månens kredsløb.
Læs også:Indisk raket er på vej til MånenSådan så det ud i juli, da Chandarayaan-raketten blev affyret i Indien.
Raketten udsendte den 2.
september et landingsfartøj med et sekshjulet køretøj, der om kort tid skal foretage en kompliceret landingsmanøvre på Månens overflade.
En meget svær opgave at lande på månenDet bliver et sandhedens øjeblik, forklarer direktør ved DTU Space Institute Kristian Pedersen, der kalder landingen en "meget svær opgave".
- Der er måske 50 procent chance for, at det lykkes.
Landingen er svær, fordi der ikke er nogen atmosfære på Månen, forklarer han.
- Når man lander en raket på jorden, vil man bruge faldskærme, som automatisk vil bremse raketten, og så vil tyngdekraften ellers gøre det meste af arbejdet.
- På Månen skal man derimod bruge raketdysser til at bremse op og navigere hele vejen ned til overfladen.
Det er teknisk kompliceret at sørge for, at fartøjet får bremset ordentligt op, vender rigtigt og i øvrigt ikke lander i et krater eller på en sten og vælter.
Samtidig er det ikke noget, man kan fjernstyre hjemmefra, fordi der er forsinkelse i kommunikationen til fartøjet.
Så man må have lid til, at man har programmeret rumfartøjet korrekt, så det selv kan styre ned.
Formand for Indiens rumforskningsorganisation Kailasavadivoo Sivan har beskrevet selve landingen som "15 minutters rædsel".
Vil finde vandHvis landingen lykkes, vil Indien være det første land, der lander nær Månens sydpol.
Det er uudforsket område, som potentielt rummer store muligheder.
Forskere tror, at der muligvis er vand-is, siger Kristian Pedersen.
- Hvis der er is, kan man smelte det og få vand til eventuelle astronauter, man vil sende på månen i fremtiden.
Indiens befolkning har fulgt landets månemission tæt i den seneste tid.
For landets nyeste premierminister, Narendra Modi, har Indiens status som en supermagt været et vigtigt emne på den politiske dagsorden, og flere analytikere ser først og fremmest månelandingen som et prestigeprojekt.
- Derudover består vand af brint og ilt: To stoffer, man også bruger til at lave raketbrændstof.
Det vil sige, at man muligvis kan producere raketbrændstof på månen og bruge den som en slags rumtankstation.
Hvis man kan kan tanke rumfartøjer op på Månen, kan det i fremtiden blive billigere at rejse til planeter længere ud i rummet, da man i så fald ikke behøver at transportere ligeså meget brændstof med ud i rummet - det er nemlig en dyr opgave.
FacebookTwitterKopier linkEmner:Indien|Danmarks Tekniske Universitet|Kina|Rusland|USA




https://www.dr.dk/nyheder/indland/generalkonsul-i-flensborg-dronningebesog-betyder-umadeligt-meget

IndlandGeneralkonsul i Flensborg: Dronningebesøg betyder umådeligt megetDansksindede syd for grænsen ser dronningebesøg som udtryk for anerkendelse, siger generalkonsul Kim Andersen.
Dronning Margrethe lagde under sit besøg vejen forbi Dannevirke - det historiske forsvarsværk, som skulle forsvare Danmark under krigen i 1864.
06.
sep.
2019 kl.
16.
46Bemærk: artiklen er mere end 30 dage gammelLæs opFredag eftermiddag stævner kongeskibet "Dannebrog" ud fra havnen i Flensborg, og det markerer afslutningen på dronning Margrethes fire dage lange besøg.
Dronningen har haft et tætpakket program med besøg på det danske mindretals skoler, et alderdomshjem, forsvarsværket Dannevirke og sågar hos Dänisches Bettenlager (Jysk, red.
).
Sådan fejres 100-året for GenforeningenDronning Margrethe afslutter i dag et fire dage langt besøg i Slesvig-Holsten, hvor hun blandt andet har besøgt det danske mindretal.
Det sker forud for 100-året for Sønderjyllands genforening med Danmark.
Året kommer til at byde på et væld af aktiviteter, blandt andet:- Programmet begynder officielt med et åbningsarrangement 10.
januar 2020 i København.
- Markeringen når sit officielle højdepunkt i de historiske mærkedage 10.
-12.
juli i Sønderjylland.
- Det var netop 10.
og 11.
juli 1920, at Genforeningen blev markeret ved kong Christian X's indtog i Sønderjylland og en stor folkefest på Dybbøl Banke.
- I 2020 fejres også det gode naboskab til Tyskland, og året er udpeget til dansk-tysk venskabsår.
- Der er nedsat et sekretariat, der koordinerer aktiviteterne i jubilæumsåret.
Det samlede program ventes offentliggjort ved årsskiftet.
Kilder: Genforeningen2020.
dk, Danmarkshistorien.
dk.
/ritzau/Det er den danske generalkonsul i Flensborg, Kim Andersen, der har været vært for dronningens besøg.
Et besøg, der ifølge generalkonsulen har stor betydning for det danske mindretal syd for grænsen.
- Det betyder umådeligt meget.
Det er virkelig noget, man har set frem til og glædet sig oprigtigt til.
- Det er jo en anerkendelse af det liv, der leves.
Af den måde historien har udviklet sig på, og den rolle som mindretallet aktivt og vedholdende har spillet i forhold til at skabe afspænding og udvikle en dynamisk grænseregion, siger Kim Andersen.
Markerer 100 års jubilæumBesøget sker forud for, at det næste år er 100 år siden, at grænsen mellem Danmark og Tyskland blev fastlagt.
Dermed fik Danmark Sønderjylland tilbage, efter at landsdelen havde været tabt til Tyskland siden krigen i 1864.
I forbindelse med grænsedragningen opstod det danske mindretal syd for grænsen.
Det var en befolkningsgruppe, som følte sig danske og gerne havde set en sydligere grænsedragning.
Mindretallet består i dag af omkring 50.
000 personer, der er dansksindede og i høj grad lever en dansk hverdag i det tyske samfund.
Det danske mindretal har sine egne skoler i regionen, og dronningen besøgte blandt andet Duborg-Skolen i Flensborg.
- Vi oplevede på Duborg-Skolen på førstedagen en meget flot tale af en ung pige, der talte på elevernes vegne.
- "De er jo også vores dronning," sagde hun med det her sydslesvigske twist i tonen, på en blanding mellem dansk og tysk.
- Der er ingen tvivl om, at der også blandt de helt unge er en følelse af, at man hører til den danske folke- og kulturkreds.
På den måde opfatter man også majestæten som sin dronning, siger Kim Andersen.
Det er ifølge generalkonsulen første gang, at et dronningebesøg i regionen strækker sig over fire dage.
/ritzau/FacebookTwitterKopier linkEmner:Flensborg|Tyskland|Udenrigspolitik|Jylland|Befolkning




https://www.dr.dk/nyheder/regionale/oestjylland/ikke-flere-doede-kroppe-tak-universitet-lukker-ned-donation-af-legemer

ØstjyllandIkke flere døde kroppe, tak: Universitet lukker ned for donation af legemerAarhus Universitet har oplevet en stor interesse for donation af kroppe til videnskaben.
Både medicinstuderende og færdiguddannede kirurger bruger de donerede kroppe.
Af Asger Rosenberg og Sarah Friis Elkjær06.
sep.
2019 kl.
17.
10Bemærk: artiklen er mere end 30 dage gammelLæs opInstitut for Biomedicin på Aarhus Universitet har i løbet af året allerede fået så mange døde kroppe til forskning, at instituttet nu midlertidig lukker ned for flere donationer af kroppe.
Professor Annemarie Brüel siger, at instituttet hvert år skal bruge omkring 120 kroppe.
Men både sidste år og i år har instituttet mærket en stor interesse for at donere kroppe til forskning, når man er død.
- Vi har begrænset plads, så for ikke at komme i en situation, hvor vi skal opbevare kroppene på en ikke etisk måde eller afvise nogen i døren, som har doneret deres krop, har vi prøvet at være lidt forudsigende, så vi bliver nødt til lukke for oprettelse af nye donationer, siger hun.
Donation til videnskabenNulevende personer kan donere sit legeme til brug for undervisning af kommende læger og til forskning.
Her modtages donationer:Jylland (midlertidig lukket): Aarhus Universitet Institut for BiomedicinFyn: Syddansk Universitet Institut for Molekylær Medicin – CampusSjælland: Københavns Universitet Institut for Cellulær og Molekylær MedicinDe døde kroppe bliver typisk brugt til, at medicinstuderende kan skære i en menneskekrop, og kirurger bruger dem til efteruddannelse, da højrisikokirurgi og mere almindelige indgreb kan indøves uden tidspres og uden risiko for at skade et levende menneske.
Organdonation bliver prioriteretI Danmark er det muligt at donere sin krop til Syddansk Universitet på Fyn, Københavns Universitet på Sjælland og til Aarhus Universitet i Jylland.
Aarhus Universitet regner med, at de åbner for donationer i det nye år.
Det vil stå på deres hjemmeside, når det sker.
Hvis man har doneret sin krop både til organdonation og til et fakultet, vil organdonationen ofte blive prioriteret, hvis det bliver aktuelt.
FacebookTwitterKopier linkEmner:Aarhus Universitet|Københavns Universitet|Videnskab|Videregående uddannelser|Fyn




https://www.dr.dk/nyheder/politik/ringberg-om-ny-kommission-goer-ingen-forskel-stoejbergs-naestformands-plan

Støjbergs instruksSe temaPolitikRingberg om ny kommission: Gør ingen forskel for Støjbergs næstformands-planResultatet af en ny kommission, der skal undersøge Inger Støjberg, ligger formentlig først klar om lang tid.
Det er Socialdemokratiet, SF, De Radikale, Enhedslisten og Alternativet, der står bag kommissionen, som skal granske Støjbergs instruks.
Af Anders Byskov Svendsen06.
sep.
2019 kl.
21.
45Bemærk: artiklen er mere end 30 dage gammelLæs opInger Støjberg kan med sindsro tage imod nyheden om, at hun nu kommer i fokus i en undersøgelseskommission.
Sådan lyder det fra DR's politiske analytiker Jens Ringberg, efter et flertal i Folketinget har nedsat en kommission, der skal granske en ulovlig instruks fra StøjbergStøjbergs instruks som integrationsminister i 2016 var, at ingen under 18 år måtte indkvarteres på asylcentre med en ægtefælle.
Men Folketingets Ombudsmand rejste senere en alvorlig kritik af instruksen og slog fast, at den var ulovlig.
Årsagen var, at både dansk lov og internationale konventioner slår fast, at det kræver en individuel behandling at adskille parrene.
Det må ikke ske per automatik, da parrene dermed mister deres mulighed for at blive hørt i sagsbehandlingen.
Forstå sagen om Støjbergs ulovlige instruktion og få overblik over sagen i videoen her.
Men på kort sigt vil det ikke betyde det store, mener Jens Ringberg.
Derfor kan Støjberg også med ro i maven fortsætte sin kamp for at blive ny næstformand for Venstre.
- Jeg kan ikke vide, om enkelte Venstre-folk vil lade sig påvirke af, at der nedsættes en kommission, men det vil kun være ganske få.
Derfor gør det ingen forskel på kort sigt.
- Og Venstre har nok valgt ny næstformand, før kommissionen overhovedet har nået at blive nedsat, siger Jens Ringberg.
Kan arbejde i flere årHan har gennem årene fulgt adskillige kommissioner.
Han forklarer, at der først skal laves et såkaldt kommissorium.
- Justitsministeriet skal nu prøve at beskrive præcist, hvad kommissionen skal undersøge.
Altså hvor kom instruksen fra?
Hvem tog initiativet til den?
Hvordan endte den med at blive formuleret?
Og hvilken rolle spillede embedsmændene og frem for alt ministeren i forløbet?
, siger Jens Ringberg.
I videoen herunder kan du se Inger Støjberg forholde sig til kommissionen.
Kommissionen kan arbejde i flere år, før der kommer et resultat.
Og alt efter, hvad den når frem til, kan der til den tid opstå problemer for Inger Støjberg.
- Det kan selvfølgelig blive et problem for både Venstre og Inger Støjberg, hvis kommissionen til sin tid måtte kritisere hende og fastslå, at hun har overtrådt sine beføjelser som minister.
- Så risikerer hun, at Folketinget kritiserer hende voldsomt og i alleryderste konsekvens sætter hende for en rigsret – men det er lige nu meget usandsynligt, fordi Rigsretten næsten aldrig tages i brug, siger Jens Ringberg.
FacebookTwitterKopier linkEmner:Inger Støjberg (politiker)|Venstre|Folketinget|Offentlig forvaltning|Folketingets Ombudsmand




https://www.dr.dk/nyheder/kultur/film/forfatter-skrider-fra-populaert-filmprojekt-tjener-8-gange-mindre-end-sin

Film og serierForfatter skrider fra populært filmprojekt: Tjener 8 gange mindre end sin mandlige kollegaManuskriptforfatter Adele Lim kommer ikke til at arbejde på fortsættelsen til 'Crazy Rich Asians'.
Adele Lim har blandt andet skrevet til tv-serierne  'Las Vegas', 'One Tree Hill' og 'Life on Mars'.
'Crazy Rich Asians' var hendes første filmmanuskript.
Af Kasper Madsbøll Christensen06.
sep.
2019 kl.
15.
35Bemærk: artiklen er mere end 30 dage gammelLæs opForestil dig, at du tjener 1.
000 kroner for en dags arbejde.
Forestil dig så, at din kollega tjener 8.
000 kroner for nøjagtig det samme arbejde.
Ville du blive vred?
Så er du ikke alene.
Nu er den kvindelige, asiatiske manuskriptforfatter Adele Lim i hvert fald bakket resolut ud af fortsættelsen til én af sidste års helt store, globale biografsucceser 'Crazy Rich Asians'.
Det skriver The Guardian.
Sidste år indtjente den romantiske komedie, der var den første amerikanskproducerede film med asiatiske hovedroller i 25 år, omkring halvanden milliard kroner i biografer verden over.
Det gjorde den blandt andet takket være Adele Lim, der skrev filmen sammen med kollegaen Peter Chiarelli.
Men da Lim opdagede, at Chiarelli blev tilbudt mellem 800.
000 og en million dollar for de to planlagte fortsættelser til 'Crazy Rich Asians', mens hun selv stod til at inkassere blot 110.
000 dollar, trak hun stikket.
Glade skuespillere fra 'Crazy Rich Asians' poserer for fotograferne til Screen Actors Guild Awards i januar i år.
Filmen var nomineret til prisen for bedste cast.
Hun siger ifølge The Hollywood Reporter, at kvinder af anden etnisk oprindelse end hvid bliver behandlet som 'sojasovs' i filmens verden - og kun bliver hyret for at drysse kulturspecifikke detaljer på et manuskript frem for at bidrage med at skrive selve historien.
- Hvis jeg ikke kan opnå ligeløn efter 'Crazy Rich Asians', så kan jeg slet ikke forestille mig, hvordan det er for andre, lyder det blandt andet fra Lim.
Den lønmæssige ulighed er dog langt fra noget særsyn i Hollywood, skriver The Hollywood Reporter - især med henblik på, at Chiarelli har været forfatter på flere succesfulde film inden 'Crazy Rich Asians' (blandt andet 'The Proposal' fra 2009), mens filmen var Lims første.
Hun har tidligere arbejdet indenfor tv.
Det ændrer dog ikke på, at de to fortsættelser bliver uden deltagelse af Lims hjerne og pen.
Blev aldrig vist i DanmarkDet vides endnu ikke, hvorvidt de to 'Crazy Rich Asians'-fortsættelser kommer til de danske biografer.
Men den originale film blev aldrig vist herhjemme.
Det skyldes ifølge filmekspert Casper Christensen fra Filmnørdens Hjørne, at biografer og distributører i Danmark vurderede, at der ikke var et publikum til filmen:Set fra et filmsynspunkt synes jeg, det er fucking ærgerligt.
Jeg ville gerne have set den.
Casper Christensen, filmekspert- Det er kolde, kyniske markedskræfter, der har dikteret, at der ikke blev satset på 'Crazy Rich Asians' i Danmark.
Set fra et filmsynspunkt synes jeg, det er fucking ærgerligt.
Jeg ville gerne have set den.
En gang imellem kan jeg godt tage mig til hovedet, når jeg ser, hvilke film der kommer op i biografen - og hvilke der ikke gør.
Casper Christensen fortæller, at man i USA har et 'kæmpe fokus' på, hvordan forskellige etniske minoriteter er repræsenteret i kulturen, hvilket vi ikke har på samme måde herhjemme.
- Der er ikke nogen, der snakker om asiatisk repræsentation i film i Danmark.
Herhjemme handler det mest om flygtninge fra Mellemøsten, og det er måske også derfor, at folk fra Asien bliver en lille smule overset.
Det er de i hvert fald blevet i forhold til denne her film.
Skuespiller Constance Wu blev nomineret til en Golden Globe for bedste kvindelige hovedrolle i en komedie eller musical for sin rolle som Rachel Chu i 'Crazy Rich Asians'.
Prisen gik dog til britiske Olivia Colman.
Her ses Wu til prisuddelingen i januar.
'En kæmpe mur mellem asiatisk og vestlig kultur'Der er dog også et andet forhold, der gør sig gældende, når man ser nærmere på, hvorfor en film, der har indtjent halvanden milliard kroner på verdensplan, aldrig er blevet vist i Danmark, mener Casper Christensen.
Nemlig en kulturel kløft mellem øst og vest.
- Man må bare indse, at der er en kæmpe stor mur mellem asiatisk og vestlig kultur.
Når man ser, hvilke film der går i biografen i Asien, er det ofte film, du aldrig nogensinde kommer til at høre om i Danmark.
Det er ikke nødvendigvis, fordi vi gør noget forkert i Danmark.
Det er først og fremmest markedskræfterne, der bestemmer det, lyder vurderingen fra filmeksperten.
- Men jeg kan godt undre mig over, hvorfor vi skal trækkes med 'The Fast and the Furious' nummer 17, når nu der sker en masse spændende i Asien.
Det kan synes dybt paradoksalt i 2019, hvor alting kun er et klik væk.
Men vi ænser ikke Asien i vores larmende, vestlige kulturforbrug.
Og det går også den anden vej.
'Crazy Rich Asians' kan lejes på Viaplay og Blockbuster.
Vi har forsøgt at indhente en kommentar fra Danske Biografer.
De er ikke vendt tilbage på vores henvendelse.
Læs også:Skabte revolution for 20 år siden: Nu får ikonisk filmserie en opfølgerFacebookTwitterKopier linkEmner:Oplevelsesbranchen|Forlystelser|Danske Biografer|Mellemøsten|Casper Christensen (komiker)




https://www.dr.dk/nyheder/kultur/peter-warnoee-traekker-sig-fra-loevens-hule

KulturPeter Warnøe trækker sig fra Løvens HuleForretningsmanden har meddelt DR, at han ikke vil være en del af næste sæson af det populære program.
Serieiværksætter Peter Warnøe har meddelt, at han ikke stiller op til næste sæson af 'Løvens Hule'.
Af Morten Bjerregaard06.
sep.
2019 kl.
15.
28Bemærk: artiklen er mere end 30 dage gammelLæs opDet populære iværksætterprogram 'Løvens Hule' må i den kommende sæson sige farvel til en af sine nuværende løver.
Erhvervsmanden Peter Warnøe meddeler nemlig her til eftermiddag, at han ikke er at finde som investor, når den nye sæson bliver sendt til foråret.
Det skriver Peter Warnøe på Facebook.
- Arbejdsmæssigt er jeg inde i en meget travl periode for tiden, hvor en af mine vigtige prioriteter er at få bragt orden i en række private aktionærlån, der ikke skulle have været foretaget.
Mine regnskaber er åbne, og der har ikke været skjult noget, men det er klart, at det ikke er en situation, jeg ønsker skal fortsætte.
- Jeg skal naturligvis have styr på disse private ting hurtigst muligt, hvad jeg arbejder intens på.
Derfor har jeg også i en snak med Danmarks Radio i dag meddelt, at jeg ikke har tænkt mig at være en del af 'Løvens Hule' sæson 5, som skal sendes til næste forår.
Det har været fantastisk spændende at være med, men i næste sæson vil jeg begrænse mig til at se med på sidelinjen, skriver han.
Forretningsmanden Peter Warnøe (yderst til venstre) er ikke den eneste af løverne, der stopper i næste sæson.
Også Christian Stadil (i midten) siger farvel for at hellige sig sine forretninger og familie.
Medie: Warnøe har lånt millioner ulovligtUdmeldingen fra Peter Warnøe, der er direktør i venturefonden Nordic Eye, kommer, efter Børsen har skrevet, at han i flere år har brudt loven ved at have lånt millioner af kroner af sine virksomheder.
De ulovlige aktionærlån løber ifølge Børsen op i mere end 20 millioner kroner.
Eksempelvis skylder Peter Warnøe over ti millioner kroner til sit eget selskab Oyster Invest, fremgår det i det seneste regnskab.
Det har ifølge en aktindsigt foretaget af Børsen resulteret i, at Erhversstyrelsen kræver, at erhvervsmanden betaler de ti millioner kroner tilbage.
Men på grund af den manglende betaling er Peter Warnøe blevet pålagt dagbøder på 7.
500 kroner om ugen i minimum ti uger.
Dagbøderne skulle Peter Warnøe angiveligt heller ikke have betalt, og det har fået Erhvervsstyrelsen til at true med en politianmeldelse.
Peter Warnøe oplyser til Børsen, at han ikke har svaret på brevene, fordi han arbejder på en samlet løsning, hvor han betaler alle de millioner, han skylder, på én gang.
Redaktøren for DR1-programmet 'Løvens Hule', Stine Preem, oplyser, at hun i dag har talt med Peter Warnøe, og at hun forstår hans beslutning.
Hun takker ham for hans medvirken i programmet.
Vi har forsøgt at få en kommentar fra Peter Warnøe, men det har ikke været muligt.
Læs også:Stadil takker af i 'Løvens hule' – her er hans afløserFacebookTwitterKopier linkEmner:Peter Warnøe (erhvervsleder)|DR1|Erhvervsstyrelsen|Facebook|Erhverv




https://www.dr.dk/sporten/haandbold/kvindeligaen/koebenhavn-traener-faar-karantaene-ulovlig-timeout

KvindeligaenKøbenhavn-træner får karantæne for ulovlig timeoutClaus Mogensen er blevet idømt to spilledages karantæne for at have udnyttet ny timeoutregel.
København Håndbolds cheftræner Claus Mogensen har fået karantæne efter en episode i kampen mod Nykøbing Falster.
06.
sep.
2019 kl.
15.
29Bemærk: artiklen er mere end 30 dage gammelLæs opKøbenhavn Håndbold må undvære cheftræner Claus Mogensen i to kampe, efter at træneren er blevet idømt karantæne for ulovlig brug af timeoutknappen.
Mogensen udnyttede en ændring i timeoutreglen i ligakampen mod Nykøbing Falster i første spillerunde sidste fredag.
Før denne sæson har man indført en elektronisk timeoutknap, som afløser det gamle timeoutkort.
Derover har alle holdenes registrerede officials ret til at trykke på knappen.
Da København Håndbold i slutsekunderne var bagud med 26-27 på Falster, trykkede holdets fysioterapeut på knappen, selv om Nykøbing havde bolden, og københavnerne i øvrigt havde brugt sine tre tilladte timeouter.
Ifølge reglerne medfører en fejlagtig timeout i de sidste 30 sekunder straffekast til modstanderen og bortvisning af den person, der trykkede på knappen.
Claus Mogensen erkendte efterfølgende overfor TV2 Sport, at han dermed udnyttede et hul i reglerne.
- Vi så det som den eneste udvej for at få fat i bolden, siger Claus Mogensen, der satsede på, at hjemmeholdet brændte straffekastet, så hans spillere ville få en chance for at udligne, inden tiden løb ud.
Upassende usportslig adfærdI kendelsen skriver Disciplinærinstansen under Dansk Håndbold Forbund (DHF), at Mogensen ifølge udtalelser fra dommere og observatører instruerede fysioterapeuten i at udløse knappen.
Dermed udviste Mogensen "særlig upassende usportslig adfærd", lyder det i afgørelsen fra Disciplinærinstansen, som lægger vægt på, at der var tale om en bevidst handling.
Forsøget mislykkedes dog, da Nykøbing udnyttede straffekastet og endte med at vinde 28-26.
Foruden karantænen til Mogensen omfatter straffen også en bøde på 3000 kroner til København Håndbold, som desuden skal betale et retsgebyr på 2132 kroner.
København Håndbold skriver i en pressemeddelelse, at man vil se på mulighederne for at anke dommen.
- Vi har modtaget dommen, som vi ikke overraskende er stærkt uenige i, og vi ser på mulighederne for at anke til DIF's (Danmarks Idrætsforbund) appelinstans.
- Vi har en frygt for, hvad denne afgørelse i fremtiden kan komme til at danne præcedens for, siger administrerende direktør i klubben Janni Møller Thomsen.
Klubben har tidligere gjort DHF opmærksom på, at det nye regelsæt var problematisk.
- Med denne afgørelse er der nu også sat en pris og konsekvens på, hvad det koster at benytte regelsættet.
Men desværre er der ikke taget hånd om at få det ændret, siger hun.
/ritzau/FacebookTwitterKopier linkEmner:København Håndbold|TV 2 (tv-kanal)|København|Falster|Håndbold




https://www.dr.dk/nyheder/indland/17-arig-faengslet-efter-skud-mod-dreng-pa-norrebro

Indland17-årig fængslet efter skud mod dreng på NørrebroDommer ville ikke varetægtsfængsle for drabsforsøg, men har fængslet 17-årig for besiddelse af pistol.
En dommer i Københavns Byrets dommervagt har fredag valgt at varetægtsfængsle en 17-årig dreng for besiddelse af en skarpladt pistol.
(Arkivfoto).
06.
sep.
2019 kl.
14.
39Bemærk: artiklen er mere end 30 dage gammelLæs opEn 17-årig dreng, der er sigtet for drabsforsøg ved torsdag aften at have skudt en yngre dreng på Nørrebro i København, er fredag blevet varetægtsfængslet.
Fængslingen er dog begrundet i en sigtelse om besiddelse af en skarpladt pistol og ikke i sigtelsen om drabsforsøg.
Den nærmere begrundelse for det, er indtil videre ukendt, da fredagens retsmøde i Københavns Byrets dommervagt blev holdt for lukkede døre af hensyn til den videre efterforskning af sagen.
Politiet har endnu ikke oplyst alderen på den sårede dreng, som blev ramt i brystet af skud.
Men der er tale om en teenager, som er yngre end den sigtede.
Han er meldt uden for livsfare.
Nægter sig skyldigUnder fredagens retsmøde afviste den 17-årige at afgive forklaring.
Han henviste i stedet til den forklaring, han har afgivet til politiet.
Han nægter sig skyldig.
Han blev anholdt torsdag omkring klokken 21, nogle timer efter skudepisoden.
Den blev anmeldt klokken 18.
15.
Politiet oplyste torsdag, at skyderiet skete som led i en form for opgør mellem drengene, som kender hinanden.
Varetægtsfængsling foregår som regel i et arresthus - men her må børn under 18 ikke sidde.
Den 17-årige er derfor fængslet i surrogat, som det kaldes.
Det betyder, at han skal frihedsberøves på en sikret institution for unge.
/ritzau/FacebookTwitterKopier linkEmner:Kriminalitet|København|Nørrebro|Københavns Byret|Mord




https://www.dr.dk/nyheder/udland/overblik-ugen-der-gik-i-britisk-politik-og-hvad-sker-der-nu

BrexitSe temaUdlandOVERBLIK Ugen der gik i britisk politik - og hvad sker der nu?
Det har været en begivenhedsrig uge i Storbritannien for at sige det mildt.
Få overblikket her.
Det er blevet talt med store ord i britisk politik i denne uge.
Her er det premierminister Boris Johnson, som under en debat i Underhuset peger fingre af oppositionen.
Af Malthe Sommerand og Maya Nissen06.
sep.
2019 kl.
18.
52Bemærk: artiklen er mere end 30 dage gammelLæs opI dag er 55 dage til den 31.
oktober, hvor briterne efter planen forlader EU, og der er fart på i britisk politik.
Denne uge var ingen undtagelse.
Vi ser tilbage på en uge, der bød på usædvanligt meget, selv efter britiske standarder.
Onsdag den 28.
augustBeslutningen om at suspendere parlamentet i fem uger fra den 9.
september medførte protester i den britiske hovedstad, her foran premierministerens bolig på Downing Street 10 i London.
Vi starter faktisk for over en uge siden.
For onsdag i sidste uge suspenderede premierminister Boris Johnson parlamentet fra den 9.
september til den 14.
oktober.
Johnson begrundede suspenderingen med, at han og regeringen skulle have ro til at forberede det politiske program.
Det har han fået meget kritik for.
Tirsdag den 3.
septemberParlamentet blev i denne uge samlet igen efter sommerpausen.
Det britiske parlament var samlet efter sommerferien, og som det første punkt på dagsordenen var en afstemning, der tillod, at parlamentet overtog dagsordenen i Underhuset dagen efter.
Det var premierminister Boris Johnson imod, og da afstemningen gik igennem, smed han 21 medlemmer af sit parti ud af parlamentsgruppen, fordi de havde stemt imod partilinjen.
Således kunne parlamentet udenom regeringen fremsætte lovforslag onsdag.
Onsdag den 4.
septemberDette billede er et stilbillede fra livedækningen af de mange, lange debatter i det britisk underhus den 4.
september 2019.
Premierminister Boris Johnson gestikulerer mod leder af partiet Labour Jeremy Corbyn forrest i billedet.
Et flertal i det britiske underhus stemte for at gå videre med et lovforslag, der skal forhindre, at Storbritannien forlader EU uden en skilsmisseaftale - det man også kalder "no deal-brexit".
329 stemte ja til forslaget, mens 300 stemte nej efter den første behandling først på aftenen.
Fordelingen efter anden behandling senere på aftenen var 327 mod 299.
Hvis Storbritannien skal forlade EU uden en aftale, skal det nu godkendes af parlamentet.
Umiddelbart efter nederlaget i afstemningen forsøgte Boris Johnson at udskrive nyvalg, men det blev ikke stemt igennem af parlamentet.
Torsdag den 5.
septemberOverhuset i det britiske parlament, House of Lords, samlet i går for at behandle oppositionens lovforslag.
Det lovforslag, der skal forhindre, at Storbritannien forlader EU uden en aftale, behandles nu i parlamentets andet kammer, Overhuset.
Mange havde frygtet, at Overhuset ville forhale deres behandling af lovforslaget, så det ikke kan blive godkendt i tide, inden parlamentet bliver suspenderet mandag.
Men repræsentanter for begge sider af parlamentet har understreget, at man ville have færdigbehandlet lovforslaget i dag klokken 18 dansk tid.
Boris Johnson gentog, at han ønskede et nyvalg, og sagde, at han "hellere vil ligge død i en grøft end at bede EU om udsættelsen igen".
Fredag den 6.
septemberPremierminister Boris Johnson var i dag på besøg i Skotland.
Overhuset godkendte i dag det lovforslag, som skal forhindre regeringen i at trække Storbritannen ud af EU uden en aftale den 31.
oktober.
Lovforslaget mangler nu kun dronningens underskrift, før det bliver til lov.
Oppositionen slog i dag også fast, at de ikke har i sinde at støtte premierministerens ønske om at afholde et valg - i hvert fald ikke før efter den 31.
oktober, eller før premierministeren beder EU om en udsættelse.
Hvad så nu?
Demonstranter for parlamentsbygningen i det centrale London den 5.
september.
Inden mandag skal dronningen underskrive den lov, der forhindrer et Brexit uden aftale.
Mandag forventes det, at premierministeren igen vil fremsætte sit forslag om et valg.
Et eventuelt parlamentsvalg skal ifølge Boris Johnson være afholdt inden 15.
oktober, fordi Storbritanniens premierminister den 17.
-19.
oktober skal til de sidste og afgørende forhandlinger med EU's leder i Det Europæiske Råd.
Brexit-kalenderen: Hvad venter i de kommende måneder?
•Fra den 9.
september: Parlamentet suspenderes.
•14.
september – 2.
oktober: Partierne holder deres årlige kongresser.
•14.
oktober: Den nye parlamentsperiode skydes i gang med en tale fra dronningen.
•17 og 18.
oktober: EU-topmøde i Det Europæiske Råd.
•31.
oktober: Storbritannien forlader EU.
FacebookTwitterKopier linkEmner:Boris Johnson (politiker)|EU|Jeremy Corbyn (politiker)|Storbritannien|EU-forhold




https://www.dr.dk/nyheder/udland/britisk-overhus-godkender-lovforslag-der-skal-forhindre-no-deal-brexit

BrexitSe temaUdlandBritisk overhus godkender lovforslag, der skal forhindre no deal-brexitLovforslaget er blevet fremsat af oppositionen, efter premierministeren i sidste uge valgte at suspendere parlamentet.
Medlemmerne af parlamentets andet kammer, Overhuset, mødtes i dag for at debattere lovforslaget.
Af Maya Nissen06.
sep.
2019 kl.
16.
56 | opdateret 06.
sep.
2019 kl.
17.
05Bemærk: artiklen er mere end 30 dage gammelLæs opBegge kamre i det britiske parlament har nu godkendt det lovforslag, der skal forhindre landets regering i at forlade EU den 31.
oktober uden en såkaldt skilsmisseaftale.
Underhuset stemte i onsdags lovforslaget igennem, og her til eftermiddag har også Overhuset, det andet kammer i det britiske parlament, givet sit ja.
Hvad går oppositionens lovforslag ud på?
Lovforslaget betyder, at Storbritannien ikke kan forlade EU uden en aftale.
Det er altså et forbud mod et no deal-brexit.
Det giver regeringen indtil 19.
oktober til at nå til enighed med EU om en aftale, som parlamentet kan godkende.
Lykkes det ikke, skal regeringen bede parlamentet om lov til at forlade EU uden en aftale.
Siger parlamentet nej, skal regeringen bede EU om en udsættelse af brexit til den 31.
januar 2020.
Loven tager dog ikke højde for, at EU skal sige ja til en udsættelse.
Gør de ikke det, er Storbritannien ude EU den 31.
oktober uanset.
Det skriver nyhedsbureauet Reuters.
Lovforslaget gør, at premierminister Boris Johnson skal have parlamentets tilladelse til at trække Storbritannien ud EU uden en aftale om fremtidigt samarbejde.
Får han ikke den, skal han bede EU om udsættelse af brexit indtil den 31.
januar 2020.
Loven mangler nu kun at blive underskrevet af dronningen, før den bliver gyldig.
Læs også:Boris Johnson: Jeg vil hellere ligge død i en grøft end at bede EU om udsættelse igenStrid om suspenderingForslaget er blevet fremsat af oppositionen og er hastet igennem i denne uge, hvor parlamentet er vendt tilbage efter sommerpausen.
Det har samtidig fået støtte fra 21 konservative parlamentsmedlemmer, der siden er blevet smidt ud af partiet for at stemme imod regeringens linje.
Hvad er et no deal-brexit?
Et no deal-brexit er, at Storbritannien forlader EU uden en aftale.
Det vil sige, at Storbritannien fra den ene dag til den anden ryger ud af blandt andet EU's indre marked og den fælles toldunion.
Storbritannien vil i udgangspunktet skulle handle med EU og andre lande under de vilkår, der er bestemt af medlemmerne af verdenshandelsorganisationen WTO.
EU er Storbritanniens største handelspartner, og told på handel med varer og tjenesteydelser vil have store konsekvenser for både Storbritannien og EU.
Hastværket skyldes, at parlamentet allerede mandag går på pause igen, da premierministeren har valgt at suspendere parlamentet fra på mandag og fem uger frem.
Ifølge premierminister Boris Johnson skyldes suspenderingen, at regeringen ønsker at starte en ny parlamentsperiode, men kritikere frygter, at årsagen er, at regeringen vil forsøge at få et no deal-brexit igennem uden parlamentets indblanding.
Som reaktion på lovforslaget har premierministeren sagt, at han ønsker et valg, så briterne kan afgøre, hvem der skal forhandle og udføre brexit - ham selv eller oppositionsleder Jeremy Corbyn.
Det skal han bruge to tredjedele af parlamentets støtte til, men parlamentet stemte i onsdags premierministerens forslag ned.
Det forventes, at de skal debattere det igen på mandag.
Den umulige opgaveDenne uges dramatiske udvikling finder sted mere end tre år efter, at briterne stemte ja til at forlade EU.
I den tid er det ikke lykkedes for det britiske parlament at blive enige med EU om vilkårerne for det britiske farvel.
Det skyldes ikke mangel på forsøg fra den forhenværende premierminister Theresa May, som intet mindre end tre gange har fået sit udkast til en aftale med EU stemt ned af parlamentet.
Hendes efterfølger, den nuværende premierminister, Boris Johnson, har lovet, at han vil forsøge at få en ny og bedre aftale, men har også gjort det klart, at han vil trække Storbritannien ud af EU den 31.
oktober - aftale eller ej.
Det ønsker en stor del af oppositionen ikke, og netop derfor har de iværksat det lovforslag, som i dag er blevet stemt igennem i parlamentets Overhus.
Brexit-kalenderen: Hvad venter i de kommende måneder?
•Fra den 9.
september: Parlamentet suspenderes.
•14.
september – 2.
oktober: Partierne holder deres årlige kongresser.
•14.
oktober: Den nye parlamentsperiode skydes i gang med en tale fra dronningen.
•17 og 18.
oktober: EU-topmøde i Det Europæiske Råd.
•31.
oktober: Storbritannien forlader EU.
FacebookTwitterKopier linkEmner:Boris Johnson (politiker)|EU|Jeremy Corbyn (politiker)|Storbritannien|EU-forhold




https://www.dr.dk/nyheder/udland/san-franciscos-bystyre-kalder-vaabenorganisationen-nra-en-terrororganisation

UdlandSan Franciscos bystyre kalder våbenorganisationen NRA for en 'terrororganisation'Bystyre fordømmer NRA, efter et masseskyderi i juli under en madfestival i Californien.
Her ser amerikanere på våben under våbenorganisation NRA's årlige sammenkomst i Indiana.
Af Sandra Meersohn Meinecke06.
sep.
2019 kl.
14.
26Bemærk: artiklen er mere end 30 dage gammelLæs op- Der findes voldelige og hadefulde mennesker i alle lande.
Men kun i USA giver vi dem adgang til våben og magasiner takket være National Rifle Associations store indflydelse.
Sådan skriver San Franciscos bystyre i en resolution, der fordømmer den amerikanske våbenorganisation NRA, og kalder den magtfulde lobby for en "terrororganisation", det skriver BBC.
Den offentlige fordømmelse af NRA sker, efter et masseskyderi i juli under en madfestival rystede Californien.
Her blev tre personer dræbt og 15 såret, da en mand pludselig åbnede ild mod tilfældige personer.
Bystyret opfordrer i resolutionen både byen og staten Californien til at genoverveje at samarbejde med virksomheder, der handler eller samarbejder med NRA.
Artiklen fortsætter efter videoen.
'Et latterligt stunt'Den amerikanske våbenlobby har svaret igen på bystyrets udmeldelse ved at kalde den for "et latterlig stunt", der kun er iværksat for at dække over de mange problemer, som San Francisco står overfor.
De nævner blandt andet kriminalitet, hjemløshed og stofmisbrug.
Men Catherine Stefani, som var med til at skrive resolutionen for den demokratisk styrede by, udtaler til BBC, at NRA burde have set fordømmelsen komme.
- NRA eksisterer for at sprede falsk information og lægger bevidst våben i hænderne på dem, som vil skade og terrorisere os, siger hun.
Læs også:Demokrater bebrejder våbenlobby og republikanere for skyderiFacebookTwitterKopier linkEmner:Californien|BBC|San Francisco|Lokalpolitik|Kriminalitet




https://www.dr.dk/nyheder/penge/sas-bagagemedarbejdere-nedlaegger-arbejdet-igen

PengeSAS' bagagemedarbejdere nedlægger arbejdet igenKøbenhavns Lufthavn ramt af arbejdsnedlæggelse.
SAS-personale nedlægger arbejdet i Københavns Lufthavn SAS Ground Handlings personale i Københavns Lufthavn har nedlagt arbejdet.
Af Jesper Knudsen06.
sep.
2019 kl.
14.
22Bemærk: artiklen er mere end 30 dage gammelLæs opSAS' bagagemedarbejdere strejker igen.
De har nedlagt arbejdet i dag ved 13-tiden i Københavns Lufthavn.
Det er anden dag i træk.
I går nedlagde de også arbejdet for at gå til et fagligt møde, oplyser presseafdelingen i Københavns Lufthavne.
- Der er lige nu en overenskomststridig strejke blandt vores bagageportører i Københavns lufthavn.
Vi forsøger at hjælpe passagererne så godt som muligt i denne uforudsete situation.
Vi har indkaldt alle administrative medarbejdere og dem, der har fri, til at komme og hjælpe med at få bagagen ombord, siger Mariam Skovfoged, som er Head of Communications hos SAS Danmark og fortsætter:- Det er for tidligt at sige, hvordan det vil påvirke trafikken.
Vi gør alt for at hjælpe vores passager.
Vores kunder skal følge med på vores hjemmeside for mere info og tjekke deres sms’er og mail.
Baggrund for konflikten er ifølge SAS, at en bagageportør er organiseret i en anden fagforening end 3F.
- Der er et krav om, at vi fjerner den pågældende medarbejder.
Det kan eller vil vi naturligvis ikke, og derfor er der en strejke lige nu, siger Marian Skovfoged.
Arbejdsnedlæggelsen bekræftes af Henrik Bay-Clausen, formand for 3F Kastrup, som tilføjer, at tillidsfolk er på vej for at finde en løsning.
Han oplyser, at han ikke kender årsagen til arbejdsnedlæggelsen.
Det har tidligere fremgået, at den i denne artikel nævnte arbejdsnedlæggelse var 'ulovlig'.
Det er nu rettet til 'overenskomststridig'.
FacebookTwitterKopier linkEmner:Københavns Lufthavne|SAS Group|Strejker og lockouts|Lufthavne|Kastrup




https://www.dr.dk/sporten/motorsport/magien-larmen-og-speedway-som-i-gamle-dage-vm-serien-er-tilbage-i-vojens

MotorsportMagien, larmen og speedway som i gamle dage: VM-serien er tilbage i VojensFor første gang siden 2014 køres et VM-grandprix i speedway på Danmarks nationalstadion.
Af Kristian Pedersen06.
sep.
2019 kl.
15.
02Bemærk: artiklen er mere end 30 dage gammelLæs opDet bliver med kompressorhorn, støjende udstødning og op mod 16.
000 tilskuere på tribunerne, når verdens bedste speedwaykørere lørdag kører grandprix i Vojens.
Det er første gang siden 2014, at en afdeling af VM-serien køres på Danmarks nationale speedwaystadion.
© ScanpixSeks danske hjemmesejre1995: Hans Nielsen i Vojens1998: Hans Nielsen i Vojens2006: Hans Andersen i Parken2012: Michael Jepsen Jensen i Vojens2014: Niels-Kristian Iversen i Parken2015: Peter Kildemand i HorsensNiels-Kristian Iversen er en af tre danske kørere til start, og for ham er den sønderjyske bane noget særligt.
- Der er bare noget magi over Vojens.
Der er en lang historie, og der har været kørt mange store løb i årenes løb, siger Niels-Kristian Iversen.
Historien om Vojens speedwaycenter begyndte i 1975, og siden har der været kørt et utal af store mesterskab og grandprixløb på banen.
Ole Olsen er en af historiens største på anlægget, hvor hans søn Jacob sidste år overtog ansvaret.
- Grandprixet er tilbage i Vojens og Sønderjylland, hvor vi synes, det hører til, og det er vi selvfølgelig rigtig stolte af, og det betyder rigtig meget, siger Jacob Olsen.
Jacob Olsen var i flere år landstræner for Danmarks bedste speedwaykørere.
Her med en ung Nicki Pedersen.
Afstikkere til Horsens og KøbenhavnFra 2003 til 2014 var grandprixserien hvert år forbi Parken i København.
Omkring 25.
000 tilskuere var samlet på Danmarks største fodboldstadion, hvor Hans-Kristian Iversen formåede at vinde det foreløbigt sidste løb.
- Det er et højdepunkt i min karriere, og det giver lidt ekstra gnist til at præstere.
Det er noget mere smæk for skillingerne, når hovedparten af publikum står med dannebrog, siger han.
Niels-Kristian Iversen med gul hjelm under et speedway-grandprix i Parken i København.
Her vandt han i 2014.
Efter en ujævn sæson er Niels-Kristian Iversen aktuelt på en samlet niendeplads i grandprix-serien, hvor det er blevet til to finaler, hvor han dog er sluttet firer og sidst.
- Selvfølgelig drømmer jeg om en podieplads.
Det er fladt at blive nummer fire.
Man vil da gerne med på billedet, siger Niels-Kristian Iversen med henvisning til forevigelsen af præmieskamlen.
Fadøl, grillpølser og autentisk speedwayHans Nielsen kørte sit sidste VM-løb i Grand Prix-finalen på Vojens Speedwaycenter.
Han blev hyldet af sin gamle konkurrent Ole Olsen og 18.
000 tilskuere.
For Jacob Olsen bliver lørdagens grandprixfest den største dag, siden han overtog ledelsen af Vojens Speedwaycenter i december sidste år.
Han forventer tilskuertal omkring 15.
000 tilskuere og har på forhånd solgt billetter til tyskere, svenskere, nordmænd, englændere og polakker.
Selvom verdens bedste speedwaykørere i sæsonens løb kommer rundt på nogle af Europas store arenaer, så er oplevelsen i Vojens, hvor banestørrelse og hældning er skabt til speedway, noget særligt.
- Vi er forkælet med Millennium Stadium i Cardiff, vi har kørt i Parken, og vi kører på det store stadion i Warszawa, men folk kan godt lide den her form for speedway, hvor de kan stå på græsset og få en grillpølse og fadøl.
Der er et andet publikum, der ønsker det her, og det er vi stolte af, siger Jacob Olsen.
Drømmen om en dansk verdensmesterLørdag aften bliver ikke bare speedway i historiske rammer.
Det bliver også et speedwaygrandprix, hvor danske Leon Madsen skal jagte nye vigtige point til sin drøm om en samlet VM-sejr.
Før sæsonens tre sidste afdelinger er Madsen på en delt førsteplads med polske Bartosz Zmarzlik.
Hans-Kristian Iversen til højre ved siden af Leon Madsen, der er delt etter i VM-serien før grandprixet i Vojens.
- Leon Madsen har været outstanding i år.
Han er bosat i Polen og kører sit første løb i Danmark i år.
Publikum kender ham fra TV, og jeg ved, at folk glæder sig til at komme og se den lille fyr, siger Jacob Olsen med et smil.
Udover Leon Madsen og Niels-Kristian Iversen kører Mikkel Michelsen med i lørdag aftens grandprix på aftenens wildcard.
Yderligere to danske kørere sidder klar til en eventuel reservetjans.
FacebookTwitterKopier linkEmner:Vojens|Speedway|København|Fodbold|Ole Olsen (speedwaykører)




https://www.dr.dk/nyheder/udland/stigende-temperaturer-gavner-rodvinen

UdlandStigende temperaturer gavner rødvinen Ulempen er, at varmen kan få druerne til at modne for hurtigt, så aroma går tabt og planterne tørrer ud.
Vinen i Frankrig bliver bedre som følge af klimaforandringerne, men der bliver mindre af den.
06.
sep.
2019 kl.
13.
28Bemærk: artiklen er mere end 30 dage gammelLæs opFarven bliver dybere rød, alkoholindholdet stiger, og aromaen får en mere kompleks karakter.
Umiddelbart er udviklingen for rødvin fremragende i en verden ramt af klimaforandringer.
Stigningen i temperaturen har haft - og får fortsat - følger for vinen, og meget af det der sker, er godt for vinelskere.
Det fortæller professor i vindyrkning Cornelis van Leeuwen ved det franske vinforskningsinstitut Bordeaux Sciences Agro til det belgiske nyhedsbureau Belga.
Alkoholprocent steget fra 11,5 til 14 procentHvis man ikke tror på klimaforandringerne, kan man bare smage på en flaske vin fra i dag og sammenligne den med en fra begyndelsen af 1980'erne, påpeger vinprofessoren.
Over 35 år er indholdet af alkohol steget fra 11,5 procent i snit til 14 procent.
Der er imidlertid også ulemper, når temperaturen stiger, og perioder med tørke bliver mere udtalte og længere.
- I realiteten får vinen en højere kvalitet.
Men udbyttet vil være mindre, siger vinforskeren.
En anden konsekvens af den højere varme er, at druerne modnes for hurtigt.
Det kan koste livet for nogle aromaer.
Druerne kan komme til at koge i varmen, de tørrer ud.
Cornelis van Leeuwen appellerer til, at man søger løsninger, så vinen ikke ødelægges af for høj varme.
Det kan blandt andet ske ved at flytte vinmarker op på bjergskråninger.
Varmeindekset Huglin viser, at Belgien i 2011 og 2014 havde et klima, der var tæt på vinen Bourgogne.
/ritzau/FacebookTwitterKopier linkEmner:Vin|Belgien




https://www.dr.dk/sporten/fodbold/landsholdet/gytkjaer-byder-sig-til-og-stryger-aner-fortsat-ikke-hvordan-det-er-tabe

LandsholdetGytkjær byder sig til, og Stryger aner fortsat ikke, hvordan det er at tabeChristian Gytkjær scorede sit tredje mål på 110 minutter i EM-kvalen, mens Jens Stryger Larsen fejrede 25-kamps jubilæum og forlængede sin ubesejrede A-landsholdskarriere.
Jens Stryger Larsen har endnu ikke tabt en A-landsholdskamp, mens Christian Gytkjær i Gibraltar scorede sit 3.
mål på 110 minutters spilletid i EM-kvalifikationen.
Af Emil Halkier og Interview: Andreas Kraul06.
sep.
2019 kl.
14.
31Bemærk: artiklen er mere end 30 dage gammelLæs opEn startplads på det danske fodboldlandshold finder man ikke lige nede ved hylden med tilbudsvarer i supermarkedet.
Det er 29-årige Christian Gytkjær ret bevidst om.
Torsdag aften fik angriberen sin første tur i startopstillingen, da Danmark vandt 6-0 over Gibraltar i EM-kvalifikationen.
- Det var en stor oplevelse at få lov til at starte inde for første gang og få lov at stå og synge med på nationalmelodien.
Det er noget, jeg vil huske i lang, lang tid.
Det var en fed aften, siger Gytkjær til DR Sporten.
Det kan jeg ikke rigtig svare på.
Jeg har jo ikke prøvet at tabe en kamp endnu.
25-kamps jubilar Jens Stryger Larsen om sit tungeste landsholdsnederlag- Det er ikke mange chancer, man får for at starte inde på landsholdet, så det er med at tage den, når man får den.
Det lykkedes til sidst.
Han kvitterede, Lech Poznan-spilleren, ved at få netmaskerne til at blafre ad to omgange og gjorde dermed ret god reklame for et genvalg i front til søndagens georgiske landsholdsopgave.
Christian Gytkjær scorede to gange i anden halvleg mod Gibraltar i 6-0 sejren.
 Angriberens startplads mod Gibraltar var den første i A-landsholdskarrieren.
1 / 2Christian Gytkjær scorede to gange i anden halvleg mod Gibraltar i 6-0 sejren.
1 / 2Angriberens startplads mod Gibraltar var den første i A-landsholdskarrieren.
2 / 2Med sine to scoringer er den rød-hvide total nu oppe på tre mål i seks kampe, men kigger man isoleret på EM-kvalifikationen, har Gytkjær scoret tre gange på 110 minutter.
- Jeg forsøger bare at gøre mit arbejde.
Det er det, jeg bliver målt på.
Så det er jeg fantastisk glad for.
Det har jeg arbejdet hårdt for længe, så det vil jeg fortsætte med og håbe på, at der kommer flere muligheder, siger han.
Først er det dog tid til at nyde den nuværende succes, understreger Gytkjær.
Det er vigtigt i fodbold.
- Det går så hurtigt, og der er en kamp allerede på søndag.
Så det er svært altid lige at få mulighed for at sætte sig ned og nyde det, men det er vigtigt.
Så jeg har nydt det lidt i går aftes og sikkert drømt lidt om det i nat også, siger Christian Gytkjær.
Den ubesejrede 25-kamps jubilarMan kipper med hatten af målscorerne, men efter torsdagens udekamp i baghaven til Gibraltars internationale lufthavn blev der ligeledes klappet anerkendende i retning af Jens Stryger Larsen, venstreback og 25-kamps-jubilar.
Tju-bang, 6-0 sejr og videre i teksten.
Bag Udinese-spillerens landsholdskarriere gemmer sig en forholdsvis vild, nogen vil måske endda kalde den bizar, statistik.
For direkte adspurgt til sit tungeste nederlag i A-landsholdstrøjen, er Stryger Larsen nødt til at sige:- Det kan jeg ikke rigtig svare på.
Jeg har jo ikke prøvet at tabe en kamp endnu.
25 kampe siden debuten mod Liechtenstein for tre år siden, nul nederlag.
Jens Stryger Larsen (th.
) siger tak for støtten til de medrejsende danske fans efter 6-0 sejren over Gibraltar.
 Venstrebacken i aktion for sin italienske klub Udinese.
1 / 2Jens Stryger Larsen (th.
) siger tak for støtten til de medrejsende danske fans efter 6-0 sejren over Gibraltar.
1 / 2Venstrebacken i aktion for sin italienske klub Udinese.
2 / 2- Det har været fantastisk.
Vi har været inde i en rigtig god stime som landshold.
Vi har en god trup med et godt sammenhold både på og udenfor banen.
Det har været fantastisk for mig at komme ind være en del af, siger Jens Stryger Larsen.
- Det er altid en fornøjelse at komme hjem og være en del af landsholdet.
Det giver virkelig et boost til resten af sæsonen.
De første 25 kampe er i bogen, og Danmarks ubesejrede forsvarsspiller tager meget gerne 25 mere, siger han.
FacebookTwitterKopier linkEmner:Jens Stryger Larsen (fodboldspiller)|Fodbold|Gibraltar|Liechtenstein|Polen




https://www.dr.dk/nyheder/politik/k-borgmester-i-oproer-over-kommuneaftale-undlader-stemme-foerste-gang-i-ti-aar

PolitikK-borgmester i oprør over kommuneaftale: Undlader at stemme for første gang i ti år Stigende udgifter til handicapområdet æder fra andre kerneydelser, lyder det.
Den konservative borgmester i Høje-Taastrup, Michael Ziegler, mener ikke, at dagens økonomiaftale vil leve op til borgernes forventning om et velfærdsløft.
Af Theis Lange Olsen06.
sep.
2019 kl.
12.
55Bemærk: artiklen er mere end 30 dage gammelLæs opI ti år har Høje-Taastrup-borgmester Michael Ziegler (K) siddet i bestyrelsen i Kommunernes Landsforening og stemt for hver eneste økonomiaftale med den siddende regering.
Men ikke denne gang.
Indholdet i aftalen, der i formiddags blev indgået, lever ganske enkelt ikke op til de forventninger om et reelt løft i den borgernære velfærd, der blev skabt hos borgerne i løbet af forårets valgkamp, lyder det.
Læs også:Handicapformand og K-borgmester i opråb til regeringen: Flere penge nu - ellers venter katastrofe- Efter valgkampen har borgerne fået en forventning om, at vi kan levere bedre velfærd end hidtil, men aftalen gør os ikke i stand til at levere uændret velfærd.
Vi kommer til at levere dårligere velfærd i 2020 end i 2019, siger Michael Ziegler.
- Det kræver tre milliarder for at kunne levere uændret velfærd næste år.
Der kommer flere ældre, og der kommer stadig flere borgere med handicap, som koster meget i kommunerne.
Men vi får reelt kun 1,7 milliarder kroner, og så mangler der jo nogle penge, siger han.
De 1,7 milliarder kroner er de nye penge, kommunerne råder over i 2020 i forhold til i 2019.
KommuneaftalenKommunerne får 2,2 milliarder kroner mere til den kommunale serviceramme i 2020.
Service tæller alt fra pleje af ældre, skoledrift og andre ting, man forbinder med velfærd og hjælp fra kommunen.
Regeringen og KL er enige om at afskaffe det kommunale moderniserings- og effektiviseringsprogram, som hvert år fjernede 0,5 milliarder kroner fra kommunernes økonomi.
Der skal findes 0,5 milliarder kroner i form af en såkaldt velfærdsprioritering til kernevelfærd ved frigørelse af ressourcer gennem effektiv drift.
Det er midler, som blandt andet skal tilvejebringes ved mere effektive indkøb, administrative effektiviseringer og nye organisationsformer.
Reelt er der altså tale om, at kommunerne har 1,7 milliarder kroner mere i 2020 i forhold til 2019.
Kilde: Aftaleteksten.
Den konservative borgmester anerkender sådan set, at det er en god aftale, som også formanden for Kommunernes Landsforening Jacob Bundsgaard (S) har udtryk det, men alligevel har han altså ikke stemt for aftalen.
- Det er rigtigt, at der isoleret set gives penge til de flere ældre.
Det koster en milliard kroner.
Det har vi fået, det er vi enige i.
Men den resterende del af regningen dækkes ikke ind.
Altså det forhold at der bliver mange flere borgere med handicap, blandt andet fordi de lever længere, som vi jo er glade for, siger han.
Udgifter eksploderetI Høje-Taastrup Kommune har Michael Ziegler gennem de seneste år konstateret, at udgifterne til det specialiserede socialområde, som omfatter alle tilbud og ydelser til voksne borgere med handicap eller sindslidelser, er eksploderet.
På bare ti år er de steget med 100 millioner kroner.
Ser man på tallene for alle landets kommuner, er udgifterne alene til voksne med handicap eller psykiske vanskeligheder steget med 1,8 milliarder kroner i de seneste fem år.
- Den her udvikling i udgifterne på handicapområdet og det specialiserede børneområde gør, at vi hvert eneste år tager en luns fra de almindelige kommunale kerneydelser, siger Michael Ziegler.
Men der er vel tale om, at kommunerne får et af de største løft i mange år, så hvorfor ikke stemme for?
- Jeg vil godt understrege, at KL's forhandlere har gjort et fremragende stykke arbejde.
Men jeg er nødt til at forholde mig til aftalen og holde den op mod forventningerne hos borgerne og udviklingen i udgifterne, siger Michael Ziegler.
Kritikere på banenPå det sociale medie Twitter bliver den konservative borgmester kritiseret voldsomt for at undlade at stemme for økonomiaftalen.
Her erkender Michael Ziegler da også, at han har stemt for økonomiaftaler, der har givet kommunerne færre penge end aftalen fra i dag.
- Ja, jeg har stemt for aftaler med færre penge.
For eksempel efter finanskrisen.
Men der var borgernes forventninger heller ikke talt op, så de forventede velfærdsløft!
, skriver Michael Ziegler til Socialdemokratiets finansordfører, Christian Rabjerg Madsen.
På pressemødet i Finansministeriet blev finansminister Nicolai Wammen (S) spurgt direkte, om danskerne kan forvente et reelt løft i velfærden:- Selvom der kommer flere penge til kommunerne, så betyder det ikke, at alle problemer er løst.
Men vi sætter en retning og tager et meget vigtigt skridt i retning af at kunne holde hånden under vores velfærd, lød det.
FacebookTwitterKopier linkEmner:Christian Rabjerg (politiker)|Det Konservative Folkeparti|Høje-Taastrup Kommune|Økonomi|Taastrup




https://www.dr.dk/nyheder/kultur/film/marie-overvandt-sin-psykose-nu-har-hun-lavet-sin-foerste-film-jeg-foeler

Film og serierMarie overvandt sin psykose - nu har hun lavet sin første film: 'Jeg føler virkelig, jeg har sejret'Marie Grahtøs første spillefilm har netop haft verdenspremiere på filmfestivalen i Venedig.
Instruktør Marie Grahtø, der er uddannet fra den alternative filmskole Super16, spillefilmdebuterer med 'Psykosia'.
(© Christian Geisnæs)Af Per Juul Carlsen06.
sep.
2019 kl.
13.
01 | opdateret 09.
sep.
2019 kl.
11.
52Bemærk: artiklen er mere end 30 dage gammelLæs op- Neeejjj!
!
!
Ingen af de to mænd, der sad på caféen den tidlige sommerdag i juli, var forberedt på den unge kvindes brøl.
De troede, hun sad og lyttede til musik i sine hørebøffer, og opdagede ikke, at hun talte i telefon med sin producer, der meddelte, at deres fælles film netop var blevet udtaget til programmet 'Critic's Week' på årets filmfestival i Venedig.
Og så råbte hun.
Ikke et negativt 'neeejjj', men et nej som i 'nej, er det rigtigt?
!
'Den unge kvinde skyndte sig at undskylde over for de to forskrækkede mænd, og så fløj hun ellers derudaf på en lyserød lykkerus med retning mod kanalerne i Norditalien og verdens ældste filmfestival.
- Jeg føler virkelig, jeg har sejret over alle de år, hvor jeg havde det svært ved at være her på festivalen, forklarer Marie Grahtø et par måneder senere i morgensolen uden for et fint, lille hotel på øen Lido uden for Venedig.
Marie Grahtø35 år.
Har en bachelor i film- og medievidenskab fra Københavns Universitet og blev uddannet fra den alternative filmskole Super16 i 2014.
Har lavet en række kortfilm, hvoraf flere af dem blev Robert-nomineret.
Hendes første spillefilm, 'Psykosia', har netop haft verdenspremiere på filmfestivalen i Venedig.
Oplevede indvendigt jordskælvDer er et par timer til, hun skal præsentere sin debut som spillefilmsinstruktør, 'Psykosia', på festivalen.
Men hun har allerede vundet sin egen lille pris.
Hun har vendt de bitre erfaringer fra de år, hvor hun var indlagt med en psykose, til en spillefilm om to unge kvinders vrangforestillinger.
Det er ikke en film for alle.
Den vil dele vandene, og det er fint nok.
Marie Grahtø, filminstruktør- Det, jeg ved med sikkerhed, var, at jeg arbejdede alt for meget – jonglerede med flere uddannelser og job på én gang og var enormt ambitiøs, som man jo er, når man er ung og helst skal have nået det hele i går.
Jeg satte mig selv under et enormt pres, så jeg til sidst fik det, jeg kalder et 'eksistentielt jordskælv' indeni, fortæller Marie Grahtø.
Mange år er gået, og siden har Marie Grahtø nærmest specialiseret sig i at beskrive unge mennesker i en verden af vrangforestillinger eller fantasier.
Hendes tre kortfilm, 'Daimi', 'Lækre til vi dør' og 'Teenland', beskriver alle unge kvinder eller store piger i en verden på grænsen mellem fantasi og virkelighed.
Med 'Psykosia' tager den 35-årige instruktør skridtet fuldt ud.
Alle sind er forskelligeAt se filmen er som at opleve en psykose.
Men ved aldrig helt, hvad der foregår.
Tid, virkelighed og logik flytter sig konstant mellem de to hovedpersoner; Jenny, der overvejer selvmord på et psykiatrisk hospital, og Viktoria, der forsker i selvmord.
Marie Grahtø omgivet af skuespillerne, der spiller de to hovedroller i 'Psykosia'; Victoria Carmen Sonne (tv.
) og Lisa Carlehed.
'Psykosia' er med andre ord meget langt fra de typiske amerikanske gysere og thrillere, hvor folk med psykoser altid ender med at stikke en køkkenkniv i nogen.
Der er ligefrem noget positivt ved vrangforestillinger i filmen.
- Alle menneskers sind er forskellige, alle psykoser er forskellige, forklarer Marie Grahtø.
- Det er ligesom et fingeraftryk.
Det er folks historier, der aftegner sig i sindet.
Men man skal passe meget på med at prente ind i folk, at der er noget galt med dem.
Der er jo også noget magisk ved at have et sind, der kan skabe vrangforestillinger.
- De mennesker med psykiske lidelser, jeg har mødt, er nogle af de stærkeste mennesker.
Det kræver et enormt indre arbejde at fungere i den her meget kontrollerede verden, vi lever i, når man har et problematisk sind.
De overkommer meget, som andre slet ikke kan forestille sig.
Også Trine Dyrholm (tv.
) medvirker i 'Psykosia'.
Hun spiller rollen som den erfarne læge Anna Klein.
Her ses hun sammen med Lisa Carlehed.
Publikum udvandredeDa 'Psykosia' havde verdenspremiere i Venedig i tirsdags udvandrede omtrent en tredjedel af publikum.
Antallet af udvandrere på filmfestivaler er betydeligt højere end i normale biografvisninger, men utålmodigheden i Venedig understreger ihvertfald atDet lyder som et mareridt for en debuterende instruktør, men det lettere lyksalige smil i Marie Grahtøs ansigt er urokkeligt.
- Det er ikke en film for alle.
Den vil dele vandene, og det er fint nok, synes jeg.
Jeg kan virkelig godt lide film, der nægter folk at være passive - som giver publikum en labyrint at grave i, og virkelig giver dem mulighed for at tolke vanvittigt.
Med 'Psykosia' vil jeg gerne give publikum et puslespilsarbejde og tvinge dem ind i den følelse, det er at have en psykose - at livet bliver et puslespil.
'Psykosia' forventes at få dansk biografpremiere til marts næste år.
FacebookTwitterKopier linkEmner:Venedig|Psykiske lidelser|Jordskælv|Italien




https://www.dr.dk/nyheder/indland/betjente-glemmer-paakraevede-id-numre-nu-bliver-de-limet-fast

IndlandBetjente glemmer påkrævede id-numre: Nu bliver de limet fast Københavns Politi limer som et forsøg numrene fast på betjentes indsatsdragter.
Politibetjenten til venstre på billedet kan ses tydeligt bære sit ID-nummer, mens politibetjenten til højre ikke gør.
Af Louise Dalsgaard06.
sep.
2019 kl.
12.
32Bemærk: artiklen er mere end 30 dage gammelLæs opDet er et krav, at hver eneste politibetjent på gaden skal bære et synligt id-nummer på deres uniform, så de nemt kan identificeres.
Men flere gange er betjente blevet spottet på gaden uden id-nummer, fordi betjentene enten har glemt at få det sat på deres uniform eller på anden vis har ladet det blive hjemme.
De episoder har nu fået Københavns Politi til at lime id-numrene - de såkaldte markeringsnumre - fast til de dragter, som betjentene bærer, når de er på gaden til for eksempel uroligheder.
Det fortæller leder af beredskabsenheden, politiinspektør Peter Dahl:- Vi har kunnet konstatere, at vores politifolk i nogle tilfælde er kommet af sted uden markeringsnumre, eller at numrene bliver gemt af for eksempel en vest.
Derfor laver vi nu en model, hvor vi limer numrene fast på indsatsdragterne.
På den måde sidder id-numrene automatisk på dragterne, når betjentene klæder om fra deres almindelige uniform til indsatsdragt - også selvom omklædningen går stærkt.
Politiinspektør Peter Dahl forklarer samtidig, at man lige nu i Københavns Politi er ved at finde ud af, hvor man skal fastlime numrene, for at de bedst muligt kan ses.
Her ses politiet i deres indsatsdragter i aktion mandag den 15.
april 2019 i forbindelse uroligheder i Albertslund.
- For nogle af vores uniformsgenstande - for eksempel veste - kan dække for numrene, og derfor skal vi finde frem til, hvor det er bedst at lime numrene fast, så de ikke bliver gemt, siger Peter Dahl.
Læs også:Politiet bliver nu udstyret med velcro-numreGlemte numre til demonstrationKøbenhavns Politi erkender i et folketingssvar i dag, at man via artikler fra en demonstration den 1.
maj i år har kunnet finde flere billeder, hvor betjente ikke ses at bære et synligt id-nummer.
- Københavns Politi har identificeret de pågældende politibetjente, der alle bortset fra én er blevet forespurgt om de nærmere omstændigheder, skriver politiet i folketingssvaret.
POLITIETS ID-NUMREAlle politiansatte har et unikt markeringsnummer, hvorved de kan identificeres.
Markeringsnumrene består af et bogstav og fire cifre og er placeret på politiuniformen - på skulderen eller brystet.
Numrene er lavet med velcro, så de kan skiftes fra én uniform til en anden.
Det er kun politibetjente i uniform, der bærer markering.
Betjente har skullet bære nummeret siden 1.
februar 2016.
I dag får betjentene kun udleveret et begrænset antal id-numre.
Kilde: RigspolitietDet er desuden igen blevet indskærpet over for betjentene, at de har pligt til at bære de synlige numre.
Ifølge Peter Dahl har betjentene fortalt, at de enten havde glemt at få numrene flyttet over på indsatsdragten, eller at de rent faktisk havde numrene på, selvom de ikke kunne ses.
Så det er ikke, fordi de har været modvillige over at tage numrene på?
- Nej, og det oplever jeg heller ikke i mit daglige virke.
Jeg tror faktisk, at mange politifolk synes, at det er fint, at de kan idetificere sig med numre i stedet for med deres fulde navn, siger Peter Dahl.
Hvorfor har man ikke bare konsekvent et id-nummer på hver eneste uniformsgenstand?
- Vi har konstateret de her uhensigtsmæssigheder, og det er vi i dialog med Rigspolitiet om at finde nogle løsninger på.
Men om Rigspolitiet vurderer, at det i fremtiden skal føre til ændringer, kan jeg ikke udtale mig om, siger politiinspektør Peter Dahl.
Enhedslisten: 'Bør gælde hele landet'Hos Enhedslisten vækker tiltaget i Københavns Politi glæde.
Her har retsordfører Rosa Lund fulgt historierne om, at flere betjente ikke bar synlige id-numre på uniformen ved demonstrationer og ved de voldsomme uroligheder på Nørrebro i København 14.
april.
- Det er fornuftigt, at de nu bliver limet fast, for så har politiet altid id-numrene på sig, og de kan ikke bytte dem rundt.
Men jeg synes også, det vil være fornuftigt at gøre sådan i hele landet, siger hun.
Rosa Lund mener, at det er vigtigt at kunne identificere hver enkelt betjent, så man kan klage, hvis man føler sig dårligt behandlet.
- Og min opfordring til både politiet og regeringen er at sikre, at alle betjente har limet, fastsyet eller på anden vis har id-numrene siddende på uniformerne permanent, lyder det fra Rosa Lund.
Her kan du se politiets markeringsnumre: Markeringsnummer på uniformsskjorte Foto: Rigspolitiet Markeringsnummer på uniformsjakke Foto: Rigspolitiet Markeringsnummer på uniformsvest Foto: Rigspolitiet1 / 3Markeringsnummer på uniformsskjorte Foto: Rigspolitiet1 / 3Markeringsnummer på uniformsjakke Foto: Rigspolitiet2 / 3Markeringsnummer på uniformsvest Foto: Rigspolitiet3 / 3FacebookTwitterKopier linkEmner:Københavns Politi|Politi|København|Enhedslisten|Rosa Lund (politiker)




https://www.dr.dk/nyheder/regionale/bornholm/slut-med-lede-efter-adresser-1-1-2-kan-se-hvor-du-ringer-fra

BornholmSlut med at lede efter adresser: 1-1-2 kan se hvor du ringer fraNyt landsdækkende system sender automatisk en SMS til alarmcentralen med dine GPS-koordinaterAlarmcentralen kommer til at spare kostbar tid på at finde frem til den præcise adresse, når vi ringer 1-1-2.
Der kommer nemlig nu en automatisk sms med de præcise koordinater.
Af Morten Volff og Lis Eilsøe06.
sep.
2019 kl.
12.
14Bemærk: artiklen er mere end 30 dage gammelLæs opNu behøver du ikke længere vide præcist, hvor du er henne, når du ringer til alarmcentralen på 1-1-2 fra din mobiltelefon - i hvert fald ikke hvis du har en Android-smartphone.
Et nyt system - det såkaldte Advanced Mobile Location eller AML-system - sender nemlig automatisk en SMS til alarmcentralen med dine GPS-koordinater, så alarmcentralen ikke længere skal bruge kostbar tid på at finde ud af, hvor du ringer fra, men kan sende ambulancen afsted uden forsinkelse.
AML-systemetAML-systemet - Advanced Mobile Location - sender præcise GPS-koordinater fra en mobiltelefon til alarmcentralen.
Systemet er ved at blive rullet ud i hele landet.
Lige nu omfatter det samtlige Android-telefoner, mens iOS-telefonerne (iPhones) kommer med i løbet af efteråret.
Alle Android-mobiltelefoner i Danmark blev koblet på systemet mellem den 22.
juli og frem til den 5.
august.
Det svarer til 47 procent af alle danske mobiltelefoner.
Udrulningen til iOS-mobiltelefoner sker i løbet af efteråret.
Inden nytår er stort set alle danske mobiltelefoner koblet op på AML-systemet.
AML dækker hele Danmark.
- Jeg er overbevist om, at det her system vil komme til at redde liv, siger Martin Collin Fjordholt, der er beredskabsmanager i Region Hovedstadens Akutberedskab.
AML-systemet kommer til at redde liv.
Martin Collin Fjordholt, beredskabsmanager i Region Hovedstadens AkutberedskabMange er pressede, når de ringer 1-1-2, og det bliver værre, når man febrilsk leder efter gadeskilte, vejkryds, kantpæle eller markante steder i landskabet for at komme med en så præcis beskrivelse som muligt.
- Derfor er det her system en meget stor hjælp for os, siger Martin Collin Fjordholt.
Nemt system i naturområderBornholm er et af de områder, der kan komme til at nyde rigtigt godt af det nye system, fordi der er mange steder på øen uden en umiddelbar adresse - det kan være i skoven, i de store naturområder eller på en af øens mange strande.
For hjertepatienter kan AML-systemet bliver meget værdifuldt.
Jørn-Ole Kristoffersen, fmd.
Hjerteforeningen på Bornholm- For hjertepatienter er tiden altafgørende, og med det nye system kan ambulancen være på vej med det samme, siger Jørn-Ole Kristoffersen, der er formand for Hjerteforeningen på Bornholm.
Lige nu er det altså kun Android-telefoner, der kan tippe myndighederne med præcise GPS-data, men AML-systemet er på vej til iPhones.
- Apple kommer til Danmark inden længe, så vi kan teste de sidste ting og rulle systemet ud til iOS-telefonerne i løbet af efteråret.
Vi regner med, at vi inden nytår er så tæt på at kunne indhente oplysninger fra alle danske mobiltelefoner, som vi overhovedet kan komme, siger it-chef i Hovedstadens Beredskab Christian Falberg Goth.
Har man en iPhone, kan man stadig bruge 112-app'en, der også viser alarmcentralen præcist, hvor du ringer fra.
FacebookTwitterKopier linkEmner:Apple Inc.
|Bornholm|Hjerteforeningen|Forbrugerelektronik|Hjertekarsygdomme




https://www.dr.dk/nyheder/vejret/saadan-bliver-weekendvejret-byger-er-svaere-styre

VejretSådan bliver weekendvejret: 'Byger er svære at styre'Efterårsvejret melder lige så stille sin ankomst, men solen skal nok kigge frem.
Er du fodgænger, så hold dig på behørig afstand af kørebanen i dag.
Ellers vanker der våde bukseben.
 DR brugerbillede)Af Louise Gade Sig06.
sep.
2019 kl.
11.
23 | opdateret 06.
sep.
2019 kl.
11.
36Bemærk: artiklen er mere end 30 dage gammelLæs opWeekenden banker på, og det samme gør det ustadige vejr.
Fredag er en forpremiere på det vejr, der venter.
I dagens løb kommer der nemlig både sammenhængende regn og byger, der flere steder kan være med torden.
I alt hælder vejrguderne omkring 10 millimeter regn ud over landet.
Samtidig vil sydvestenvinden tiltage i dagens løb og blive jævn til hård - ved Vestkysten endda op til kuling i eftermiddag.
Med andre ord; Efterårsagtigt vejr med regn og rusk.
Sidst på aftenen og i nat klarer det en smule op, men stadig med mulighed for lokale byger, der igen kan være med torden.
Byger er svære at styreLørdag og søndag bliver lidt samme melodi, men med mindre intensitet.
Der vil også komme regn, men kun i form af mindre, sporadiske byger.
Derfor bliver det kun til to-tre millimeter regn begge dage.
Nøjagtigt hvor og hvornår bygerne falder, er svært at forudse, for "byger er svære at styre", siger man.
Af natur opstår byger meget pludseligt og meget lokalt, og det betyder, at der kan være meget store forskelle på vejret blot få kilometer fra hinanden.
Men én landsdel, er prognoserne relativt enige om, går tørskoet gennem lørdagen: Bornholm.
Søndag er tendensen i prognoserne omvendt: Her er det særligt de østlige landsdele, der står forrest i køen til regnvejr.
Termometeret vil begge dage toppe et sted mellem 15 og 18 grader, og vinden vil være svag til let fra vestlige retninger.
Og natten mellem lørdag og søndag bliver kølig: ned mellem 8 og 13 grader - i Jylland endda helt ned til 5 grader.
Fredag bliver den vådeste dag.
Her vil sammenhængende frontregn passere landet og blive afløst af mere opklaring og byger.
Jo, jo - lidt solskinMen bliver der slet ikke plads til lidt solskin?
Jo, det gør der.
Hvis vi ser bort fra fredag, skal solen nok få lidt besøgstid i weekenden.
Det bliver nemlig med vekslende skydække, og særligt søndag ser solen ud til at kunne få noget albuerum mellem bygerne.
Det er et lavtryk nord for Skotland, som sender fronter med regn ind over Danmark fredag, og de bliver afløst af opklaringer og byger vestfra.
I løbet af lørdag ligger lavtrykket lige over Danmark, og det forklarer den relativt rolige vind lørdag.
Næste uge står også i lavtrykkenes tegn.
Et lavtryk vil i starten af næste uge bevæge sig op over Østersøen og igen give ustadigt vejr.
Der er ikke andet at gøre, end at sige (vand)pyt til det ustadige vejr.
God weekend.
FacebookTwitterKopier linkEmner:Vejret|Bornholm|Jylland|Skotland




https://www.dr.dk/nyheder/penge/varmekunder-staar-til-faa-275-millioner-kroner-tilbage-efter-overfakturering

PengeVarmekunder står til at få 275 millioner kroner tilbage efter overfaktureringVerdos varmekunder i Randers står til at skulle have penge tilbage de kommende år.
En familie, der bor i et standardhus på 130 m2 med et gennemsnitligt varmeforbrug står til at få cirka 4.
600 kroner tilbage i varme om året i tre år.
Af Michelle Hald06.
sep.
2019 kl.
11.
45Bemærk: artiklen er mere end 30 dage gammelLæs opVarmekunder i Randers kan med stor sandsynlighed se frem en meget billigere varmeregning de kommende år.
Forsyningsvirksomheden Verdo står nemlig til at skulle betale 275 millioner kroner tilbage til sine varmekunder.
Det viser to udkast til afgørelser fra Forsyningstilsynet, som erhvervsmediet Finans har fået aktindsigt i.
Sagen kortVerdo er et energiselskab, der ligger i Randers, hvor det forsyner indbyggerne med blandt andet el og varme.
Verdo er en selvejet og forbrugerstyret virksomhed.
Sagen drejer sig om, at Verdo gennem flere år har skrevet for store regninger til forbrugerne.
Uden tilladelse fra myndighederne har Verdo ladet kunderne betale for meget for at finansiere en såkaldt forrentning af fjernvarmeselskabets indskudskapital.
Derudover har Verdo trukket penge ud af varmeselskabet for derefter at låne de samme penge tilbage, men nu med renter for over 20 millioner kroner om året, som forbrugerne måtte betale.
Ifølge Verdo selv svarer det til, at en familie i et standardhus på 130 kvadratmeter med et gennemsnitligt varmeforbrug får cirka 4.
600 kroner tilbage om året i tre år.
Verdo understreger dog, at fordi sagen ikke er endeligt afgjort, kan beløbet ændre sig.
- Vi er tilfredse med, at vi nu har fået udkast til afgørelser i sagerne, som har været længe undervejs.
Da Forsyningstilsynet har vurderet, at beløbet for opkrævningen har været for højt, vil vi nu nærlæse afgørelsen, før vi beslutter, om der er principielle uenigheder, vi vil forfølge yderligere, siger Torben Høeg Bonde, der er bestyrelsesformand i Verdo, i en pressemeddelelse.
Verdo understreger samtidig, at virksomheden har sat penge til side til at kunne betale varmekunderne tilbage.
De 275 millioner kroner, som Verdo skal betale tilbage til sine kunder, fordeler sig på to sager.
I den ene sag lægger Forsyningstilsynet op til, at Verdo skal tilbagebetale 151 millioner kroner.
Den drejer sig om, at Verdo har indregnet en såkaldt forrentning af indskudskapital uden tilladelse fra myndighederne.
Den anden sag, der er på 124 millioner kroner, drejer sig om renteudgifter, som Verdo har pålagt sit varmeselskab gennem en årrække.
Tidligere i år kostede sagen om overfakturering af varmekunder Kim Frimer jobbet som administrerende direktør i Verdo.
Billedet er fra 2014, hvor Kim Frimer blev udnævnt administrerende direktør i TDC Totalløsninger.
Der kan gå flere måneder, før der kommer en endelige afgørelse i sagen.
Verdo har i øjeblikket Forsyningstilsynets udkast til en afgørelse til høring.
Herefter skal Verdo og Forsyningstilsynet forhandle om uenigheder i udkastet, inden der kommer en endelig afgørelse.
Har kostet direktør jobbetVerdo har tidligere tilbagebetalt store beløb til sine varmekunder.
I 2018 blev Verdo pålagt at betale 235 millioner kroner tilbage til forbrugerne for perioden fra 2000 til 2006.
Og i april fyrede Verdo sin daværende administrerende direktør Kim Frimer.
- Vi har ikke længere tillid til, at Kim Frimer er den rette til at sikre, at Verdo kommer på ret køl igen, og vi har gennem forløbet ikke følt, der er tilstrækkelig forståelse for, at Verdo er en forbrugerstyret virksomhed, lød det dengang fra Torben Høeg Bonde, der er formand for Verdo.
FacebookTwitterKopier linkEmner:Verdo|Randers|Kraft- og varmeværker|Boligopvarmning|Økonomi




https://www.dr.dk/nyheder/politik/regering-og-stoettepartier-laver-stoejberg-kommission

Støjbergs instruksSe temaPolitikRegering og støttepartier laver Støjberg-kommission En kommission skal undersøge Inger Støjbergs håndtering af adskillelse af unge asylspar.
Af Anders Byskov Svendsen og Rasmus Bøttcher Christensen06.
sep.
2019 kl.
13.
20Bemærk: artiklen er mere end 30 dage gammelLæs opVar Inger Støjberg blevet advaret af sine egne embedsfolk om, at det var ulovligt, da hun i 2016 udsendte en instruks om, at ingen under 18 år måtte indkvarteres på asylcentre med en ægtefælle?
Heller ikke selvom parret havde børn sammen?
Inger Støjberg har selv svaret nej til spørgsmålet mange gange.
Men nu skal en kommission granske sagen til bunds.
Det har et flertal i Folketinget bestående af Socialdemokratiet, SF, De Radikale, Enhedslisten og Alternativet besluttet.
- Vi er blevet enige om at nedsætte en kommission.
Forhåbentlig en, der kan arbejde rimeligt hurtigt i løbet af et par år, så vi kan få undersøgt sagen til bunds.
Der er fuldstændig enighed om, at det er det, vi gerne vil.
- Der skal placeres et ansvar.
Og så skal der kunne afhøres vidner, for det er de oplysninger, vi mangler, siger Sofie Carsten Nielsen, der er politisk ordfører for De Radikale.
Enhedslistens retsordfører siger, at Inger Støjbergs rolle i sagen skal undersøges til bunds.
- Vi satser på, at vi kan begrænse det her til at handle om forholdet til ombudsmanden, forholdet til Folketinget og så selvfølgelig ministerens rolle, siger hun.
Rettede ind efter ombudsmandDen 10.
februar 2016 udsendte Inger Støjberg som integrationsminister en instruks om, at ingen under 18 år måtte indkvarteres på asylcentre med en ægtefælle.
Det skete efter en offentlig debat om barnebrude på asylcentre.
I marts 2017 rejste Folketingets Ombudsmand en alvorlig kritik af instruksen og slog fast, at den var ulovlig.
Årsagen var, at både dansk lov og internationale konventioner slår fast, at det kræver en individuel behandling at adskille parrene.
Det må ikke ske per automatik, da parrene dermed mister deres mulighed for at blive hørt i sagsbehandlingen.
I alt nåede 23 par at blive tvangsadskilt under den første instruks fra ministeriet, inden den blev ændret.
Siden er der blevet stillet alvorlige spørgsmålstegn ved, om Inger Støjberg godt var klar over, at det var ulovligt, da hun lavede den første instruks.
Læs også:Her er de centrale spørgsmål i Støjberg-sag om adskilte asylparDR forsøger at få en kommentar fra Inger Støjberg.
Har du svært ved at huske sagen om den ulovlige instruks, så lavede DR Nyheder nedenstående video forud for det første samråd 1.
juni.
Opdateres.
FacebookTwitterKopier linkEmner:Inger Støjberg (politiker)|Sofie Carsten Nielsen (politiker)|Radikale Venstre|Enhedslisten|Flygtninge og asylansøgere




https://www.dr.dk/nyheder/indland/ny-hanulv-i-midtjylland-stammer-fra-berlin

Ulve i DanmarkSe temaIndlandNy hanulv i Midtjylland stammer fra BerlinForskere har identificeret ulv, der efterlod spor tidligere på året.
Den har tilbagelagt 600 kilometer.
Forskerne mener, at der findes fem voksne ulve og seks hvalpe i landet i øjeblikket (arkivfoto).
06.
sep.
2019 kl.
12.
06Bemærk: artiklen er mere end 30 dage gammelLæs opEn ulv, der kom til Danmark i foråret og har opholdt sig i Midtjylland, er identificeret, oplyser ulveatlas.
dk, der drives af forskere fra Naturhistorisk Museum Aarhus og Aarhus Universitet.
Der er tale om en hanulv med kodenavnet GW1169m.
Ulven er indvandret fra Tyskland.
Den stammer oprindeligt fra et ulvekobbel, Babben-Wanninchen-koblet, der holder til 90 kilometer syd for Berlin.
I lige linje er der mere end 600 kilometer fra ulvens fødested til det sted i Midtjylland, hvor ulven er sporet.
Det er uvist, hvor gammel ulven er.
Dyrets dna-profil blev fundet første gang 25.
januar 2019 i Sachsen-Anhalt.
Herefter er hanulven registreret i Slesvig-Holsten på fire datoer i perioden fra 9.
marts til 9.
april.
Læs også:Efter dådyrangreb: Ny ulv er fundet i MidtjyllandDet første sikre spor fra ulven herhjemme blev fundet 23.
maj i Midtjylland.
Her identificerede forskerne tidligere på sommeren en anden hanulv med kodenavnet GW1156, der ligeledes er indvandret fra Tyskland.
Det er ifølge forskerne næppe sandsynligt, at begge hanulve opholder sig i det midtjyske.
Det skyldes, at hanulve er territoriale, og derfor vil den ene af ulvene sandsynligvis være vandret videre.
Det skønnes, at der aktuelt er fem voksne ulve samt et kuld på seks ulvehvalpe.
De nævnte to hanulve, en hanulv i Nordjyllend samt et ulvepar i Vestjylland med mindst seks ulvehvalpe.
/ritzau/FacebookTwitterKopier linkEmner:Dyr|Jylland|Tyskland|Videnskab|Naturhistorisk Museum




https://www.dr.dk/nyheder/udland/russisk-demonstrant-idoemt-fire-aar-bag-tremmer-gaa-paa-gaden

UdlandRussisk demonstrant idømt fire år bag tremmer for at gå på gadenSeks personer er foreløbig blevet idømt op til fem års fængsel for at have deltaget i protester.
Af Louise Brodthagen Jensen - Moskva06.
sep.
2019 kl.
11.
58Bemærk: artiklen er mere end 30 dage gammelLæs opFire år bag tremmer for at have deltaget i demonstrationer.
To års fængsel for at have skubbet til en betjent.
Fem år for at have postet et tweet, der anses som en trussel.
Hvem er idømt fængselsstraf og hvorfor?
Danil Beglets, 27 år: Idømt to års fængsel for at have skubbet en politibetjent.
Kirill Sjukov, 28 år: Idømt tre års fængsel for at have forsøgt at løfte en betjents visir.
Jevgenij Kovalenko, 48 år: Idømt tre og et halvt års fængsel for at have smidt en skraldespand mod en betjent, der var ved at føre en demonstrant væk.
Videoen viser, at spanden ramte demonstranten.
Ivan Podkopajev, 25 år: Idømt tre år i fængsel for have sprøjtet med tåregas mod en betjent.
Konstantin Kotov, 34 år: Idømt fire års fængsel for gentange gange (fire i alt) at have deltaget og opfordret til demonstrationer.
Vladislav Sinitsa, 30 år: Idømt fem års fængsel for at have opfordret til had i et tweet, hvor han skrev, at de betjente, der brugte unødig vold mod demonstranterne, måske kunne forvente, at deres børn en dag ikke ville vende hjem fra skole.
Sådan lyder nogle af de domme, der i ugens løb er faldet over nogle af de russiske mænd, der har deltaget i de store demonstrationer, som har fundet sted i Moskva over sommeren.
I aftes faldt en af de mere opsigtsvækkende afgørelser, da den 34-årige it-ingeniør, Konstantin Kotov, blev idømt fire års fængsel for at have deltaget i flere usanktionerede demonstrationer.
Han er den anden person, som er blevet dømt efter den pågældende lovgivning siden 2015.
- Det er ikke min sag, der er for retten, men vores ytrings- og forsamlingsfrihed.
Der er ingen uafhængige politiske partier i Rusland, ingen retfærdige valg, sagde Kotov og fortsatte:- Den eneste mulighed, du har, er at gå på gaden og ytre dine holdninger.
Men selv det er forbudt.
Udover en række medier var adskillige demonstranter i aftes samlet foran retten og råbte kampråb som “Frihed til Kotov” og “Skam”, mens de ventede på afgørelsen.
Dommen bliver blandt andet skarpt kritiseret af næstformanden for Human Rights Watch afdeling for Europa og Centralasien, Tanja Loksjina.
- Ingen burde tilbringe så meget som et minut bag tremmer for fredeligt at stå på gaden og udtrykke deres holdninger.
Det russiske retssystem synes tilsyneladende, at Kotov skal tilbringe 2,102,400 minutter bag tremmer.
I den grad skammeligt.
DR's Ruslands-korrespondent, Matilde Kimer, var til stede i retten i aftes, da dommen blev læst op.
- Der gik et sus af vrede og indignation gennem salen.
En kvinde på tilskuerpladsen råbte højt: 'Det er Dem, dommer Minin, der er forbryderen'.
Derefter begyndte de godt 100 tilhørere, der var lukket ind i salen taktfast at råbe 'skam jer', siger hun og beretter yderligere:- Efter få minutter blev alle gennet ud af retssalen, og folk samlede sig i stedet ude på gaden foran retsbygningen, hvor de fortsatte deres mini-protest.
Kirill Sjukov er en af dem, der i løbet af ugen er blevet idømt fængselsstraf for sin deltagelse i sommerens demonstrationer.
Forældrepar truet med tvangsfjernelse af børnSiden mandag er flere sager blevet afgjort ved domstolene i Moskva, og i ugens løb er seks personer blevet idømt fængselsstraffe på mellem to-fem års fængsel.
Mandag var også dagen, hvor en meget lettet Pjotr Khomskij fik beskeden om, at han og hustruen Jelena ikke får tvangsfjernet parrets tre børn, som de havde med til en demonstration den 3.
august.
Videooptagelser fra demonstrationen viser Khomskij-parret skubbe deres børn i barnevogne foran en række af urobetjente, og det har været nok til, at den lokale anklagemyndighed har hevet dem i retten med truslen om at få tvangsfjernet parrets i alt tre børn.
Det her handler kun perifært om Moskvas 45 byrådspladser.
Folk går til protester, fordi de er vrede og frustrerede over hele Ruslands politiske systemMatilde Kimer, DR's RuslandskorrespondentDe massive demonstrationer, der begyndte i midten af juli, begyndte som en protest mod søndagens lokalvalg.
Ledende oppositionskandidater er blevet nægtet at stille op, blandt andet med begrundelsen om, at de ikke har samlet nok gyldige underskrifter til at være opstillingsberettigede.
Men de store protester, der har lokket op til 50.
000 på gaden til nogle af demonstrationerne, er udtryk for en grundlæggende utilfredshed med systemet, fortæller DR’s korrespondent i Rusland:- Det her handler kun perifært om Moskvas 45 byrådspladser.
Folk går til protester, fordi de er vrede og frustrerede over hele Ruslands politiske system, siger hun og uddyber:- De vil ikke længere tillade det magtmonopol, som partiet Forenet Rusland (Putins parti, red.
) har, og nu forsøger de at forene sig på tværs af ideologiske skel, netop for at bryde systemet ned.
I demonstranternes optik er det en grundlæggende kamp for demokratiet, de lige nu udkæmper.
Kan straffes med op til otte års fængselDet er især efter demonstrationerne den 27.
juli og 3.
august, hvor mindst 2.
000 blev tilbageholdt af politiet, at flere straffesager er blevet ført for retten.
Masseulydighed og opfordring til samme kan i Rusland straffes med op til otte års fængsel, og selvom tiltalen mod fem personer i løbet af ugen er droppet, afventer yderligere otte deres sager ved retten, mens andre afsoner kortere straffe.
Demonstrationerne i Moskva er de største politiske protester siden de såkaldte Bolotnaja-protester i 2012, der opstod efter Vladimir Putin blev genvalgt til præsiden efter en årrække at have fungeret som landets premierminister.
FacebookTwitterKopier linkEmner:Rusland|Vladimir Putin (politiker)|Moskva|Demonstrationer|Anklagemyndigheden




https://www.dr.dk/nyheder/indland/regeringen-oeger-militaert-bidrag-500-flere-danske-soldater-skal-udsendes

IndlandRegeringen øger militært bidrag: 500 flere danske soldater skal udsendesDanmark skal føre en endnu mere aktivistisk udenrigspolitik, lyder det fra regeringen.
Statsminister Mette Frederiksen, udenrigsminister Jeppe Kofod og forsvarsminister Trine Bramsen holdt pressemøde om et øget militært bidrag til en række internationale missioner.
Af Sandra Meersohn Meinecke06.
sep.
2019 kl.
15.
23Bemærk: artiklen er mere end 30 dage gammelLæs opRegeringen øger Danmarks militære engagement i udlandet.
Det har statsminister Mette Frederiksen, udenrigsminister Jeppe Kofod og forsvarsminister Trine Bramsen netop fremlagt på et pressemøde.
Læs også:Danmark øger indsats i kampen mod Islamisk Stat- Danmark er et land, som aktivt tager ansvar ude i verden.
Og vi gør det inden for rammerne af Nato og FN.
Men også sammen med USA samt Frankrig, som er en af vores vigtigste sikkerhedspolitiske samarbejdspartnere i Europa, sagde statsministeren, da hun indledte pressemødet i Spejlsalen i Statsministeriet.
Regeringen præsenterede derefter fire konkrete tiltag, som skal styrke Danmarks militære engagement i udlandet.
Dog har ingen af de fire bidrag til opgave at indgå i direkte kamp.
Her opruster DanmarkØget dansk bidrag til den internationale koalition til bekæmpelse af Islamisk Stat.
Øget bidrag til NATO’s beredskabsstyrker.
Dansk bidrag til amerikansk hangarskibsgruppe.
Styrket dansk indsats i Sahel-regionen i Afrika.
- Der er ikke tale om offensive indsatser.
Det er bidrag, der skal understøtte igangværende indsatser med transport, lægefaglig støtte og efterretninger, sagde forsvarsminister Trine Bramsen på pressemødet.
Islamisk Stat udgør stadig en trusselMette Frederiksen understregede, at der stadig er en række udfordringer i verden - både i Mellemøsten, Afrika og Arktis.
- Det er en alvorlig beslutning at sende danskere ud i verden.
Men det er også alvorligt at lade være, sagde Mette Frederiksen og nævnte, at der er sket væsentlige forbedringen i bekæmpelsen af Islamisk Stat, men at de stadig udgør en trussel.
- Derfor vil vi gerne styrke indsatsen ved at sende et lægefagligt kirurg-hold afsted til Syrien, sagde hun.
Udenrigsminister Jeppe Kofod tilføjede, at et kirurg-hold vil kunne gøre en stor forskel og er efterspurgt af vores allierede i Nato.
- Vi yder et markant bidrag, sagde han og tilføjede, at Danmark med de nye tiltag "tager ansvar og viser, at vi er med i verdens brændpunkter, hvor det kræves".
Det handler om langsigtede helhedsplaner, hvor Danmark vil bidrage til at skabe sikkerhed og stabilitet, understregede udenrigsministeren.
Udenrigsminister Jeppe Kofod understregede, at et øget militært bidrag ikke vil stå alene - det skal gå hånd i hånd med et diplomatisk spor.
Øget indsats i AfrikaDanmark skal også øge sin indsats i Afrika.
Her nævnte regeringen Sahel-regionen, som er et område, der går på tværs af det afrikanske kontinent.
- Det er arnested for terror og ekstremisme.
Og så er det også nogle af ruterne til den illegale migrantstrøm mod Europa, som kan true Danmark, sagde Mette Frederiksen.
Vi undersøger muligheden for at gå ind med et dansk flådebidrag i en fællesstyrke med europæisk fortegn.
Mette Frederiksen, statsministerDanmarks indsats i regionen skal være ledet af FN og Frankrig, og Danmark vil bidrage med fly og helikoptere, fortalte udenrigsminister Jeppe Kofod, som tilføjede, at indsatsen i området også vil være i form af en humanitær indsats.
Forsvarsminister Trine Bramsen forklarede, at der vil blive sendt 70 personer med på missionen i Sahel-regionen.
De skal være udsendt i et år.
Dansk fregat skal bistå amerikanerneDer skal ligeledes sendes en dansk fregat med 175 personer afsted, som skal sejle med den amerikanske flåde fra næste år.
Fregatten er flådens største fartøj og skal bistå en amerikansk hangarskibsgruppe.
Derudover ser regeringen positivt på et muligt flådebidrag til en international maritim indsats i Hormuz-strædet.
- Vi undersøger muligheden for at gå ind med et dansk flådebidrag i en fællesstyrke med europæisk fortegn, siger Mette Frederiksen.
Udenrigsministeren tilføjede, at Danmark vægter den maritime sikkerhed højt.
- Men vores militære bidrag skal ikke stå alene.
Det vil gå hånd i hånd med et diplomatisk spor, forsikrede Jeppe Kofod.
Læs også:Regeringen klar til at deltage i flådemission i HormuzstrædetDansk bidrag til Nato-styrkerEt af de fire bidrag betyder også, at Danmark skal bidrage yderligere til Natos beredskabsstyrker.
Dermed skal 500 flere soldater fremover være udsendt for Danmark sammenlignet med i dag.
Regeringen kan ikke komme nærmere ind på, hvordan de nye missioner vil blive effektueret.
Men der vil komme et samlet udspil i oktober, som Folketinget skal diskutere, blev der sagt på pressemødet.
Danmark deltager allerede i missioner i Irak, Afghanistan, Kosovo og Estland.
Den danske tilstedeværelse i disse missioner vil fortsætte, understregede statsministeren.
Kort inden pressemødet var Det Udenrigspolitiske Nævn samlet, og der er fuld opbakning til regeringens forslag.
FacebookTwitterKopier linkEmner:Afrika|Militær|Frankrig|Statsministeriet|Jeppe Kofod (politiker)




https://www.dr.dk/sporten/oevrig/efter-magre-aar-fejrer-dansk-paddlesurfer-foedselsdag-med-sejr-og-foersteplads-paa

Øvrig sportEfter magre år fejrer dansk paddlesurfer fødselsdag med sejr og førsteplads på verdensranglistenCasper Steinfath vandt på sin 26 års-fødselsdag World Tour-løbet ved Long Beach.
Dermed topper danskeren verdensranglisten i sprint.
Casper Steinfath fra Klitmøller skal efter sejren forsøge at bevare sin føring på verdensranglisten frem mod sæsonfinalen i Paris senere på året.
Af Emil Halkier06.
sep.
2019 kl.
10.
17Bemærk: artiklen er mere end 30 dage gammelLæs opUden at forklejne de andre gaver Casper Steinfath fik på sin 26 års-fødselsdag, var den førsteplads danskeren padlede hjem på Long Beach ud for New York formentlig den bedste.
Den firedobbelte verdensmester i Stand Up Padling vandt sent torsdag aften sprintfinalen ved World Tour-løbet og er efter en lang, resultatmager periode tilbage på toppen.
Steinfath har siden VM-guldet i 2017 på hjemmebane haft svært ved at ramme podiets øverste trin.
- Det føles så godt, og jeg kan ikke være mere glad.
Det er min fødselsdag, og jeg står her i New York som vinder.
Jeg har vundet så mange andenpladser de sidste par år, og nu er jeg tilbage på toppen.
Jeg drømte om at vinde på min fødselsdag, og det er den største drøm, der går i opfyldelse, siger Casper Steinfath i en pressemeddelelse.
Casper Steinfath (med kasket) har tidligere vundet verdensmesterskabet i Stand Up Padling fire gange.
 Danskeren fører verdensranglisten i sprint efter sejren på Long Beach.
1 / 2Casper Steinfath (med kasket) har tidligere vundet verdensmesterskabet i Stand Up Padling fire gange.
1 / 2Danskeren fører verdensranglisten i sprint efter sejren på Long Beach.
2 / 2I finalen på den 500 meter lange bane fik danskeren en god start og var hurtigst af alle på første runde.
Herfra tabte Steinfath lidt fart, men med held, snilde, dygtighed og en lille bølge til hjælp, trak han fra konkurrenterne på det sidste stykke til målstregen.
Med sejren fører Klitmøller-surferen nu verdensranglisten i sprint.
- Hvad er det, fodboldspillerne siger?
En kamp ad gangen.
Jeg siger det samme, for der er meget langt til Paris (sæsonfinalen på World Touren, red.
).
Men jeg fandt et syvende gear i dag, og hvis jeg kan gøre det igen, ser det godt ud, siger Casper Steinfath.
FacebookTwitterKopier linkEmner:Mærkedage|Californien|New York|Klitmøller




https://www.dr.dk/nyheder/politik/live-tv-regeringen-vil-oege-danmarks-militaere-tilstedevaerelse-i-udlandet






https://www.dr.dk/nyheder/politik/danmark-oeger-indsats-i-kampen-mod-islamisk-stat

PolitikDanmark øger indsats i kampen mod Islamisk StatDanmark er klar med fire nye militære bidrag.
Af Anders Byskov Svendsen06.
sep.
2019 kl.
13.
04Bemærk: artiklen er mere end 30 dage gammelLæs opDanmark opruster nu sin deltagelse i internationale missioner flere steder i verden.
Det oplyser Statsministeriet i en pressemeddelelse.
Det er disse missioner, som er omfattet af den styrkede indsats.
•Øget dansk bidrag til den internationale koalition til bekæmpelse af Islamisk Stat.
•Øget bidrag til NATO’s beredskabsstyrker.
•Dansk bidrag til amerikansk hangarskibsgruppe.
•Styrket dansk indsats i Sahel-regionen i Afrika- Danmark er et land, som aktivt tager ansvar ude i verden.
Og vi gør det inden for rammerne af NATO og FN og sammen med USA samt Frankrig, som er en af vores vigtigste sikkerhedspolitiske samarbejdspartnere i Europa, siger statsminister Mette Frederiksen (S) i pressemeddelelsen.
- I dag sætter vi konkret handling bag vores ord.
Udspillet vil give et godt billede på den aktivistiske profil, der vil kendetegne den nye regerings udenrigs- og sikkerhedspolitik, siger Mette Frederiksen.
Statsministeren vil sammen med forsvars- og udenrigsministeren præsentere de militære bidrag på et pressemøde klokken 13.
30.
Meldingen kommer efter et møde i Udenrigspolitisk Nævn her til formiddag.
FacebookTwitterKopier linkEmner:Islamisk Stat|Mette Frederiksen (politiker)|Socialdemokraterne|Militær|Afrika




https://www.dr.dk/nyheder/indland/boern-doede-efter-bakterie-smitte-saadan-undgaar-du-blive-ramt

IndlandTo børn døde efter bakterie-smitte: Sådan undgår du at blive ramtDet er de gamle hygiejne-tricks, der virker, siger professor.
At vaske sine hænder grundigt igen og igen kan forhindre, at smitte fra potentielt farlige bakterier breder sig.
 - bearbejdning: Morten Fogde Christensen DR Nyheder © (c) DR/Scanpix)Af Theis Lange Olsen06.
sep.
2019 kl.
10.
04Bemærk: artiklen er mere end 30 dage gammelLæs opForældre er ganske givet bekymrede, efter at det torsdag kom frem, at to børn er døde som følge af nyresvigt forårsaget af E.
coli-bakterien VTEC.
At det kommer så vidt som til dødsfald i forbindelse med smitte fra bakterien er dog en sjældenhed, understreger professor i mikrobiologi Hans Jørn Kolmos fra Odense Universitetshospital.
Læs også:To børn døde af sjælden bakterie i København og på Fyn- Det er meget usædvanligt at se to dødsfald.
Vi ved, at de her infektioner kan udvikle sig alvorligt, og at de her giftstoffer i bakterien kan sætte sig på nyrerne, og så får man et akut nyresvigt, siger han.
- Det er vigtigt nu at få udredt, hvad der er sket, altså hvordan de her børn er blevet smittet.
Og så skal man gribe ind og sørge for, at det ikke sker igen, siger Hans Jørn Kolmos.
Han forklarer, at den bedste metode til at undgå at blive smittet med den potentielt farlige bakterie er at bruge de gode, gamle hygiejne-trick.
- God køkkenhygiejne først og fremmest.
Når man har arbejdet med kød på sit skærebræt og skal til at arbejde med grøntsager, som ikke blive varmebehandlet, skal man sørge for at få vasket sine ting ordentligt, siger professoren.
- Og så skal man sørge for at få vasket hænder ordentlig efter toiletbesøg, og når man har snavsede hænder generelt, lyder det.
Mennesker har mange E.
coli-bakterier i tarmen, som normalt er meget uskyldige, men typen VTEC er farlig, fordi den har et giftstof i sig.
Det er typisk dyr, der bærer rundt på bakterien, så smitten kommer ofte fra fødevarer.
- Noget kvæg bærer rundt på bakterierne, og det er ikke, fordi dyrene er syge, det er det luskede ved det.
Men nogle af bakterierne bæres fra dyr til mennesker, enten ved at kød forurenes med bakterierne i forbindelse med slagteprocessen eller ved, at man gøder jorden og bakterien kommer på afgrøderne, siger Hans Jørn Kolmos.
Tysk epidemiFor nogle år siden var der en stor epidemi i Tyskland med bakterien VTEC, som ramte en række cafeterier på de tyske motorveje.
Det viste sig at være bønnespirer, som var brugt til at garnere burgere.
- Bønnespirer bliver ikke varmebehandlet, og der havde man været så uheldig at få forurenet de her bønnespirer, formentlig med noget afføring eller bakterier.
- Det var importerede bakterier fra Egypten, så det kan flytte langt rundt, siger Hans Jørn Kolmos.
Han påpeger, at den her type bakterie er meget smitsom.
- Hvis man først er blevet syg, risikerer man at smitte direkte fra menneske til menneske.
Det er også derfor, at smittede børn eksempelvis ikke uden videre kan komme i daginstitution med det samme, for de kan smitte andre direkte, siger Hans Jørn Kolmos.
Tal for Statens Serum Institut viser, at der igennem årene konstateres flere og flere tilfælde af smittede med bakterien VTEC.
Det er dog ikke nødvendigvis ensbetydende med, at det en bakterie, der er i vækst.
- Vi har bemærket det.
Der er flere tilfælde, end man umiddelbart tror.
Om det er udtryk for, at det reelt er et problem, der er stigende, eller fordi man kigger bedre efter, kan vi ikke helt svare på.
Men der er nok en tilbøjelighed til, at vi ser flere tilfælde end før.
- Men vi er blevet bedre til at se efter, og vi har fået meget bedre metoder til at undersøge det her.
Vi har moderne gen-teknologiske metoder, hvor vi direkte går efter at undersøge for det her giftstof, som bakterien danner.
Det har betydet, at vi påviser flere tilfælde end tidligere, siger Hans Jørn Kolmos.
Det ene døde barn er fra børnehaven Solstrålen i Gislev på Fyn.
Det andet barn gik på Bavnehøj Skole i København og døde i slutningen af august måned.
Ifølge Styrelsen for Patientsikkerhed er der ikke nogen sammenhæng mellem de to dødsfald.
FacebookTwitterKopier linkEmner:Sygdomme og lidelser|Fødevarer|København|Odense Universitetshospital|Statens Serum Institut




https://www.dr.dk/musik/medina-var-i-tvivl-om-stort-tv-comeback-jeg-kunne-ikke-overskue-sige-ja

MusikMedina var i tvivl om stort tv-comeback: 'Jeg kunne ikke overskue at sige ja'Popdronningen er både aktuel i 'Toppen af poppen' og har en ny single på gaden.
Medina havde ikke selv set 'Toppen af poppen', før hun sagde ja til at medvirke i programmet, der i øjeblikket bliver sendt på TV 2.
Af Kasper Madsbøll Christensen06.
sep.
2019 kl.
09.
52Bemærk: artiklen er mere end 30 dage gammelLæs opDet er, som om Medina er her, dér og alle vegne for tiden.
Hun har optrådt på flere festivaler i løbet af sommeren, i øjeblikket er hun aktuel i det populære TV 2-program 'Toppen af poppen' og i dag, fredag, udkommer hun med en spritny single i samarbejde med producer-duoen Zookeepers.
Den hedder 'Who Do You Love'.
Lyt til 'Who Do You Love', mens du læser videre:Zookeepers & Medina - Who Do You LoveSangen kan bedst beskrives som klassisk, dansevenlig Medina og er - blandt andet - blevet til i samarbejde med den svenske sangskriver Linnéa Sjödahl.
- Linnéa har skrevet kæmpe giganthits - blandt andet 'Lush Life' for Zara Larsson.
Hende har jeg gerne villet i studiet med i lang tid.
Så jeg tog til Stockholm, og vi havde det bare så godt den dag, vi skrev den, fortæller Medina og fortsætter:- Nogle gange, når man er i studiet, skal man lige finde ud af, hvad humøret er til.
Der gik cirka fem minutter, så kom vi ind på denne her sang, og så var vi bare i gang.
Riff'et kom bare med det samme.
Jeg tager mig stadig i at gå og synge den, og så først bagefter komme i tanke om, at det er jo min egen sang.
Det må være et ret godt tegn.
Medina spillede blandt andet til årets Smukfest i Skanderborg i august.
Nu er hun både aktuel med en ny single og i TV 2-programmet 'Toppen af poppen'.
'Who Do You Love' er - udover Medina og Linnéa Sjödahl - skabt i et samarbejde med Medinas faste producerteam Providers (Rasmus Stabell og Jeppe Federspiel), Theis Andersen og så altså Zookeepers.
Om MedinaFødt Andrea Fuentealba Valbak den 30.
november 1982.
Debuterede i 2007 med 'Tæt på' og fik sit store gennembrud med 'Velkommen til Medina' i 2009.
Hendes seneste album, 'Grim', kom i 2018.
Har udgivet i alt syv album og et livealbum samt vundet et hav af priser ved blandt andet Danish Music Awards og MTV Europe Music Awards.
- Min manager tænkte, at det kunne være et sjovt match at arbejde sammen med Zookeepers, da vi sad lidt fast i produktionen.
Den er faktisk endt ret tæt på originalen, men den manglede lige en lyd eller et knæk, så vi sendte den ud til nogle producere, og så kom Zookeepers med et rigtig godt bud på det.
- De er bare dygtige og arbejder hurtigt, så det har været en nem proces.
Lyt til 'Vi to', mens du læser videre:Medina - Vi toTv-program krævede overtalelseSingleudgivelsen kommer i kølvandet på en særdeles aktiv sommer for den danske popdronning.
Hun har både udgivet singlerne 'Sir det ikk' og 'Holding On', samt spillet til Fredagsrock i Tivoli og var desuden ét af de helt store navne på dette års Smukfest.
Og så er hun altså i øjeblikket aktuel i TV 2-programmet 'Toppen af poppen', hvor hun fortolker musik af kollegaerne Carl Emil Petersen, Kwamie Liv, Chief 1, Teitur, Anders Blichfeldt og Cæcilie Norby.
Det er syv år siden, hun sidst lod et tv-hold komme helt tæt på i programmet 'Felix rykker ind'.
Hendes medvirken i 'Toppen af poppen' har dog været længe undervejs, afslører hun:(.
.
.
) det har taget lidt overtalelsestid.
Jeg skulle først lige være klar selv.
Det er jeg nu.
Medina, sanger- De ('Toppen af poppen') spurgte mig syv år i træk, før jeg sagde ja til at være med i programmet.
Så man kan godt sige, det har taget lidt overtalelsestid.
Jeg skulle først lige være klar selv.
Det er jeg nu, siger Medina og uddyber:- Jeg tror bare, jeg var nået til et punkt, hvor jeg følte mig distanceret fra mine fans, fordi jeg føler mig misbrugt af medierne, og derfor har trukket mig lidt.
Så jeg havde brug for at connecte igen, både med mig selv, men også stole på, at jeg er god til det, jeg gør - og turde vise det.
Det har Medina - indtil videre - vist ved at fortolke hits fra kollegaerne Anders Blichfeldt, Carl Emil Petersen og Kwamie Liv, hvilket har affødt stor ros fra fans og kendte på sociale medier.
Selv om Medina både er singleaktuel og med i 'Toppen af poppen', barsler hun allerede snart med det næste projekt.
- Jeg udgiver en single igen i oktober, afslører hun.
På billedet spiller hun til åbningsshowet ved modeugen i København.
'Så glad for, at jeg har gjort det'Medina havde ikke selv set 'Toppen af poppen', men fik tilsendt tidligere programmer, da hun skulle tage stilling til, om hun selv ville medvirke:- I starten blev jeg faktisk vildt irritabel, fordi jeg ikke kunne overskue at sige ja til det.
På ti minutter gennemgik jeg hele følelsesspektret fra at synes, det var spændende, til at blive angst, til at blive irriteret og så endte jeg med at tænke: 'Det her kan jeg godt!
'.
- Nu er jeg simpelthen så glad for, at jeg har gjort det, og ikke mindst de mennesker, jeg har gjort det med, for de er simpelthen de dejligste mennesker i hele verden.
Det har været en god oplevelse.
Læs også:Verdensstjerne i overraskende samarbejde med dansk musiker: 'Vi mødtes i fitness-centeret'Medina spiller i DR Koncerthuset 30.
oktober.
FacebookTwitterKopier linkEmner:Carl Emil Petersen (musiker)|Pop og rock|TV 2 (tv-kanal)|TV 2/Danmark|Stockholm




https://www.dr.dk/nyheder/politik/live-tv-regeringen-og-kl-holder-pressemoede-om-kommunernes-oekonomi






https://www.dr.dk/nyheder/udland/voldsomt-jordskred-rammer-norsk-fjeld

UdlandVoldsomt jordskred rammer norsk fjeldEt jordskred ramte sent i aftes fjeldpartiet Veslemannen i Romsdal i Norge.
Ingen er kommet til skade.
Aftenens jordskred betyder, at fjeldet er blevet betydeligt mindre.
06.
sep.
2019 kl.
06.
54Bemærk: artiklen er mere end 30 dage gammelLæs opEn række voldsomme jordskred har torsdag ramt dele af fjeldpartiet Veslemannen i Romsdal i Norge.
Det oplyser den norske vand- og energimyndighed, NVE til nrk.
no.
Fjeldet i området har i mange år været ustabilt og været under overvågning for jordskred siden 2009.
Ifølge NVE er det den del af fjeldpartiet, der kaldes 'Spiret', som hjælper med at holde Veslemannen oppe, der er ramt af jordskreddet.
Til det norske medie VG udtaler geolog ved NVE, Einar Anda, at det er det største jordskred i området siden 2014.
Læs også:Norsk fjeld bevæger sig: Beboere evakueres for 14.
gangJordskreddene begyndte allerede onsdag, men omkring klokken 21 i aftes blev området ramt af særdeles voldsomme skred.
Store mængder nedbør menes at være årsagen.
Det ustabile fjeldparti har ikke før bevæget sig med så høj en intensitet, som det har været tilfældet i de seneste 24 timer, oplyser NVE.
Ifølge sektionsleder ved NVE, Lars Harald Blikra, har den øvre del af fjeldpartiet bevæget sig mere end én meter det sidste døgn.
I alt har man registreret 39 større og mindre jordskred i perioden.
Og dette har skabt stor aktivitet hos Nasjonalt Seismisk Nettverk (NSN), der har registreret kraftige rystelser så langt væk som Bergen og Trondheim.
I 2018 måtte området omkring Horgheim evakueres hele seks gange på grund af risikoen for jordskred.
/ritzau/FacebookTwitterKopier linkEmner:Naturkatastrofer|Norge|Bergen|Trondheim




https://www.dr.dk/nyheder/udland/orkanen-dorian-er-nedjusteret-til-kategori-1-storm

UdlandOrkanen Dorian er nedjusteret til kategori 1-stormTrods nedjustering af Dorian bliver amerikansk kyst ramt af stormflod og enorme mængder regn.
Gnister fra nedfaldne el-ledninger i  Charleston, South Carolina, hvor orkanen Dorian har udløst tornadoer.
06.
sep.
2019 kl.
08.
58Bemærk: artiklen er mere end 30 dage gammelLæs opUSA's Nationale Orkancenter siger, at orkanen Dorian er svækket og nu nedjusteret til en kategori 1-storm.
Da atlanterhavsorkanen Dorian mandag gik i land i den nordlige del af Bahamas, ramte den øgruppen som en kategori 5-orkan.
Det er den højeste kategori og kan medføre, at huse og bygningsværker knuses.
Dorian er nu i amerikansk farvand, og den amerikanske kyst vil trods nedjusteringen blive ramt af stormflod og enorme nedbørsmængder.
Efter at have udløst tornadoer i South Carolina ventes Dorian i dag at ramme North Carolina's Outer Banks, som er en stribe lavtliggende øer.
Læs også:Dødstal stiger efter Dorians hærgen: 'Vi balsamerer ligene.
Lige nu er der brug for kølebokse'Dorian bevæger sig i løbet af dagen op langs USA's østkyst.
Orkanen har sendt store mængder regn ned over South Carolina og North Carolina.
I byen Charleston blev der visse steder målt op til 18 centimeter regn.
Længere nordpå er der foretaget mange evakueringer.
Dødstallet i Bahamas som følge af orkanen er steget til 30, oplyser østatens premierminister, Hubert Minnis.
Myndighederne frygter, at antallet af omkomne vil vise sig at være langt højere.
- Der er set flere lig, end der er bekræftet formelt.
Det endelige antal omkomne vil være meget højere, sagde Bahamas sundhedsminister Duane Sands i går, da det officielle antal dræbte var 23.
Uvejret ventes at påvirke USA og Canadas østkyst i flere døgn, hvorefter det i stadigt mere svækket form vil nå Grønland.
/ritzau/FacebookTwitterKopier linkEmner:USA|Bahamas|Orkaner|Vejret|Sand




https://www.dr.dk/nyheder/udland/zimbabwes-tidligere-praesident-mugabe-er-doed

UdlandZimbabwes tidligere præsident Mugabe er dødRobert Mugabe, der var Zimbabwes leder i mere end 30, er død.
(Arkiv) Rubert Mugabe, der var præsident i Zimbabwe i mere end 30 år, er død i en alder af 95 år.
Af Malthe Sommerand og Kasper Duncan Gram (video)06.
sep.
2019 kl.
07.
12 | opdateret 06.
sep.
2019 kl.
14.
04Bemærk: artiklen er mere end 30 dage gammelLæs opZimbabwes tidligere diktator og præsident Robert Mugabe er død i en alder af 95 år.
Det skriver landets nuværende præsident, Emmerson Mnangagwa, på Twitter:- Det er med den største sorg, at jeg meddeler, at Zimbabwes grundlægger og tidligere præsident, Robert Mugabe, er gået bort, skriver Mnangagwa.
Blå bog: Rubert MugabeRubert Mugabe blev født den 21.
februar 1924 i det, der dengang var Rhodesia.
Han sad fængslet i mere end et årti uden retssag efter kritik af Rhodesias regering i 1964.
Men i 1973, mens han stadig var i fængsel, blev han valgt som præsident for Zimbabwe African National Union (Zanu), som han var med til at stifte.
Han vandt i 1980 det, der blev kaldt Zimbabwes første frie valg, og blev premierminister.
Syv år senere, i 1987, gjorde han sig selv til enerådig leder.
Rubert Mugabe var præsident i Zimbabwe i tre årtier indtil 2017, hvor han blev afsat.
- Mugabe var et ikon for frigørelse.
En pan-afrikanist, der dedikerede sit liv til løsrivelse og styrkelse af sit folk.
Hans bidrag til historien om vores nation og kontinent vil aldrig blive glemt, fortsætter præsidenten, der er Mugabes efterfølger på posten, i et andet tweet.
Men historien om diktatoren Rubert Mugabe er mere broget end som så.
Et fald fra tinderneRubert Mugabe kom til magten efter en længere væbnet revolution mod den hvide, styrende minoritet i landet, der på det tidspunkt hed Rhodesia - opkaldt efter den britiske kolonialist Cecil Rhodes.
Han blev fra starten i sin embedsperiode i 1980 hyldet for at ville frigøre den sorte del af befolkningen fra den hvide, britiske kolonimagt.
Og Zimbabwe blev set som et forbillede af andre afrikanske stater, og det samme gjorde Mugabe som leder.
(Arkiv) Dikatoren Rubert Mugabe holder tale ved sit partis årlige konference i 2016.
Men op mod 30.
000 mennesker blev massakreret i den sydlige del af landet i forbindelse med, at Mugabe og hans parti ZANU-PF cementerede magten i landet.
Massakrerne blev senere kendt som Gukurahundi, men først langt senere fik verden kendskab til de brutale nedslagtninger.
Hen imod slutningen af de godt 37 år ved magten, var den diktatoriske Mugabe korrumperet, og landets økonomi var kørt i ruiner.
Mugabe "vandt" sit sidste præsidentvalg i 2013 med 62 pct.
af stemmerne.
Et valg, der i stort udstrækning bliver betragtet som svigagtigt og unfair.
En kontroversiel lederMugabes diktatur er ofte blevet mødt med international fordømmelse på grund af undertrykkelse af Zimbabwes hvide mindretal.
Men mange af Zimbabwes sorte indbyggere anser ham som en frihedshelt, der var afgørende i kampen for selvstændighed fra den britiske kolonimagt.
Han gjorde sig bemærket for sin autoritære politik og konfrontatoriske linje over for Vesten, hvilket skabte ham tætte forbindelser blandt andre til Ruslands præsident, Vladimir Putin.
Ruslands præsident President Vladimir Putin giver hånd itl Zimbabwes ditto Rubert Mugabe, da de to mødes i Kreml i Moskva i 2015.
I begyndelsen af sit politiske lederskab blev Mugabe hyldet for at udbrede tilgængeligheden af sundheds- og uddannelsesydelser for den sorte del af befolkningen.
Det gik da også godt.
Zimbabwe blev kendt som Afrikas brødkurv, fordi det havde en enorm og velfungerende landbrugsproduktion.
Læs også:Portræt af en diktator: Mugabe kunne være blevet Afrikas anden MandelaMen den sidste del af hans lederskab var præget af store korruptionsskandaler, særligt i forbindelse med et kontroversielt jordreformsprogram, der udløste et økonomisk sammenbrud i landet.
I stedet for at være 'Afrikas brødkurv' forvandlede Zimbabwe sig til en forarmet og fattig madimportør med en sultende befolkning.
Samtidig blev Mugabe og Zimbabwe fordømt fra verden over - deriblandt også Danmark, som i 2002 lukkede ned for Zimbabwe som programsamarbejdsland i protest mod forholdene i landet.
Det menes, at tusinder af politiske modstandere blev fængslet eller dræbt under Mugabe-styret.
Flere internationale og Zimbabwianske medier skriver, at Rubert Mugabe skulle være død under et hospitalsophold i Singapore.
Det er fortsat uvist, hvad han rent faktisk døde af.
Opdateret med video.
FacebookTwitterKopier linkEmner:Robert Mugabe (politiker)|Vladimir Putin (politiker)|Zimbabwe|Twitter|Befolkning




https://www.dr.dk/nyheder/politik/kommuner-skal-ikke-bestemme-hvem-der-maa-faa-seniorpension

PolitikKommuner skal ikke bestemme, hvem der må få seniorpensionDet haster med at få seniorpensionen på plads til nytår, lyder det fra et flertal uden om regeringen.
Beskæftigelsesminister Troels Lund Poulsen (V), Dansk Folkepartis Kristian Thulesen Dahl og Det Radikale Venstres Morten Østergaard præsenterer aftale om seniorførtidspension 2.
maj 2019.
Af Rikke Gjøl Mansø06.
sep.
2019 kl.
07.
00Bemærk: artiklen er mere end 30 dage gammelLæs opDer var ét meget stort ubesvaret spørgsmål i den aftale om seniorpension, som VLAK-regeringen i maj indgik med Dansk Folkeparti og De Radikale: Hvem skal bestemme, om en borger kan arbejde mindre end 15 timer om ugen - og dermed kan få seniorpension?
Men nu er de fem aftalepartier, der i dag udgør et flertal uden om S-regeringen, blevet enige om, at det i hvert fald ikke skal være kommunerne, der står for visiteringen.
Aftalen om seniorpensionVLAK-regeringen blev i maj enige med Dansk Folkeparti og De Radikale om at erstatte den nuværende seniorførtidspension med en ny seniorpension fra 1.
januar 2020.
Seniorførtidspensionen er en særlig adgang til førtidspension for folk, der har fem år eller mindre til folkepensionen.
Den blev indført, da efterlønnen blev forringet i 2011 og er lige så svær at få som almindelig førtidspension.
Seniorpension skal være lettere for nedslidte at få.
Det skal alene være en lægelig vurdering af, hvor meget man kan arbejde i ens nuværende job, der er afgørende.
Man skal ikke igennem undersøgelse af, om man kan klare et andet arbejde.
Seniorpension kan man få, hvis man har seks år eller mindre til folkepensionen, kun har helbred til at klare sit job i op til 15 timer om ugen og har været 20-25 år på arbejdsmarkedet.
Satsen vil være som førtidspension: Mellem cirka 16.
000 og 19.
000 kroner om måneden.
I et fælles brev til den nye mand for bordenden, beskæftigelsesminister Peter Hummelgaard (S), beder partierne nu ministeren om at rubbe neglene og undersøge, hvordan man kan få Arbejdsmarkedets Erhvervssikring, der tidligere hed Arbejdsskadestyrelsen, til at løfte opgaven.
- De sidder i forvejen og kigger på folks nedslidning og vurderer, om man kan få en erstatning for en arbejdsskade.
Derfor har vi bedt ministeren om – inden vi møder op til et møde i næste uge – at have en model klar til, hvordan det kan ske, siger DF-formand Kristian Thulesen Dahl.
Det er vigtigt, at det ikke bliver kommunerne, der skal afgøre sagerne, istemmer De Radikales politiske leder, Morten Østergaard.
- Vi vil gerne have, at der er en ensartet, simpel og helbredsbetinget visitation til seniorpensionen.
Og det gøres altså bedst ved at flytte det ud af de kommuner, der har haft svært ved at administrere seniorførtidspensionen på en tilfredsstillende måde.
Seniorpensionen skal netop erstatte den nuværende seniorførtidspension, som langt færre end ventet har fået tildelt, og den skal gælde for folk, der har seks år eller mindre til folkepensionen, kun har helbred til at klare sit job i op til 15 timer om ugen og har været 20-25 år på arbejdsmarkedet.
Troels Lund Poulsen: Vi skylder at give en afklaringDet var Venstres Troels Lund Poulsen, der var beskæftigelsesminister, da aftalen blev præsenteret.
Dengang ville han ikke lægge sig fast på, hvilke myndigheder der skulle vurdere, om en borger kan arbejde mere eller mindre end 15 timer om ugen.
Det var "en lidt større ting at beslutte", lød hans svar på spørgsmålet om, hvorfor beslutningen blev udskudt til efter folketingsvalget.
I dag kalder Troels Lund Poulsen det "oplagt" at give opgaven til Arbejdsmarkedets Erhvervssikring:- De har den erfaring, der skal til.
De tilkender erstatninger for erhvervsevnetab og er en dygtig myndighed, siger han.
Hvorfor er I først blevet enige om det nu - og ikke da du sad for bordenden?
- Det er vi jo, fordi vi har påtaget os at gå i dialog med hinanden om, hvordan vi kan komme videre med den her aftale.
Nu skylder vi at give en afklaring om, hvad der er for en myndighed, der skal have ansvaret, siger Troels Lund Poulsen.
- Jeg tror, der er brug for at tænke nyt og anderledes.
Kommunerne tildeler seniorførtidspensioner, og det har jo ikke været nogen succes.
Jeg tror, der er brug for at tænke nyt og anderledes.
Tidligere beskæftigelsesminister Troels Lund Poulsen (V)Er det ikke en uløst opgave, du ikke formåede at løse som minister, som I nu skubber hen til en minister, der ikke engang var med i aftalen?
- Det er jo ikke min skyld, at Socialdemokratiet ikke var med.
Nu løser vi det udestående, der var – og så afventer vi, at regeringen kommer med det lovforslag, der kan implementere aftalen.
Ministeren: Partierne ved udmærket, at det ikke er nemtI dag hedder beskæftigelsesministeren Peter Hummelgaard (S), og han sidder i den lidt prekære situation at skulle implementere en aftale, som Socialdemokratiet ikke er med i - men som der er flertal for uden om regeringen.
Socialdemokratiet lovede under regeringsforhandlingerne med De Radikale at gennemføre seniorpensionen.
Peter Hummelgaard ser derfor sig selv som "vicevært på den her aftale".
Beskæftigelsesminister Peter Hummelgaard (S) betegner sig selv som "vicevært" på aftalen om seniorpension, som han nu skal implementere - uden at have været med i aftalen.
I det brev, han i denne uge har modtaget fra de fem aftalepartier, understreger de, at "det haster" med at "få truffet de endelige beslutninger", så man kan få lovarbejdet i hus, før seniorpensionen skal træde i kraft 1.
januar 2020.
Når I det?
- Hvis man ønsker, at en helt anden myndighed, som ikke har erfaring til at visitere, skal til at visitere, så skal vi være sikre på, at de rent faktisk kan nå at gøre det inden 1.
januar.
Ellers skal aftalepartierne beslutte sig for en senere ikrafttræden eller vælge den myndighed, der har ressourcerne og erfaringen til at visitere, siger Peter Hummelgaard.
Er du enig med partierne i, at det ikke skal være kommunerne?
- Det har jeg ikke nået at forholde mig til.
Jeg vil gerne snakke med partierne om, hvad det var for diskussioner, de havde i de forhandlinger, som Socialdemokratiet blev smidt ud af.
Hvorfor kunne de ikke blive enige om, hvem der skulle visitere?
- De fem aftalepartier er udmærket klar over, at det ikke er nemt.
Af samme grund kunne de jo heller ikke blive enige om det, da de indgik aftalen.
Lektier til ministerenDe fem partier giver i brevet ministeren lektier forud for deres møde i næste uge: Han skal finde ud af, hvordan man kan give Arbejdsmarkedets Erhvervssikring opgaven, "således at beslutningen om, hvem der skal administrere ordningen, ikke bliver årsag til forsinkelse af ikrafttrædelsen", lyder det i brevet.
Arbejder du på sådan en model nu?
- Altså, nu har jeg jo først lige modtaget brevet – og jeg modtog det, efter partierne i sidste uge aflyste et møde, hvor det var meningen, vi skulle drøfte det.
Men vi går da naturligvis i gang med at kigge på, hvad mulighederne er, siger Peter Hummelgaard.
FacebookTwitterKopier linkEmner:Kristian Thulesen Dahl (politiker)|Troels Lund Poulsen (politiker)|Venstre|Socialdemokraterne|Arbejdsmarked




https://www.dr.dk/sporten/tennis/serena-williams-er-i-finalen-i-us-open

TennisSerena Williams er i finalen i US OpenSerena Williams har som den første sikret sig en finaleplads.
Elina Svitolina udnyttede ikke sine breakchancer.
Tennisspilleren Serena Williams er i finalen ved US Open, og semifinalesejren betyder, at hun slår amerikaneren Chris Everts rekord ved at vinde 101 singlekampe ved US Open.
06.
sep.
2019 kl.
06.
40Bemærk: artiklen er mere end 30 dage gammelLæs opDen amerikanske tennisveteran Serena Williams er igen i finalen ved US Open.
I den første af kvindernes semifinaler besejrede hun i nat dansk tid uden større problemer Elina Svitolina fra Ukraine med 6-3, 6-1 efter 70 minutters spil.
Svitolina havde især i kampens indledende partier flere muligheder for at bryde sin modstanders serv, men hun formåede ikke at udnytte chancerne.
Serena Williams var også i finalen i US Open sidste år, men tabte til Naomi Osaka fra Japan.
Williams jagter sin grand slam-titel nummer 24, hvilket vil bringe hende op på siden af rekordholderen hos kvinderne, australieren Margaret Court.
I søndagens finale bliver modstanderen enten Belinda Bencic fra Schweiz eller Canadas 19-årige stjerneskud Bianca Andreescu, som stoppede Caroline Wozniackis videre færd i US Open i tredje runde.
Den 37-årige Serena Williams har nu vundet 101 singlekampe ved US Open.
Det er en tangering af amerikaneren Chris Everts rekord.
Søndag kan Serena Williams tage en anden rekord fra Chris Evert ved som den første kvinde at vinde US Open for syvende gang.
Evert, der i dag er tenniskommentator, har som Williams vundet seks gange.
Serena Williams vandt US Open første gang i 1999, mens hendes seneste sejr kom i 2014.
/ritzau/FacebookTwitterKopier linkEmner:Caroline Wozniacki (tennisspiller)|Elina Svitolina (tennisspiller)|USA|Tennis|Japan




https://www.dr.dk/nyheder/regionale/hovedstadsomraadet/positiv-udvikling-flere-med-diagnose-gaar-paa-et-studie

KøbenhavnPositiv udvikling: Flere med diagnose går på et studieAntallet af studerende med diagnoser er steget med 77 procent de seneste tre år.
Rasmus Fugl (tv.
) læser japanstudier på Københavns Universitet og har autismespektrumforstyrrelser - det, der tidligere hed Aspergers.
Alexander Milne (th.
) læser historie på Københavns Universitet og har ADHD og autisme.
De hjælper begge nye studerende med diagnoser med at falde til på studiet.
 DR)Af Lise Højer Rømeling06.
sep.
2019 kl.
07.
01Bemærk: artiklen er mere end 30 dage gammelLæs opForelæsninger, studiegruppe og et enormt pensum kan være rigeligt til at presse enhver studerende.
Og for en del studerende er der et ekstra pres oveni.
Der bliver nemlig flere og flere studerende med diagnoser såsom skizofreni, depression og autisme på de videregående uddannelser.
Fra 2015 til 2018 er antallet af studerende med det, der kaldes psykiske funktionsnedsættelser, steget fra 1.
804 til 3.
194 på de videregående uddannelser.
En stigning på 77 procentpoint.
Det viser tal fra Styrelsen for Undervisning og Kvalitet.
En af dem er Alexander Milne, som læser historie på Københavns Universitet og har ADHD og autisme.
- Fagligt er jeg ret god til historie, men jeg har ADHD, så jeg har rigtig svært ved at holde koncentrationen, og det kan være svært at læse alle teksterne og holde overblikket, siger han.
Alexander Milne og vennen Rasmus Fugl, der læser japanstudier på universitetet og har autismespektrumforstyrrelser - tidligere kaldet Aspergers - har derfor begge valgt at stille sig til rådighed for nye studerende med diagnoser, som har brug for gode råd til at klare studiet.
- Jeg kan godt lide at hjælpe folk med deres psykiske udfordringer.
Det er rart at føle, at man kan gøre en forskel, siger Rasmus Fugl.
Rådgivning får mange henvendelserHos Studenterrådgivningen i København, som tager imod studerende fra især Københavns Universitet, IT-Universitetet og CBS, kan man sagtens genkende udviklingen.
Her har man de seneste år fået henvendelser fra mere end dobbelt så mange studerende med diagnoser årligt.
I 2016 havde man kontakt med 288 studerende, mens det tal i foråret 2019 lå på 816.
Fakta: Henvendelser fra studerende med diagnoserI 2016 havde man kontakt med 288 studerende med diagnoser, mens det tal i foråret 2019 lå på 816.
Kilde: Studenterrådgivningen i København- Da vi for to et halvt år siden startede de første autistgrupper, deltog otte studerende.
Det kommende semester har mere end 40 studerende tilmeldt sig, og vi har slet ikke kunnet få plads til alle, siger Maiken Håkonsson, som er psykolog i studenterrådgivningens tilbud til studerende med særlige udfordringer.
Det kan være folk med alt fra skizofreni og autisme-diagnoser til studerende med hjernerystelser, depression eller angst, fortæller hun.
- Faktisk er det ofte det sociale, de har problemer med.
De føler sig ensomme, de bliver ikke inviteret med i gruppearbejde og ved ikke, hvordan de skal forholde sig til festerne, siger hun.
Studenterrådgivning: Underviserne kan hjælpeDer er dog også flere, der oplever problemer med selve studierne.
Hvordan skal man strukturere en opgave?
Hvad hvis man ikke kan holde ud at sidde i store forelæsningssale?
Ifølge Thomas Braun, der er direktør i Studenterrådgivningen i København, ville det hjælpe mange af de studerende, hvis underviserne lærte fra sig på andre måder end ved de klassiske forelæsninger.
- Det kunne være ved at bede de studerende forberede oplæg i mindre grupper, eller det kunne være at indspille nogle videoer med hovedpointerne fra forelæsningerne, siger han.
Studenterrådgivningen tilbyder blandt andet de studerende psykologsamtaler og mentorforløb som hjælp til at klare studierne.
En hjælp som er helt afgørende for at de gennemfører, siger Maiken Håkonsson.
- Mange tager først fat i os, når de næsten er ved at droppe ud af studiet.
Jeg har mails fra flere, der siger, at hvis ikke de havde fået støtte, var det gået galt, siger hun.
Ifølge Vibeke Bliksted, som er lektor og specialpsykolog i Forskningsenheden for psykoser ved Aarhus Universitetshospital, skyldes tendensen, at mange unge med diagnoser tidligere ikke søgte ind på eksempelvis universitetet.
- Tidligere betød det at være ung og have en skizofrenidiagnose måske bare at man skulle have pension, og ingen forventede, at man ville tage en længerevarende uddannelse.
Det er helt anderledes i dag, siger hun.
Desuden har det også stor betydning, at de studerende i dag kan få støtte på deres uddannelse, og at der er et godt samarbejde mellem regioner og kommuner om at støtte sårbare unge, understreger Vibeke Bliksted.
FacebookTwitterKopier linkEmner:Uddannelse|IT-Universitetet|Københavns Universitet|Videregående uddannelser|København




https://www.dr.dk/sporten/fodbold/legenden-maradona-skal-traene-bundklub-i-hjemlandet

FodboldLegenden Maradona skal træne bundklub i hjemlandetDiego Maradona skal træne klub i hjemlandet Argentina.
Han forlod tidligere i år trænerjob i Mexico.
Fodboldspilleren Diego Maradona har sagt ja til at træne et argentinsk fodboldhold, der ligger nederst i den  bedste liga.
06.
sep.
2019 kl.
06.
21Bemærk: artiklen er mere end 30 dage gammelLæs opDen argentinske fodboldlegende Diego Maradona er udnævnt til træner for klubben Gimnasia, der ligger på sidstepladsen i Argentinas topliga, skriver Reuters.
- Verdensfodboldens stjerne, Diego Armando Maradona, har skrevet under og er ny træner for Gimnasia.
Aftalen løber indtil udgangen af denne sæson, oplyser klubben.
Gimnasia er efter fem kampe isoleret i bunden af Argentinas bedste fodboldliga med ét point.
Klubben, der kommer fra byen La Plata lidt uden for Buenos Aires, blev dannet i 1887 og hævder ifølge Reuters at være den ældste fodboldklub i Latinamerika.
Læs også:Maradona udskrevet fra hospitalet efter indre blødninger58-årige Maradona, der i 1986 førte Argentina til sejr ved VM-slutrunden i Mexico, stod senest i spidsen for den mexicanske 2.
divisionsklub Dorados de Sinaloa.
Af helbredsmæssige årsager sagde han sit job op i midten af juni efter bare ni måneder.
Maradona lider ifølge nyhedsbureauet AP af alvorlig slidgigt og har ingen brusk tilbage i sine knæ.
I slutningen af juli gennemgik han en vellykket operation i sit højre knæ.
Maradona, der anses som en af verdens bedste fodboldspillere gennem tiderne, har tidligere været træner for det argentinske landshold og klubberne Al-Wasl FC og Fujairah FC i De Forenede Arabiske Emirater.
Som aktiv havde Maradona stor succes i europæiske storklubber som Napoli og FC Barcelona.
I 1986 blev han kåret til verdens bedste fodboldspiller.
/ritzau/FacebookTwitterKopier linkEmner:Argentina|FC Barcelona|Fodbold|Mexico|Diego Maradona (fodboldspiller)




https://www.dr.dk/nyheder/viden/kroppen/bange-klovne-derfor-er-gyserfilm-som-it-saa-uhyggelige

KroppenBange for klovne?
Derfor er gyserfilm som 'It' så uhyggeligeDin hjerne har forskellige strategier til at berolige dig, men det er ikke altid nok, siger ekspert.
Klovnes ansigtsmaling eller masker gør det svært for mennesker at aflæse dem.
Og det kan give en ubehagelig følelse i kroppen kaldet 'The Uncanny Valley'.
(© Warner Bros.
Entertainment Inc.
)Af Pernille Kjeldgaard Kristensen06.
sep.
2019 kl.
06.
37Bemærk: artiklen er mere end 30 dage gammelLæs opDit hjerte hamrer hurtigere end normalt, og du har en lille klump i halsen.
På skærmen er en lille dreng ved at få fat på sin papirbåd, der er røget ned i en kloakrist.
Du ved bare, at noget slemt vil ske, men du kan intet gøre for at advare drengen.
Pludselig dukker et skræmmende ansigt op i kloakristen.
Det er Pennywise, der med sine mange skarpe tænder bider armen af den stakkels dreng.
Hvis du ikke kender Pennywise, så er det den uhyggelige klovn, som er ‘it’ (Det onde, red.
) i Stephen Kings roman af samme navn.
Historien har været filmatiseret som en mini-serie i 1990, og i 2017 udkom første del af historien igen som biograffilm.
Klovnen er generelt uforudsigelig i sin adfærd, og vi ved derfor aldrig helt, hvad vi kan forvente af denMathias Clasen, lektor på Aarhus Universitet.
Nu er anden del klar, så gæster flokkes igen til biograferne for at se mord, blod og afbidte lemmer.
Og hvorfor nogle har lyst til at se det, er der faktisk en naturlig forklaring på - nogle mennesker elsker nemlig gys.
Det forklarer Mathias Clasen, der er lektor i Litteratur og Medier på Aarhus Universitet, hvor han forsker i skræk og rædsel.
- Mennesket kan godt lide at blive bange for sjov.
Det ser vi også i børn, der leger gemmeleg og fangeleg.
Og det samme ser vi med gyserfilm.
Der flirtes med fare, men man ved godt, at det ikke er rigtig farligt, siger han.
Gysergenren, om det er film, bøger eller computerspil, giver nemlig mennesket mulighed for at gennemleve negative følelser som skræk, væmmelse og frygt.
- Det er i en vis forstand en 'naturlig' genre.
Det tiltaler nemlig en nysgerrighed i os i forhold til de mere dystre aspekter i livet - men på sikker afstand, siger Mathias Clasen.
Du kan glemme, at det er fiktionDu kender helt sikkert én, der bare elsker gyserfilm - måske er det dig i vennegruppen, der kan klare sig gennem de mest hardcore gyserfilm uden at fortrække en mine.
Mathias Clasen forklarer dog, at selv de mest hærdede kan blive skræmte af en gyserfilm, hvis den lige rammer dem.
Han forklarer, at børn kan blive meget overvældede, hvis de ser noget uhyggeligt, fordi de tolker det som virkeligt.
Og det kan faktisk også ske for dig, selvom du er voksen.
(© Warner Bros.
Entertainment Inc.
)- Helt grundlæggende er der en vis psykologisk distance mellem dig selv og det, du ser på skærmen.
Du er godt klar over, at det bare er en film.
- Men er filmen velproduceret og godt lavet, så kan du glemme, at det er skuespillere og computereffekter.
Og så kan du blive overvældet og bange, siger Mathias Clasen.
Klovne skal være sjove, men er uhyggeligeDet er ikke kun teaterblod og chokeffekter der kan skræmme i en gyserfilm.
Også karakterne kan være ubehagelige.
Tre tricks, der skal skræmme digJump scare: Jump scare er det chok, du får, hvor du nærmest hopper i dit biografsæde af skræk, fordi en høj lyd eller et voldsomt billede dukker op på skærmen og skræmmer dig.
Tricket spiller på den psykologiske mekanisme ‘startle respons’.
Det skærper vores opmærksomhed, når der pludseligt sker noget overraskende, så vi kan gøre os klar til at overvinde truslen, vi står overfor.
Lyd: I gyserfilm har både lys og stilhed en effekt.
Stilhed kan have en meget foruroligende effekt.
Hvis der ellers er lyde og underlægningsmusik i filmen, kan stilhed bryde det og fange din opmærksomhed.
Gyser-fans ved, at stilhed ofte er tegn på, at der snart sker noget uhyggeligt.
I forhold til stemningsmusik er der biologisk set lyde og tonekombinationer, som påvirker os på bestemte måder.
Forskere ved for eksempel, at vi ofte forbinder lavfrekvente lyde med dominans og trussel.
Mørke: Det lyder måske indlysende, men mørke er et stort virkemiddel.
Mennesket kan nemlig ikke orientere sig særlig godt i mørke omgivelser, så derfor kan mørke omgivelser være med til at skræmme os.
Kilde: Mathias Clasen, lektor og forsker i skræk og rædsel ved Aarhus Universitet.
Her kan især klovne som Pennywise få mange til at ryste af skræk.
- Det skyldes blandt andet, at klovnen slører sine ansigtstræk med en maske eller ansigtsmaling.
Mange bryder sig ubevidst ikke om det, fordi vi så ikke kan aflæse ansigtsudtrykket og tyde følelserne bag, siger Mathias Clasen.
Han forklarer, at klovnen generelt er uforudsigelig i sin adfærd, og vi ved derfor aldrig helt, hvad vi kan forvente af den - og det gælder både, om vi ser klovnen i et cirkus eller i en gyserfilm.
- Klovnen overskrider vores normer, fordi den opfører sig underligt og barnagtigt, selvom det tydeligvis er et voksent menneske.
Og udover det, så opfører klovne sig også voldeligt i gyserfilm, hvilket igen bryder vores forventning, fordi den almindeligvis er barnlig, siger han.
Det gør, at klovne kan give en ubehagelig følelse i kroppen.
- Klovnen falder i 'The Uncanny Valley', som er en underlig følelse af at være lidt skræmt, men ikke helt vide hvorfor.
Det sker, når vi for eksempel ser menneskelignende robotter eller klovne.
Det kan være uhyggeligt, fordi det ligner mennesker, men de afviger alligevel i udseende eller opførsel, og så kan vi ikke afkode dem, siger Mathias Clasen.
Tre måder til at berolige sig selvOkay, nu ved du, hvorfor du bliver bange.
Men følg lige med, hvis du vil have nogle tips til at håndtere det.
Når du ser gyserfilm og bliver bange, sætter din hjerne nemlig gang i forskellige strategier, der skal prøve at berolige dig.
Strategierne kan deles op i tre områder: Kognitiv, adfærdmæssig og social.
- Den kognitive strategi kender mange nok.
Her handler det om at regulere sine egne tanker og berolige sig selv.
Så tænker du enten på noget andet, for eksempel hvad du skal spise senere.
Mange minder også sig selv om, at indholdet i filmen ikke er virkeligt, siger Mathias Clasen.
Ved den adfærdsmæssige strategi holder du dig for øjnene, ørene eller forlader simpelthen lokalet.
Og ved den sidste strategi, der er den sociale, har du kontakt med din gyserfilms-makker.
- Du og din kæreste siger måske til hinanden, at indholdet i filmen ikke er virkeligt.
Det kan også være, at I holder hinanden i hånden.
Men det er en tricky strategi, for du kan også blive ‘smittet’ af den andens adfærd.
Det er heldigt, hvis det er en rolig opførsel, men uheldigt hvis den anden person er endnu mere bange eller nervøs end dig.
FacebookTwitterKopier linkEmner:Aarhus Universitet




https://www.dr.dk/sporten/tennis/wozniackis-overkvinde-stryger-i-us-open-finalen

TennisWozniackis overkvinde stryger i US Open-finalenBianca Andreescu fra Canada, der tidligere ved US Open slog Caroline Wozniackis ud, er i finalen.
Canadiske Bianca Andreescu spillede sig natten til fredag i US Open-finalen.
06.
sep.
2019 kl.
07.
50Bemærk: artiklen er mere end 30 dage gammelLæs opBianca Andreescu fra Canada er som den første teenager siden 2009 i finalen ved US Open i tennis.
I semifinalen besejrede hun Belinda Bencic fra Schweiz i to sæt - 7-6, 7-5 - og skal nu møde Serena Williams i finalen.
- Det er bare uvirkeligt.
Jeg ved virkelig ikke, hvad jeg skal sige.
Det er en drøm, der går i opfyldelse, at skulle spille mod Serena i finalen ved US Open.
Det er vanvittigt, siger Andreescu i et interview på banen efter sin sejr.
Bianca Andreescu vandt sin semifinale i to sæt over Belinda Bencic fra Schewiz.
 Bianca Andreescu vandt sin semifinale i to sæt over Belinda Bencic fra Schewiz.
1 / 2Bianca Andreescu vandt sin semifinale i to sæt over Belinda Bencic fra Schewiz.
1 / 2Bianca Andreescu vandt sin semifinale i to sæt over Belinda Bencic fra Schewiz.
2 / 2Andreescu slog i tredje runde af turneringen Caroline Wozniacki ud, og den 15.
-seedede teenager har udstrålet stor selvtillid uanset modstanderen på den anden side af nettet.
Hun er den kun anden canadiske kvinde til at nå frem til en finale i en grand slam-turnering.
Eugenie Bouchard var den første i Wimbledon i 2014.
Den forrige teenager til at nå en finale i US Open var Caroline Wozniacki, som i 2009 tabte til Kim Clijsters.
Den seneste finalesejr til en teenager var i 2006, da Maria Sharapova vandt US Open.
/ritzau/FacebookTwitterKopier linkEmner:Caroline Wozniacki (tennisspiller)|Maria Sharapova (tennisspiller)|USA|Tennis|Canada




https://www.dr.dk/sporten/fodbold/landsholdet/maalscorer-delaney-i-loefte-til-danske-fans-efter-storsejr-vi-kommer-til

LandsholdetMålscorer Delaney i løfte til danske fans efter storsejr: 'Vi kommer til EM'Thomas Delaney tog megafonen og takkede de fremmødte danske fans med et EM-løfte efter 6-0-sejren i Gibraltar.
Thomas Delaney tog ordet efter 6-0-sejren ude over Gibraltar.
Hans holdkammerater stod bag ved ham - inde på banen.
06.
sep.
2019 kl.
00.
00Bemærk: artiklen er mere end 30 dage gammelLæs opThomas Delaney lovede torsdag de medrejsende danske fans, at Danmark kvalificerer sig til EM i fodbold på hjemmebane.
Efter 6-0-sejren ude over Gibraltar tog Dortmund-danskeren en megafon og gik ud til fansene på den ene langside for at sige tak for fremmøde og støtte.
– Og jeg lovede dem, at vi kommer til EM, siger Thomas Delaney med et grin til Kanal 5.
- Vi har måske set lidt skumle ud i mediernes søgelys, og det er fantastisk for os at komme her og mærke støtten.
Vi, jeg vil gerne give lidt tilbage til fansene.
Vi har brug for dem.
Thomas Delaney talte til de danske fans efter sejren.
Satte et af de sidste søm i Gibraltars kisteHan scorede selv til 4-0 i anden halvleg, da han flugtede et hjørnespark i nettet, efter Mathias "Zanka" Jørgensen var hoppet over bolden.
Det gav jubel på tilskuerpladserne på det lille Victoria Stadium med plads til omkring 2500 tilskuere.
Heraf var en væsentlig del iklædt danske trøjer.
Thomas Delaney scorede og fremtvang et straffespark mod Gibraltar.
- Jeg sagde til dem, at vi er glade for, at de er her.
De var vel 700 med i Gibraltar.
Og de betyder noget, om de er her eller til en VM-knockoutkamp mod Irland, for de skaber en fantastisk kulisse, siger Thomas Delaney.
Selve kampen kan han kun erklære sig tilfreds med.
Danmark kom foran efter seks minutter ved Robert Skov, og siden blev både Christian Eriksen og Christian Gytkjær dobbelte målscorere.
Eriksen scorede begge sine mål på straffespark.
- Det var ikke en nem kamp.
Vi er selvfølgelig meget bedre end dem og skulle vinde, men man skal kæmpe for det.
- Vi kom godt i gang, fik kontrol over kampen, spillede noget fin fodbold, og der er ingen skader, så vidt jeg ved.
Vi er meget tilfredse, siger Thomas Delaney til Kanal 5.
I den næste EM-kvalifikationskamp skal Danmark op mod Georgien på udebane på søndag.
/ritzau/FacebookTwitterKopier linkEmner:Mathias Zanka Jørgensen (fodboldspiller)|Thomas Delaney (fodboldspiller)|Gibraltar|Kanal 5|Fodbold




https://www.dr.dk/nyheder/politik/regeringen-og-kommunerne-er-enige-om-oekonomien-faar-22-milliarder-kroner-mere-til

PolitikRegeringen og kommunerne er enige om økonomien: Får 2,2 milliarder kroner mere til velfærdKommunerne får også lov til at øge deres anlægsudgifter.
Regeringen og KL holder pressemøde efter forhandlinger om kommunernes økonomi for 2020 i Finansministeriet.
Fra venstre er det næstformand hos KL Martin Damm, formand KL Jacob Bundsgaard, finansminister Nicolai Wammen, Social- og Indenrigsminister Astrid Krag og Sundheds- og ældreminister Magnus Heunicke.
 Af Thomas Klose Jensen06.
sep.
2019 kl.
11.
11 | opdateret 06.
sep.
2019 kl.
11.
30Bemærk: artiklen er mere end 30 dage gammelLæs opRegeringen og kommunerne er efter knap to ugers forhandlinger blevet enige om, hvordan det kommende års budget skal se ud.
- Det er en aftale, der giver et markant løft til den kommunale økonomi på 2,2 milliarder kroner og derudover også et løft på anlægsdelen på 1,3 milliarder kroner, siger finansminister Nicolai Wammen.
Ifølge finansministeren koster det demografiske træk - det forhold, at der bliver flere ældre og børn - én milliard kroner næste år.
Derudover skal pengene bruges på det specialiserede socialområder og på at ansætte flere "flere mennesker".
- Men det er også vigtigt for mig at sige, at selvom der kommer flere penge til kommunerne, så betyder det ikke, at alle problemer er løst.
Men vi sætter en retning og tager et meget vigtigt skridt i retning af at kunne holde hånden under vores velfærd.
Et andet element af aftalen er, at det udskældte omprioriteringsbidrag fjernes.
Det svarer ifølge Nicolai Wammen til en halv milliard kroner.
KL: Det er en god aftaleNæstformand hos KL Martin Damm, formand KL Jacob Bundsgaard, finansminister Nicolai Wammen og Sundheds- og ældreminister Magnus Heunicke.
Regeringen og KL holder pressemøde efter forhandlinger om kommunernes økonomi for 2020 i Finansministeriet, fredag den 6 september 2019.
 Også i KL er der tilfredshed med aftalen.
Ifølge formand Jacob Bundsgaard (S) har der været behov for at kunne øge servicerammen for at kunne følge det demografiske træk samt tage hul på udfordringerne på det specialiserede område.
- Det har vi fået med den aftale, som ligger her.
Det er en god aftale, siger han.
Jacob Bundsgaard fortæller desuden, at borgerne ikke skal forvente at opleve et løft i velfærden som følge af aftalen.
Pengene giver kommunerne mulighed for at følge med udviklingen og fastholde samme serviceniveau som i dag, forklarer han.
Kommunerne skal derudover - ligesom tidligere - finde effektiviseringer for en halv milliard kroner, som de så kan vælge at prioritere anderledes.
Det løser ikke alle problemerI går lød meldingen fra kommunerne ellers, at parterne stod langt fra hinanden.
Det på trods af, at Socialdemokratiet under valgkampen netop slog på tromme for, at velfærdsniveauet ville få et løft, hvis de kom til magten.
- Vi efterlyser en sammenhæng mellem de penge, man stiller til rådighed, og det man kommunikerer ud om at løfte velfærden, lød det i går fra Jacob Bundsgaard- Jeg oplever lige nu ikke, at regeringen reelt vil løfte velfærden i år, når det kommer til kommunerne, sagde KL-formanden.
Godt 24 timer efter er det altså alligevel lykkes at lande en aftale.
Som finansministeren siger, så løser det ikke alle problemer ude i kommunerne, men det har været vigtigt at få taget hul på nogle af de store udfordringer, som ligger og venter.
Jacob Bundsgaard, formand for Kommunernes Landsforening- Som finansministeren siger, så løser det ikke alle problemer ude i kommunerne, men det har været vigtigt at få taget hul på nogle af de store udfordringer, som ligger og venter, siger Jacob Bundsgaard.
Ikke afsat penge til minimumsnormeringSom en del af det fælles forståelsespapir, som regeringen og dens støttepartier er blevet enige om, fremgår det blandt andet, at der skal indføres minimumsnormeringer.
Men det bliver ikke løst med denne aftale, lyder det fra KL.
- Man kunne jo godt have en berettiget forventning om, at der blandt andet på daginstitutionsområdet kom nogle midler i en finanslov, hvis man skal indføre minimumsnormeringer - det er der jo ikke sat penge af til i det her, lyder det fra Jacob Bundsgaard.
Men minimumsnormeringer nævnes faktisk i aftalepapiret.
Dog fremgår det blot, at regeringen "har tilkendegivet, at KL vil indgå i et fælles arbejde med at forberede et grundlag for børneplanen", som frem mod 2025 skal definere, hvilken model for minimumsnormeringer der skal implementeres.
- Sådan får vi den viden og erfaring, der er ude i kommunerne med ind til bordet, når vi her på Christiansborg skal træffe en beslutning om, hvilken model vi ønsker at indføre.
Så det er en fremstrakt hånd til kommunerne om at være med i det her arbejde, som kommunerne har taget godt imod, siger Nicolai Wammen.
- Beslutningerne om, hvordan den konkrete model skal se ud, og hvordan pengene skal findes, er ikke noget, som hører den her aftale til.
Det er noget, vi tager stilling til på et senere tidspunkt, fastslår han.
FacebookTwitterKopier linkEmner:Jacob Bundsgaard (politiker)|Kommunernes Landsforening|Socialdemokraterne|Økonomi|Lokalpolitik




https://www.dr.dk/sporten/fodbold/landsholdet/jon-dahl-efter-succesdebut-som-vikar-landstraener-aage-ville-sige-skide

LandsholdetJon Dahl efter succesdebut som vikar-landstræner: ’Åge ville sige skide godt, Jon’Jon Dahl Tomasson stod for første gang ved roret som landstræner torsdag aften, da Danmark slog Gibraltar 6-0 på udebane.
Jon Dahl Tomasson snakker med anfører Simon Kjær efter kampen.
Af Rasmus Askman og Interview: Andreas Kraul06.
sep.
2019 kl.
00.
32Bemærk: artiklen er mere end 30 dage gammelLæs opJon Dahl Tomasson havde tilsyneladende det rette greb om dirigentstokken, da han som vikarierende landstræner hev en sejr hjem på 6-0 over Gibraltar i EM-kvalifikationen torsdag aften.
© ScanpixStillingen i Danmarks EM-kvalifikationsgruppeIrland - 11 point (5 kampe)Danmark - 9 point (5 kampe)Schweiz - 8 point (4 kampe)Georgien - 4 point (5 kampe)Gibraltar - 0 point (5 kampe)Tomasson, der vikarierer for sygemeldte Åge Hareide, var også godt tilfreds med takterne på banen.
- Jeg var stolt af at stå i spidsen for holdet.
Ingen tvivl om det.
- De gjorde det super godt.
Spillerne gik til det meget professionelt.
Danmark var på forhånd store favoritter mod verdens nummer 198, der stadig har deres første mål i EM-kvalifikationen til gode.
Selvom det kunne ligne en sejr, der var givet på forhånd, så var træneren opmærksom på ikke at tage de tre point for givet.
- Holdet scorer seks mål, som er flot.
At holde nullet er godt.
Det var ikke lige kønt hele tiden, men det var en anderledes og irriterende kamp på en dårlig bane mod en sjov modstander.
Hvad tror du, Åge Hareide ville sige til dig?
- Han ville sige ’skide godt, Jon’.
Du kan høre hele interviewet med Jon Dahl Tomasson i videoen herunder:Det var ikke kun træneren selv, som var godt tilfreds med sin egen præstation.
Også Tottenham-profilen og den dobbelte målscorer Christian Eriksen godkendte trænerens debut.
- Det eneste anderledes var taktikmødet før kampen, hvor det var Jon, der sagde noget i stedet for Åge.
Jeg tror, Jon prøvede at sige nogle af de samme ting, som Åge ville have sagt, så det var egentlig fint.
- Som cheftræner har Jon en 100 procent ’win rate’ efter i dag, så det kan han jo tage med videre.
Forhåbentlig fortsætter det mod Georgien, siger en smilende Christian Eriksen.
Danmark møder Georgien på udebane søndag kl.
18.
00.
Du kan høre kampen i LIGA på P3.
FacebookTwitterKopier linkEmner:Åge Hareide (fodboldtræner)|Georgien|Gibraltar|Tottenham Hotspur FC|Fodbold




https://www.dr.dk/nyheder/udland/handelskonflikt-tager-en-luns-af-den-globale-vaekst

UdlandHandelskonflikt tager en luns af den globale vækstHandelsstrid mellem USA og Kina har skåret 0,8 procentpoint af den globale vækst, vurderer USA's forbundsbank.
Handelskrigen mellem USA og Kina giver efterdønninger i verdensøkonomien.
06.
sep.
2019 kl.
02.
35Bemærk: artiklen er mere end 30 dage gammelLæs opUsikkerhed som følge af handelskrigen mellem USA og Kina holder væksten i den globale økonomi tilbage i 2019.
Og det vil den formentlig også gøre næste år.
Det konkluderer en analyse fra den amerikanske centralbank, Federal Reserve, ifølge Bloomberg News.
Det skriver Ritzau Finans.
Beregningerne fra banken viser, at handelskonflikten tegner sig for et fald i den globale vækst på 0,8 procentpoint ved udgangen af første halvår af i år.
- Havde handelsspændingerne ikke eskaleret i maj og juni 2019, ville trækket ned på økonomien efterfølgende være begyndt at lette.
Men fornyet usikkerhed siden maj 2019 peger mod yderligere effekter, som kan skubbe bnp længere ned i anden halvdel af 2019 og ind i 2020, hedder det.
Læs også:OVERBLIK Bønner, biler og sneakers er blevet til krudt og kugler i handelskrigenI forbindelse med et symposium for centralbanker i Jackson Hole i august advarede centralbankens formand, Jerome Powell, om, at Federal Reserve ikke kan læne sig opad historien, når den navigerer udfordringerne fra handelskrigen.
- Der er ingen præcedens til at guide et pengepolitisk svar på den nuværende situation.
Ydermere, selv om pengepolitikken er et kraftfuldt værktøj, der virker ved at støtte forbruget, erhvervslivets investeringer og den offentlige tillid, så kan den ikke levere en endelig regelbog for international handel, lød det fra Jerome Powell.
Peger på TrumpTorsdagens analyse placerer skylden for vækstopbremsningen hos USA's præsident, Donald Trump.
Trump har omvendt flere gange kritiseret Federal Reserve for ikke at sætte renterne tilstrækkeligt ned for at holde dampen på økonomien oppe.
Torsdag spåede den franske finansminister, Bruno Le Maire, også, at handelskrigen vil koste på den globale vækst.
- Toldsatserne, som USA lægger på kinesiske varer, og gengældelsen fra Kina vil få en negativ indflydelse på 0,5 procentpoint på den globale vækst i 2020, sagde Le Maire til avisen La Croix.
Han henviser til, at USA og Kina med virkning fra den 1.
september indførte forhøjede toldsatser.
Torsdag oplyste det kinesiske handelsministerium, at det er aftalt nye handelssamtaler med USA i begyndelsen af oktober.
/ritzau/FacebookTwitterKopier linkEmner:Donald Trump (politiker)|USA|Federal Reserve|Kina|Økonomisk politik




https://www.dr.dk/sporten/fodbold/landsholdet/danmarks-straffekonge-efter-storsejr-var-det-vi-havde-forventet

LandsholdetDanmarks straffekonge efter storsejr: 'Var det, vi havde forventet'Christian Eriksen scorede to af Danmarks mål i 6-0 storsejren over Gibraltar - begge på straffe.
To gange kunne Eriksen knytte næven over en dansk scoring fra hans fod.
Af Kasper Heide Lund og Interview: Andreas Kraul06.
sep.
2019 kl.
00.
29Bemærk: artiklen er mere end 30 dage gammelLæs op- Nødvendig.
Sådan beskrev Christian Eriksen Danmarks 6-0-sejr over Gibraltar.
- Det er flot, at vi vinder 6-0 i sidste ende, men det var også det, vi havde forventet og håbet på.
Vi skulle få de tre point, og det formåede vi, tilføjer landsholdets nummer 10.
Noget helt anderledes set udefraOmgivelserne i EM-kvalifikationskampen var særprægede med en kæmpe klippe og en landingsbane på hver sin side af kunstgræsbanen på Victoria Stadium.
Christian Eriksen og Gibraltars Andrew Hernandez under EM kvalifikationskampen torsdag aften.
Modstanderne på banen var heller ikke hverdagskost for de danske fuldtidsprofessionelle fodboldspillere.
På Gibraltars landshold var der både en tolder, en sælger og flere studerende.
© ScanpixStillingen i Danmarks EM-kvalifikationsgruppeIrland - 11 point (5 kampe)Danmark - 9 point (5 kampe)Schweiz - 8 point (4 kampe)Georgien - 4 point (5 kampe)Gibraltar - 0 point (5 kampe)Men til trods for, at det var et mandskab bestående af semiprofessionelle, Danmark havde slået 6-0, så var det ifølge Eriksen ikke noget, danskerne tænkte over under opgøret på klippehalvøen.
- Når man kommer ind på banen, så glemmer man det, og man kunne se, at de trods alt godt kunne spille fodbold.
De kunne godt forsvare, selvom de havde lidt hjælp fra banen.
Den var svær at spille på.
- Jeg tror, at vi var heldige, at vi scorede tidligt, hvilket gjorde det nemmere, så vi ikke fik det pres, som kunne være kommet, hvis vi ikke fik en tidlig scoring, siger Christian Eriksen.
Mentaliteten var den retteHan fastslår samtidig, at sejrens størrelse også med al tydelighed viste, at de danske fodboldherrer havde taget opgøret i Gibraltar lige så seriøst, som alle andre kampe, de spiller.
- Tidligere i min karriere var det måske lidt sværere, men efterhånden har man fundet ud af, at alle kampe er vigtige, hvor end du spiller dem.
Det er stadig en kvalifikationskamp, så i sidste ende er det lige meget, hvem vi møder.
Så det var forholdsvist nemt at sætte sig op til kampen.
Christian Eriksen stod bag to af de danske mål i 6-0 sejren, da han både lige før og lige efter pausen sparkede to straffespark meget sikkert i kassen.
To gange kunne Eriksen sende bolden i kassen fra straffepletten.
Med de to mål mod Gibraltar nåede Eriksen op på 29 mål for Danmark, hvilket bringer ham op på en delt ottendeplads over de spillere, der har scoret flest mål for Danmark.
- Jeg er blevet så heldig, at jeg er begyndt at tage straffespark på landsholdet, og vi får en del i øjeblikket.
Så det er heldigt, at de nemme mål er begyndt at komme.
'Vi skal have tre point igen'Med sejren har Danmark otte point efter fire kampe.
Det placerer landsholdet på andenpladsen i deres EM-kvalifikationsgruppe – tre point bag Irland på førstepladsen, som dog har spillet en kamp mere.
Søndag aften venter der så endnu en opgave for danskerne, som i de flestes øjne også skal resultere i tre point.
En sejr vil nemlig bringe Danmark op på siden af irerne – både point- og kampmæssigt.
- Jeg tror, det bliver en noget hårdere kamp, end den vi havde i dag.
Al respekt for Gibraltar, men Georgien er et noget bedre hold.
Der skal vi op på hesten igen og ud og få tre point igen, siger Eriksen.
Danmark møder Georgien på udebane søndag kl.
18.
00.
Du kan høre kampen i LIGA på P3.
Du kan se hele interviewet med Christian Eriksen herunder:FacebookTwitterKopier linkEmner:Gibraltar|Georgien|Fodbold|Irland|Christian Eriksen (fodboldspiller)




