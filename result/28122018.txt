https://www.dr.dk/nyheder/kultur/film/dansk-oscarvinder-er-doed-han-skrev-sangen-fra-valhalla-alle-kan-floejte-med-paa

Film og serierDansk oscarvinder er død: Han skrev sangen fra Valhalla alle kan fløjte med påDen danske animator Børge Ring er død i en alder af 97 år.
Børge Ring lavede sin første tegnefilm som 14-årig.
Torsdag døde han som 97-årig efter en lang og flot karriere.
(© dr)Af Jens Andersen28.
dec.
2018 kl.
22.
44Bemærk: artiklen er mere end 30 dage gammelLæs opDanmarks store animator Børge Ring er død.
Det skriver hans datter Anne-Mieke Bovelett på Facebook.
- Kære alle.
Børge har forladt bygningen.
Vi vil savne hans uendelige sans for humor, skriver hun blandt andet opslaget.
Børge Ring blev 97 år og sov ind klokken 15 i går eftermiddag.
Hvis navnet Børge Ring ikke lige siger en så meget, så har man til gengæld næsten med statsgaranti set en af de mange film, som den verdensberømte animator har været med til at lave.
Børge Ring skabte eksempelvis den berømte ’fløjtescene’ fra tegnefilmen Valhalla fra 1986, hvor Tjalfe, Røskva og Quark nyder livet væk fra de sure pligter i hjemmet hos Thor.
Læs også:Sanne Salomonsen tilbage i dansk film efter 35 år: Skal spille jættemor i ny vikingefilmI deres hjemmelavede træhytte fløjter de tre en melodi, som en stor del af danskerne nok vil kunne fløjte med på den dag i dag.
Den melodi skrev Børge Ring.
Han har været nomineret til en Oscar to gange.
Og vundet en enkelt gang med filmen ’Anna og Bella’ (1984).
Børge Ring var også manden bag introsekvensen til ’Den lyserøde panters forbandelse’ (1983), mens han også kunne prale af at have lavet tegnefilm til Pink Floyds koncerter.
- Jeg ville gerne vise, at man kunne lave tegnefilm for voksne.
Om voksne emner.
Uden at forlade det sprog, som er tegnefilmens stærke sider, forklarede Børge Ring i DR-programmet Lørdagskanalen i 1985 om motivationen for at lave den prisbelønnede 'Anna og Bella'.
MultitalentBørge Ring blev født onsdag den 17.
februar 1921 i Ribe som søn af komponisten Oluf Ring og Marie Ring, men tilbragte en god del af sin barndom i Skårup på Sydfyn.
Her blev interessen for tegnefilm vakt, da han så Mickey Mouse-filmen ’Pioneer Days’.
Som ung mand flyttede Børge Ring til hovedstaden, hvor han kom i lære hos tegnefilmmanden Jørgen Müller.
Den senere så berømte animator markerede sig også som en ferm jazzmusiker, men det blev altså som animator, at han for alvor blev kendt.
Børge Ring flyttede i 1952 til Holland, hvor han fik ansættelse i tegneserie- og animationsstudiet Toonder.
Her arbejdede Børge Ring i 21 år, inden han blev freelancer.
Den danske animator var gift med den hollandske billedhugger, kunstlærer og manuskriptforfatter Joanika Ring.
Parret havde sammen to børn.
FacebookTwitterKopier linkEmner:Holland|Walt Disney Company|Facebook|Pink Floyd|Fyn




https://www.dr.dk/nyheder/indland/frygter-haervaerk-nytaarsaften-dsb-lukker-billetautomater-fra-paa-soendag

IndlandFrygter hærværk nytårsaften: DSB lukker billetautomater fra på søndagFor at undgå hærværk i forbindelse med nytårsaften, lukker DSB de billetautomater, der står ude i det fri.
Billetautomaterne vil være lukket fra på søndag.
(© DSB)Af Magnus Dam Nielsen28.
dec.
2018 kl.
22.
49Bemærk: artiklen er mere end 30 dage gammelLæs opFor elleve år siden oplevede DSB, at hele 47 billetautomater blev ødelagt på grund af fyrværkeri, der blev lagt ind i automaterne.
Og til en pris på 250.
000 kroner stykket er det ikke en helt uvæsentlig udgift for virksomheden.
Derfor har DSB siden dengang valgt at lukke automaterne omkring nytår, fortæller informationschef Tony Bispeskov.
- Udover, at de er dyre at erstatte, så har det også medført, at kunderne i dagene efter ikke har kunnet benytte automaterne.
Så det er den bedste måde at sikre, at automaterne er klar til det nye år.
Flere muligheder for at købe billetDet vil ikke være alle automater, der er lukket, men de fleste udendørsautomater kan altså ikke benyttes fra søndag den 30 december.
Men selvom det ikke vil være muligt at trække en billet i de fleste af automaterne, så er der masser af andre muligheder for at købe en billet, understreger Tony Bispeskov.
- Det er selvfølgelig stadig muligt at benytte de indendørs automater, rejsekort, DSB’s app og vores hjemmeside.
Så der er mange muligheder for at få en billet.
Automaterne er klar til brug igen fra om morgenen tirsdag den 1.
januar.
FacebookTwitterKopier linkEmner:DSB|Rejsekort A/S|Kollektiv trafik|Togselskaber




https://www.dr.dk/sporten/haandbold/vm-herrer/dansk-forsvarsgeneral-melder-sig-vm-klar-efter-lyskeproblem

VM herrerDansk forsvarsgeneral melder sig VM-klar efter lyskeproblemEn lyskeskade har drillet René Toft gennem efteråret, men nu er han helt klar til VM-slutrunden.
34-årige René Toft skiftede før sæsonen til ungarske Veszprém.
Han har vundet både OL og EM med Danmark.
(Arkivfoto) 28.
dec.
2018 kl.
22.
30Bemærk: artiklen er mere end 30 dage gammelLæs opHåndboldspilleren René Toft Hansen var ikke med, da landsholdet var samlet i oktober.
Men når VM skydes i gang i januar, er han helt klar til kamp oven på den lyskeskade, der har plaget ham gennem efteråret.
Det siger stregspilleren i et interview med TV2 Sport.
- Jeg har ikke nogen bekymringer omkring VM.
Jeg glæder mig bare rigtigt meget til at komme i gang, siger René Toft Hansen.
Læs også:Danske profilers VM-form glæder landstræner- Jeg er fuldt ud klar til at give den gas her til træning, så det er jeg megaspændt på, og jeg har en god følelse her frem mod VM, lyder det fra stregspilleren.
34-årige René Toft skiftede før sæsonen til ungarske Veszprém.
Han og de øvrige danske landsholdsspillere er i disse dage samlet i Herning frem mod den kommende slutrunde, som afholdes i Danmark og Tyskland fra 10.
til 27.
januar.
Læs også:Mikkel Hansen bliver snart far: ’Landstrænerens opbakning betyder meget'Danmark er i gruppe med Norge, Østrig, Tunesien, Chile og Saudi-Arabien.
Første kamp spilles mod Chile 10.
januar i Royal Arena i København.
Med René Toft på holdet har det danske landshold vundet guld ved både OL og EM.
Ved VM er sølv den bedste gevinst.
/ritzau/FacebookTwitterKopier linkEmner:Chile|Saudi-Arabien|Royal Arena|TV 2 Sport|Håndbold




https://www.dr.dk/nyheder/udland/aarets-mest-laeste-historier-fra-udlandet-handler-om-danmark

UdlandÅrets mest læste historier fra udlandet handler om DanmarkAmerikansk kritik af det danske samfund trak mange klik på dr.
dk i 2018.
En kommentar om Danmark fra den amerikanske tv-vært Trish Regan førte til tre af årets ti mest læste udlandshistorier.
Af Jakob Busk Olsen28.
dec.
2018 kl.
19.
57Bemærk: artiklen er mere end 30 dage gammelLæs opNærhedsprincippet trumfer alle andre kriterier på listen over årets mest læste udlandshistorier på dr.
dk.
Hele syv af de ti mest populære historier fra udlandet i 2018 handler om Danmark og danskere.
Titlen som årets mest klikskabende person må uden tvivl gå til den amerikanske tv-vært Trish Regan fra tv-stationen Fox.
Hun sidestillede i august Danmark med Venezuela og lagde dermed grunden til de to mest læste udlandshistorier på dr.
dk.
Se eller gense den berygtede kommentar:Nummer et på listen citerer amerikanske medier, der går i rette med tv-værten, mens nummer to handler om Danmarks ambassadør i USA, som gør det samme.
Trish Reagans egen kommentar til kritikken kommer ind som nummer ni på årets top ti.
Uberettiget kritikKritik - helst uberettiget - af Danmark er i det hele taget et godt emne, hvis man gerne vil have læsere til sine artikler.
Årets sjette mest læste artikel fortæller således om Det Hvide Hus, der advarer mod "nordisk socialisme".
Vi er dog også modtagelige for ros - som da USA's tidligere præsident Bill Clinton i april fremhævede fire ting, som danskerne er gode til.
Den artikel opnår en syvendeplads på listen.
Årets mest læste udlandshistorier på dr.
dk:1Medier i USA går i rette med Fox-vært efter kritik af Danmark2Danmarks ambassadør i USA svarer Fox-vært igen3Dansk dykker var med i redningsaktion: Drengene fik medicin for ikke at gå i panik4Dansk par i sex-stilling på pyramide – nu vil Egypten have en forklaring5Det Hvide Hus advarer mod ’nordisk socialisme’: Levestandarden i USA er højere end i Danmark6Motorvejsbro styrtet sammen i Norditalien7Bill Clinton roser og skoser: Fire ting danskerne er gode til – og tre ting, vi bør holde øje med8Tysk politi redder mand forfulgt af egern9Ombrust Fox-vært kommenterer nu kritikken: 'Det var ikke det, jeg sagde'10Muslimsk svensk kvinde nægtede at give hånd til jobsamtale: Nu forklarer hun hvorforFacebookTwitterKopier linkEmner:Bill Clinton (politiker)|USA|Egypten|Italien|Venezuela




https://www.dr.dk/nyheder/indland/flere-mindedes-draebte-kvinder-i-marokko-det-her-vil-vi-ikke-vaere-med-til

Dansker og nordmand dræbt i MarokkoSe temaIndlandFlere mindedes dræbte kvinder i Marokko: Det her vil vi ikke være med til Folk var mødt op på Rådhuspladsen for at tage afstand fra drabene på den danske og norske kvinde i Marokko.
Flere personer havde lagt en buket blomster eller tændt en lille lys til minde om de to kvinder.
Af Magnus Dam Nielsen28.
dec.
2018 kl.
21.
21Bemærk: artiklen er mere end 30 dage gammelLæs opEt billede af den nu afdøde danske kvinde Louisa Vesterager Jespersen er blevet hængt op foran Københavns Rådhus i et gennemsigtigt plasticetui.
"Elsker dig, knus mor"Det er den korte besked, der står med store blokbogstaver henover billedet.
Flere har været forbi for at lægge en buket blomster og tænde et lys til minde om danske Louisa Vesterager Jespersen og norske Maren Uelande, der blev dræbt mandag den 17.
december i deres telt i nærheden af landsbyen Imlil i Atlasbjergene i Marokko.
En af dem, der er mødt op, er marokkaneren Said Mohamed Idrssi.
Han har taget turen fra Brøndby for at vise, at han tager afstand fra de personer, der på barbarisk vis tog livet fra de to kvinder.
- I dag er vi her for at mindes de to kvinder, der desværre blev dræbt på en makaber måde.
Jeg synes, det er vigtigt, at vi står frem og fortæller, at det her vil vi ikke være med til.
Der blev uddelt fakler til de fremmødte, og de blev tændt i stor stil.
Vil ikke sættes i båsDer bliver ikke udvekslet ret mange ord imellem de fremmødte til dagens mindehøjtidelighed.
Flere talere skal i løbet af den næste times tid op og tale ind i den lidt halvforkølede mikrofon, som er blevet stillet frem på et af de første trappetrin foran rådhuset.
Efter hver tale bliver der holdt et minuts stilhed, og stilheden bliver kun forstyrret af rådshusklokkerne en gang imellem og den travle fredagstrafik fra H.
C Andersens Boulevard.
Said Mohamed Idrssi lytter intenst med, imens han holder sin datter i den ene hånd og en tændt fakkel i den anden.
Said Mohamed Idrssi var mødt op på Rådhuspladsen for at minde de to dræbte kvinder.
Familiefaren har i dagene efter hændelsen oplevet, at folk har forsøgt at forbinde ham med drabene, og det bryder han sig bestemt ikke om.
- Folk er kommet over til mig og har spurgt ’er det din fætter, der gjorde det' eller sådan noget, og selvfølgelig er det ikke det.
Det har jeg det skidt med, for jeg er også modstander af de grusomme ting, der sker ude i samfundet.
Burde ikke være nødvendigtNogle kraftige vindstød rammer pladsen i små intervaller.
Blæsten spreder gnister fra de mange fakler, og det får folk til at søge i dækning.
Ann-Karma Wessel er en af dem, der har søgt tilflugt bagest i folkemængden, og hun har fundet vej til Rådhuspladsen af to årsager.
- Jeg er her af sympati.
Men jeg synes også, at det er ærgerligt, at vi lever i en tid, hvor man, hvis man er muslim, er nødt til at tage afstand fra sådan noget her, siger hun.
Den danske efterretningstjenesten PET er enig med marokkansk politi i vurderingen af, at drabet på den danske og norske kvinde er terrorrelateret.
Formentlig har gerningsmændene haft forbindelse til terrororganisationen Islamisk Stat, og derfor mener Ann-Karma Wessel, at mange muslimer føler sig tvunget til at gå ud og tage afstandf ra volden.
- Jeg synes ikke, at marokkanere over hele verden behøver at gå ud og tage afstand, for fornuftige mennesker kan godt selv regne det ud, slutter hun.
Blomster og lys blev lagt midt på Rådhuspladsen til minde om de to kvinder.
FacebookTwitterKopier linkEmner:Islamisk Stat|Marokko|Mord|Terrorisme|Politiets Efterretningstjeneste




https://www.dr.dk/nyheder/udland/chokolade-kopi-af-katedral-i-salisbury-vaekker-harme

Forgiftede briterSe temaUdlandChokolade-kopi af katedral i Salisbury vækker harmeEn russisk tv-station har fået fremstillet en julegave, som briter finder smagløs.
Katedralen i Salisbury, som en russisk tv-station nu har fremstillet i chokolade.
Af Jakob Busk Olsen28.
dec.
2018 kl.
22.
06Bemærk: artiklen er mere end 30 dage gammelLæs op"Bizart", "virkelig dårlig smag".
Lokalpolitikere i den engelske by Salisbury er alt andet end imponerede over en julegave, som den russiske tv-station RT har sendt til kollegerne hos den regeringskritiske tv-station TV Rain.
RT, der er støttet af den russiske stat, har fået fremstillet en chokolade-kopi af katedralen i Salisbury, hvor den russiske eks-spion Sergei Skripal og hans datter blev udsat for nervegiften novichok i marts i år.
Senere døde en lokal kvinde, som også var kommet i kontakt med giften.
Ville se katedralenDen britiske regering mener, at to russiske agenter stod bag giftangrebet mod Skripal, og analysegruppen Bellingcat har identificeret dem som Anatoliy Chepiga og Alexander Mishkin fra efterretningstjenesten GRU.
I et interview med RT optrådte de to mænd dog under andre navne og hævdede, at de blot var uskyldige turister, som var taget til Salisbury for at se byens berømte katedral.
Mændene kunne endda oplyse den præcise højde på katedralens spir: 123 meter.
En talsperson for RT oplyser, at man hvert år laver en julegave, der afspejler årets store nyhedshistorier.
- I 2018 valgte vi, at sætte fokus på interviewet (med de påståede turister, red.
), der vakte international genklang, siger talspersonen.
Du kan se en vært hos TV Rain pakke julegaven fra RT op her.
FacebookTwitterKopier linkEmner:Rusland|GRU|Jul|Storbritannien|England




https://www.dr.dk/nyheder/regionale/midtvest/vinterbadefestival-efter-varmvandskritik-nu-kan-gaesterne-bade-i-groedis

Midt- og VestjyllandVinterbadefestival efter varmvandskritik: Nu kan gæsterne bade i ’grødis’Vinterbadere kan ikke få vandet koldt nok.
Derfor har vinterbadefestivalen i Nr.
Vorupør i år lavet et bassin med iskoldt vand.
Af Asta Pil Heltborg og Mona Aaberg28.
dec.
2018 kl.
20.
08Bemærk: artiklen er mere end 30 dage gammelLæs opFor nogle vil en dukkert i syv grader varmt - eller koldt - vand være rigeligt til at give et koldt gys, men for de hårde hunde skal der mere til.
- I år skal de få det koldt, lover Kim Poulsen, der er talsmand for Vinterbadefestivalen i Nr.
Vorupør i Thy.
Vi har bestilt fem ton is, og der vil stå én og skovle is i containerne hele dagen, så bassinerne vil blive fyldt løbende.
Kim Poulsen, arrangørNormalt kan gæsterne til vinterbadefestivalen få sænket temperaturen i havbadet, hvor temperaturen i år er cirka seks grader, og bagefter komme i et lækkert 35 grader varmt bassin.
Men som noget nyt vil der denne gang være to bassiner med isvand.
- Vi har bestilt fem ton is, og der vil stå én og skovle is i containerne hele dagen, så bassinerne vil blive fyldt løbende.
På den måde kan gæsterne komme i et bad, der er ren grødis, og dem der er barske, kan bade i vand på nul grader, forklarer Kim Poulsen.
Hvis en hurtig dukkert ikke er nok, er der en ekstra lille gimmick til de svømmelystne.
- Dem, der tager en tur i vores not-hot-pot, som vi kalder den, og svømmer hele vejen gennem isvandet, får udleveret et diplom på, at de har gennemført en 'vikingechallenge', siger Kim Poulsen.
Giver en varm fornemmelse i kroppenTo af dem, som ikke nøjes med at bade til vinterbadefestivalen, er Ann Katrine Poulsen og Jytte Lauridsen.
Hver dag klokken ni hopper Ann Katrine Poulsen i havbassinet i Nr.
Vorupør.
- Man bliver glad af det.
Det, at man ved, at der er nogen, man kan gå i det kolde vand med - det er helt fantastisk.
Og bagefter drikker vi te og får måske en lille skarp, fortæller hun.
Jytte Lauridsen lider af gigt, og hun oplever, at vinterbadningen hjælper.
- Det er en fantastisk fornemmelse at stå i den friske vind, og bagefter har man den der prikkende, varme fornemmelse i kroppen.
Jeg bruger det som smertestillende til min gigt.
Det er fantastisk, siger hun.
I øjeblikket er vandet seks grader, men det får ikke den erfarne vinterbader til at ryste.
- Nej, jeg har en dejlig varm fornemmelse i hele kroppen, og blodet strømmer rundt, fortæller Jytte Lauridsen.
Folk kommer i bus fra AarhusDet er femte gange, vinterbadefestivalen løber af stablen, og hvert år er arrangementet vokset.
I år er der 187 forhåndstilmeldte, og der plejer at dukke 100 op på dagen.
- Vi har hænderne meget højt.
Det kan gå hen og blive rigtig stort.
Men det er også perfekte forhold.
Vejret er perfekt.
Vandet er perfekt.
Pladsen ser perfekt ud, så det kan kun blive godt, siger Kim Poulsen.
Én af grundene til de mange forhåndstilmeldte er blandt andet, at arrangørerne har lejet en bus, der kører deltagere fra Aarhus til Thy.
- Det er en ekstra gimmick.
På de måde får folk fra Aarhus mulighed for at komme herop og få noget frisk luft og et bad, hvis de ikke selv kan overskue turen herover, siger Kim Poulsen.
Arrangementet startede fredag kl.
13 og sluttede ved 18-tiden.
FacebookTwitterKopier linkEmner:Fritidsaktiviteter|Aarhus|Jylland




https://www.dr.dk/nyheder/indland/samkoersel-med-fremmede-hitter-isaer-i-aarhus

IndlandSamkørsel med fremmede hitter især i AarhusSamkørselsmarkedet vokser herhjemme, men der er lang vej til, at det kan fornemmes i trafikken, siger ekspert.
De digitale platforme har gjort det nemmere at få et lift i Danmark.
Særligt turene til og fra Aarhus er populære.
Af Sean Coogan28.
dec.
2018 kl.
21.
53Bemærk: artiklen er mere end 30 dage gammelLæs opNår danskerne bestiller et lift på mobilen, foregår det ofte til eller fra Aarhus.
Det viser nye tal fra samkørselstjenesten GoMore.
Her oplyser man, at der i løbet af 2018 i gennemsnit er blevet bestilt 18.
683 sæder hver måned på ture til eller fra Danmarks næststørste by.
Læs også:Flere af os deler bilturen med fremmedeDet er næsten dobbelt så mange som det tilsvarende tal for København på 9.
422 bookinger, mens Aalborg følger efter med et gennemsnit på 8.
895 bookede sæder om måneden.
Samkørselsmarkedet vokser herhjemme, men der er lang vej igen i forhold til potentialet, vurderer ekspert.
Gør ikke trængsel mærkbart mindreSamkørsel har foregået herhjemme i flere årtier, påpeger trafikforsker Harry Lahrmann fra Aalborg Universitet.
Særligt når benzinpriserne har været høje, og økonomien gået ned ad bakke, har danskerne været gode til at spørge, om kollegaen vil køre med på arbejde.
Men med udbredelsen af internettet og smartphones er det blevet til et nyt fænomen, der vokser sig større og større: At vi kører med personer, vi ikke kender.
- Der er ingen tvivl om, at der kommer flere og flere, der bruger tjenesterne, siger Harry Lahrmann.
Siden 2012 har GoMore vokset fra omkring 50.
000 til over 800.
000 registrerede medlemmer, oplyser tjenesten.
Man skal dog ikke forvente, at den stigende popularitet gør myldretidskøen betydeligt kortere, siger trafikforskeren.
- Det varer lang tid, inden samkørsel for alvor går ind og rykker noget i forhold til for eksempel trængsel på indfaldsvejene om morgenen, siger Harry Lahrmann.
- Trafikken vokser med 1,5-2 procent om året.
I det perspektiv er det en dråbe i havet, siger han.
Det tyder heller ikke på, at brugerne hos GoMore bruger app'en til de små hverdags gøremål.
Den gennemsnitlige køretur er på 180 kilometer, lyder det fra selskabet, der oplyser, at GoMore-biler herhjemme dagligt kører, hvad der svarer til fem gange rundt om jorden.
Svært at ændre kørevanerSelv om den voksende samkørsel ikke for alvor kan ses i myldretidstrafikken, hvor der gennemsnitligt kun er flere end en person i hver 11.
bil, så er potentialet for samkørsel stort, vurderer trafikforskeren.
I USA benytter man sig blandt andet af særlige vejbaner på motorvejene, hvor man kun må køre, hvis man sidder flere i bilen.
Sådanne gulerodsordninger giver kun mening på motorveje med mindst tre spor i hver retning, forklarer Harry Lahrmann.
Hvis samkørsel for alvor skulle nå sit store potentiale, ville det kræve pisk, vurderer han.
- Det er nødvendigt, at man reducerer efterspørgslen efter at køre alene i sin bil.
Det gør man mest effektivt ved at sætte prisen op, siger han.
Sådanne tiltag gennemføres nemmest steder, hvor der er vejafgift, forklarer Harry Lahrmann.
FacebookTwitterKopier linkEmner:GoMore|Vejtrafik|Trafik|Aarhus|København




https://www.dr.dk/sporten/cykling/michael-valgren-er-aarets-cykelrytter-jeg-har-slaaet-store-navne

CyklingMichael Valgren er Årets Cykelrytter: 'Jeg har slået store navne'Michael Valgren er blevet kåret til årets bedste danske cykelrytter ved et arrangement i Ballerup Super Arena.
Michael Valgren høstede karrierens hidtil største triumf, da han vandt Amstel Gold Race i april.
28.
dec.
2018 kl.
20.
09Bemærk: artiklen er mere end 30 dage gammelLæs opFor anden gang i sin karriere kan Michael Valgren kalde sig Årets Cykelrytter i Danmark.
I en sæson, hvor adskillige danske ryttere markerede sig på den internationale scene, skilte Valgren sig ud og blev hyldet af Danmarks Cykle Union (DCU) ved et arrangement i Ballerup Super Arena fredag aften.
Læs også:Valgren glæder sig til en sæson med flere hjælperyttereAstana-rytteren hentede i den forgangne sæson to store sejre og imponerede ved at holde et konstant højt niveau fra de belgiske klassikerløb i det tidlige forår til VM i slutningen af september.
Michael Valgren sad i et fly mod Australien, da Danmarks Cykle Union (DCU) fredag aften kårede ham som Årets Cykelrytter, da den nybagte Dimension Data-rytter allerede indleder den nye sæson midt i januar med det australske etapeløb Tour Down Under.
Inden han begav sig ud på den lange flyrejse, havde han dog nået at modtage det glade budskab om, at kollegerne for anden gang havde valgt ham som sæsonens bedste dansker.
- Det er faktisk endnu federe at vinde prisen for anden gang, fordi det bekræfter mig i, at min udvikling er fortsat, siger Michael Valgren.
Har slået store navneDa han i 2014 for første gang modtog prisen, skete det på baggrund af en DM-titel og en samlet sejr i PostNord Danmark Rundt.
I år skulle der dog ekstraordinært store resultater til at vinde, fordi en lang række danskere har markeret sig på den store scene.
Således var Paris-Tours-vinderen Søren Kragh Andersen og Flandern Rundt-toeren Mads Pedersen end ikke blandt de fem nominerede.
- I dansk cykelsport er der mange unge talenter, der har lavet flotte resultater i år, og det er store navne, jeg har slået, konstaterer Michael Valgren.
To gange kørte han først over en målstreg, og begge gange skete det i store internationale endagsløb.
Han indledte med at vinde Omloop Het Nieuwsblad i februar og overgik sig selv med sejren i klassikeren Amstel Gold Race i april.
- Når jeg ser tilbage på sæsonen, er det Amstel-sejren, der vægter højest.
Jeg ramte en dag, hvor jeg var rigtig stærkt kørende og er meget glad for måden, jeg kørte løbet på.
- Men jeg husker også min indsats ved VM.
Selv om det ikke blev til en sejr, er jeg meget tilfreds med, at jeg kunne være med på så hård en rute.
- Det giver blod på tanden til fremtiden, og VM bliver et stort mål for mig i den nye sæson, siger Michael Valgren.
De øvrige nominerede til prisen som Årets Cykelrytter var Amalie Dideriksen, Magnus Cort, herrernes 4000-meter-hold og Mikkel Bjerg.
/ritzau/Læs også:Danske Tour-stjerner i PostNord Danmark Rundt?
'Jeg fornemmer, de gerne vil'Det er de danske licensryttere, der har stemt på Valgren som Årets Cykelrytter i kamp med fire andre kandidater.
De øvrige nominerede var Amalie Dideriksen, Magnus Cort, herrernes 4000-meter-hold og Mikkel Bjerg.
/ritzau/FacebookTwitterKopier linkEmner:Amalie Dideriksen (cykelrytter)|Cykelsport|Magnus Cort (cykelrytter)|Astana Pro Team|Australien




https://www.dr.dk/nyheder/udland/big-brother-teknologi-skal-stoppe-pjaek-kinesiske-boern-faar-gps-i-skoleuniformen

UdlandBig Brother-teknologi skal stoppe pjæk: Kinesiske børn får GPS i skoleuniformenMyndighedernes overvågning af kineserne er rykket ind i klasselokalerne.
Nogle skoler i Kina har indført skoleuniformer med computerchip i (arkivfoto).
Af Sean Coogan28.
dec.
2018 kl.
19.
45Bemærk: artiklen er mere end 30 dage gammelLæs opDet er åbenbart ikke nok med protokolføring og forventningsafstemning.
På skoler i Kina er man gået skridtet videre og har indført skoleuniformer med indbygget GPS.
De såkaldte intelligente uniformer sørger for at registrere præcis, hvornår eleverne ankommer og forlader skolen - og sender informationerne videre til forældre og lærere.
Læs også:Kina: Landet, hvor staten kan se altMere end 10 skoler i de sydvestlige Guizhou og Guangxi-provinser har taget uniformerne i brug, lyder det fra det statslige medie Global Times.
Hvis eleverne trodser reglerne og forlader skolens område uden tilladelse, går uniformernes indbyggede alarm i gang, siger firmaet bag uniformerne.
Det går heller ikke at bytte uniform med en klassekammerat, der vil hjælpe dig med at pjække.
Kameraer med ansigtsgenkendelse ved skolens indgange sørger for at opdage snyd og sætte alarmen i gang, lyder det.
Kameraer rykker helt ind i klasselokaletLin Zongwu, som er rektor på en af skolerne, der bruger teknologien, siger ifølge The Telegraph, at fraværstallene er faldet efter indførslen af uniformerne.
Han affejer bekymringer om den manglende respekt for elevernes privatliv ved at sige, at man ikke tjekker elevernes præcise lokation efter skoletid.
Firmaet Guizhou Guanyu fortæller ifølge The Telegraph, at deres intelligente skoleuniformer er et svar på kommunistpartiets ønske om etableringen af "smarte campusser", som indgår i partiets femårsplan.
Avisen kunne tidligere i år berette, at en skole i Kina havde installeret kameraer i klasseværelserne for at overvåge børnenes ansigtsudstryk.
Systemet identificerer elevernes ansigtsudtryk, hvorefter en computer blandt andet vurderer, om eleverne er opmærksomme eller ej.
Kina er verdensmestre i overvågningMassiv overvågning af landets borgere er blevet hverdag i Kina gennem de senere år.
DR Nyheder kunne tidligere i år berette, hvordan den teknologiske udvikling gør det muligt for det regerende kommunistparti at holde skarpt øje med den 1,4 milliarder store befolkning på måder, som var utænkelige for få år siden.
Læs også:Digital politistat: 5 teknologier, der overvåger alle kinesereEt eksempel på udbredelsen af teknologien ses ifølge The Telegraph blandt andet på det offentlige toilet ved Beijings Tiantan Park.
Her modtager man først de tilladte 60 centimeter toiletpapir, efter man har gennemgået en ansigtsscanning.
På den måde undgår man tyveri af toiletpapir.
Det anslås ifølge avisen The New York Times, at der om to år vil være 300 millioner overvågningskameraer i landet.
FacebookTwitterKopier linkEmner:Kina|The Telegraph|Uddannelse|Teknologi|New York Times




https://www.dr.dk/nyheder/penge/femern-tunnel-borgmester-satser-pa-tusinder-af-nye-job

Valg til Europa-ParlamentetSe temaPengeFemern-tunnel: Borgmester satser på tusinder af nye jobLolland bliver med ny tunnel midtpunkt mellem to metropoler, Hamburg og København, lyder det fra borgmester.
Det vurderes, at byggeriet af Femern-forbindelsen kan skabe helt op mod 6000 arbejdspladser.
(© Femern A/S)28.
dec.
2018 kl.
22.
14Bemærk: artiklen er mere end 30 dage gammelLæs opTyske myndigheders godkendelse af Femernforbindelsens landanlæg i Tyskland vækker begejstring på borgmesterkontoret på Lolland.
- Det betyder, at projektet rykker et langt stykke frem på spillebrættet i forhold til at få byggeriet startet op, siger borgmester Holger Schou Rasmussen (S).
Selv om godkendelsen endnu mangler at blive underskrevet og formentlig vil blive påklaget til tyske domstole, er det godt nyt, vurderer han.
Læs også:Tyskland: Klar til underskrift på aftale om Femern-tunnelDen 18 kilometer lange tunnel, der skal transportere både biler og tog fra Rødbyhavn til Puttgarden, vil ifølge borgmesteren skabe tusindvis af arbejdspladser.
- Det betyder, at vi får ti år med rigtig meget gang i hjulene og arbejde til alle, der kan og vil, siger Holger Schou Rasmussen.
Beregninger siger 6000 nye jobDer skal blandt andet bygges en fabrik, der skal fremstille de store tunnelelementer, som skal graves ned på havbunden mellem Danmark og Tyskland.
- Det tager to år, fra fabrikken bygges, til den spytter det første element ud.
- Så jeg håber, at myndighedsgodkendelsen er så tydelig og klar, at man vil gå skridtet videre og gå i gang med at anlægge fabrikken allerede i 2019, siger Holger Schou Rasmussen.
Beregninger anslår, at tunnelbyggeriet og opgradering af jernbanen vil skabe op mod 6000 arbejdspladser om året, frem til tunnelen efter planen står klar i 2028.
Men det er ikke bare arbejdspladser, byggeriet fører med sig.
Det kommer ifølge borgmesteren til at give Lolland en helt ny status.
- Når byggeriet først er færdig, så er vi ikke længere for enden af Danmark og med ryggen til Tyskland.
Så står vi midt mellem to metropoler, Hamburg og København.
Lolland bliver et midtpunkt- Hvis du placerer dig på Lolland, så kan du nå dem inden for halvanden time.
Det skaber helt nye muligheder, siger han.
- Vi bliver midtpunktet mellem Nordeuropa og Skandinavien, og det er en helt ny geografisk placering, siger Holger Schou Rasmussen.
Femern A/S har nu 14 dage til at gennemgå den tyske myndighedstilladelse.
Hverken selskabet eller transportminister Ole Birk Olesen (LA) regner dog med, at der vil blive flyttet mange kommaer før den endelige underskrivelse i januar.
/ritzau/FacebookTwitterKopier linkEmner:Holger Schou Rasmussen (politiker)|Liberal Alliance|Ole Birk Olesen (politiker)|Lolland|Lokalpolitik




https://www.dr.dk/nyheder/penge/tyskland-klar-til-underskrift-pa-aftale-om-femern-tunnel

Valg til Europa-ParlamentetSe temaPengeTyskland: Klar til underskrift på aftale om Femern-tunnelTysk myndighedsgodkendelse af tunnel under Femern Bælt er i hus og klar til underskrift, oplyser Femern A/S.
Sådan kommer der til at se ud ved den nye tunnelforbindelse mellem Danmark og Tyskland.
(© Femers A/S)28.
dec.
2018 kl.
19.
03Bemærk: artiklen er mere end 30 dage gammelLæs opEn fast tunnelforbindelse mellem Danmark og Tyskland er rykket et stort skridt nærmere.
Myndighederne i delstaten Slesvig-Holsten har fredag meddelt, at godkendelsen af Femern Bælt-tunnelen er klar til at blive skrevet under.
Det oplyser Femern A/S i en pressemeddelelse.
- Med godkendelsen følger, at der nu er enighed mellem de to lande om, hvordan tunnelen skal bygges, skriver selskabet.
Læs også:EU-dom giver nye hovedbrud for Femern-forbindelsenGodkendelsen er en forudsætning for, at der kan bygges på tysk jord til den cirka 18 kilometer lange tunnelforbindelse fra Rødbyhavn på Lolland til Puttgarden på den tyske ø Femern.
1000 sider lang godkendelseSelve godkendelsen består af over 1000 sider, som er baseret på en ansøgning på over 14.
000 sider.
Den ventes underskrevet af de tyske vejmyndigheder i løbet af januar, oplyser Femern A/S.
Ansøgningen har været gennem to offentlige høringsrunder i Tyskland, såvel skriftlige som mundtlige.
- Femern A/S vil nu studere myndighedsgodkendelsen og vurdere, hvilke konsekvenser byggetilladelsen vil have i relation til projektets økonomi og tidsplan.
- I løbet af foråret vil Femern A/S fremlægge en plan med forskellige scenarier for de næste skridt, meddeler selskabet.
I Danmark gav Folketinget byggetilladelse i 2015, og året efter blev betingede kontrakter indgået med entreprenørkonsortier, der skal stå for selve byggeriet af tunnelen.
Skal være klar i 2028Med et budget på 52,6 milliarder kroner er der tale om danmarkshistoriens største anlægsprojekt.
Byggeriet af Femern Bælt-forbindelsen er brugerbetalt under statsgaranti-modellen, som også kendes fra forbindelserne over Storebælt og Øresund.
EU-Domstolen afgjorde for nylig, at EU-Kommissionen på ny skal undersøge, om Danmark har ydet ulovlig statsstøtte til projektet.
Det får ifølge Femern A/S ingen konsekvens for finansieringen af projektet.
Der har været mange protester i Tyskland mod tunnelforbindelsen, og Femern A/S har på forhånd også kalkuleret med klagesager ved domstolene.
Det kan tage op mod to år.
Planen er, at tunnelforbindelsen skal være klar i 2028.
/ritzau/FacebookTwitterKopier linkEmner:Femern A/S|EU-Domstolen|Tyskland|Broer og tunneller|Femern




https://www.dr.dk/nyheder/udland/turistbus-ramt-af-eksplosion-naer-pyramider-i-egypten

UdlandTuristbus ramt af eksplosion nær pyramider i EgyptenTo turister fra Vietnam er blevet dræbt, oplyser indenrigsministeriet.
Bombeangrebet skete i nærheden af Gizas berømte pyramider.
Af Jakob Busk Olsen28.
dec.
2018 kl.
18.
53 | opdateret 28.
dec.
2018 kl.
19.
04Bemærk: artiklen er mere end 30 dage gammelLæs opEn vejsidebombe har ramt en turistbus nær de store pyramider i Giza i Egypten.
Landets indenrigsministerium siger ifølge nyhedsbureauet Reuters, at to turister fra Vietnam er blevet dræbt.
12 personer er såret: Ti andre vietnamesiske turister, samt bussens egyptiske chauffør og en lokal guide.
Det var i alt 14 vietnamesiske turister i bussen.
Tv-stationen al-Arabiya siger, at angrebet blev gennemført med en "hjemmelavet bombe".
Angrebet fandt sted mindre end fire kilometer fra de berømte pyramider.
Første angreb i næsten to årEgypten har i årevis kæmpet mod islamistiske oprørere på Sinai-halvøen.
Islamisterne har nogle gange gennemført angreb mod især turister og kristne egyptere uden for halvøen.
Dagens angreb er dog det første mod udenlandske turister i Egypten i næsten to år, skriver AP.
I den samme periode har militante dræbt over 100 kristne egyptere - typisk ved at angribe kirker eller busser, som fragter pilgrimme til øde klostre i ørkenen.
Egyptens vitale turistindustri er netop begyndt at vise tegn på fremgang, efter den har været underdrejet af de uroligheder, som fulgte det folkelige oprør mod præsident Hosni Mubarak i 2011.
FacebookTwitterKopier linkEmner:Egypten|Hosni Mubarak (politiker)|Turisme|Vietnam|Økonomi- og indenrigsministeriet




https://www.dr.dk/nyheder/udland/dyrebare-munch-vaerker-er-gaaet-tabt

UdlandDyrebare Munch-værker er gået tabtEn ny oversigt fra Munchmuseet viser, at 34 af Edvard Munchs tegninger, litografier og malerier er stjålet eller forsvundet på uforklarlig vis.
En mand fotograferer Edvard Munchs ikoniske "Skriget" på en udstilling på New York Citys Museum of Modern Art (MoMA) i oktober 2012.
Af Lars Lindevall28.
dec.
2018 kl.
18.
57Bemærk: artiklen er mere end 30 dage gammelLæs opEn lang række kunstværker af den berømte norske maler Edvard Munch er bortkommet.
I alt er 34 tegninger og grafiske værker fra den såkaldte Stenersen-samling borte, viser en oversigt fra Munchmuseet, som i dag har ansvaret for kunstværkerne.
Nogle af værkerne er blevet stjålet i tidens løb, mens andre er forsvundet på uforklarlig vis.
Det skriver den norske avis Dagbladet.
Det drejer sig blandt andet om værkerne ‘Omega græder’, ‘Marats død’, ‘Grædende ung kvinde ved sengen’, ‘Portræt af fru R.
’, ‘Tiergarten-Berlin’ og ‘Åge Christian Gierløff’.
Munchmuseet overtog ansvaret for kunstsamlingen i 2010 fra Oslo Kommune.
De mange værker har tidligere tilhørt den afdøde kunstsamler Rolf E.
Stenersen.
© ScanpixEdvard MunchEdvard Munch (12.
december 1863 til 23.
januar 1944) var en norsk maler og grafiker og en af de tidlige repræsentanter for ekspressionismen.
Over halvdelen af hans værker findes på Munchmuseet i Olso.
Hans mest berømte værk, Skriget, blev i 2012 købt for 680 millioner kroner af den amerikanske forretningsmand Leon Black.
Elisabeth Munch-Ellingsen, der er oldebarn af Edvard Munchs bror, kalder det "skandaløst", at så mange værker er forsvundet, og hun mener, at registreringen har været for dårlig.
- Hele varetagelsen af så værdifulde billeder, både kunstnerisk og økonomisk, er virkelig skandaløs.
Jeg tænker ikke nødvendigvis på det økonomiske, men det er en værdifuld arv.
Offentligheden modtager en gave og et ansvar, og så bliver ansvaret ikke taget, siger Elisabeth Munch-Ellingsen til Dagbladet.
Værker stjålet fra kollegieEn række af Munchs værker blev ifølge avisen stjålet fra kollegiet Sogn Studentby i Oslo, som flere værker var udlånt til i løbet af 1960’erne og 1970'erne.
Men den nye oversigt fra Munchmuseet viser, at der også er forsvundet seks værker, som museet troede, at de havde.
Munchmuseets direktør, Stein Olav Henrichsen, oplyser, at Oslo Kommune er ved at bygge et nyt museum, der skal sikre en bedre varetagelse af værkerne.
- Det er nok et symptom på et større spørgsmål om, hvordan vi som samfund varetager vores kunst og kulturarv.
Når det er sagt, bygger Oslo Kommune et nyt Munchmuseum for at forvalte kunsten på en væsentlig bedre måde, siger Stein Olav Henrichsen.
Læs også:Skrigets hemmelige køber er afsløretFacebookTwitterKopier linkEmner:Oslo|Billedkunst|Kriminalitet|Edvard Munch (billedkunstner)|Berlin




https://www.dr.dk/sporten/haandbold/vm-herrer/danske-profilers-vm-form-glaeder-landstraener

VM herrerDanske profilers VM-form glæder landstrænerLandstræner Nikolaj Jacobsen glæder sig over, at herrelandsholdets store profiler viser lovende takter inden VM.
Januars VM-slutrunde bliver den første af slagsen på hjemmebane for Nikolaj Jacobsen.
Af Michael Sten Jensen i Lyon og Interview: Peter Elsnab28.
dec.
2018 kl.
18.
38Bemærk: artiklen er mere end 30 dage gammelLæs opDer var julefred og gensynsglæde i Nordvest Hallen i Tjørring, da det danske herrelandshold i håndbold samledes forud for VM-slutrunden i januar.
Cirka 25 lokale tilskuere var mødt op for at byde spillerne velkommen i Hal 1, nu hvor Hal 2 var optaget af juletræsfest, og det var da også en flok danske spillere, som kvitterede med godt humør.
Læs også:Mikkel Hansen bliver snart far: ’Landstrænerens opbakning betyder meget'For en stor del af de danske spillere bliver det anden gang, at de skal kæmpe for Danmark på hjemmebane i en slutrunde, men for den danske landstræner, Nikolaj Jacobsen, bliver det første gang, og det er alligevel en smule specielt, selv om han vel at mærke har set det meste.
- Mine forventninger til VM er store.
Nu er det er første gang, jeg oplever en slutrunde på hjemmebane, så der er meget at glæde sig til.
- I første omgang har vi meldt en semifinale ud som målsætning, men den skade på Nicklas Kirkeløkke kommer altså til at ramme os, så det bliver en udfordring at nå dertil, men vi skal stadig gå efter det, siger Nikolaj Jacobsen.
Profiler i formFor at målet om en semifinale på hjemmebane skal være realistisk, skal de danske profiler gerne møde op i den bedste forfatning.
Og så er det jo heldigt, at landstræneren har spillere som Mikkel Hansen og Niklas Landin til rådighed, der begge er mødt op i landsholdslejren med glimrende præstationer i rygsækken.
For få dage siden viste Mikkel Hansen eksempelvis at han er ved at finde storformen, da han var fuldstændig ustyrlig i topkampen i den franske liga mod Nantes, mens Niklas Landin så sent som torsdag aften spillede en stor rolle i Kiels sejr over Rhein Neckar-Löven, der havde Nikolaj Jacobsen på trænerbænken.
Læs også:GOG-profil misser VM efter korsbåndsskade: 'Kæmpe tab for landsholdet'- Det er altid afgørende, at ens bedste spillere præsterer, hvis man skal opnå store resultater.
Kan de holde formen og tage det med ind i slutrunden, så er det glædeligt for os alle sammen, siger Nikolaj Jacobsen, der dog ikke har tænkt sig at intensivere forberedelserne på denne side af nytår.
- Mange af spillerne har været gennem en meget hård periode, og det kræver, at vi skal regulere træningen lidt.
Nu handler det om at få noget godt humør på, og når vi så møder ind den 1.
januar, så bliver der skruet op for tingene.
Danmark spiller første VM-kamp mod Chile i Royal Arena den 10.
januar.
FacebookTwitterKopier link




https://www.dr.dk/nyheder/indland/whistleblower-afsloerede-skandale-i-kasse-nu-er-han-fyret

IndlandWhistleblower afslørede skandale i a-kasse: Nu er han fyretEn enig bestyrelse har besluttet af afskedige Lars Kreutzmann, der var vicedirektør i Akademikernes A-kasse.
Af Emil Søndergård Ingvorsen28.
dec.
2018 kl.
17.
32Bemærk: artiklen er mere end 30 dage gammelLæs opEfter flere skandaler om dyre vinkøb, receptioner og wellness-ophold fortsætter bestyrelsen i Akademikernes A-kasse med at rydde ud i topledelsen i a-kassen.
Vicedirektør Lars Kreutzmann, der har været suspenderet i en periode, er nu fortid i a-kassen.
Det skriver bestyrelsen i en fælles udtalelse.
- Det er vigtigt for os at understrege, at Lars Kreutzmann ikke har været en del af de uregelmæssigheder, som førte til, at AKAs nu tidligere adm.
direktør Michael Valentin blev afskediget.
Lars Kreutzmann har i væsentlig grad bidraget til opklaringen af flere af de mange kritisable forhold under Michael Valentins ledelse, lyder det.
- Vi vil gerne takke Lars Kreutzmann for dette arbejde.
Men vi har desværre måttet konstatere, at det af forskellige årsager ikke har været muligt at samle den resterende ledelse efter Michael Valentin i et fælles fortsættende konstruktivt samarbejde.
Det har vi taget konsekvensen af og besluttet, at vi alene kører videre med Mette Gregersen som ny konstitueret adm.
direktør.
Læs også:Dyre vinkøb, receptioner og wellness-ophold på a-kassens regning: Sådan eskalerede skandaleLars Kreutzmann var den sidste tilbageværende af den tidligere ledelse, efter at to direktører og bestyrelsesformand Allan Luplau som de seneste trak sig fra deres poster i midten af december.
Det kom, efter at den tidligere direktør Michael Valentin i september blev fyret og sidenhen anmeldt til politiet for misbrug af a-kassens penge til privat brug.
Lars Kreutzmann spillede en afgørende rolle i Valentins fald, da han var manden, som flere gange advarede bestyrelsen om direktørens forvaltning af a-kassens midler.
DR Nyheder har været i kontakt med Lars Kreutzmann.
Han ønsker ikke at udtale sig, da han lige nu er i gang med at læse sit opsigelsesvarsel igennem.
FacebookTwitterKopier linkEmner:A-kasser|Akademikernes Arbejdsløshedskasse|Michael Valentin (fagforeningsleder)|Ledelse




https://www.dr.dk/nyheder/kultur/boeger/verdensberoemt-israelsk-forfatter-er-doed

BøgerVerdensberømt israelsk forfatter er dødAmos Oz, der er udgivet på mere end 40 sprog, er død.
Den israelske forfatter blev 79 år.
Amos Oz blev 79 år.
Af Jens Andersen28.
dec.
2018 kl.
17.
44Bemærk: artiklen er mere end 30 dage gammelLæs opÈn af Israels største forfattere, Amos Oz, er død af kræft i en alder af 79 år.
Det bekræfter Amos Oz’ datter, Fania Oz-Salzberger, på Twitter.
- Vores elskede far er død af kræft.
Han sov fredfyldt ind med sine nære omkring sig, skriver hun.
Den israelske forfatter blev født i 1939 i Jerusalem.
Faderen var litauisk, mens moderen var polsk.
Bøger af Amos Oz på dansk"Juda" (2017)”Scener fra en landsby” (2011)”Vers om livet og døden” (2009)”Min Michael” (2007)”En fortælling om kærlighed og mørke” (2005)”En panter i kælderen” (2005)”Hvordan man kurerer en fanatiker” (2004)”Den tredje tilstand” (1994)”At kende en kvinde” (1992)”Den sorte kasse” (1990)Sidstnævnte begik selvmord, da Amos Oz var 12 år gammel og den begivenhed blev central i ’En fortælling om kærlighed og mørke’, som nok er den roman, som Amos Oz er bedst kendt for herhjemme.
Læs også:Airbnb dropper udlejning i israelske bosættelser på Vestbredden’En fortælling om kærlighed og mørke’ blev i 2015 filmatiseret med den amerikanske verdensstjerne Natalie Portman som instruktør.
Portman, der også er jøde og født i Jerusalem, spillede selv hovedrollen i filmen.
Beskyldt for at være landsforræderAmos Oz var også en fremtrædende fredsaktivist og fortaler for en to-statsløsning på den israelsk-palæstinensiske konflikt.
Netop det gjorde ham ikke lige populær i alle dele af hjemlandet, hvor han af kritikere blev beskrevet som landsforræder.
Det tog Amos Oz dog kun som en kompliment, forklarede han i 2016 i et interview med britiske BBC.
- Jeg er blevet kaldt en forræder mange gange i mit liv.
Jeg synes, jeg er i pragtfuldt selskab.
Historien er fuld af mennesker, mænd og kvinder, der viste sig at være forud for deres tid og blev beskyldt for forræderi af nogle af deres samtidige.
Amos Oz fik sit litterære gennembrud i 1960’erne og har vundet et hav af litteraturpriser siden.
Inden da studerede han litteratur og hebraisk på det hebraiske universet i Jerusalem.
FacebookTwitterKopier linkEmner:Natalie Portman (skuespiller)|Jerusalem|Litteratur|BBC|Twitter




https://www.dr.dk/nyheder/penge/efter-brs-og-toysrus-konkurs-her-kan-du-bytte-dine-julegaver-aaret-ud

PengeEfter BR's og Toys’R’Us' konkurs: Her kan du bytte dine julegaver året ud24 butikker vil fortsat være åbne til udgangen af året.
Der var timelange køer foran de få åbne BR-butikker lørdag morgen.
Af Emil Søndergård Ingvorsen28.
dec.
2018 kl.
18.
14 | opdateret 29.
dec.
2018 kl.
15.
48Bemærk: artiklen er mere end 30 dage gammelLæs opDet har helt givet ført til svedige håndflader hos flere børnefamilier, efter at legetøjsgiganten Top-Toy i dag er gået konkurs.
For er det så stadig muligt at bytte en julegave, der ikke helt faldt i børnenes smag?
Ja, er svaret, for Top-Top har netop offentliggjort en liste på 24 butikker fra henholdsvis Fætter BR og Toys’r’us, som holder åbent året ud.
Læs også:Legetøjsgigant går konkurs efter sløjt julesalgDet betyder, at man kan bytte sin gave i disse 24 butikker, også selv om gaven ikke er købt i en af disse.
Man kan til gengæld ikke få sine penge tilbage, men kun bytte til andre varer.
Man kan ej heller indløse et tilgodebevis eller bruge et gavekort.
Det er heller ikke muligt at bruge Fætter BR-mærker.
Disse butikker har åbent•BR i Algade i Aalborg•BR i Rødovre•BR i Rosengårdscenteret i Odense•BR i Nykøbing Falster•BR Frederiksberg Centret•BR i Kolding Storcenter•BR i Randers Storcenter•BR på Roskilde Torv•BR i Bruuns Galleri i Aarhus•BR i Borgen i Sønderborg•Toys’r’us i Taastrup•Toys’r’us i Rødovre•Toys’r’us i Aalborg•Toys 'r’ us Odense•Toys’r’us i Tilst•Toys’r’us i Esbjerg•Toys’r’us i Næstved•Toys’r’us i Gentofte•Toys’r’us i Kolding•Toys’r’us i Holbæk•Toys’r’us i Field's•Toys’r’us i Holstebro•Toys’r’us i Slagelse•Toys’r’us i ViborgFacebookTwitterKopier linkEmner:Aarhus|Kolding|Odense|Rødovre|Sjælland




https://www.dr.dk/nyheder/indland/fire-maend-doemt-planlaegge-angreb-mod-jyllands-posten-nu-bliver-de-loesladt

IndlandFire mænd dømt for at planlægge angreb mod Jyllands-Posten: Nu bliver de løsladt De fire mænd har tilsammen en kapacitet til at planlægge og udføre terror igen, mener ekspert.
(Arkiv) Tre mænd blev anholdt på Mørkhøjvej i Herlev den 29.
december 2010.
De blev idømt 12 års fængsel for at planlægge et terrorangreb mod Danmark.
 Af Christina Nordvang Jensen28.
dec.
2018 kl.
18.
05Bemærk: artiklen er mere end 30 dage gammelLæs opDet var en decemberdag i 2010.
Tre mænd var taget fra Sverige til Danmark og sad i en lejlighed i Herlev.
De anede ikke, at de var blevet overvåget i en længere periode, og derfor var det en overraskelse, da en politistyrke stormede lejligheden og anholdt dem.
Politiet fandt en pistol i lejligheden, og i mændenes lejede Toyota Avensis fandt man en maskinpistol, patroner og plastikstrips.
En fjerde mand blev anholdt i Stockholm.
De fire mænd blev senere fundet skyldige i at være på vej til at gennemføre et terrorangreb og blev idømt 12 års fængsel.
Angrebet skulle være mod JP/Politikens Hus i København som hævn for Jyllands-Postens Muhammedtegninger.
Og nu, otte år efter anholdelsen, bliver de fire mænd ifølge svenske medier prøveløsladt i morgen.
Ligesom i Danmark kan fanger nemlig prøveløslades, når de har afsonet to tredjedele af straffen.
De her fire tilsammen har en kapacitet til at udføre og planlægge terror.
Det er ikke sikkert, at de gør det, men der er en stor risiko for det.
Magnus Ranstorp, terrorforskerMen udgør de stadig en trussel?
Det er der en stor risiko for, mener Magnus Ranstorp, der er terrorforsker fra den svenske forsvarshøjskole.
- Der er tale om meget farlige individer.
Du har en person, der har været på træningslejr med al-Qaeda i Pakistan, og aktionen mod Jyllands-Posten var bestilt af den øverste ledelse i al-Qaeda.
En anden person har været på Afrikas Horn og også Pakistan for at tilslutte sig terrorgrupper, siger han og fortsætter:- Så det er personer med en stærk viljekraft, der er dybt radikaliserede.
Vi ved fra de seneste rapporter fra den svenske kriminalforsorg, at to af dem har vist voldstendenser i fængslet, og at en har radikaliseret andre.
Det er ikke en god cocktail.
De her fire tilsammen har en kapacitet til at udføre og planlægge terror.
Det er ikke sikkert, at de gør det, men der er en stor risiko for det.
Mangler indsatserIfølge Magnus Ranstorp findes der ingen specifikke indsatser rettet mod dømte terrorister, der bliver løsladt i Sverige.
Og det er en stor fejl.
For selvom det svenske sikkerhedspoliti, Säpo, vil have øjnene på de fire mænd, så kunne en tidligere indsats være meget nyttig for at undgå potentielle problemer.
Han mener, at Sverige bør se mod Danmark og indføre obligatoriske anti-radikaliseringsprogrammer i fængslerne og fokusere på resocialisering, når folk bliver løsladt.
- Vi har ikke et system, der sørger for, at terrorister og radikaliserede personer har de bedste forudsætninger for at blive en del af samfundet igen og ikke falde tilbage i det gamle miljø.
Man burde skabe en speciel enhed og uddanne kompetent personale, der kan tage hånd om ekstremister, siger han.
Og det er ikke kun i Sverige, at der bør ses på at lave et bedre system, mener den svenske terrorforsker.
Det bør være være et fokus i hele Europa, fordi man de senere år har set flere personer blive fængslet for terror.
Ifølge ham står 1.
500 dømte terrorister og syrienkrigere til at blive løsladt alene i 2019 i Europa.
I videoen neden for kan du se optagelser fra 2010 fra området i Herlev, hvor politiet efterforskede sagen.
FacebookTwitterKopier linkEmner:Magnus Ranstorp (terrorforsker)|Terrorisme|Sverige|Fængsler|Säkerhetspolisen




https://www.dr.dk/nyheder/penge/efter-br-konkurs-forbrugerne-er-rigtig-daarligt-stillet

PengeEfter BR-konkurs: 'Forbrugerne er rigtig dårligt stillet' Det er dog helt særligt, at man som forbruger får mulighed for at bytte sine varer, siger vicedirektør i Forbrugerrådet.
Af Emil Søndergård Ingvorsen28.
dec.
2018 kl.
19.
32 | opdateret 29.
dec.
2018 kl.
15.
50Bemærk: artiklen er mere end 30 dage gammelLæs opSom kunde hos BR eller Toys "R" Us er dine muligheder meget begrænsede, efter at selskabet bag legetøjskæderne, Top-Toy, i dag har meldt ud, at de er gået konkurs.
Til gengæld er det overraskende, at virksomheden rent faktisk giver kunderne mulighed for at bytte deres indkøbte julevarer året ud.
Det siger Vagn Jelsøe, der er vicedirektør i Forbrugerrådet Tænk.
- Det normale er, at der går et jerntæppe ned, når en virksomhed er gået konkurs, og så kan man anmelde sine krav til konkursboet.
Her har man faktisk valgt en lidt mere gelinde form af hensyn til julen.
Det er faktisk en meget venlig måde at gennemføre en konkurs på, siger han.
Top-ToyDer findes 222 Fætter BR-butikker fordelt på seks lande.
Der er 77 butikker i Danmark.
Derudover er der et tocifret antal butikker i Sverige, Tyskland, Norge og Finland.
Derudover er der en Fætter BR på Færøerne.
Der findes 73 Toys "R" Us-butikker i fem lande.
I Danmark er der 20 af legetøjsvarehusene.
Der er et lignende antal i Sverige og Norge.
Derudover er der tre i Island og otte i Finland.
Kæden har hovedkvarterer i Hong Kong og København.
Ifølge talsmanden for konkursboet er over 3.
000 medarbejdere blevet opsagt, og ledelsen er trådt tilbage.
I forbindelse med et stort underskud forud for julehandlen, fremlagde Top-Toys ledelse en plan for en rekonstruktion af selskabet.
I den forbindelse forsikrede selskabet, at rettigheder for kunder såsom returret, reklamation og garantier ikke ville blive berørt.
Planen blev godkendt af selskabets kreditorer.
I forbindelse med konkursen har selskabet forklaret, at kunder ikke kan få byttet deres gaver til kontanter men kun andre varer.
Derudover bliver gavekort til Fætter BR samt Fætter BR-mærker værdiløse.
Kuratorerne af boet arbejder på at få arrangeret et ophørsudsalg i visse butikker i januar.
Det er dog ikke klarlagt, om det sker, eller hvordan det i så fald vil blive afviklet.
Kilde: RitzauTop-Toys konkurs kommer, efter virksomheden ellers havde fået godkendt en plan for en rekonstruktion kort før jul.
Men den plan har de nu valgt at opgive, efter at julehandlen ikke er gået så godt som forventet.
Læs også:Legetøjsgigant går konkurs efter sløjt julesalg- Vi var kommet langt, havde fået godkendt vores plan og har arbejdet i døgndrift på at skabe rammerne for en rekonstruktion af Top-Toy, men i dag må vi erkende, at vi på grund af et svigtende julesalg ikke længere er i stand til at fortsætte rekonstruktionen, siger administrerende direktør Per Sigvardsson i en pressemeddelelse.
Dine penge er som udgangspunkt tabtFor kunderne betyder konkursen, at de ikke kan få indløst tilgodebeviser eller gavekort.
De kan heller ikke få pengene tilbage fra indkøbte varer.
Og det er helt efter den normale drejebog, fortæller Vagn Jelsøe, der fortæller, at kundernes rettigheder generelt er meget begrænsede ved en konkurs.
- Forbrugere er faktisk rigtig dårligt stillet, når en virksomhed går konkurs.
Hvad end man har af krav såsom gavekort eller forudbetalte varer, er det noget, der som udgangspunkt er tabt, siger han og fortsætter:- Men hvis gavekortet er købt med et internationalt kreditkort, så vil der typisk være tilknyttet en konkursforsikring til kortet, så der kan man henvende sig til sin bank og få tabet dækket.
Som kunde har du også den mulighed, at du kan kontakte kuratoren for konkursboet og gøre et krav gældende.
Når kuratoren har gjort helt boet op, vil han nemlig fordele pengene til kreditorerne.
Man skal dog være opmærksom på, at man bestemt ikke står forrest i køen.
Kuratoren og de danske skattemyndigheder skal nemlig først have en andel, forklarer Vagn Jelsøe.
- Så man skal som kunde ikke sætte næsen op efter, at der er særlig meget tilbage, siger han.
Som kunde kan man bytte sine varer i en af 24 BR og Toys "R" Us-butikkerDisse butikker har åbent•BR i Algade i Aalborg•BR i Rødovre•BR i Rosengårdscenteret i Odense•BR i Nykøbing Falster•BR Frederiksberg Centret•BR i Kolding Storcenter•BR i Randers Storcenter•BR på Roskilde Torv•BR i Bruuns Galleri i Aarhus•BR i Borgen i Sønderborg•Toys’r’us i Taastrup•Toys’r’us i Rødovre•Toys’r’us i Aalborg•Toys 'r’ us Odense•Toys’r’us i Tilst•Toys’r’us i Esbjerg•Toys’r’us i Næstved•Toys’r’us i Gentofte•Toys’r’us i Kolding•Toys’r’us i Holbæk•Toys’r’us i Field's•Toys’r’us i Holstebro•Toys’r’us i Slagelse•Toys’r’us i ViborgFacebookTwitterKopier linkEmner:Aarhus|Kolding|Odense|Rødovre|Sjælland




https://www.dr.dk/nyheder/kultur/boeger/kan-man-tillade-sig-skrive-en-bog-om-sine-kendte-foraeldre-det-gjorde-alberte

BøgerKan man tillade sig at skrive en bog om sine kendte forældre?
Det gjorde Alberte – og det var en lettelseAlberte Winding har skrevet en erindringsroman om en kompliceret barndom.
Alberte Winding udgav i efteråret en bog om sin barndom.
Af Michelle From Hoxer og Interview Anne Glad28.
dec.
2018 kl.
18.
44Bemærk: artiklen er mere end 30 dage gammelLæs opHvis du er vokset op med DR’s børnefjernsyn i 80’erne og 90’erne, så kender du nok Alberte.
Ja, hende der var Bamse og Kyllings altid forstående ven Luna.
Jeg husker, at jeg følte mig ret ensom.
Jeg var efterladt en hel del til mig selv.
Alberte WindingSiden dengang har Elin Alberte Leonora Winding – kendt som Alberte - gjort karriere som både sanger og forfatter.
Den kunstneriske åre har hun fra forældrene, Thomas Winding og Lulu Gauguin, der bl.
a.
lavede børnefjernsyn og derfor også gjode Alberte til en børnestjerne i en alder af bare 5-6 år.
Barndommen med to berømte forældre – og morens alt for tidlige død - er nu blevet omdrejningspunkt for Alberte Windings bog, den selvbiografiske ’Kastevind’.
Om Alberte WindingFødt 1963, sangskriver og forfatter.
Datter af forfatter, radio- og tv-producer Thomas Winding og manuskriptforfatter Lulu Gauguin.
Debuterede som skuespiller i 1969 i tv-udsendelsen 'Farvel, jeg hedder Kurt'.
Spillede i flere år Luna i 'Bamses billedbog'.
Udgav i 1985 soloalbummet 'Alberte', og har siden udgivet en række albums.
Debuterede i 2006 som forfatter med ungdomsbogen 'Barabara Tristan Møllers hemmelige dagbog' og har siden udgivet flere bøger for børn og unge.
'Kastevind' er Alberte Windings første erindringsroman.
Efterladt til sig selv- Jeg husker, at jeg følte mig ret ensom.
Jeg var efterladt en hel del til mig selv.
Min hovedperson i ’Kastevind’ er meget alene hjemme og prøver at være fantasifuld, men er egentlig, dybest set, lammet af noget utryghed, siger Alberte Winding i radioprogrammet Bogselskabet.
- Jeg sagde altid, at jeg kedede mig.
Men jeg kan mærke, når jeg siger det højt, at jeg var ked af det, simpelthen, fortæller Alberte Winding i DR-podcasten Bogselskabet.
Når hun bruger vendingen ’hovedperson’, selvom bogen er en erindringsroman, så er det fordi hun også har digtet en del i bogen, forklarer hun.
Bogens Alberte er derfor en rekonstruktion.
Men de store linjer i historien og de følelser, der fyldte for barnet Alberte er hente fra virkeligheden, som hun oplevede den.
Og bekymringer for morens, efter forældrene blev skilt, er noget af det, hun husker tydeligt fra barndommen.
Farveeksplosioner, musik og børnefjernsyn- Og senere hen, bliver min far og mor skilt og jeg husker det sådan, at jeg brugte meget energi på at være nervøs for hende, om hun var okay, siger Alberte Winding om sin mor.
- Da hun døde, var der faktisk en vis lettelse, fordi nu blev der tage hånd om tingene.
Men det gjorde der på en måde ikke, siger hun og fortæller, at hendes far, Thomas Winding, sammen med sin nye kone flyttede den sammenbragte familie til Ærø.
Allerede et par dage inde i skriveprocessen gik det op for mig, at det bliver ikke sjovt det her.
Det bliver sørgeligt.
Alberte WindingFlytningen var en overvældende oplevelse for Alberte:- Der havde simpelthen allerede været for utrygt og kaotisk – og nu flyttede vi bare ind i en hule af farveeksplosioner og musik og gæster og ideer og børnefjernsyn.
Og egentlig ville jeg bare gerne have haft tre måltider og faste sengetider.
Nemt om dagen, forfærdeligt om nattenSelvom bekymringer og længslen efter trygge rammer var en del af Albertes barndom, så husker hun også sig selv som udadvendt og sprudlende.
Da hun blev kontaktet om at skrive en bog om sit liv, omkring sin 50 års fødselsdag for cirka fem år siden, tænkte hun også først, at den skulle være sjov.
Bogselskabet med Alberte WindingAnne Glad er vært for DRs litteraturpodcast 'Bogselskabet'.
I hver episode inviterer hun en kendt dansk forfatter til at fortælle om sin seneste bog og om skriveprocessen.
På Bogselskabets side kan du høre episoden med Alberte Winding.
Hvis du abonnerer på Bogselskabet via DRs radioapp og iTunes, får du automatisk nye episoder.
- Allerede et par dage inde i skriveprocessen gik det op for mig, at det bliver ikke sjovt, det her.
Det bliver sørgeligt, siger hun og tilføjer:- Det kom faktisk bag på mig, men det var også befriende at gå i gang med at skrive.
Den følelse var dog ikke den eneste, der fyldte for Alberte, mens hun skrev bogen.
Om natten blev hun nemlig hjemsøgt af spørgsmål omkring det projekt, hun havde gang i.
Spørgsmål om hensynet til sin afdøde forældre – og nulevende søskende.
- Kan man tillade sig at inddrage dem i sin ret personlige historie?
Og bruge dem som en slags statister.
Kan jeg tillade mig at hive min mor ind og vrænge hendes sorg ud til alle bare for at forklare mig selv?
Det har jeg virkelig haft skrupler med, men det har også været enormt skønt at gøre det – om dagen.
Forstået en lille smuleTil omslaget af 'Kastevind'har Alberte valgt et foto af sig selv som barn, hvor hun skuler og med egne ord ser lidt 'træt og skeptisk ud'.
På fotoet, der blev taget lige før, så hun til gengæld glad ud.
Jeg kan ikke holde på en hemmelighed.
Du kan spørge mig om hvad som helst, og så vil jeg svare på det.
Alberte Winding- Men det var sådan der, jeg husker, jeg havde det.
Det der er et billede, som har den tone, som bogen har.
At skrive ’Kastevind’ har for Alberte været en undersøgelse af, hvad hun egentlig var for et barn.
Det synes hun nemlig ikke, at hun har haft en klar fornemmelse af som voksen – måske på grund af de store skift, hun har oplevet med flytninger og morens selvmord.
Da hun skrev bogen, var det først i skriveprocessen omkring teenagealderen, at hun rigtigt kunne genkende sig selv i den hovedperson, hun skrev om.
- Det er ikke fordi, at jeg er fuldstændigt fantastisk afklaret, efter at have skrevet denne her bog.
Men det føles bare som om, at jeg har forstået en lille smule af, hvad det liv var, siger hun.
Opslidende interviewSelvom Alberte ikke startede med at bestemme sig for, at ’Kastevind’ skulle være en melankolsk bog, så synes hun, at bogen har fået den stemning, der passer bedst til hendes historie:- Måske er det ligesom med en sang, hvor man synes, at denne her tone skal være gennemløbende og de her vers passer sammen, siger hun.
Teksten fortsætter under billedet.
(© Rosinante & Co)De historier, som hun ikke har fået plads til i ’Kastevind’, regner hun med kan få plads i fremtidige, fiktive bøger.
Erindringsromaner skal hun ikke skrive flere af – blandt andet fordi det er en krævende proces, også at give interview bagefter:- Jeg synes måske også, at det er lidt for opslidende at give de her interview.
Jeg kan ikke holde på en hemmelighed.
Du kan spørge mig om hvad som helst, og så vil jeg svare på det.
- Derfor vil jeg i næste omgang gerne væk fra, at det handler så meget om mig.
Pendulet svinger ligesom den anden vej bagefter, og så bliver jeg utrolig træt og tænker: "ædr, hvor har jeg fortalt for meget", siger hun.
Se Alberte i Kulturmagasinet Gejst•Alberte medvirkede i november i Kulturmagasinet Gejst på DR1, hvor hun fortalte om sin barndom.
Se udsendelsen her.
FacebookTwitterKopier linkEmner:Alberte Winding (musiker)|Litteratur|DR1|Ærø|Sundhed og velvære




https://www.dr.dk/nyheder/udland/javanaesehornet-er-et-af-verdens-mest-truede-dyr-en-enkelt-naturkatastrofe-kan

UdlandJavanæsehornet er et af verdens mest truede dyr: 'En enkelt naturkatastrofe kan udrydde dem'De sidste omkring 60 javanæsehorn i verden bor tæt ved aktiv vulkan i Indonesien.
Javanæsehornet holdt også til i dele af Indien og Vietnam før i tiden, men nu findes de kun i en enkelt nationalpark i Indonesien.
Af Kevin Ahrens28.
dec.
2018 kl.
16.
26Bemærk: artiklen er mere end 30 dage gammelLæs opJavanæsehornet er et af verdens mest truede dyr.
Der er kun omkring 60 tilbage af det karakteristiske asiatiske næsehorn med et enkelt horn, og de bor allesammen i Ujung Kulon National Park i Indonesien på den vestligste tip af øen Java.
Javanæsehornet levede før i store dele af Sydøstasien - fra Indien til Vietnam.
Men de sidste årtier har krybskytter og skovrydning næsten udryddet dem.
Og nu truer endnu en fare.
Nationalparken ligger nemlig kun omkring 75 kilometer fra den aktive vulkan Anak Krakatau.
Et vulkanudbrud lørdag førte til en tsunami, der kostede mindst 430 mennesker livet på øerne Java og Sumatra.
To af de døde arbejdede i Ujung Kulon National Park, hvor tsunamien også førte til store materielle skader, skriver BBC.
Og selvom der skal en stor tsunami til for at udrydde alle javanæsehornene, er situationen i nationalparken kritisk.
Det fortæller Jacob Fjalland, international programchef i Verdensnaturfonden (WWF).
- De er presset op i et hjørne, så der skal meget lidt til og små uheldige omstændigheder til, før javanæsehornet ikke er der mere.
Du kan se mere til det ekstremt truede dyr i videoen fra den australske afdeling af WWF.
Artiklen fortsætter under videoen.
Et utrolig sårbart dyrDer er flere grunde til, at javanæsehornet kun lever i Indonesien.
Det levede før i tiden både i det nordlige Indien og i Vietnam, hvor en krybskytte dræbte det sidste i 2010.
- Det har svært ved at overleve, fordi levestederne, det tidligere har haft, er væk, eller er så dårligt beskyttede, at de er forsvundet.
Det er et dyr, der er nemt at skyde og fange, så det er sårbart.
Og så har det meget specifikke krav til, hvor det slår sig ned, siger Jacob Fjalland.
Javanæsehornet hedder også rhinoceros sondaicus og bor kun her i Ujung Kulon National Park i Indonesien.
Derfor er det heller ikke nemt at finde et andet hjem til næsehornene end Ujung Kulon National Park, der ikke kun er truet af tsunamier.
Selve nationalparken er nemlig vulkansk område, hvorfor et vulkanudbrud ikke er utænkeligt.
Noget tyder også på, at javanæsehornene var heldige, da tsunamien ramte lørdag.
Den ramte nemlig parkens nordlige kyst, og næsehornene plejer at holde til på den sydlige kyst.
Skal finde et nyt hjemDe lokale myndigheder er dog i fuld gang med at finde et andet hjem til nogle af næsehornene, så risikoen for at de alle dør på samme tid er mindre, siger Jacob Fjalland.
- De har kigget på mange områder, fordi der er mange krav.
De er meget følsomme over for nye steder, så det er forbundet med høj risiko.
Det er et sidste desperat forsøg på at redde arten.
Ifølge Jacob Fjalland er det mest sandsynlige nye hjem for javanæsehornet en endnu mindre nationalpark på Javas sydlige kyst.
- Her ved man, at de har levet før.
Men det er en meget svær manøvre, og der skal rigtig mange ting til, før det kan lykkes.
FacebookTwitterKopier linkEmner:Indonesien|WWF Verdensnaturfonden|Naturbeskyttelse|Dyr|Indien




https://www.dr.dk/sporten/oevrig/forkoelelse-holder-faarup-vaek-fra-pisten-i-bormio

Øvrig sportForkølelse holder Faarup væk fra pisten i BormioDanske Christoffer Faarup stillede ikke til start, da der fredag blev kørt World Cup-styrtløb i italienske Bormio.
Dominik Paris tog sejren.
Christoffer Faarup døjer med en virus, som fredag forhindrede ham i at stille til start ved World Cup-løbet i Bormio.
28.
dec.
2018 kl.
15.
35Bemærk: artiklen er mere end 30 dage gammelLæs opDet blev til italiensk hjemmebanetriumf, da World Cup-sæsonens fjerde styrtløb blev afholdt fredag i italienske Bormio.
Her endte Dominik Paris, der trods det franskklingende efternavn er italiener, øverst på podiet med tiden 1 minut og 55,21 sekunder.
Det italienske flag vajede også over podiets næsthøjeste skammel, som Christof Innerhofer, der også er italiener, besteg.
Innerhofer var 0,36 sekund langsommere end sin landsmand på førstepladsen.
Schweiziske Beat Feuz fuldendte top-3.
Feuz var 0,16 sekund langsommere end Innerhofer.
Fredagens sejr var Dominik Paris' tiende World Cup-sejr i karrieren.
Ni af dem har været i styrtløb.
Klassisk forkølelseDanske Christoffer Faarup var også på startlisten i Bormio fredag.
Men Faarup, der fredag fylder 26 år, fik ikke World Cup-point i fødselsgave.
Danskeren fik ikke engang startet sit gennemløb, da kroppen fredag morgen ikke rigtig samarbejdede.
- Lige nu er jeg lidt mør, og jeg har ondt i musklerne og kroppen, men det er ikke influenza endnu.
- Det er super nederen, at jeg misser et løb i dag, og med hånden på hjertet, så tror jeg heller ikke, at jeg kan performe i morgen, så længe jeg har den her virus i kroppen.
Det er langt at rejse til Italien for ingenting, men hvis jeg har det bedre i morgen tidlig, så må vi se, siger Christoffer Faarup.
Læs også:Byer på stribe trækker kandidatur til Vinter-OLFaarup havde ellers før fredagens løb meldt ud, at han var klar til at satse i jagten på point.
Østrigske Marcel Hirscher fører den samlede World Cup-stilling.
Beat Feuz overtog fredag føringen inden for styrtløb, men sådan er det.
Fredag bød også på en afdeling af kvindernes alpine World Cup.
Her vandt slovakiske Petra Vlhová, da der blev kørt storslalom i østrigske Semmering.
Mikaela Shiffrin har stadig en komfortabel føring i den samlede World Cup-stilling.
Amerikaneren sluttede som nummer fem fredag.
Lørdag bliver der kørt slalom samme sted.
/ritzau/FacebookTwitterKopier link




https://www.dr.dk/nyheder/penge/ekspert-om-konkurs-flere-aarsager-til-br-og-toysr-us-maa-dreje-noeglen-om

PengeEkspert om konkurs: Flere årsager til at BR og Toys'R'​​​​​​​Us må dreje nøglen omTop-Toy har været for lang tid om at omstille sig til det digitale marked, lyder vurderingen.
Af Emil Søndergård Ingvorsen28.
dec.
2018 kl.
16.
49 | opdateret 29.
dec.
2018 kl.
15.
52Bemærk: artiklen er mere end 30 dage gammelLæs opDer er to soleklare årsager til, at den skandinaviske legetøjsmastodont Top-Toy i dag har meddelt, at de drejer nøglen om, efter at de i flere år har kæmpet med blodrøde tal på bundlinjen.
Det vurderer Dorthe Wimmer, der er ekspert i detailhandel fra Retail Institute Scandinavia.
- Legetøjsmarkedet er blevet mindre.
Børn leger simpelthen i en kortere periode end før.
Vi begynder tidligere at gå på de digitale medier, og derfor er noget af det budget, der gik til butikkerne, rykket over på de digitale platforme, siger hun.
Top-Toy, der er selskabet bag BR og Toys "R" Us, havde ellers fået godkendt en plan for en rekonstruktion kort før jul.
Læs også:Legetøjsgigant går konkurs efter sløjt julesalgMen den plan har de nu valgt at opgive, efter at julehandlen ikke er gået så godt som forventet.
- Vi var kommet langt, havde fået godkendt vores plan og har arbejdet i døgndrift på at skabe rammerne for en rekonstruktion af Top-Toy, men i dag må vi erkende, at vi på grund af et svigtende julesalg ikke længere er i stand til at fortsætte rekonstruktionen, siger administrerende direktør Per Sigvardsson i en pressemeddelelse.
Manglende omstilling til digitalt markedEkspert i detailhandel Dorthe Wimmer forklarer, at Top-Toy måske kunne have gjort mere for at konsolidere sig stærkere på legetøjsmarkedet.
Store dele af legetøjsmarkedet er de seneste år rykket gradvist mere og mere over på internettet, og det har kostet på antallet af kunder hos BR og Toys "R" Us.
- Der har man måske ikke været gode nok til at få en del af de digitale marked og onlinehandlen, siger hun og fortsætter:- De kunne godt have været på forkant med den digitale udvikling.
Hvis man ser mod USA, gik Toys "R" Us konkurs for et par år siden, så der kunne man måske have lært af nogle af deres fejl.
Jeg tror simpelthen, at de har været for lang tid om at omstille sig internt til den ændrede forbrugeradfærd.
Hvad vil du forudse, at der kommer til at ske med kæden.
Er der nogle, som vil forsøge at opkøbe den?
- Det er en mulighed, at der er nogle, som vil opkøbe hele eller dele af kæden.
En ting er sikkert.
Det vil ikke blive det samme legetøjsmarked, som vi kender, hvor BR er en del af gadebilledet i de fleste provinsbyer, siger Dorthe Wimmer.
Skynd dig at bytte dine varerAlene i Danmark er der 77 BR-butikker samt 21 Toys'R'Us-varehuse.
Nogle af dem vil ikke åbne igen.
Frem til nytår holder kuratorerne dog ifølge Top-Toys talsmand Lars Bo Kirk i alt 55 butikker åbne, så kunder kan købe og bytte varer.
Talsmanden oplyser desuden, at det kun er muligt at bytte til andre varer.
Ikke til kontanter.
Top-Toy skriver i en pressemeddelelse, at kunder kan finde information om, hvilke butikker der er åbne, på BR og Toys'R'Us hjemmesider.
Over for Ritzau oplyser talsmanden endvidere, at flere end 3.
000 medarbejdere i de to legetøjskæder i dag er blevet sagt op i forbindelse med konkursen.
FacebookTwitterKopier linkEmner:Top-Toy|TOYS”R”US|Detailhandel|Kræmmermarkeder|USA




https://www.dr.dk/nyheder/kultur/film/ny-netflix-film-lader-dig-selv-vaelge-slutningen

Film og serierNy Netflix-film lader dig selv vælge slutningenTv-serien 'Black Mirror' er blevet til en spillefilm, hvor seerne bestemmer handlingen.
I 'Black Mirror: Bandersnatch' skal du vælge på vegne af hovedpersonen Stefan, ligesom det var tilfældet med 'Late Shift', der fik biograf-premiere i 2017.
(© Stuart Hendry / Netflix)Af Kasper Madsbøll Christensen28.
dec.
2018 kl.
16.
25Bemærk: artiklen er mere end 30 dage gammelLæs opHvilken morgenmad vil du spise i dag?
Og hvilken musik har du lyst til at høre?
De to ovenstående spørgsmål er nok så forbundet med hverdagens utallige gøremål og ubevidste valg, at du ikke engang tænker over, hvad der havner i din morgenmadsskål eller i øregangene på vej til arbejde.
Men hvad ville du sige til at bestemme over de valg, som hovedkarakteren i din yndlingsserie træffer?
Det giver Netflix dig nu mulighed for med filmen 'Black Mirror: Bandersnatch'.
Den har premiere på streamingtjenesten 28.
december og er en vaskeægte interaktiv spillefilm.
Undervejs i filmen får du nemlig mulighed for at træffe dine egne interaktive valg - og ja, der er både inkluderet valg om morgenmadsprodukter og musiktyper i filmen.
Se traileren til filmen her.
Varer - måske - 90 minutterHuffington Post skriver, at seeren også får mulighed for at vælge sine egne slutninger, og Politiken kalder da også filmen for en 'vælg-selv-din-egen slutning spillefilm'.
Undervejs i 'Black Mirror: Bandersnatch' får man som bruger mulighed for at vælge, hvad hovedpersonen skal gøre, som eksemplificeret herover.
(© Netflix / Black Mirror)Filmen baserer sig på den britiske kultserie 'Black Mirror', der er kommet i fire sæsoner siden starten på Channel 4 i 2011, og altså nu springer ud i spillefilmslængde på Netflix.
'Black Mirror' er skabt af manuskriptforfatter, producer og tv-vært Charlie Brooker, der blandt andet har skrevet til programmerne 'Brass Eye' og 'The 11 O'Clock Show' og været vært på 'Weekly Wipe' og '10 O'Clock Live'.
Flere Netflix-brugere har ifølge Soundvenue rapporteret, at den annoncerede spilletid veksler mellem 2 og 90 minutter, mens Wikipedia blot skriver, at filmens spilletid er 'variabel'.
'Black Mirror: Bandersnatch' kan streames på Netflix.
FacebookTwitterKopier linkEmner:Netflix|Huffington Post|Storbritannien|Wikipedia|Channel 4




https://www.dr.dk/nyheder/penge/legetoejsgigant-gaar-konkurs-efter-sloejt-julesalg

PengeLegetøjsgigant går konkurs efter sløjt julesalgVarer, der er købt i BR og Toys'R'Us, kan indtil videre kun byttes resten af året.
(Arkivfoto).
Top-Toy kom under rekonstruktion i november.
Virksomhedens årsregnskab afslørede   et negativt driftsresultat på 149 millioner kroner og en bundlinje med et minus på mere end to milliarder.
Af Signe Mai Vilsbøll28.
dec.
2018 kl.
15.
22Bemærk: artiklen er mere end 30 dage gammelLæs opDen nordiske legetøjskæde Top-Toy, der driver BR og Toys'R'Us, er erklæret konkurs.
Det bekræfter selskabet over for DR Nyheder.
I en pressemeddelelse udtaler Top-Toys administrerende direktør Per Sigvardsson, at et skuffende julesalg gør det umuligt for virksomheden at fortsætte rekonstruktionen.
- Vi var kommet langt, havde fået godkendt vores plan og har arbejdet i døgndrift på at skabe rammerne for en rekonstruktion af Top-Toy, men i dag må vi erkende, at vi på grund af et svigtende julesalg ikke længere er i stand til at fortsætte rekonstruktionen.
Top-Toy kom under rekonstruktion i slutningen af november.
Her afslørede virksomhedens regnskab et negativt driftsresultat på 149 millioner kroner og en bundlinje med et minus på mere end to milliarder.
Kuratel skal finde værdierDe økonomiske vanskeligheder blev i november forklaret med en skuffende julehandel i 2017 og en svær implementering af nyt it-system.
Og virksomheden oplyste dengang, at der foreløbigt blot ville blive lukket 12 BR -butikker efter nytår.
Ifølge Top-Toy, der i dag er begæret konkurs, er det dog ikke lykkedes rekonstruktørerne at nå frem til løsninger, der kan vende op og ned på den situation, virksomheden står i.
Konkursbegæringen betyder, at Top-Toys mere end 2.
000 fuldtidsansatte medarbejdere i hele Norden har mistet jobbet, og at ledelsen af Top-Toy er overtaget af et kuratel.
- Kuratorerne skal afsøge de muligheder, der er.
Hvis der kan findes en køber til hele eller dele af virksomheden, er det selvfølgelig at foretrække, men hvis ikke det kan ske, så må der blive tale om en afvikling, forklarer fungerende talsmand for den konkursbegærede virksomhed, Lars Bo Kirk til DR.
Varer skal byttes inden nytårTop-Toy er ejet af kapitalfonden EQT, der har 75 procent, og af stifterfamilien Gjørup med 25 procent.
Alene i Danmark er der 77 BR-butikker samt 21 Toys'R'Us-varehuse, og mange af dem vil ikke åbne igen.
Frem til nytår holder kuratorerne dog ifølge Lars Bo Kirk i alt 55 butikker åbne, så kunder kan købe og bytte varer.
Lars Bo Kirk oplyser desuden, at det kun er muligt at bytte til andre varer.
Ikke til kontanter.
Kunder kan finde information om, hvilke butikker der er åbne på BR's og Toys'R'Us' hjemmesider.
FacebookTwitterKopier linkEmner:Top-Toy|TOYS”R”US|Detailhandel|Erhverv|BR Legetøj




https://www.dr.dk/nyheder/politik/s-anklager-loekke-vildlede-folketinget-om-udsendelser-af-kriminelle-rumaenere

PolitikS anklager Løkke for at vildlede Folketinget om udsendelser af kriminelle rumænereDe seneste to år er ingen dømt for kriminalitet i Danmark sendt til afsoning i Rumænien.
Rumænere idømt kriminalitet i Danmark afsoner også i danske fængsler.
De seneste to år er ingen rumænere sendt til Rumænien for at afsone.
Af Nicolas S.
Nielsen28.
dec.
2018 kl.
15.
30Bemærk: artiklen er mere end 30 dage gammelLæs opStatsminister Lars Løkke Rasmussen (V) har vildledt Folketinget og givet et andet indtryk end virkeligheden fra Folketingets talerstol.
Sådan lyder den opsigtsvækkende anklage fra Socialdemokratiets retsordfører, Trine Bramsen (S), der vil have statsministeren i samråd.
Sagen handler om et par ord i forlængelse af statsministerens spørgetime i Folketinget for en måned siden.
Her fremhævede statsministeren regeringens resultater med at få udsendt kriminelle udlændinge til afsoning i deres eget hjemland som svar på en kritik af, at regeringen ikke har gjort nok for at få aftalerne på plads.
- Vi deltager også selv aktivt i det for eksempel i forhold til den rumænske præsident for at sikre, at nogle af dem med rumænsk oprindelse, der sad i fængsel i Danmark, kunne komme hjem og afsone i Rumænien.
For det støder da, og det støder også mig, at vi har situationer, hvor vi ikke kan komme af med folk, svarede statsministeren.
Nu viser nye tal, at regeringen i mere end to år ikke er lykkedes med at få overført én eneste rumæner, der har begået kriminalitet i Danmark, til afsoning i Rumænien.
Det fremgår af et svar fra justitsminister Søren Pape Poulsen (K) til Folketingets retsudvalg.
Læs også:S: Lappeløsning kun at sende én rumæner hjemStatsminister i samrådDerfor vil Trine Bramsen nu have Lars Løkke Rasmussen i samråd om sagen:- Jeg havde en klar forventning om, at der var kommet skub i hjemsendelserne af kriminelle rumænere, som opholder sig i Danmark.
Det er en alvorlig sag - noget nær en katastrofe - at vi ikke overfører nogen til Rumænien.
- Jeg mener, det her er vildledning af Folketinget og hele Danmark, når vi har en statsminister, der siger, der er styr på hjemsendelserne.
Jeg mener, det er en meget alvorlig sag.
Man skal kunne stole på det, som statsministeren siger.
Forklaringen på, at ingen rumænere er overført til afsoning i Rumænien, er til dels, at Højesteret har blokeret for overførsler og udleveringer med en dom fra maj 2017.
Her satte dommerne en stopper for at udlevere tre kvinder og en mand til Rumænien.
Forholdene i de rumænske fængsler var så dårlige, at det var i strid med Den Europæiske Menneskerettighedskonvention, lød rettens vurderingSiden har rumænerne stillet garanti om bedre pladsforhold.
Det fik i februar Justitsministeriet til at genoptage udleveringen af manden i den omtalte sag, og i maj i år godkendte Højesteret udleveringen med henvisning til den garanti.
For mig at se handler det her om menneskerettigheder, der stiller nogle fuldstændigt rigide krav til, hvordan fængselspladser skal se udPeter Kofod Poulsen, retsordfører, Dansk FolkepartiFå udlændinge afsoner i hjemlandetTilbage står, at antallet af udlændinge, der bliver sendt til afsoning i eget hjemland, i år lander på 14 personer, medmindre Justitsministeriet får overført flere i de sidste dage af 2018.
Ministeriet holder dog lukket mellem jul og nytår.
Dansk Folkepartis retsordfører, Peter Kofod Poulsen, kalder regeringens resultater for "helt groteske" og "ikke godt nok".
- Det er meget vigtigt, at vi får sendt nogle af de her folk hjem.
De skal ikke sidde og fylde danske fængsler.
Men det er også uretfærdigt, at et EU-land som Rumænien ikke tager imod kriminelle, fordi deres fængsler ikke lever op til en vis standard.
Det handler vel i høj grad om, at Højesteret har blokeret for de her overførsler - mere end regeringens vilje?
- For mig at se handler det her om menneskerettigheder, der stiller nogle fuldstændigt rigide krav til, hvordan fængselspladser skal se ud.
Og på den anden side Rumænien, der ikke overholder de forpligtelser i forhold til menneskerettighederne.
Så kan man selv vurdere, hvem man er mest træt af.
Menneskerettighederne eller Rumænien.
Rumænere fylder i danske fængslerAntallet er det samme som i 2017, hvor 14 personer også blev overført til afsoning, men lavere end det tilsvarende tal for 2015 og 2016, hvor samlet 55 personer blev overført.
I tallene er ikke medregnet nordiske statsborgere, da disse sager bliver behandlet af Kriminalforsorgen og politiet.
Rumænske statsborgere er den største gruppe af udenlandske statsborgere i de danske fængsler, viser en statistik fra Kriminalforsorgen.
Således sad der 30.
november 2017 123 rumænske statsborgere i danske fængsler.
Justitsministeriet holder som tidligere nævnt lukket mellem jul og nytår.
Det har derfor ikke været muligt at få en kommentar fra Søren Pape Poulsen.
Det har indtil videre ikke været muligt for DR Nyheder at få en kommentar fra Statsministeriet.
FacebookTwitterKopier linkEmner:Lars Løkke Rasmussen (politiker)|Peter Kofod Poulsen (politiker)|Rumænien|Socialdemokraterne|Fængsler




https://www.dr.dk/nyheder/penge/sidste-dag-paa-boersen-2018-har-absolut-vaeret-et-af-de-daarligste-aar-danske-aktier

PengeSidste dag på børsen: '2018 har absolut været et af de dårligste år for danske aktier' Danske Bank har tabt halvdelen af sin markedsværdi i 2018.
(Arkivfoto).
C25-indekset omfatter de 25 mest handlede aktier på den danske børs.
Af Signe Mai Vilsbøll28.
dec.
2018 kl.
16.
31Bemærk: artiklen er mere end 30 dage gammelLæs opVerdens aktiemarkeder har oplevet store udsving henover julen.
Men når vi ser tilbage på aktieåret, der gik, er det blodrøde tal og minusser, der præger flere af de store danske aktier.
- Det har været et skidt år for de danske aktier, og aktieåret 2018 har absolut været et af dette årtis dårligste år for danske aktie, lyder det fra investeringsstrateg i Danske Bank, Lars Skovgaard Andersen på fondsbørsens sidste handelsdag i år.
For selvom det toneangivende C25-indeks lige nu ser ud til at lukke i plus, er det danske indeks kurs dykket med mere end 14 procent siden januar.
Skuffende regnskaberÅrets første måneder bød på store udsving både herhjemme og i udlandet.
På det danske marked rettede det sig dog langsomt op i løbet af foråret og sommeren.
- Sommeren var en god periode.
Der købte udlandet op i danske aktier, og alt så ud til at gå godt.
Og så kom efteråret, siger Lars Skovgaard Andersen.
Han påpeger, at nedturen, det danske marked oplevede hen mod efteråret, kan forklares med, at danske selskaber ikke har kunnet levere på deres regnskaber.
Per Hansen, der er investeringsøkonom hos Nordnet, er enig og tilføjer, at de danske aktier faktisk lider under, at forventningerne til de danske selskaber er høje.
- Mange af selskaberne har i lang tid leveret stigende omsætning, og det har skabt høje forventninger og høj prissætning.
Omvendt har det også fået udenlandske investorer til at sælge fra, så snart forventningerne ikke bliver indfriet.
Det er det, der er sket på det danske marked i år, forklarer Per Hansen.
Global usikkerhedMen det er også kraftfulde udenlandske tendenser, der har påvirket i kursudviklingen på det danske marked.
Blandt andet bekymring for fremtidige vækstudsigter, en lurende handelskrig mellem USA og Kina samt et forestående Brexit, som få er blevet klogere på i 2018.
På det globale marked har Donald Trump haft stor betydning for investorernes nervøsitet, og det har i høj grad fået aktiemarkederne til at lande i minus, siger Per Hansen og tilføjer:- Desuden har Brexit haft påvirkning i den sene del af 2018.
Usikkerheden omkring det britiske tilhørsforhold til Europa, betyder en del for virksomhedernes lyst til at investere og investorernes lyst til at købe aktier.
På juleaftensdag var der rekordhøje værditab på Wall Street.
Her faldt Dow Jones-indekset med næsten 3 procent, mens det bredere S & P 500 lukkede i minus 2,7 procent.
Set over året har begge indekser oplevet et fald på omkring 7 procent.
Danske Bank blev ramt hårdtSmykkegiganten Pandora er en af de børsnoterede virksomheder i Danmark, der har lidt stort tab i løbet af 2018, fordi virksomheden ifølge Per Hansen for tredje år i træk har skuffet investorerne.
Og hvidvask-sagen gjort ondt på Danske Bank, der siden januar har Danske Bank har i år mistet halvdelen af sin markedsværdi.
Der skal dog nok ske modsatrettede bevægelser i 2019, mener økonomerne.
- Forventningerne er lave efter et dårligt år, så der skal ikke meget til at overraske.
Derfor kan 2019 meget vel gå hen og blive et godt år på det danske marked.
I hvert fald bedre end 2018, siger Per Hansen, og Lars Skovgaard Andersen stemmer i:- 2018 er ikke et normalt aktie-år.
Gassen er gået af ballonen, men den er ikke sprunget, og det er godt.
Ja, der vil være tab på danske aktier, men over det lange løb skal de nok give afkast.
Hvis man skulle have investeret bedre i 2018, hvad skulle man så have gjort?
- Så skulle man have solgt alle sine aktier og købt amerikanske statsobligationer, som er faldet i takt med, at markedets nervøsitet er vokset.
Hvis man havde gjort det, havde man tjent på, at renterne er faldet, og at dollaren er blevet styrket, siger Lars Skovgaard Andersen.
FacebookTwitterKopier linkEmner:Donald Trump (politiker)|Danske Bank|Økonomi|Virksomhedsøkonomi|Storbritannien




https://www.dr.dk/nyheder/udland/trump-truer-med-lukke-graensen-til-mexico

UdlandTrump truer med at lukke grænsen til MexicoDonald Trump ser ikke umiddelbart ud til at give sig på sit krav om finansiering af en mur ved Mexicos grænse.
Billedet her viser et metalhegn, der skiller den mexicanske og den amerikanske grænse, men Trump vil have en mur.
28.
dec.
2018 kl.
14.
55Bemærk: artiklen er mere end 30 dage gammelLæs opUSA's præsident, Donald Trump, har fundet nye trusler frem i den verserende strid om USA's finanslov for 2019.
Præsidenten siger således, at grænsen mod Mexico må lukkes "fuldstændigt", hvis ikke han får de penge, som han kræver for at kunne bygge en mur ved den mexicanske grænse.
Trump forlanger fem milliarder dollar til den nye mur.
Læs også:USA-ekspert om nedlukning: Teoretisk set kan de trække det til påskeDet nægter Kongressen dog at godkende, og man er derfor ikke nået til enighed om et budget for næste år.
Det betyder, at dele af den offentlige sektor i USA i øjeblikket er lukket ned.
Men præsidenten står altså fast på sit krav.
Kalder immigrationslove "latterlige"- Vi vil blive nødsaget til at lukke den sydlige grænse fuldstændigt, hvis ikke de obstruktionistiske demokrater giver os pengene til at færdiggøre muren, skriver Donald Trump på Twitter.
Han opfordrer i samme ombæring landet til at ændre de "latterlige" immigrationslove, som landet er "belastet af".
Muren har været det helt store stridspunkt i forhold til at få landet en aftale om næste års budget i USA.
I går blev de planlagte forhandlinger i Kongressen udskudt til efter nytår.
/ritzau/AFPFacebookTwitterKopier linkEmner:Donald Trump (politiker)|USA|Mexico|Twitter




https://www.dr.dk/sporten/oevrig/russisk-antidoping-chef-opfordrer-putin-til-afvaerge-ny-skandale

Øvrig sport Russisk antidoping-chef opfordrer Putin til at afværge ny skandaleChefen for Ruslands antidopingagentur vil have Vladimir Putins hjælp til at forhindre ny dopingudelukkelse fra nytår.
Jurij Ganus har flere gange luftet sin frygt for, at Rusland ikke kan nå at tilpasse sig til den aftale, som de lavede med WADA for at måtte stille op for Rusland til internationale konkurrencer.
REUTERS/Shamil Zhumatov 28.
dec.
2018 kl.
14.
12Bemærk: artiklen er mere end 30 dage gammelLæs opDet vakte glæde i Rusland og undren i andre lande, da Det Internationale Antidopingagentur (Wada) i september ophævede suspenderingen af Ruslands antidopingagentur, Rusada, efter tre år.
Med ophævelsen fulgte dog kravet om, at Wada skulle have fuld adgang til alle data fra Rusada-laboratoriet i Moskva, hvor den statsstøttede doping havde fundet sted.
Det skulle ske inden nytår, men kort før jul måtte fem Wada-eksperter rejse hjem fra Moskva med uforrettet sag.
Læs også:OL-guldvindere testet positive for forbudte stofferDe russiske myndigheder sagde, at eksperternes udstyr til udtrækning af data ikke var godkendt under russisk lov.
Læs også:Rusland bryder aftale og nægter Wada adgang til laboratorieDermed er Wadas krav i forbindelse med ophævelsen af suspenderingen ikke blev opfyldt få dage før deadline, og det bekymrer Rusada-direktør Jurij Ganus.
- Vi står på kanten af afgrunden, siger Ganus ifølge BBC og sender en direkte bøn til præsident Vladimir Putin.
- Jeg beder dig om at beskytte nutiden og fremtiden for vores fair sport samt nutidige og fremtidige generationer af atleter.
Efterlyser en lyn-løsningGanus siger, at der er brug for en "løsning straks", for når viseren på uret rammer midnat 31.
december, kan Wada suspendere Rusland igen, hvis ikke de krævede data er udleveret.
- Det er svært at genvinde tillid, når fortidens spøgelser forhindrer os i at bevæge os fremad, siger Jurij Ganus.
- Spørgsmålet er ikke, hvor mange positive prøver der vil blive fundet i laboratoriet i Moskva, men hvad vi vil gøre ved det.
Læs også:Real Madrid-stjerne: 'Jeg har aldrig brugt doping'- Enhver obstruktion i undersøgelsen af laboratoriet i Moskvas database, om vi kan lide det eller ej, indikerer, at nogle har interesse i at hæmme undersøgelsen og overførelsen af data og prøver.
Men Ganus og Rusada skal ikke forvente, at Putin og den russiske regering kommer antidopingagenturet til undsætning.
Læs også:Anti Doping Danmark-direktør: 'Behov for forandring i Wada'Det siger Dmitrij Peskov, talsmand for regeringen, fredag.
- Rusada-direktøren kender desværre ikke til alle detaljerne i det samarbejde, der er undervejs mellem russiske repræsentanter og de Wada-repræsentanter, der er kommet til Moskva.
- Mange af hans bekymringer er uden grund, siger Peskov ifølge nyhedsbureauet AFP.
/ritzau/FacebookTwitterKopier linkEmner:Rusland|Vladimir Putin (politiker)|WADA|Moskva|Doping




https://www.dr.dk/nyheder/udland/usa-traekker-sig-og-assad-rykker-ind-kurdere-inviterer-syrisk-haer-til-tage-kontrol

UdlandUSA trækker sig, og Assad rykker ind: Kurdere inviterer syrisk hær til at tage kontrol med byKurderne i Manbij er bange for tyrkisk angreb, efter at Trump har varslet fuld tilbagetrækning.
Kvinder går forbi lukkede butikker i Manbij i marts i år.
Af Andreas Lindqvist28.
dec.
2018 kl.
14.
13Bemærk: artiklen er mere end 30 dage gammelLæs opSoldater fra det syriske styre er ankommet til den nordsyriske by Manbij, efter at de tidligere på dagen blev inviteret inden for af den kurdiskledede milits YPG.
Det sker, efter at den amerikanske præsident, Donald Trump, har meddelt, at USA vil trække alle sine soldater ud af Syrien.
Manbij ligger tæt op af grænsen til Tyrkiet.
Kurderne er bange for at blive angrebet af Tyrkiet, som er begyndt at gøre klar til en større militæroffensiv i området, støttet af oprørsstyrker, der er loyale mod Tyrkiet.
Derfor har de bedt regimet beskytte byen, hvor præsident Bashar al-Assads tropper ellers ikke har været velkomne i seks år.
- I lyset af den tyrkiske trussel inviterer vi den syriske regering, som vi hører under, til at sende sine væbnede styrker for at overtage stillingerne og beskytte Manbij, lyder det fra YPG ifølge Reuters.
Læs også:USA på vej ud af Syrien: Tyrkiet sender forstærkninger og truer kurdereTvivl om indtog i ManbijTidligere i dag meldte Syriens statslige nyhedsbureau, Sana, at den syriske hær allerede havde hejst flaget over byen og garanteret "fuld sikkerhed til alle syriske borgere og andre tilstedeværende".
Den påstand er der dog senere rejst tvivl om.
Over for Al Jazeera afviser indbyggere i Manbij, at det syriske regimes styrker er gået helt ind i byen.
Og overfor AP melder en kurdisk embedsmand, at det syriske regimes styrker er ankommet, men efter aftale med Rusland venter med at tage kontrollen, til amerikanerne er væk.
Sker det, er første del af den spådom, som seniorforsker ved Dansk Institut for Internationale Studier Helle Malmvig kom med, gået i opfyldelse.
Hun vurderede tidligere på ugen, da det stod klart, at USA trækker sig ud af Syrien, at andre magtfaktorer ville strømme til området.
- Jeg tror, vi kan komme til at se, at det bliver Assad-styrker, Rusland og Tyrkiet, som skal dele noget af det her territorium mellem sig, og at det bliver Assad-styrker og Rusland, som kommer til at beskytte kurderne i noget af området, sagde Helle Malmvig mandag.
Kurdere leder efter forbundsfællerKurdiske styrker sidder på store dele af det østlige og nordlige Syrien, hvor de har fået støtte af USA til gengæld for at kæmpe mod terrorgruppen Islamisk Stat.
Amerikanske soldater er blandt andet stationeret ved Manbij.
Men når amerikanerne rejser, har kurderne brug for nye forbundsfæller i lyset af, at Tyrkiets præsident, Recep Tayyip Erdogan, har fastslået, at han vil gå ind for at kæmpe mod de kurdiske grupperinger.
Dem mener Tyrkiet er i ledtog med tyrkisk-kurdiske PKK, der i årtier har kæmpet for kurdisk uafhængighed i Tyrkiet.
Den seneste uge har det stået klart, at tyrkerne mener det alvorligt.
Kampvogne og lastbiler med soldater og udstyr er blevet sendt over grænsen og samler sig nær den strategisk vigtige Manbij.
Erdogan: Psykologisk krigsførselNu skal syriske tropper have indtaget stillinger mellem de tyrkiske styrker og Manbij, oplyser Reuters.
Og det får ros fra Rusland, som har støttet regimet i borgerkrigen.
- Det er en positiv tendens, lyder det fra præsident Vladimir Putins talsmand, Dmitry Peskov.
Tyrkiets forsvarsministerium har ifølge Reuters meddelt, at YPG ingen bemyndigelse har til at overdrage kontrollen over Manbij og advarer parterne mod at destabilisere regionen.
Reuters skriver også, at Tyrkiets præsident, Recep Tayyip Erdogan, beskylder Syriens regimestyrker for psykologisk krigsførsel med sin melding om at have kontrollen med Manbij, og at intet endnu er afgjort.
Erdogan har dog siden udtalt, at Tyrkiet ikke har noget at gøre i Manbij, så snart "terrororganisationer" har forladt området.
I morgen ankommer tyrkiske repræsentanter til Moskva for at tale om fremtiden i Syrien efter den amerikanske tilbagetrækning.
FacebookTwitterKopier linkEmner:Bashar al-Assad (politiker)|Donald Trump (politiker)|Islamisk Stat|Syrien|Terrorisme




https://www.dr.dk/nyheder/regionale/nordjylland/stort-antal-foraeldre-kan-vaere-blevet-snydt-pensionspenge

NordjyllandStort antal forældre kan være blevet snydt for pensionspengeForældre, der har modtaget penge for at passe et sygt eller handicappet barn, skal have deres sager revurderet.
Forældre til børn med handicap kan have penge til gode hos kommunerne efter ny afgørelse fra Ankestyrelsen.
Af Klaus Videbæk og Martin Møller Geertsen28.
dec.
2018 kl.
13.
00 | opdateret 08.
jan.
2019 kl.
13.
07Bemærk: artiklen er mere end 30 dage gammelLæs opI Danmark har man ret til at modtage penge for tabt arbejdsfortjeneste, hvis man går hjemme og tager sig af et barn med handicap eller en langvarig lidelse.
Men mange forældre kan være blevet snydt for den del af pengene, der skal indbetales til ens pensionsordning.
Det siger en principafgørelse fra Ankestyrelsen.
Alene i Aalborg Kommune skal 195 borgere derfor nu have taget deres sager op igen for at se, om der er begået fejl.
På landsplan kan det dreje sig om flere tusinde sager.
- Det er et stort arbejde for os, men det er vigtigt, at borgerne får de ydelser, de er berettiget til.
Derfor må vi i gang, fortæller Lars Lykke Knudsen, der er leder af specialgruppen i Aalborg Kommune.
Forældre kan være blevet forbigåetKonkret drejer det sig om forældre, som, før de er begyndt at modtage tabt arbejdsfortjeneste, har haft en arbejdsgiverfinansieret pensionsordning.
Der kan være nogen, som skulle have haft indbetalt til pensionsordningen, som ikke har fået det.
Lars Lykke Knudsen, leder af specialgruppen, Aalborg KommuneHer har man hidtil i Aalborg Kommune kigget på, om forældrene dagen inden, de begyndte at modtage ydelsen, har haft en pensionsordning hos deres arbejdsgiver, for at vurdere, i hvilket omfang de har ret til pensionspenge.
Men afgørelsen fra Ankestyrelsen siger, at kommunerne ikke bare kan nøjes med at gå en enkelt dag tilbage.
Selvom en forælder var ude af arbejde den dag vedkommende overgik til ydelsen for tabt arbejdsfortjeneste, så skal forælderen kompenseres for en eventuel pensionsordning i forbindelse med den seneste lønindtægt.
Også selvom denne lønindtægt ligger flere år forud for overgangen til tabt arbejdsfortjeneste.
*Reelt kan kommunernes hidtidige administration af reglerne betyde, at der er forældre, som ikke har fået indbetalt de penge fra kommunen til pension, som de ellers har haft krav på.
- Der kan være nogen, som skulle have haft indbetalt til pensionsordningen, som ikke har fået det, konstaterer Lars Lykke Knudsen.
Et større detektivarbejdeDet er de seneste tre års sager, der nu skal ses efter i sømmene.
Hverken Socialministeriet eller Kommunernes Landsforening kan sige noget om, hvor mange der på landsplan har fået for lidt i pension som følge af fejlen.
Men ifølge Danmarks Statistik modtager 13.
000 borgere tabt arbejdsfortjeneste, og hos fagforbundet 3F vurderer man, at behovet for genvurderinger er stort.
Det siger Ellen Lykkegaard, der er gruppeformand for det socialpolitiske område i 3F.
- Jeg tror - når man ser på tallene fra Aalborg - at der på landsplan er rigtig mange sager, så kommunerne har et detektivarbejde, de skal i gang med nu her, siger hun.
3F vil i den forbindelse forsøge at hjælpe de forældre, der kan have brug for det.
Det kan blandt andet være, hvis man har mistanke om, at man har ret til pensionsindbetaling, men ikke har fået en henvendelse fra kommunen.
- Så kan man sammen med sin afdeling rette henvendelse til sin kommune, og sige, at man tror, man er blevet snydt for noget pensionsindbetaling, lyder det fra Ellen Lykkegaard.
Opdateret 8/1 2018: Artiklen er opdateret med en mere detaljeret beskrivelse af hvem, der har ret til at blive kompenseret for tabt arbejdsfortjeneste og pension.
FacebookTwitterKopier linkEmner:Aalborg Kommune|3F|Pension|Pensionsselskaber|Aalborg




https://www.dr.dk/nyheder/indland/ny-forskning-forsoegspersoner-traenede-mavefedt-vaek-uden-aendre-kostvaner

IndlandNy forskning: Forsøgspersoner trænede mavefedt væk - uden at ændre kostvanerEt signalstof, der udskilles under træning, er afgørende for forbrænding af farligt mavefedt, viser nyt studie.
Ny forskning viser, at træning kan reducere det farlige mavefedt - uafhængigt af kostvaner.
Af Lars Lindevall28.
dec.
2018 kl.
13.
48Bemærk: artiklen er mere end 30 dage gammelLæs opI løbet af julemåneden kommer der traditionen tro masser af fed mad og søde sager på bordet i de danske hjem, og det kan give god grund til at komme op på motionscyklen i starten af det nye år.
Og måske kan en ny undersøgelse fra Københavns Universitet og Rigshospitalet give lidt ekstra motivation.
I hvert fald bliver det slået fast i det nye studie, at træning er vejen frem til at reducere det farlige mavefedt - også selv om man ikke ændrer på sine normale kostvaner.
Årsagen er ifølge forskerne et signalstof, interleukin-6 (IL-6), der udskilles fra musklerne, når man træner - og det virker direkte på fedtdepoterne omkring maven, som er kendt for at være særligt sundhedsskadeligt.
- Det er klart, at det helt store budskab er, at man skal træne.
Træningen reducerer fedtmængden uafhængigt af en ændring i kosten, siger læge og ph.
d.
-studerende Anne-Sophie Wedell-Neergaard fra TrygFondens Center for Aktiv Sundhed på Rigshospitalet.
Fakta: Mavefedt og IL-6Mavefedt er forbundet med øget risiko for livsstilssygdomme som hjertekarsygdomme og diabetes, men også nogle typer af kræft og demens.
Det nye studie viser, at fysisk aktivitet - uafhængigt af kost - reducerer det såkaldte viscerale fedtvæv, som sætter sig omkring de indre organer.
Forklaringen skal findes i et særligt signalstof, et molekyle ved navn interleukin-6 (IL-&), som spiller en afgørende rolle i den proces, viser et nyt studie fra TrygFondens Center for Aktiv Sundhed som netop er publiceret i tidsskriftet Cell Metabolism.
Tab af mavefedtForskerne bag undersøgelsen udførte et forsøg, hvor de inddelte 53 overvægtige voksne med overflødigt mavefedt i fire grupper.
Forsøgspersonerne modtog enten 45 minutters interval-træning på en kondicykel tre gange om ugen eller ingen træning overhovedet.
De blev bedt om at fastholde deres normale kostvaner under forsøget.
For at se effekten af signalstoffet IL-6 fik halvdelen af de trænende forsøgspersoner indsprøjtet et stof, der blokerer for optagelsen af stoffet.
I træningsgruppen tabte forsøgsdeltagerne i gennemsnit 225 gram, eller cirka 8 procent af mavefedtet, i forhold til dem, der ikke trænede.
Hos dem, der havde fået en IL6-blokade, var der ingen effekt.
- Så vidt vi ved, er dette studie det første i verden, der viser, at interleukin-6 spiller en fysiologisk rolle ved at regulere mængden af visceralt fedtvæv (mavefedt, red.
) i mennesker, siger Anne-Sophie Wedell-Neergaard.
Læs også:Quinoa eller grillkylling?
Din bopæl bestemmer dine kostvanerLæge og ph.
d.
-studerende, Anne-Sophie Wedell-Neergaard, står bag den ny undersøgelse.
Hun forklarer, at det er første gang, at der er påvist en direkte sammenhæng mellem signalstoffet IL-6 og forbrænding af mavefedt.
Hun understreger også, at høj-intensiv træning - og længere træningspas - øger udskillelsen af IL-6.
- Jo hårdere og jo længere, du træner, jo mere IL-6 kommer der ud fra blodbanen i dine muskler.
Anne-Sophie Wedell-Neergaard forklarer, at man ikke skal opfatte undersøgelsen som en konklusion om, at man bare kan spise løs af de usunde sager, hvis man træner en gang i mellem.
Det kan nemlig sagtens tænkes, at resultatet havde været endnu bedre, hvis deltagerne også havde ændret deres kostvaner i en positiv retning.
Mulighed for forskning i ny medicinNæste skridt er at undersøge, om forskningen kan danne grundlag for udviklingen af ny medicin.
Ifølge Anne-Sophie Wedell-Neergaard er det eksempelvis muligt at forske i, om højere tilstedeværelse af signalstoffet IL-6, for eksempel som indsprøjtning, kan reducere fedtvævet i sig selv.
- Vi har brug for at få en større forståelse af den rolle, som interleukin-6 spiller for at diskutere dets betydning og implikationer videre, siger Anne-Sophie Wedell-Neergaard.
Læs også:Faste: Modedille eller springbræt til et sundere liv?
FacebookTwitterKopier linkEmner:TrygFonden|Sundhed og velvære|Videnskab|Københavns Universitet|Rigshospitalet




https://www.dr.dk/sporten/haandbold/helle-thomsen-har-mod-paa-mere-landstraenerarbejde

HåndboldHelle Thomsen har mod på mere landstrænerarbejdeHåndboldtræneren Helle Thomsen forlænger ikke kontrakten med det hollandske landshold.
Men hun er stadig interesseret i at træne landshold.
Helle Thomsen har både været landstræner for Sverige og Holland.
FOTO: EPA/YOAN VALAT Af Niels Anton Heilskov28.
dec.
2018 kl.
12.
59Bemærk: artiklen er mere end 30 dage gammelLæs opDen danske håndboldtræner Helle Thomsens ambitiøse tilgang til sin trænergerning endte med at betyde, at hun og det hollandske håndboldforbund ikke forlængede hendes kontrakt som landstræner.
Danskeren er simpelthen for ambitiøs lyder forklaringen fra de to parter, og derfor blev tredjepladsen ved det nyligt overståede EM i Frankrig punktummet for danskerens tid i spidsen for det hollandske landshold.
Læs også:Helle Thomsen stopper som landstræner for HollandMen Helle Thomsen har stadig mod på at prøve kræfter med gerningen som landstræner.
- Der er noget specielt ved landsholdshåndbold og især ved mesterskaber og sådan noget.
Så det kunne jeg godt tænke mig at blive del af igen.
Men der er jo mange, der gerne vil have sådan nogle jobs, siger Helle Thomsen til DR Sporten.
Læs også:Frankrigs håndboldkvinder vinder EM på hjemmebaneHun er dog ikke klar til at blive omkring, hvilke kriterier, der vil være afgørende for at få hende til at sige ja til et nyt landshold.
- Sådan nogle tanker går jeg ikke med.
Jeg ser, hvad der byder sig, og så mærker jeg efter i maven.
Det virker godt for mig, forklarer hun.
Fra EM-metal til norsk overlevelseskrigPå nuværende tidspunkt lægger Helle Thomsen dog al sin energi i trænerarbejdet hos norske Molde, der ikke gør sig forhåbninger i metal.
Her ligger udfordringen i stedet i at overleve i den bedste norske række.
Læs også:Dansk succestræner skal føre nordmænd til mesterskabetSelvom det er kontrastfyldt, mener Helle Thomsen sagtens, at hun kan motivere sig til den mindre prestigefyldte opgave.
- Så længe jeg har nogle motiverede spillere, der vil yde max og træne max, og vi ved, hvad der skal til, så er det lige meget, hvad man kæmper for.
Molde indtager på nuværende tidspunkt en ottendeplads efter ni kampe i ligaen.
FacebookTwitterKopier linkEmner:Holland|Frankrig




https://www.dr.dk/nyheder/indland/politiets-julekontrol-narkokoersel-overstiger-spritbilisme

IndlandPolitiets julekontrol: Narkokørsel overstiger spritbilismeFlere end dobbelt så mange er blevet sigtet for at køre narkopåvirket i december sammenlignet med sidste års julemåned.
397 blevet taget for narkokørsel under politiets trafikkontrol i julemåneden.
Af Lars Lindevall28.
dec.
2018 kl.
14.
17Bemærk: artiklen er mere end 30 dage gammelLæs opI ugerne op til jul har færdselspolitiet på sædvanlig vis haft travlt med at kontrollere bilister.
Og i mange tilfælde blev det konstateret, at chaufføren var påvirket.
Normalt plejer de fleste sigtelser i juletrafikken at handle om spritkørsel, men i år var det anderledes: 397 blev sigtet for narkokørsel, mens 360 blev taget med spiritus i blodet bag rattet.
Antallet af sigtede for narkokørsel er således steget med 120 procent siden 2017.
- Det skræmmer mig, at der er så mange, der vælger at køre, selv om de er narkopåvirkede, siger Christian Berthelsen, der er politiassistent i Rigspolitiets Nationale Færdselscenter.
Trafikkontrol i julen I perioden fra torsdag den 29.
november til onsdag den 26.
december gennemførte politiet de traditionelle julespritkontroller i trafikken.
I dette års kontrolperiode blev der landet over sigtet 360 førere for spirituskørsel og 397 for narkokørsel.
Hertil kommer 78 trafikulykker, hvor spiritus kan have været en medvirkende årsag til ulykken samt 23 ulykker, hvor føreren mistænkes for narkokørsel.
Ved de tilsvarende julespirituskontroller i 2017 blev 275 bilister sigtet for spirituskørsel og 180 for narkokørsel.
I samme periode skete der 62 spiritusulykker og 11 ulykker, hvor føreren var mistænkt for narkokørsel.
Kilde: RigspolitietHash er den største trafik-synderHan oplyser, at langt de fleste sigtelser for narkokørsel handler om hash-påvirkning.
- Hash gør, at du reagerer langsommere.
Du får en reaktionsevne, som er meget svækket, for alle dine sanser er påvirket af det her.
Alt kommer til at foregå i slowmotion for dig, og det er ikke godt at kombinere med trafik, siger Christian Berthelsen.
Det er især omkring hovedstadsområdet, at der bliver taget mange bilister, som er påvirkede af narkotika, tilføjer han.
Samlet set har der i løbet af 2018 været en stigning på omkring seks procent i antallet af bilister, der er sigtet for spirituskørsel sammenlignet med sidste år.
Set over en længere periode, er det dog gået i den rigtige retning fra godt 11.
700 sigtede i 2007 til lidt under 5.
600 i 2017.
- Vi er nok nået et niveau, hvor vi ligger forholdsvist fast og har svært ved at flytte os, siger Christian Berthelsen fra Rigspolitiets Nationale Færdselscenter.
Læs også:Politiet fanger tusindvis: Kraftig stigning i antal af narkotrafikanterFacebookTwitterKopier linkEmner:Brug af euforiserende stoffer|Færdselsforseelser|Rigspolitiet|Biltrafik|Jul




https://www.dr.dk/nyheder/indland/i-en-lukket-gruppe-paa-facebook-kaemper-18000-danskere-mod-svindlernes-tricks

IndlandI en lukket gruppe på Facebook kæmper 18.
000 danskere mod svindlernes tricksMan risikerer at hænge de forkerte ud, lyder advarslen fra politiet.
I gruppen 'Advarsler Mod Svindlere og Snyd' er der flere end 18.
000 medlemmer.
Af Thomas Klose Jensen og Maiken Steen Frederiksen28.
dec.
2018 kl.
13.
51Bemærk: artiklen er mere end 30 dage gammelLæs op”Ikke handel med hende.
Hun sender ikke varerne, og man får heller ikke sine penge igen.
Jeg har mistet 1.
078 kroner pga.
hende.
””Hun har vist snydt mange.
”Sådanne opslag og ordvekslinger er der utallige af i Facebook-gruppen ’Advarsler Mod Svindlere Og Snyd’.
I den lukkede gruppe deler de flere end 18.
000 medlemmer deres erfaringer med svindlere og advarer andre mod at handle med de personer, som har snydt dem.
- Hvis folk kan se, at svindleren sikkert har gjort det flere gange eller brugt flere platforme, så smider de det op i gruppen, fortæller Anne Sofie Engell Kamber.
Læs også:Sanne blev snydt af sangfugle-svindler: 'Han tog røven på os'Hun er den ene af to administratorer, der driver gruppen.
Den anden, hendes søster Helle Hougaard Sørensen, oprettede gruppen i november 2014 med målet om at organisere indsigten i svindel til gavn for folk, der handler på nettet.
Hvor politiet i 2008 modtog 4.
372 anmeldelser om bedrageri, er antallet per 20.
december 2018 kravlet op på 18.
070 anmeldelser - der er dog tale om foreløbige tal, så det kan ændre sig.
Rigspolitiet har tidligere vurderet i rapporten National Strategisk Analyse 2017, at svindel i handler mellem privatpersoner tegner sig for 15 procent af det samlede antal anmeldelser om bedrageri.
Anmeldelser om bedrageri2007: 4.
640 anmeldelser2008: 4.
372 anmeldelser2009: 4.
591 anmeldelser2010: 6.
100 anmeldelser2011: 7.
981 anmeldelser2012: 7.
415 anmeldelser2013: 9.
078 anmeldelser2014: 8.
839 anmeldelser2015: 11.
761 anmeldelser2016: 14.
688 anmeldelser2017: 16.
106 anmeldelser2018*: 18070 anmeldelser*foreløbige tal trukket d.
20.
decemberKilde: Rigspolitiets nøgletal på statistik.
politi.
dkEn masse eksperterForuden at advare andre mod specifikke svindlere er gruppen også et sted, hvor medlemmerne kan søge efter hjælp, når gode råd er dyre.
Det kan for eksempel være om, hvordan de kan få deres penge tilbage, eller hvordan reglerne egentlig er på området.
- Der er så mange derinde, der virkelig har styr på det hele, fordi de måske er blevet snydt en tre-fire gange, siger Anne Sofie Engell Kamber.
- Der kan Helle og jeg slet ikke følge med.
Og at medlemmerne hjælper hinanden med at få vedkommende politianmeldt eller få pengene igen, er der flere eksempler på.
For eksempel skriver en kvinde følgende som kommentar på et opslag:"Jeg har fået mine penge nu efter lang tid.
Jeg var så heldig, at der var nogle handlekraftige og ihærdige mennesker, der tog over og hjalp mig.
Tusind, tusind tak til dem.
Så til alle derude, det kan godt svare sig at anmelde eller slå det op her på siden.
Ved slet ikke, hvordan jeg skal udtrykke min tak for den hjælp, der er blevet ydet mig.
"Politiet fraråder delingerFør et opslag kan blive offentliggjort i gruppen, skal én af de to administratorer dog godkende det.
Det sker for, at uskyldige ikke skal hænges ud som svindlere, eller at der opfordres til selvtægt.
Politiet opfordrer dog til, at man lader være alligevel.
- Man risikerer, at de forkerte bliver hængt ud.
Desuden er der en lov om, at det kun er politiet, der må gøre det.
Vi har lavet en side på politi.
dk, hvor vi lægger videoer op, og herfra er man velkommen til at dele, forklarer vicepolitiinspektør Trine Møller, der er centerchef i LCIK (Landsdækkende Center for IT-Relateret Økonomisk Kriminalitet).
I gruppen findes der også flere opfordringer til at melde det til politiet, hvis man har været udsat for svindel.
Også selvom beløbene eventuelt er små.
- Hvis politiet ikke får anmeldelserne, har vi heller ingen mulighed for at stoppe gerningspersonerne, siger Trine Møller.
Svindlere holder øjeDet er dog ikke kun svindlernes ofre, der søger gode råd og erfaringer i gruppen.
Anne Sofie Engell Kamber har flere eksempler på, at svindlerne også selv befinder sig på listen over medlemmer.
- Nogle lytter med, så de kan blokere kritiske købere, der ellers ville advare andre mod dem og derved sørge for, at deres salgsopslag kun bliver set af købere, der ikke ved, hvem de er, forklarer hun.
- Vi har også flere gange måttet smide folk, der har oprettet en ny profil med nyt navn, ud af vores gruppe, som er derinde for at holde øje med, hvem de nu skal have blokeret.
Holder sig til mindre beløbFor Anne Sofie Engell Kamber kommer det ikke som nogen overraskelse, at antallet af anmeldelser om bedrageri fortsætter med at stige.
Erfaringerne som gruppe-administrator har nemlig også givet hende en vis indsigt i, hvordan en stor del af svindlen foregår online.
Typisk drejer sagerne i gruppen nemlig om salg af varer til små beløb.
- Det virker som om, at svindlerne godt ved, at hvis de holder sig under eksempelvis 200 kroner, så er der ikke rigtig nogen, der kommer efter dem – for hvem anmelder nogen for sølle 100 kroner.
Men når svindleren har gjort det 20 gange, så begynder det jo at ligne noget, siger Anne Sofie Engell Kamber.
Foruden de mindre beløb, så oplever hun også, at folk falder lidt for let i fælden, når noget er på mode, eller der for eksempel kommer en ny iPhone eller inden for handel med designprodukter som for eksempel Kay Bojesens dyrefigurer.
Flere andre grupperGruppen er langt den største af sin slags, men langt fra den eneste.
På Facebook er der også en lang række noget mindre grupper, der har dedikeret sig specifikke svindlere.
Her samler medlemmer beviser mod disse personer og holder øje med svindlernes bevægelser.
DR Nyheder har kendskab til flere af den slags grupper, der også aktivt forsøger at advare andre potentielle ofre, og Anne Sofie Engell Kamber kender også til nogle.
Som eksempel nævner hun en sag, hvor en hel familie angiveligt ernærer sig ved at snyde folk - og en hel del af deres ofre er aktive i Anne Sofie Engell Kambers advarselsgruppe.
- Men jeg ved, at der er grupper dedikeret mod denne familie, hvor medlemmerne samles om at få dem dømt – og de har vildt mange medlemmer, som alle er gået i fælden, siger hun.
Masser af undskyldningerNår først svindleren og ofret indleder dialogen om at købe det givne produkt er der ifølge Anne Sofie Engell Kamber ikke meget, der afslører, at et svindelnummer er under opsejling.
Svindlerne virker imødekommende, lover at sende et track & trace-nummer og nogen sender måske ligefrem et billede af pakken, kvitteringen for frimærkerne eller andet, der skal betrygge køberen om, at pakken er på vej.
Når så der er gået noget tid, og pakken ikke er kommet, så bliver sælgerne enten blokeret af svindleren eller også vælter det ud med undskyldninger for, hvorfor de endnu ikke har kunnet sende pakke som aftalt.
Typisk er der heller ikke noget ved sælgerne, der stikker ud eller får alarmklokkerne til at ringe.
De er nemlig helt almindelige mennesker, der udadtil virker troværdige.
- Det er også det, som er så svært at gardere sig imod, for det ligner jo enhver anden handel, som forløber godt, indtil man så finder ud af, at det aldrig er blevet sendt, forklarer Anne Sofie Engell Kamber.
FacebookTwitterKopier linkEmner:Kay Bojesen (designer)|Økonomisk kriminalitet|Facebook|Politi|Rigspolitiet




https://www.dr.dk/sporten/haandbold/vm-herrer/mikkel-hansen-bliver-snart-far-landstraenerens-opbakning-betyder-meget

VM herrerMikkel Hansen bliver snart far: ’Landstrænerens opbakning betyder meget'VM på hjemmebane begynder meget snart, men Mikkel Hansen har altså også en anden ting at tænke på i disse dage.
Mikkel Hansen og cheftræner Nikolaj Jacobsen under dagens træning i Zagreb lørdag den 27 januar 2018.
.
 Af Frederik Palle28.
dec.
2018 kl.
14.
13Bemærk: artiklen er mere end 30 dage gammelLæs opDer er et eller andet med danske sportsstjerner, graviditet og VM-slutrunder.
I sommer var det Christian Eriksen og kæresten Sabrina, som fik deres første søn kort før starten på VM-slutrunden, og nu er det altså en anden dansk sportsstjerne i Mikkel Hansen og kæresten Stephanie, der er i samme situation før VM i håndbold på hjemmebane.
Håndbold på DR: Besøg hos Mikkel Hansen i ParisHun er som udgangspunkt sat til at føde mellem jul og nytår, men som mange nok ved, så går førstegangsfødende ofte over tid og dermed tættere på VM-starten.
Læs også:Mikkel Hansen laseropereret kort før OL-triumf: Kunne ikke løbe uden mavesmerterDerfor betyder det også meget for Mikkel Hansen, hvordan landstræner Nikolaj Jacobsen har reageret på situationen.
Det fortæller den danske landsholdsprofil i en podcast, DR Sporten har lavet som optakt til VM-slutrunden.
- Jeg kan godt forstå, at hvis hun går med nogle tanker om, hvorvidt jeg når hjem, hvis det pludselig skerMikkel Hansen- Jeg har snakket med Nikolaj om at gøre, hvad der er mest optimalt for min kæreste og mig.
Der har været Nikolaj virkelig været super.
Jeg har haft alle muligheder i forhold til det ene, det andet og det tredje, forklarer Mikkel Hansen.
- Det betyder rigtig meget for Stephanie, at hun så, hvordan Nikolaj reagerede og sagde, at der selvfølgelig ville blive taget hensyn til vores situation.
At vi mere eller mindre kan få det, som vi vil have det.
Han sagde, at hvis der fungerer for os, ville også fungere for ham.
Selvfølgelig til en vis grad, siger den danske højreback.
Det var Landin sidste årVed EM i januar 2018 var det målmanden Niklas Landin, som var i Mikkel Hansens situation.
Eller sådan næste da.
Fordi Landins partner var først sat til at føde lige efter slutrunden.
Og så var slutrunden i Kroatien.
I januar venter VM på hjemmebane.
- Forskellen på min og Niklas’ situation er, at jeg er i Danmark.
Inden for en rimelig overskuelig tid kan jeg være til stede.
Hun kan også være tæt på mig.
Det giver en tryghed for både mig og hende.
Vi håber selvfølgelig begge to, at barnet kommet til verden inden VM, så der er en lille smule ro på, siger Mikkel Hansen.
Læs også:Skjern-målmand om drømmeskiftet: ’Vi snakkede bare over internettet’- Det vigtigste er, at hun er tryg, fordi det vil selvfølgelig automatisk også gøre mig tryg.
Jeg kan godt forstå, at hvis hun går med nogle tanker om, hvorvidt jeg når hjem, hvis det pludselig sker, siger han.
Mikkel Hansen kan ikke lade vær med at grine af, at timingen måske ikke er den bedste, men som han siger, så er det ret svært at time sådan noget som graviditet.
- Jeg glæder mig helt vanvittigt til begge ting.
At blive far for første gang er jo ikke en ting, man vil gå glip af, siger Mikkel Hansen.
Læs også:Landstræner Nikolaj Jacobsen har udtaget sin endelige VM-trup- Det betyder meget at have en træner, der har forståelse for situationen, forklarer han.
Håndboldlandsholdet mødes fredag i Herning som opvarmning til slutrunden, der starter den 10.
januar mod Chile.
Den kamp spilles i Royal Arena i København, mens de resterende danske kampe i det indledende gruppespil spilles i Herning.
Du kan følge alle kampe ved VM på DR’s kanaler og TV 2.
FacebookTwitterKopier linkEmner:Niklas Landin (håndboldspiller)|Nikolaj Jacobsen (håndboldtræner)|Herning|Håndbold|Royal Arena




https://www.dr.dk/musik/anmeldere-slagter-rapstjerner-og-boyband-legende-her-er-aarets-10-daarligste-albums

MusikAnmeldere slagter rapstjerner og boyband-legende: Her er årets 10 dårligste albums Rapperen 6ix9ine har leveret årets værste album, hvis man skal tro musikanmelderne.
Tekashi 6ix9ine (tv.
) og Justin Timberlake har to ting til fælles.
De har begge givet koncert i Danmark i år, og så har de begge leveret nogle af årets dårligst anmeldte album.
Af Christian Ellegaard28.
dec.
2018 kl.
12.
30Bemærk: artiklen er mere end 30 dage gammelLæs opDet har været et godt år for musikfans.
2018 har budt på nye skiver fra populære navne som Mø, Lukas Graham, Ariana Grande, Eminem, Shawn Mendes og Nicki Minaj.
Ja, listen over nye musikalske godter er lang, men der har desværre også været et par svipsere undervejs - i hvert fald hvis man skal tro anmelderkorpset.
Læs også:Skandaler, comebacks og en brølende fisse: Her er de største musiknyheder fra 2018Hjemmesiden Metacritic har opgjort en liste over årets dårligst anmeldte albums, og her går det særligt hårdt ud over den nye generation af rappere, der ellers har høstet stor succes i løbet af 2018.
Sådan er listen udregnetMetacritic er en amerikansk hjemmeside, der indsamler omtaler og anmeldelser af alt fra spil og film til ny musik.
Siden er baseret på et pointsystem fra 0-100, som beregnes ud fra anmeldelser af for eksempel et album.
Hvert album får en samlet score og rangeres også efter tre farvekoder - grøn, gul og rød - alt efter, hvor høj en score de får.
Navne som Lil Xan, Lil Yachty, Post Malone og den afdøde XXXTentacion får alle hug af anmelderne, mens det går særlig hårdt ud over 22-årige 6ix9ine.
Den amerikanske rapper, der gæstede Danmark tidligere i år, er en særdeles kontroversiel figur og har i løbet af de seneste par år været involveret i en lang række skandaler.
Om det er derfor, anmelderne er gået ekstra hårdt til hans seneste album, 'Dummy Boy', ved vi ikke, men pladen er ifølge Metacritics anmeldelser årets absolut værste plade.
Men trods den tvivlsomme titel sover 6ix9ine nok trygt om natten.
Hos verdens største streamingtjeneste, Spotify, har han mere end 33 millioner månedlige lyttere og er p.
t.
den 28.
mest lyttede artist på verdensplan.
Trods de dårligste anmeldelser har 6ix9ine blandt andet hittet stort med sangen 'BEBE'.
Hør den her, mens du læser videre:Også Justin Timberlake, der startede sine musikalske eskapader som en del af boybandet *NSYNC, får hug af anmelderne, der ikke var synderligt imponerede over hans countryinspirerede album 'Man of The Woods', der udkom i starten af året.
Se hele listen over årets ti dårligste albums - ifølge anmelderne - her:16ix9ine - 'Dummy Boy' (Score: 39)2XXXTentacion - 'Skins' (Score: 44)3Sting - '44/876' (Score: 49)4Lil Xan - 'Total Xanarchy' (Score: 49)5Lil Yachty - 'Lil Boat 2' (Score: 50)6Post Malone - 'Beerbongs & Bentleys' (Score: 51)7Lil Yachty - 'Nuthin' 2 Prove' (Score: 52)8Greta Van Fleet - 'Anthem of the Peaceful Army' (Score: 53)9Justin Timberlake - 'Man of the Woods' (Score: 55)10Derek Smalls - 'Smalls Change (Meditations Upon Ageing)' (Score: 56)Den, der, ifølge Metacritic, har imponeret anmelderkorpset mest i år, er rapperen Noname og hendes plade 'Room 25'.
Se hele listen over årets bedst og værst anmeldte albums her.
FacebookTwitterKopier linkEmner:Eminem (musiker)|Justin Timberlake (musiker)|Pop og rock|Spotify|Bentley




https://www.dr.dk/sporten/fodbold/superliga/afklaring-i-soenderjyske-riddersholm-begynder-efter-nytaar

SuperligaAfklaring i Sønderjyske: Riddersholm begynder efter nytårSønderjyskes kommende cheftræner tiltræder allerede 7.
januar og ikke 1.
februar, som tidligere var planen.
Glen Riddersholms seneste cheftrænerjob var i AGF fra 2015 til 2017.
Foto: Henning Bagger/Ritzau Scanpix) 28.
dec.
2018 kl.
12.
27Bemærk: artiklen er mere end 30 dage gammelLæs opSønderjyske får allerede glæde af Glen Riddersholm fra starten af det nye år.
I første omgang blev det ellers meldt ud, at den kommende cheftræner ville tiltræde i klubben 1.
februar på grund af Riddersholms job som sportsdirektør i Vendsyssel.
Men de to klubber er blevet enige om, at han kan starte i Sønderjyske allerede 7.
januar, hvor spillerne vender tilbage fra juleferie.
Læs også:Filippinerne udtager AC Horsens-målmand til Asian CupDet skriver Sønderjyske i en pressemeddelelse.
- Det lå i kortene, at det ville være bedst for alle parter med en løsning allerede fra nytår, og det glæder mig derfor, at vi og Vendsyssel hurtigt kom overens, så vi kan få glæde af Glen fra den første træningsdag, siger sportschef Hans Jørgen Haysen i pressemeddelelsen.
Læs også:OB's målmand snupper igen "Det Gyldne Bur"Glen Riddersholms seneste cheftrænerjob var i AGF fra 2015 til 2017.
Han blev 22.
oktober i år ansat som sportsdirektør i Vendsyssel, men valgte under to måneder senere at tage imod jobbet som cheftræner i Sønderjyske, kort tid efter at Claus Nørgaard havde forladt samme stilling.
Læs også:FC Nordsjælland om satsning på kvindefodbold: ’Superliga-klubberne skal bare komme i gang’Før tiden som cheftræner i AGF stod Glen Riddersholm fra 2011 til 2015 i spidsen for FC Midtjylland, hvor han sluttede af med at vinde det danske mesterskab.
/ritzau/FacebookTwitterKopier linkEmner:Glen Riddersholm (fodboldtræner)|SønderjyskE|AGF|Jylland|Fodbold




https://www.dr.dk/nyheder/udland/hackere-stjaeler-oplysninger-om-naesten-1000-afhoppede-nordkoreanere

UdlandHackere stjæler oplysninger om næsten 1.
000 afhoppede nordkoreanereDet vides ikke, hvem der står bag et hackerangreb, der har lækket personlige oplysninger på afhopperne.
Tusindvis af nordkoreanere bliver hvert år afhoppere og forlader Nordkorea under Kim Jong-un.
Af Emil Eller28.
dec.
2018 kl.
12.
30Bemærk: artiklen er mere end 30 dage gammelLæs opNæsten 1.
000 nordkoreanske afhoppere har fået deres personlige oplysninger stjålet af hackere.
I et modtagecenter i Sydkorea, hvor nordkoreanske afhoppere får hjælp til at starte et nyt liv i landet, er en computer ifølge det sydkoreanske foreningsministerium blevet inficeret med en ondsindet kode, der har hevet oplysninger ud af en database.
Det drejer sig om navne, fødselsdatoer og adresser på 997 afhoppere.
Det skriver BBC.
Ifølge ministeriet vides det endnu ikke, hvem der står bag hacket, der menes at være den første store læk af oplysninger om nordkoreanske afhoppere.
Statsstyrede medier i Nordkorea har ifølge BBC tidligere truet med at gøre afhoppere tavse, når de offentligt kritiserer det nordkoreanske styre.
Men der er altså endnu ikke sat navn på, hvem der står bag hackingen.
1.
127 flygtede sidste årTusindvis af nordkoreanere har gennem årene fået hjælp i de såkaldte Hana-centre i Sydkorea, efter at de har forladt Nordkorea for at starte et nyt liv i et friere land.
997 af dem har nu fået besked om, at deres personlige oplysninger er blevet lækket.
Det vides ikke, hvilke konsekvenser det kan få, men analytikere peger ifølge BBC på, at det kan bringe afhoppernes familiemedlemmer i Nordkorea i fare.
I 2017 var der 1.
127 afhoppere fra Nordkorea til Sydkorea, har en talsmand fra ministeriet tidligere oplyst til BBC.
Det er dog færre end tidligere.
I 2011, under den tidligere leder Kim Jong-il, var der 2.
706 afhoppere.
Sydkoreansk politi og landets foreningsministerium efterforsker nu den store lækage for at finde ud af, hvem der står bag og forhindre fremtidige hackerangreb.
FacebookTwitterKopier linkEmner:Kim Jong-il (politiker)|Nordkorea|Sydkorea|BBC|IT-kriminalitet




https://www.dr.dk/nyheder/udland/usa-ekspert-om-nedlukning-teoretisk-set-kan-de-traekke-det-til-paaske

UdlandUSA-ekspert om nedlukning: Teoretisk set kan de trække det til påskeDonald Trump vil have muren mod Mexico med i finanslov, men det vil Demokraterne ikke høre tale om.
USA's præsident Trump vil ikke godkende et budget uden penge til hans mur mod Mexico.
Af Andreas Lindqvist28.
dec.
2018 kl.
11.
43Bemærk: artiklen er mere end 30 dage gammelLæs opDer kan gå længe endnu, inden de amerikanske politikere bliver enige om et nyt budget for de 25 procent af den amerikanske stat, som lukkede ned for en uge siden, efter forhandlinger i Kongressen kollapsede.
Sådan lyder det fra Søren Dal Rasmussen, som er indenrigsanalytiker på hjemmesiden Kongressen.
com, der specialiserer sig i politiske nyheder og analyser fra USA.
Han peger på, at præsident Donald Trumps store projekt, en mur mod Mexico, som ifølge præsidenten kan forhindre illegal indvandring, er den måske største kontrovers i amerikansk indenrigspolitik.
Den kræver præsidenten finansieret, hvis han skal godkende budgettet.
Men Demokraterne vil ikke være med.
- Så længe det handler om muren, kommer vi nok ikke til at se en løsning.
Den har jo været det måske allermest betændte emne både under valgkampen, og efter at Trump blev valgt.
Et emne, som partierne ikke kan blive enige om, siger Søren Dal Rasmussen.
- Teoretisk set kan de trække det til påske, vurderer han om politikernes vilje til at nå til enighed.
Læs også:USA's statsapparat går delvis lammet ind i det nye årTrump holder fast i murfinansieringNedlukningen er trådt i kraft, efter at Kongressen i sidste uge godkendte et midlertidigt budgetforslag, som skulle virke frem til 8.
februar 2019.
Men det afviste Trump at underskrive - han vil have 5,7 milliarder dollar til muren mod Mexico med.
Og det fik han i et budget godkendt af Repræsentanternes Hus, det ene kammer i Kongressen.
Men det kunne ikke samle 60 procent af stemmerne i det andet kammer, Senatet.
Her afviste republikanernes leder, Mitch McConnell, samtidig at kortslutte reglerne, så budgettet kunne vedtages med simpelt flertal.
Siden har præsident Donald Trump stået fast på, at han vil have muren med i budgettet, også selv om det bliver en lang nedlukning.
Alene det seneste døgn har han skrevet syv opdateringer på Twitter om behovet for muren.
- Lige nu er der en stor menneskejagt i gang i Californien efter en illegal migrant, som er anklaget for at skyde og dræbe en politimand, da han blev stoppet i trafikken.
På tide med hårdere grænsesikkerhed.
Byg muren, skrev han for eksempel i går.
Vil ikke svække præsidentenOprindelig havde Donald Trump ellers indset, at han ikke kunne få en finanslov igennem med muren.
Men så blev han udsat for hårdt pres fra sin yderste højrefløj, deriblandt taleradioværter og Fox News, som er meget populære blandt den republikanske vælgerbase, fortæller Søren Dal Rasmussen.
- Det fik ham til at vende på en tallerken, siger han.
Og nu er republikanernes leder, Mitch McConnell, nok tvunget til at følge ham, selv om der sandsynligvis er flertal for et budget uden finansiering af muren.
Sådan et forventes Demokraterne at foreslå, så snart de overtager flertallet i Repræsentanternes Hus efter nytår.
Men Republikanerne kan næppe stemme for, selv om de ville.
- Problemet er, at det vil sætte præsident Trump i en rigtig skidt situation, hvor han er nødt til at nedlægge veto.
Dermed vil hans første politiske handling efter midtvejsvalget være at så intern splid i partiet, siger Søren Dal Rasmussen.
- Det er klart, at når man allerede taler om præsidentvalget i 2020 og har at gøre med en præsident, som er meget presset både politisk, personligt og juridisk, vil det ikke være noget, man har interesse for at gøre fra partiets side.
Så det er ekstremt spændende at se, hvordan de har tænkt sig at manøvrere det, siger han.
800.
000 statsansatte påvirketHan understreger, at den nuværende nedlukning er relativt lille i forhold til eksempelvis en i 2013, som varede i 16 dage og omfattede over to millioner statsansatte.
- Men vi taler stadig om cirka 800.
000 offentligt ansatte, som er påvirket, og jo længere vi kommer ind i forløbet, jo mere pres kommer der på Kongressen, siger Søren Dal Rasmussen.
400.
000 af de offentligt ansatte arbejder nu uden at kunne få udbetalt løn, og 400.
000 er tvunget væk fra arbejde.
- Og de har jo boliglån og husleje, de skal have betalt.
Og så er der de afledte effekter.
Nedlukningen i 2013 kostede den amerikanske økonomi omkring 24 milliarder dollar.
Og det koster selvfølgelig også noget for forbrugertilliden og for markedet, som i forvejen ikke viser stor tillid til USA, siger han.
I går blev det slået fast, at den delvise nedlukning af USA's statsapparat fortsætter ind i det nye år.
Her blev planlagte forhandlinger i Kongressen nemlig udskudt til onsdag i næste uge.
På det tidspunkt vil nedlukningen have varet i 12 dage.
FacebookTwitterKopier linkEmner:Donald Trump (politiker)|USA|Repræsentanternes Hus|Mexico|Økonomi




https://www.dr.dk/nyheder/regionale/sjaelland/klar-til-klik-og-kamp-endnu-en-esportsforening-aabner-paa-sjaelland

SjællandKlar til klik og kamp: Endnu en esportsforening åbner på SjællandFlere esportsforeninger blomstrer op.
Seneste skud på stammen er i Tårnborg ved Korsør på Vestsjælland.
Af Casper Greve og Julie Würtz28.
dec.
2018 kl.
11.
30Bemærk: artiklen er mere end 30 dage gammelLæs opLyden af indendørssko mod gulvet i Tårnborghallen små seks kilometer fra Korsør får snart selskab af lyden fra fingrer, der danser hen over tastaturer og klik fra computermus.
5.
januar slår Tårnborg Idrætsforening dørene op for en hel ny sektion, når man i det nye år satser på esport under navnet Tårnborg Esportforening.
© Epic GamesDGI's etiske kodeks for esportAt skabe positive fællesskaber.
At give sporten et sundt fundament, hvor spillernes sundhed og trivsel er i fokus.
Den bedst mulige talentudvikling indenfor esport.
At esporten fremadrettet udvikler sig på en ansvarlig måde.
At skabe gode rammer for frivillige i klubber / foreninger.
Kilde: DGIDermed bliver Tårnborg næste led i rækken af sjællandske byer, der åbner op for den populære sportsgren foran skærmen på foreningsniveau.
Allerede nu er Næstved, Sørbymagle ved Slagelse, Høng og Ringsted en del af de steder, hvor unge kan trænes i esport.
En let beslutningI Tårnborg Idrætsforening er det muligt at spille blandt andet fodbold, håndbold og gå til gymnastik, men beslutningen om at tilføje esport til listen over sportsgrene har ligget lige til højrebenet, siger formand i Tårnborg Idrætsforening Troels Christensen.
- Vi vil meget gerne have så mange medlemmer med så muligt, og derfor tror vi på, at vi via den her vej kan få flere aktive medlemmer med i foreningen og samtidig være i sync med tiden.
Thomas Sonne Arvidson er formand for den nye esportsforening i Tårnborg, der kommer til at bestå af 14 hold med ti trænere.
Her sidder han sammen med ét af foreningens første medlemmer, Zafina Jørgensen.
Den vurdering er formanden for den nye esportsforening, Thomas Sonne Arvidson, enig i.
- Ambitionen er, at de unge skal have det sjovt.
Vi skal ikke til VM eller tæve Astralis (professionelt, dansk esport-hold, red.
).
Vi skal bare have hevet ungerne ud og få dem dannet på nettet, så de opfører sig ordentligt.
Ideen til den nye esportsforening kom, da Thomas Sonne Arvidson så sin søn sidde meget alene på sit værelse for at spille mod kammeraterne på computeren.
- Nu vil vi samle det, så der kommer et fællesskab omkring det hele, siger han.
Ønsker at skabe venskaberNår Tårnborg Esportforening klipper det røde bånd den 5.
januar, vil det første hold tælle omkring 100 unge mellem otte og 18 år.
Nogle gange gider de ikke at spille med mig, fordi de bliver jaloux, når jeg smadrer dem.
Zafina Jørgensen, medlem af Tårnborg EsportforeningI første omgang er det spillene Counter-Strike, Fortnite og League of Legends, der vil fylde skærmene i Tårnborghallen.
Senere skulle der også gerne komme Fifa og simracing.
Én af dem, der glæder sig til at starte, er ti-årige Zafina Jørgensen.
- Jeg vil gerne være medlem for at skabe nogle venskaber og lære andre at kende, siger hun.
Zafina Jørgensen spiller mest Fortnite og Counter-Strike, og hun er klar til at spille mod andre piger og drenge.
- Nogle gange gider de ikke at spille med mig, fordi de bliver jaloux, når jeg smadrer dem, fortæller hun med et glimt i øjet.
En fremtidig investeringDet glæder Thomas Koed, at der kommer flere esportsforeninger herhjemme.
Han er formand for foreningen Esport Danmark.
Når unge får muligheden for at sidde og spille sammen i en forening, videregiver det nemlig nogle sociale kompetencer, mener han.
- Det er super dejligt, at de unge har taget esport til sig.
Vi kan ikke lade dem sidde alene hjemme i kælderen og spille.
Hvis vi skal have gjort dem parate til arbejdsmarkedet, bliver de nødt til at komme ned i en forening og lære at fysisk socialisere sig med andre også, siger Thomas Koed.
Ti-årige Zafina Jørgensen glæder sig til at starte i den nye esportsforening, hvor hun nu kan spille mod andre piger og drenge i spillene Counter-Strike og Fortnite.
Det betyder også, at de unge får nogle digitale færdigheder, som kan blive en fremtidig investering.
- Vi får nogle unge mennesker, som via esport kan "det digitale".
Det er fremtidens arbejdsstyrke, og det skal vi have understøttet på den rigtige måde, hvis vi skal bevare det samfund, vi har i dag, siger Thomas Koed.
I 2017 registrerede DGI for første gang antallet af esportsmedlemmer.
Medlemstallet lå dengang på 2.
105, og ved udgangen af 2017 var der 68 registrerede esportsforeninger.
Tallene for 2018 forventes at være klar i marts, og DGI forventer en fremgang i antallet af foreninger i den nye sportsgren.
FacebookTwitterKopier linkEmner:eSport|Sjælland|Danske Gymnastik- og Idrætsforeninger|Korsør|Astralis Esport




https://www.dr.dk/nyheder/regionale/fyn/politi-og-bomberyddere-beslaglagde-52-kilo-fyrvaerkeri-paa-fynsk-villavej

FynPoliti og bomberyddere beslaglagde 52 kilo fyrværkeri på fynsk villavejFyns Politi fik assistance fra Forsvarets ammunitionsryddere i Nyborg.
På Kirstensvej i Nyborg blev der torsdag beslaglagt 52 kilo fyrværkeri.
Fyns Politi måtte hente hjælpe fra Forsvarets ammunitionsryddere, som kørte krudtet til destruktion på Skive Kaserne.
Af Jonatan Grau Møller og William Sonne Kaalø28.
dec.
2018 kl.
11.
00Bemærk: artiklen er mere end 30 dage gammelLæs opEt anonymt tip førte torsdag til, at Fyns Politi rykkede ud til en villavej i Nyborg.
Her beslaglagde man omkring 52 kilo fyrværkeri.
- Vi fik en anmeldelse om, at der skulle ske noget salg af fyrværkeri på Kirstensvej i Nyborg.
Vi sendte en patrulje ud, og den fik kontakt til beboeren, som fremviste det lager, han havde i garagen, fortæller vagtchef Ehm Christensen fra Fyns Politi til DR Nyheder.
Fakta om fyrværkeriDu må købe fyrværkeri fra den 15.
til den 31.
december.
Du må anvende fyrværkeriet fra den 27.
december til og med 1.
januar.
Hvis du ønsker at fyre fyrværkeri af ved en festlig lejlighed i løbet af året, skal du kontakte en festfyrværker.
Lovligt konsumfyrværkeri skal være CE-mærket.
CE-mærket angiver, at producenten har sikret sig, at fyrværkeriet overholder alle væsentlige sikkerhedskrav.
En forbruger må i sin private personbil transportere fyrværkeri i en mængde til eget brug.
Fem kilo NEM (Netto Eksplosiv Mængde, angiver den samlede mængde krudt i fyrværkeriet) er den højest tilladt mængde fyrværkeri, man må opbevare i sit hjem.
Man må som almindelig forbruger ikke indføre nogen former for fyrværkeri til Danmark.
Kilde: Fyrværkeri.
dkI mandens garage fandt politiet 22 kanonslag, fem store raketter og 23 batterier - hver af batterierne på størrelse med en ølkasse.
- Kanonslagene er selvsagt fuldstændigt ulovlige.
Batterierne ser ud til at være professionelt fremstillet, men de indeholder en samlet mængde på 45 kilo NEM-krudt (Netto Eksplosivstof Mængde, red.
), og man må maksimalt opbevare fem kilo derhjemme, siger Ehm Christensen.
Den store mængde af fyrværkeri, der er ni gange større end det tilladte, gjorde, at Fyns Politi var nødt til at søge assistance hos Forsvarets ammunitionsryddere.
- Når vi har større mængder af fyrværkeri, er det ikke noget, vi må køre med i vores patruljevogne.
Derfor kom forsvaret og hentede det og kørte det til Skive Kaserne, forklarer Ehm Christensen.
Manden blev sigtet for overtrædelse af fyrværkeriloven og har erkendt forholdene.
Fyns Politi har i år modtaget tre anmeldelser om ulovligt fyrværkeri, mens der sidste år kom seks.
Skulle man have viden om salg af ulovligt fyrværkeri, opfordrer Ehm Christensen til, at man kontakter politiet.
FacebookTwitterKopier linkEmner:Fyns Politi|Nyborg|Fyrværkeri|Fyn|Politi




https://www.dr.dk/nyheder/indland/forskere-faar-millioner-til-undersoege-sugardating-vi-mangler-konkret-viden

IndlandForskere får millioner til at undersøge sugardating: 'Vi mangler konkret viden'De seneste år har flere unge valgt at sugardate, fortæller forsker.
Sidste år var der omkring 78.
000 profiler på de forskellige sider, som formidler sugardating.
For et par år siden lå antallet på 8.
000, fortæller Christian Groes, der er kønsforsker og antropolog fra RUC.
(© Colourbox)Af Christina Nordvang Jensen28.
dec.
2018 kl.
11.
30Bemærk: artiklen er mere end 30 dage gammelLæs opEn ældre person finder sammen med en yngre partner, der får hotelophold, tøj, smykker og dyre middage mod selskab og nogle gange seksuelle forhold.
Sugardating er blevet et mere kendt fænomen i Danmark.
Men hvad får unge til at vælge at gøre det?
Det skal forskere de næste tre år undersøge.
Reden Ung har sammen med forskere fra RUC og Aarhus Universitet fået 4,9 millioner kroner fra Velux Fonden til et projekt om sugardating blandt unge, skriver Jyllands-Posten.
De seneste år har der været meget fokus på sugardating i både tv-programmer og artikelserier.
Mange blev klogere på fænomenet gennem en kvinde ved navn Gina Jaqueline.
Hun stod åbent frem i DR3-programmet "Gina Jaqueline - en sugardaters fortælling" sidste år og fortalte om sit liv som sugardater - et liv, som hun den dag i dag har lagt bag sig.
Det er eksempelvis personer som hende, forskerne skal blive klogere på.
Læs også:Gina Jaqueline om kærligheden efter sugardating: Jeg frygtede for mit hjerteHvad er sugardatingSugardating er et aldersmæssigt og asymmetrisk (oftest seksuelt) forhold, hvor en ældre person finder sammen med en yngre partner, og hvor det økonomiske aspekt er det bærende i forholdet.
Oftest ser mindst den ene part det som en køber/sælger-situation.
Sugardating kategoriseres af nogen som gråzoneprostitution.
Gråzoneprostitution er en udveksling baseret på enten konkret aftale eller på formodning og forventning om gaver, overnatning, indgang på diskoteker, optagelse i kliker mv.
Kilde: Reden UngFlere unge vælger den vejDe seneste år er der nemlig flere og flere unge, der vælger at sugardate, men der er ingen konkret viden, fortæller Christian Groes, der er kønsforsker og antropolog fra RUC, og som skal stå i spidsen for forskningsprojektet.
- Vi kan se gennem de få tal, der eksisterer, at det er et fænomen i vækst.
Hvis man ser på, hvor mange profiler der er på de forskellige sider, som formidler sugardating, så er antallet af profiler øget markant.
Fra 8.
000 for et par år siden til omkring 78.
000 profiler sidste år, siger han til DR Nyheder og uddyber:- Men det er et fænomen, der er underbelyst i Danmark.
Selvom der har været nogle dokumentarer, og mange mennesker har en mening om, hvad det er, så mangler vi konkret viden.
Læs også:Advarer unge mod sugardating: Blot én oplevelse kan knække jerBedre hjælp og forståelseChristian Groes har de seneste ti år forsket i fænomenet sugardating i det sydlige Afrika.
Ham og forskningsholdet har en række hypoteser om, hvorfor de unge vælger at blive en del af miljøet.
En handler om, at det ikke kun er på grund af gaver og penge, men at der også ligger et behov for anerkendelse og opmærksomhed fra ældre personer.
En årsag, der ifølge Christian Groes kan skabe meget personlige og afhængige forhold, som kan være vanskelige at bryde med.
Læs også:Gina Jaqueline blev landskendt som sugardater: Jeg vender aldrig tilbage til det livHan ser frem til at få mere viden på området og håber, at forskningsprojektet kan føre flere ting med sig.
Dels at blive klogere på, hvad fænomenet siger om den tid, vi lever i.
For eksempel om grænserne mellem prostitution og mere almindelig dating er ved at blive udvisket.
Og derudover øge muligheden for at hjælpe de unge, der kommer i problemer med sugardating.
- Når vi får mere viden om, hvorfor de unge sugardater, og hvordan de oplever det, kan vi blive bedre til at uddanne organisationer til, hvordan de tackler de problemer, som unge har, og hvordan de taler bedst med dem, forklarer Christian Groes.
FacebookTwitterKopier linkEmner:Gina Jaqueline (kendis)|Prostitution|Videnskab|DR3|Afrika




https://www.dr.dk/nyheder/viden/teknologi/ballade-paa-instagram-kontroversiel-opdatering-var-en-fejl

TeknologiBallade på Instagram: Kontroversiel opdatering var en fejlOpdateringen, der ramte flere danskere, ændrede hele feedet på Instagram.
Chefen for Instagram siger i tweet, at det var en fejl.
En ny opdatering af Instagrams velkendte scroll-navigation fik sindende i kog.
(Foto: Katka Pavlickova © Unsplash.
com)Af Pernille Kjeldgaard Kristensen28.
dec.
2018 kl.
10.
48Bemærk: artiklen er mere end 30 dage gammelLæs opOpdaterede du også Instagram den 27.
december og fortrød det straks?
Så er du ikke alene.
En ny funktion, hvor du skulle ‘swipe’ sidelæns for at se billeder i dit feed blev nemlig rullet ud.
Førhen skulle man scrolle op og ned for at se billeder af Kim Kardashians bagdel og avocado-madder fra din favoritblogger.
Og det mødte massiv kritik fra brugerne af det sociale medie, skriver flere medier som The Guardian og The Independent.
Ups!
*akavet emoji*Men hvis ændringen fik dig op i det røde felt, kan du ånde lettet op.
For hele opdateringen var åbenbart en fejl.
Det skriver The Independent, der kalder opdateringen for den måske største ændring på Instagram nogensinde.
Hvad er UX?
UX står for user experience – brugeroplevelse på dansk.
Begrebet dækker over det, som en bruger oplever når hun bruger et system.
Det kan være navigationen, placeringen af knapperne eller måden en ny side dukker op på skærmen.
Der er særligt fokus på UX i opbygningen af websites, apps og software generelt.
Den nye chef for Instagram, Adam Mosseri, undskyldte på Twitter for opdateringen.
Her forklarer han i et tweet, at opdateringen kun skulle testes på et lille segment, men opdateringen kom ud til flere end forventet.
The Independent skriver, at lignende opdateringer almindeligvis kun laves ved et lille antal personer først, men denne gang fik næsten alle brugere i England opdateringen.
Læs også:Freja på 21: Jeg er så vred over, at Instagram fyldte så meget i mit livOpdateringen blev trukket tilbage igen indenfor en time.
Adam Mosseri skriver ligeledes på Twitter, at hvis den nye funktion ikke er forsvundet igen fra din Instagram-app, skal du genstarte den.
FacebookTwitterKopier linkEmner:Instagram|Kim Kardashian (kendis)|Twitter|The Guardian|England




https://www.dr.dk/sporten/cykling/valgren-glaeder-sig-til-en-saeson-med-flere-hjaelperyttere

CyklingValgren glæder sig til en sæson med flere hjælperyttere Danmarks højest rangerende mandlige cykelrytter regner med at få en mere klar kaptajnrolle på sit nye hold Team Dimension Data.
Michael Valgren Andersen sluttede 2018-sæsonen på en 12.
plads på verdensranglisten.
FOTO / ANP / Marcel van Hoorn / Netherlands OUT Af Niels Anton Heilskov28.
dec.
2018 kl.
11.
00Bemærk: artiklen er mere end 30 dage gammelLæs opEfter en succesfuld sæson på Astana-holdet, der blandt andet bød på sejre i Omloop Het Nieuwsblad og den prestigefyldte klassiker Amstel Goldrace, har Michael Valgren valgt at skifte til sydafrikanske Team Dimension Data.
Læs også:Valgren slået af Valverde i kamp om fornem prisHoldets taktiske oplæg kommer til at satse på færre ryttere, og Michael Valgren regner derfor med, at han komme til et være det afgørende våben på holdet i de løb, som han satser på.
- Det er ikke, fordi Astana ikke gav mig muligheder, men vi havde måske lidt for mange kaptajner, så man måtte lidt klare tingene selv, hvis man ville skabe et resultat, siger Michael Valgren til Cyclingnews.
Læs også:Bjergrigt Tour de France i vente: ´Det bliver svært for Fuglsang´Udsigten til dedikerede hjælperyttere var også en af de første ting, som det sydafrikanske holds sportsdirektør Rolf Aldag brugte som lokkemiddel for at tiltrække den danske stjernerytter.
Læs også:Danske Tour-stjerner i PostNord Danmark Rundt?
'Jeg fornemmer, de gerne vil'- Dimension Data kom med et tilbud, og jeg talte med Rolf Aldag.
Jeg kunne tydeligt se min rolle på holdet, og hvordan de ville bruge ryttere til at hjælpe mig.
Holdet var ivrige efter at få mig, og de viser mig stor tillid, forklarer han i samme interview.
Den tillid og hjælp skal give danskeren muligheden for at skabe resultater i forårsklassikerne og forhåbentlig give ham den form, der skal til for at køre med om medaljerne ved VM.
- Danmark har aldrig vundet VM.
Matti Breschel er blevet nummer to og tre.
Måske kan det blive mig næste gang.
Næste år bliver det mig, siger Michael Valgren.
FacebookTwitterKopier linkEmner:Matti Breschel (cykelrytter)|Michael Valgren (cykelrytter)|Team Dimension Data|Cykelsport|Sydafrika




https://www.dr.dk/nyheder/udland/solcelleanlaeg-giver-lys-i-moerket-i-verdens-stoerste-flygtningelejr

Flygtede rohingyaerSe temaUdlandSolcelleanlæg giver lys i mørket i verdens største flygtningelejrSelvom livet er hårdt i flygtningelejren, er solcelleanlæggene med til at gøre tilværelsen en smule bedre.
Af Rasmus Christiansen28.
dec.
2018 kl.
12.
45Bemærk: artiklen er mere end 30 dage gammelLæs opNår forholdene i en flygtningelejr skal beskrives, er det oftest udelukkende negativt.
Men i verdens største flygtningelejr i Bangladesh, som huser rohingyaer - det statsløse, muslimske mindretal i Myanmar - er der noget, som adskiller den fra mange andre.
Læs også:Bangladesh vil sende rohingyaerne hjemDR's Asienkorrespondent, Philip Khokhar, har besøgt lejren - og blev noget overrasket over synet, der mødte ham.
De små solcelleanlæg kan have været med til at redde liv, da rohingyaerne var på flugt.
Philip Khokhar, DR's AsienkorrespondentForbedrer flygtningenes hverdagOveralt i lejren var der nemlig solcelleanlæg.
- Rohingyaerne lever et meget fattigt og hårdt liv, men de har faktisk formået at opbygge en næsten ”funktionel" lejr, forklarer han.
- Havde der ikke været det sparsomme lys fra anlæggene om aftenen, ville hele lejren være bælgravende mørk, mens næsten en million flygtninge skulle spise og sove.
De fleste solcelleanlæg er stillet op af velgørenhedsorganisationer for at forbedre flygtningenes hverdag.
Læs også:Lego giver 650 millioner kroner til børn i flygtningelejreMange af rohingyaerne tog også deres egne, mindre solcelleanlæg med, da de flygtede fra Myanmar i 2017, fortæller Philip Khokhar.
Om natten sørger den opsamlede solenergi for, at der er belysning i lejren.
Det er ikke meget, men folk føler sig lidt tryggere.
Solcelleanlæg kan have reddet livDe fleste af rohingyaerne forlod Myanmar i 2017, da landets hær ifølge FN indledte "et skoleeksempel på etnisk udrensning" mod rohingyaerne.
Læs også:Rapport: Myanmars militær dræber og voldtager rohingyaerUden det sparsomme lys fra solcelleanlæggene, ville lejren være bælgragende mørk om natten.
Philip Khokhar, DR's AsienkorrespondentDa 29-årige Aman Ullah flygtede med sin familie, var den eneste ejendel, han tog med, et lille solcelleanlæg.
- Vi kunne snakke med vores pårørende over en telefon.
Så kunne de fortælle os, hvilken vej til Bangladesh, der var sikker, siger han.
Netop det at være i kontakt med familien har reddet mange flygtninges liv, forklarer Philip Khokhar.
- Flugten fra Myanmar til Bangladesh var ret risikabel, da de skulle finde et sted at krydse floden uden at blive opdaget af militæret eller buddhistiske ekstremister.
Så de brugte telefonerne til at kommunikere med hinanden om, hvor militæret var, og hvor der var fri bane.
Læs også:Myanmar afviser FN-rapport om folkedrab på mindretal- Uden de små solcelleanlæg var deres telefoner løbet tør for strøm.
Så anlæggene kan faktisk have været med til at redde liv, siger han.
FacebookTwitterKopier linkEmner:Myanmar|Solenergi|Flygtninge og asylansøgere|Bangladesh|Forenede Nationer




https://www.dr.dk/nyheder/penge/albaek-er-stoppet-som-bestyrelsesformand-ilse-jacobsen

PengeAlbæk er stoppet som bestyrelsesformand for Ilse JacobsenMorten Albæk er efter en turbulent periode forladt bestyrelsen i designfirmaet Ilse Jacobsen.
Ilse Jacobsen har allerede fået erstattet bestyrelsesformand Morten Albæk med Jonas Brennwald, salgsdirektør for Grohe.
28.
dec.
2018 kl.
10.
54Bemærk: artiklen er mere end 30 dage gammelLæs opDesignvirksomheden Ilse Jacobsen har fået ny bestyrelsesformand, efter at den hidtidige formand, Morten Albæk, har valgt at udtræde af selskabet, skriver Børsen.
Flere tidligere medarbejdere fortalte i Berlingske om et utroligt dårligt arbejdsmiljø, ligesom de også havde svært ved at få udbetalt de feriepenge, de havde krav på.
Det fik Morten Albæk til at kritisere den daværende ledelse i form af stifteren selv, Ilse Jacobsen, og hendes mand, Jesper Bo Jacobsen, der indtil da var administrerende direktør.
Fortsætter som menige medlemmerI den forbindelse fremgik det også, at Albæk ville stoppe som formand senest ved udgangen af 2019.
Jonas Brennwald, der er salgsdirektør for Grohe, bliver ny bestyrelsesformand, mens Ilse og Jesper Bo Jacobsen fortsætter som menige medlemmer af bestyrelsen.
Den filosofiuddannede Morten Albæk var i en årrække kommunikations- og marketingsdirektør hos Vestas, inden han i 2015 stiftede virksomheden Voluntas sammen med rigmanden Jan Bech Andersen.
Voluntas investerer i bæredygtige, mangfoldige virksomheder og rådgiver også andre om sådanne investeringer.
/ritzau/FacebookTwitterKopier linkEmner:Jan Bech Andersen (erhvervsleder)|Voluntas|Erhverv|Vestas Wind Systems|Mode- og designbranchen




https://www.dr.dk/musik/skandaler-comebacks-og-en-broelende-fisse-her-er-de-stoerste-musiknyheder-fra-2018

MusikSkandaler, comebacks og en brølende fisse: Her er de største musiknyheder fra 2018Har du glemt, hvad der skete i musikkens verden i løbet af 2018?
Få genopfrisket hukommelsen her.
Britney Spears, Lukas Graham og rapperen Nikoline stod - på godt og ondt - bag nogle af året største musikhistorier herhjemme i 2018.
Af Christian Ellegaard28.
dec.
2018 kl.
11.
06Bemærk: artiklen er mere end 30 dage gammelLæs op2018 har været endnu et hæsblæsende år i musikkens verden.
Bølgerne er gået højt, tårerne har trillet, og så bød året naturligvis på bunkevis af ny musik fra ind- og udland.
Vi opsummerer musikåret 2018 og giver dig de bedste musikhistorier fra året, der snart går på hæld.
1Popstjerne lagde sig selv i graven og masser ny musikÅret startede ud på dramatisk vis, da popsensationen Gulddreng lagde sig selv i graven ved en storstilet farvel-koncert i Royal Arena i København.
Læs også:Farvel til Gulddreng: Tak fordi du var gennemført bling-blingMen trods et musikalsk farvel bød 2018 også på masser af ny musik – og meget mere end vi kan nå at nævne her.
To af landets helt store eksportsucceser, Mø og Lukas Graham, udsendte begge nye - og længe ventede - albums i år, ligesom der også var nye skiver at hente fra navne som Benal, Saveus og Medina, som gjorde dansk comeback med sit første dansksprogede album siden 2011.
Hør 'Love Someone' med Lukas Graham her, mens du læser videre:Lukas Graham - Love SomeonePå den udenlandske scene var der nyt fra store rapkanoner som Nicki Minaj, Drake, Kanye West, Eminem og Travis Scott, mens Jay-Z og Beyoncé slog pjalterne sammen og indtog Le Louvre under navnet The Carters.
Læs også:30 år, far og popstjerne: I dag har Lukas Graham skiftet sorgen ud med kærlighedI poppens verden dominerede navne som Ariana Grande og Camila Cabello, mens der også var nye toner fra blandt andre Troye Sivan, Mariah Carey, Shawn Mendes, Little Mix og svenske Robyn.
Læs også:Svensk verdensstjerne er tilbage med ny musik efter 8 års pause2Skandalekoncerter og en kronprins i hoplaFestival-feberen rasede gennem det danske sommerland, hvor fynske Tinderbox satte publikumsrekord, mens en storrygende Johnny Madsen havde noget på hjerte på Jelling Musikfestival.
Læs også:Storrygende Johnny Madsens opsang til ungdommen: Lev nu jeres liv, for helvede!
På Roskilde Festival lagde Eminem Orange Scene ned - og ned kom også rapperen Del the Funky Homosapien, der under Gorillaz' koncert faldt af scenen.
Dermed fik årets Roskilde-fest en noget brat afslutning.
Læs også:Dramatisk afslutning på Roskilde: Gorillaz-rapper falder pludselig af scenenHos Smukfest bød programmet på en kronprins i hopla, da Kronprins Frederik overraskede alle og dukkede op på scenen under en koncert med rockbandet Nephew.
Også den amerikanske popprinsesse Britney Spears gæstede den jyske bøgeskov, men hverken publikum eller anmeldere var synderligt imponerende over det show, poplegenden leverede, og kaldte det blandt andet 'en fæl fiasko' og 'århundredets dårligste koncert'.
Av.
Læs også:Britney Spears bliver kaldt 'århundredets dårligste koncert': Nu svarer Smukfest på kritikken3Politiske popstjerner og kontroversielt hønse-hit2018 var året, hvor amerikanerne skulle til midtvejsvalg, og popsangerinden Taylor Swift var blandt dem, der blandede sig i de politiske diskussioner.
Swift er i flere år blevet kritiseret for at være hermetisk lukket, når det kom til politiske spørgsmål, men i et opslag på Instagram brød hun sin politiske tavshed og opfordrede amerikanerne til at gå til stemmeurnerne.
Læs også:Efter massiv kritik: Nu bryder superstjerne sin politiske tavshedBlot to dage senere havde over 250.
000 amerikanere registreret sig som nye vælgere - måske grundet det, der blev døbt 'Taylor Swift-effekten'.
Rihanna blandede sig også i det politiske klima, da hun bogstaveligt talt trak stikket på Donald Trump og forbød præsidenten at bruge hendes musik under sine vælgermøder.
Artister som Adele og Pharrell Williams har tidligere nedlagt samme forbud.
Politisk blev det også, da Israel i foråret vandt Eurovision Song Contest.
Med sin skøre 'hønsesang', 'Toy', hev sangerinden Netta sejren hjem til sit fædreland, men den israelske sejr faldt ikke i god jord hos alle.
Hør sangen her:Mange danske tv-seere fandt sangen mærkelig og rasede over resultatet, mens en række kendte danskere opfordrede til boykot af næste års konkurrence, som efter den israelske sejr skal afholdes i Tel Aviv.
Læs også:Danskerne raser over Grand Prix-vinder: Derfor vandt Israels hønse-hitGrand Prix-fansene kunne dog glæde sig over, at danske Rasmussen og hans vikinge-sang, 'Higher Ground', fik en niendeplads - Danmarks bedste resultat i fem år.
4Rasende rappere og en brølende fisseOgså i rap-verdenen gik bølgerne højt året igennem.
De to dronninger af rap, Nicki Minaj og Cardi B, har længe ligget i åben krig, men fejden mellem de to kulminerede i efteråret, da Cardi B angiveligt kastede en sko efter Minaj, da de begge deltog i en fest under modeugen i New York.
Også i mændenes rækker var der ugler i mosen, da Eminem og Machine Gun Kelly hver især udgav diss-track på diss-track, hvor de svinede hinanden til.
Flere medier og fans spekulerede dog senere i om hele balladen var et iscenesat mediestunt.
Læs også:Superstjerner ligger i åben rap-krig - men er det hele snyd og bedrag?
Herhjemme gav den kontroversielle og sex-dømte rapper Tekashi 6ix9ine koncert på Vega i København, hvilket fik én af spillestedets ansatte til at sige sit job op i protest.
Godt gik det heller ikke, da rapperen Lil Pump lagde vejen forbi Danmark.
Hans besøg endte med en anholdelse og en udvisning af Danmark.
Herhjemme var det dog en helt anden rapper, der stjal billedet.
På nummeret 'Sut min klit' gav danske Nikoline - og hendes brølende fisse - på kontroversiel vis fingeren til sexismen.
Læs også:Rapperen Nikoline: Vil du høre fissen snakke?
Værsgo, hør den brøle!
Den danske rapper fik selskab af Oliver Bjerrehuus, Peter Aalbæk og komikerduoen Ditte & Louise i den tilhørende musikvideo, der hos mange nok har sendt kaffen i kurs mod den gale hals.
Hør eller genhør nummeret her:Nikoline - Sut min klit5Kim Larsen blev hyldet af hele DanmarkKim Larsen blev 72 år.
Endelig var 2018 også året, hvor Danmark mistede én af sine største musikere.
Nationalskjalden Kim Larsen døde den 30.
september 72 år gammel.
Gennem flere dage blev Larsen hyldet og mindet i medierne og af danskere rundt omkring i landet, der lagde blomster, tændte lys og samledes til fællessang for at vise den afdøde sanger en sidste respekt.
Det hele kulminerede med et storstilet mindeshow på Rådhuspladsen, hvor en lang række danske musikere hyldede Larsen og hans sange.
Læs også:Tusinder samlet til mindekoncert: Han er vores allesammens Kim LarsenDet var dog 14-årige Alfred, der endte med at stjæle showet, da han gik på scenen og opførte Kim Larsens klassiker 'Joanna'.
I alt 1,4 millioner danskere så med, da DR1 transmitterede mindekoncerten.
Se eller gense Alfreds optræden med 'Joanna' her:I 2018 mistede vi også andre stjerner som Avicii, Aretha Franklin, Mac Miller, XXXTentacion og danske Rasmus Berg fra hiphopgruppen Den gale pose.
FacebookTwitterKopier linkEmner:Pop og rock|København|Roskilde|Valg og folkeafstemninger|Musikfestivaler




https://www.dr.dk/nyheder/indland/sanne-blev-snydt-af-sangfugle-svindler-han-tog-roeven-paa-os

IndlandSanne blev snydt af sangfugle-svindler: 'Han tog røven på os'Antallet af bedragerisager satte rekord i år.
Sangfugle-samleren Sanne Lauge Nielsen var en af dem, der blev bedraget.
Sanne Lauge Nielsen og hendes samling af Kay Bojesen sangfugle.
(© dr)Af Thomas Klose Jensen og Maiken Steen Frederiksen28.
dec.
2018 kl.
09.
50Bemærk: artiklen er mere end 30 dage gammelLæs op- Lige fra jeg fik den første, tænkte jeg: ”Jeg skal bare have resten”.
Hjemme hos Sanne Lauge Nielsen i Sorø står Kay Bojesens sangfugle i træ linet op på rad og række på kommoden.
Som enhver dedikeret samler er Sanne Lauge Nielsens drøm at gøre samlingen komplet.
Derfor holder hun hele tiden øje med annoncer på sider som DBA.
dk og salgsgrupper på Facebook.
Af samme grund lavede hun i februar et opslag, hvor hun beskrev, hvilke af de kulørte sangfugle hun var på udkig efter.
Det fik en mand, der kaldte sig Max, til at kontakte hende med et tilbud om, at han gerne ville sælge hende flere af netop de fugle, Sanne Lauge Nielsen manglede til sin samlingIkke nok med at han ville sælge dem til Sanne Lauge Nielsen, gennem en ven kunne han endda få flere af dem, så også hendes kollega kunne købe fugle til sin samling.
Max kunne også skaffe sangfugle til Sanne Lauge Nielsens kollega.
(© dr)På intet tidspunkt overvejede Sanne Lauge Nielsen og hendes kollega, at der kunne være tale om et svindelnummer.
- Hans priser var stort set de samme, som vi havde set andre give for dem, så vi fangede ikke, at der var noget snyd dér.
At han så havde en kammerat, der også havde de her fugle, så vi begge to kunne købe dem, det var jo bare meget rart for os, forklarer hun.
- Jeg ved ikke, hvor mange tusinde kroner vi fik brugt på de skide fugle i løbet af dagen.
’Rosie’ til spotprisManden sendte dog ikke et track and trace-nummer på pakken med sangfugle, for tilfældigvis arbejdede en af hans venner i postfirmaet GLS, og han kunne derfor tage sangfuglene med til dem gratis.
Ti-øren faldt for Sanne Lauge Nielsen, da Max pludselig kunne tilbyde dem sangfuglen ’Rosie’ for et par hundrede kroner.
Lige netop den sangfugl er lavet i et meget lavt antal til medarbejderne i Rosendahl og er derfor ikke sådan bare lige til at få – pt.
står den eksempelvis til 20.
000 kroner i en annonce på Den Blå Avis.
- Da han tilbød os den sidste fugl – som ingen af os havde, og som vi begge vidste, er mega-dyr – blev vi enige om, at der var noget galt, for den kan du sgu ikke købe for 400 kroner, siger hun.
Derfor skrev de to kolleger til Max og gjorde det klart, at de ville have deres penge igen.
De gav ham ovenikøbet en uge til enten at levere fuglene eller sende pengene retur.
Da ingen af delene skete, meldte de ham til politiet for bedrageri.
- Han tog røven på os for at sige det mildt, siger Sanne Lauge Nielsen.
Flere og flere bedragesSanne Lauge Nielsen og hendes kollega er langt fra de eneste, der bedrages, når de handler online.
Hvor politiet i 2008 modtog 4.
372 anmeldelser om bedrageri, er antallet per 20.
december 2018 kravlet op på 18.
070 anmeldelser - der er dog tale om foreløbige tal, så det kan ændre sig.
Rigspolitiet har tidligere vurderet i rapporten National Strategisk Analyse 2017, at svindel i handler mellem privatpersoner tegner sig for 15 procent af det samlede antal anmeldelser om bedrageri.
- Jeg tror, det er en helt naturlig udvikling af vores samfund, hvor vi begår os mere og mere på nettet.
Vi køber alle vores ting på nettet, vi sælger vores ting på nettet, og så er det jo desværre en naturlig udvikling, at kriminaliteten også ændrer form, forklarer Trine Møller, der er centerchef i LCIK (Landsdækkende Center for IT-Relateret Økonomisk Kriminalitet).
Forbrugerrådet vil have platforme på banenI Forbrugerrådet Tænk genkender formand Anja Philip udviklingen med et stigende bedrageri, når private handler med hinanden.
Organisationen mener, at de platforme, hvor der handles brugt, har et stort ansvar for at skabe et trygt rum at handle i.
- En række virksomheder, som Den Blå Avis og Trendsales og sådan nogle, gør noget og har nogle sikkerhedssystemer.
Det er rigtig godt, og de må gøre endnu mere, siger hun.
- Men så er der sådan noget som Facebook, der gør ingenting i dag.
De bør virkelig oppe sig og blive meget mere proaktive.
Har flere sikkerhedstiltagBåde Trendsales og DBA erkender, at der finder svindel sted på deres respektive platforme.
Førstnævnte har haft omkring 200 sager det seneste år, mens sidstnævnte ikke ønsker at oplyse sit antal sager.
Begge understreger dog, at svindelsagerne fylder mindre, fordi det samlede antal handler på de to sites stiger.
Hos Trendsales, der også driver samhandelssitet Tradono, har man desuden indbygget et betalingssystem, hvor brugerne – mod en procentdel af prisen på det handlede produkt – kan købe sig til en sikkerhed ved, at selskabet tilbageholder pengene, til varen er modtaget.
- Og det vil jeg opfordre alle brugere til at gøre, for det er altså måden at sikre sig på – ellers kan jeg ikke se nogen andre måder, hvor vi kan gardere brugerne 100 procent, siger Mads Aarøe Mathiesen, administrerende direktør i Trendsales og Tradono.
DBA oplyser, at man reagerer på de anmeldelser, som kommer fra brugerne.
Derudover tilbyder man også, at både sælger og køber kan blive valideret med NemID.
DR Nyheder har igennem længere tid forsøgt at få et interview med Facebook, men det har ikke været muligt.
I en mail skriver kommunikationschef Lukasz Lindell dog, at ethvert salg af produkter eller service skal leve op til den gældende lovgivning - ellers kan det føre til konsekvenser for brugerne af Facebook.
- Vi opfordrer folk til altid at melde det til os, hvis de mener, at nogen misbruger vores platforme, så vi kan træffe de fornødne foranstaltninger.
I Facebook Marketplace kan dette gøres ved at klikke på pilen i det øverste højre hjørne af hver vare, vælge "Anmeld sælger" og så beskrive, hvorfor du anmelder sælgeren - for eksempel at du ikke modtog varen eller hvis varen ikke var beskrevet korrekt, skriver han.
Sanne stoler ikke på folk længereHelt præcis endte Sanne Lauge Nielsen med at bruge 2.
350 kroner, mens kollegaen blev franarret 2.
983 kroner.
- Jeg har jo kun min flexjob-løn, og det er jo begrænset, hvor høj den er, så det er bare øv, siger hun.
Sanne Lauge Nielsen går nu og venter på, at hendes sag mod svindleren Max – hvilket viste sig ikke at være hans rigtige navn – skal for retten.
Kollegaens sag er allerede afsluttet som en tilståelsessag, hvor manden, der svindlede med træfuglene, blev idømt halvandet års fængsel for en lang række forhold.
Sanne Lauge Nielsen har opgivet at få sine penge tilbage.
- I retten forklarede han, at han ikke ejede noget, og du kan jo ikke rive håret af en skaldet, siger hun og forklarer, at hendes tillid til andre personer har lidt et knæk som følge af sagen.
- Jeg har bare indset, at vi ikke kommer til at få vores penge, og at jeg skal passe på med, hvad jeg gør.
Hvis jeg skal købe noget nu, skal jeg ud til folk og have ting i hånden og se dem, før folk får deres penge.
Se mere om det stigende antal svindelsager i TV Avisen i aften.
FacebookTwitterKopier linkEmner:Anja Philip (erhvervsleder)|Kay Bojesen (designer)|Den Blå Avis|Økonomisk kriminalitet|Sorø




https://www.dr.dk/nyheder/udland/trist-rekord-i-sverige-antallet-af-skuddraebte-stiger-til-det-hoejeste-nogensinde

UdlandTrist rekord i Sverige: Antallet af skuddræbte stiger til det højeste nogensindeI løbet af 2018 er 44 mennesker blevet dræbt med skydevåben.
Det er langt over en fordobling på syv år.
Seks personer blev i juni skudt uden for en internetcafe i Malmø.
Tre af dem døde.
Af Andreas Lindqvist28.
dec.
2018 kl.
08.
08Bemærk: artiklen er mere end 30 dage gammelLæs opSverige oplever igen i år en stigning i antallet af skuddræbte.
Den triste tendens har stået på siden i hvert fald 2011, hvor landets kriminalpræventive råd, BRÅ, begyndte at opgøre tallet særskilt.
Det år blev 17 svenskere dræbt med skydevåben.
I år er tallet oppe på 44, en stigning på 159 procent på syv år, og det højeste nogensinde ifølge SVT.
Alene siden sidste år er antallet af skuddræbte i Sverige steget med 10 procent.
Langt de fleste af drabene sker internt i kriminelle miljøer i de store byers socialt belastede kvarterer.
Læs også:Svenske vælgere er utrygge: Voldtægter og drab stiger og stigerMen i år konstaterer politiet, at flere af skyderierne er rykket ud i mindre samfund som Uppsala og Eskilstuna.
- De har haft et virkelig hårdt år i år, når det angår antallet af skyderier og drab på en meget kort tidsperiode, siger bandeekspert Gunnar Appelgren ved Stockholms Politi til SVT.
Læs også:To eksplosioner rammer sydsvenske byerFlere er anholdtAntallet af skudepisoder er ellers gået en anelse ned siden sidste år og lander i år lige omkring de 300.
Samtidig har politiet været mere aktivt.
I alt 800 våben er hidtil beslaglagt, og samlet 299 personer er blevet anholdt mistænkt for grov eller alvorlig våbenkriminalitet.
Sidste år var det tilsvarende tal 58.
Politiet mener at have succes med sin indsats, blandt andet da det lykkedes at dæmpe en konflikt mellem to bander i Stockholmforstaden Rinkeby.
Læs også:To sårede efter ny skudepisode i SverigeMen der er lang vej endnu, før freden sænker sig.
- Det er for tidligt at fejre.
Vi ser først om tre-fem år, om det er lykkedes at bryde trenden, siger Gunnar Appelgren.
Ifølge den svenske avis Metro har svenske 15- til 29-årige den største risiko for at blive udsat for vold med skydevåben i 13 sammenlignelige europæiske lande.
FacebookTwitterKopier linkEmner:Sverige|Kriminalitet|Mord|Stockholm|Politi




https://www.dr.dk/nyheder/indland/11000-har-set-listen-over-nazi-medlemmer

Indland11.
000 har set listen over nazi-medlemmerDer har været stor interesse for at se Bovrup-listen over nazi-medlemmer født før 1908.
Et billede fra et møde i Danmarks Nationalsocialistiske Arbejderparti (DNSAP).
Ifølge medlemskartoteket var der fra 1931-45 22.
775 medlemmer.
28.
dec.
2018 kl.
06.
52Bemærk: artiklen er mere end 30 dage gammelLæs opI år valgte foreningen Danske Slægtsforskere at offentliggøre en del af navnene på det såkaldte Bovrup-kartotek over danske nazister før og under Anden Verdenskrig.
Siden 1.
november har det via Slægtsforskernes Bibliotek været muligt at downloade en digitaliseret liste med navnene på godt 5000 af de knap 23.
000 personer på listen.
Der er tale om personer født i 1908 eller tidligere, og som derfor ville være mindst 110 år i dag.
- Normalt er der måske 100, der henter dét, vi lægger ud, men Bovrup-listen er blevet downloadet mere end 11.
000 gange, siger Per Andersen, bibliotekets leder og næstformand i Danske Slægtsforskere.
Listen fundet hos leder Frits ClausenBovrup-listen stammer fra en afskrift af medlemslisten i Danmarks National-Socialistiske Arbejderparti (DNSAP), som medlemmer af Modstandsbevægelsen foretog i maj 1945 kort før ophøret af den tyske besættelse.
Modstandsfolkene fandt medlemslisten hjemme hos DNSAP-leder Frits Clausen i den sønderjyske by Bovrup, der derfor har lagt navn til kartoteket.
Listen blev trykt, men en byretsdom fra 1946 fastslog, at navnene på medlemmerne af det danske nazistparti skulle lægges under arkivloven, så kun forskere og andre med gyldig grund kunne se navnene i Rigsarkivet.
Danske Slægtsforskere vil i 2019 tilføre 2.
000-3.
000 navne til den digitaliserede liste.
/ritzau/FacebookTwitterKopier linkEmner:DNSAP|Fritidsaktiviteter|Rigsarkivet|Anden verdenskrig|Frits Clausen (politiker)




https://www.dr.dk/nyheder/regionale/oestjylland/effektive-kontroller-politiet-har-konfiskeret-117-koeretoejer-i

ØstjyllandEffektive kontroller: Politiet har konfiskeret 117 køretøjer i aarhusianske ghettoer- Så længe det fortsætter, dukker vi op, lyder det fra lederen af færdselspolitiet i Østjylland.
Af Kasper Heide Lund og Heikki Yding28.
dec.
2018 kl.
07.
45Bemærk: artiklen er mere end 30 dage gammelLæs opPolitiet har nok at se til, når det laver færdselskontroller i Gellerupparken og Bispehaven i det vestlige Aarhus.
Alene i år har Østjyllands Politi konfiskeret 117 motorkøretøjer - flest scootere og knallerter, men også ni biler og 25 motorcykler.
Det er dobbelt så mange, som politiet havde regnet med.
- Vi sætter en dyd i at gøre en forskel for folk herude, som synes, det er til stor gene, at der er knallerter eller folk uden kørekort, som kører rundt.
Det er et mål for os, fortæller betjent Nielsen, der af hensyn til sit arbejde i ghettoområdet ikke ønsker at få sit fornavn frem.
Målet er mere tryghedI alt har politiet i Aarhus Vest gennemført 23 kontroller sammen med færdselspolitiet.
Lederen af færdselspolitiet i Østjylland, Heine Hansen, forklarer, at indsatsen fortsætter det kommende år.
- Det viser sig, at stort set hver gang vi er der, er der mange sager, og så længe det fortsætter, vil vi også dukke op.
Det her ligger os meget på sinde, siger han.
- Det skal også være trygt at færdes i trafikken i de socialt udsatte boligområder.
Det er vi meget opmærksomme på.
Politiet kan konfiskere en bil, hvis føreren flere gange er taget i den samme forseelse.
Eksempelvis for at have kørt uden at have et kørekort.
FacebookTwitterKopier linkEmner:Politi|Jylland|Færdselsforseelser|Aarhus|Østjyllands Politi




https://www.dr.dk/nyheder/udland/michelle-obama-vaelter-hillary-clinton-af-pinden-som-mest-beundrede-kvinde

Michelle Obama i DanmarkSe temaUdlandMichelle Obama vælter Hillary Clinton af pinden som 'mest beundrede kvinde'Michelle Obama er for første gang den mest beundrede kvinde blandt amerikanerne.
Michelle og Barack Obama topper listerne over mest beundrede mand og kvinde i USA.
Af Emil Eller28.
dec.
2018 kl.
10.
30Bemærk: artiklen er mere end 30 dage gammelLæs opHvilken mand og kvinde i hele verden beundrer du mest?
Det spørgsmål stiller Gallup hvert år amerikanerne i en stor undersøgelse.
Mest beundrede mændBarack Obama - 19 %Donald Trump - 13 %George W.
Bush 2 %Pave Frans 2 %Bill Gates 1 %Bernie Sanders 1 %Bill Clinton 1 %Dalai Lama 1 %Joe Biden 1 %Elon Musk 1 %Mike Pence 1 %Og mens tidligere præsident Barack Obama for 11.
år i træk finder vej til toppen af mændenes liste, er der i år udskiftning i toppen hos kvinderne.
Her er det for første gang i 17 år ikke den tidligere førstedame, senator og præsidentkandidat Hillary Clinton, der er mest beundret af amerikanerne.
Den pris går i stedet til en anden tidligere førstedame, Michelle Obama.
Og det endda med stor margin.
15 procent af amerikanerne har peget på Michelle Obama som den mest beundrede kvinde, mens tv-værten Oprah Winfrey tager andenpladsen med fem procent.
En nyligt udgivet selvbiografi og en stor foredragsturné har formentlig været med til at bringe Michelle Obama endnu mere frem i rampelyset end tidligere.
Læs også:Michelle Obamas selvbiografi sælger en million om ugenHillary Clinton, der efterhånden har trukket sig mere og mere tilbage fra offentlighedens søgelys, er nummer tre på listen med fire procent - lige foran den nuværende førstedame, Melania Trump.
Én førsteplads fra rekordenMest beundrede kvinderMichelle Obama - 15 %Oprah Winfrey - 5 %Hillary Clinton - 4 %Melania Trump - 4 %Dronning Elizabeth - 2 %Angela Merkel - 2 %Ruth Bader Ginsburg - 2 %Ellen DeGeneres - 2 %Nikki Haley - 1 %Malala Yousafzai - 1 %Nancy Pelosi - 1 %Barack Obama topper mændenes liste med hele 19 procent foran præsident Donald Trumps 13 procent.
Det er fjerde år i træk, at Trump finder vej til andenpladsen.
Han er indtil videre den kun anden præsident, der ikke har prøvet at toppe listen.
Den anden er Gerald Ford.
Listen er blevet lavet hvert år siden 1946, med undtagelse af 1976, skriver BBC.
Barack Obama er nu ifølge Gallup kun én førsteplads fra at dele rekorden for flest førstepladser med tidligere præsident Dwight Eisenhower.
Der skal dog noget til, før han når langtidsholdbarheden hos britiske dronning Elizabeth, der 50 år i træk er endt i top 10.
I år er hun den femte mest beundrede kvinde.
I undersøgelsen har Gallup spurgt 1.
025 tilfældigt udvalgte amerikanere i alle stater, hvem af alle personer i hele verden, de beundrer mest.
Spørgeundersøgelsen er foretaget mellem 3.
og 12.
december i år.
FacebookTwitterKopier linkEmner:Barack Obama (politiker)|Donald Trump (politiker)|USA|TNS Gallup|Analyseinstitutter




https://www.dr.dk/mitliv/marcia-overraskede-sig-selv-hos-psykologen-det-er-maaske-fordi-jeg-er-til-kvinder

FacebookTwitterKopier link




https://www.dr.dk/nyheder/viden/kroppen/overset-bensygdom-giftig-olie-og-depression-her-er-de-3-mest-laeste

KroppenOverset bensygdom, giftig olie og depression: Her er de 3 mest læste sundhedshistorier i årPå førstepladsen ligger en bensygdom, som rigtig mange danskere lider af, men få får behandling for.
Af Nanna Bliksted Lange28.
dec.
2018 kl.
07.
01Bemærk: artiklen er mere end 30 dage gammelLæs opNår vi i dag læser nyheder om krop og sundhed, kan det nogle gange lyde som historier fra en science fiction-film.
I år fandt forskere for eksempel ud af, at de kan overføre et minde fra én snegl til en anden, og at din personlighed kan afsløre, om du tror på konspirationsteorier.
Men årets mest læste historier om kroppen er ikke så virkelighedsfjerne.
Det er historier om lys i soveværelset, kokosolie og en ikke særlig kendt, men udbredt sygdom.
De har dog alle noget tilfælles, mener Bente Klarlund.
Hun er sundhedsekspert, overlæge og klinisk professor på TrygFondens Center for Aktiv Sundhed på Rigshospitalet og Københavns Universitet.
- Det er noget, der rammer mange mennesker, og så er det historier, man kan bruge til noget, siger hun.
1Hver tiende dansker lider af bensygdom – kun få kommer i behandlingRLS kan være smertefuldt og ødelægger nattesøvnen for tusindvis af danskere.
Men kun et fåtal får hjælp.
(© ColourBox)Årets mest læste historie om kroppen handler om en sygdom, der ikke har noget dansk navn.
Restless leg syndrome, RLS, (som kan oversættes til noget i retningen af ”rastløse ben-syndrom”) rammer op imod én ud af ti danskere.
Det er dog kun meget få, der får en diagnose og kommer i behandling.
- Sygdommen kan lede til dårlig nattesøvn og dermed dårlig livskvalitet, fortalte Merete Karlsborg, som er overlæge på neurologisk afdeling på Bispebjerg Hospital.
Én af de to former for RLS skyldes måske vitamin- eller jernmangel.
Den anden form er ofte arvelig.
Men symptomerne kan mindskes ved for eksempel at have gode sovevaner eller ved at undgå tobak eller alkohol.
Læs også:Hver tiende dansker lider af ben-sygdom: Kun få kommer i behandlingBente Klarlund fortæller, at historien om RLS er én af de historier, der rammer mange mennesker.
- RLS er generende og underbehandlet, og mange af dem, der har det, ved ikke, at der er et navn for det.
- At der bliver skrevet om sygdommen kan måske få disse mennesker til at ændre adfærd, så de søger læge, siger hun.
2Ekspert: Kokosolie er ”ren gift”I 2018 blev kokosolie beskyldt for at være "ren gift" af en professor fra Harvard universitet.
Arkivfoto, Kokosolie var ellers blevet hyldetsom et altmuligt-middel, men en Harvard-professor slog i august alarm og kaldte olien for ”én af de værste ting, man kan spise” og sagde, at olien var lige så skidt for ens helbred som ”ren gift”.
Kokosolie indeholder nemlig en meget høj andel af mættet fedt pr.
100 gram i forhold til for eksempel smør.
Seniordiætist i den britiske hjerteforening, Victoria Taylor, var enig i kritikken og anbefalede, at man i stedet skulle bruge andre vegetabilske olier som olivenolie eller solsikkeolie.
Læs også:Ekspert: Kokosolie er 'ren gift'- Historien om kokosolie indeholdt en god konflikt.
Det var nærmest blevet råbt, at det var noget, man havde brug for.
Og så viser det sig, at det har man slet ikke.
Det er en af de historier, der kan få folk til at ændre adfærd, når de køber ind, siger Bente Klarlund.
Arne Astrup, institutleder for Idræt og Ernæring på Københavns Universitet mente dog ikke, at man skulle se så hårdt på kokosolien.
- De advarsler, der er kommet, er baseret på forældede videnskabelige vurderinger, fordi det sådan set bare er baseret på, at der er meget mættet fedt i, og derfor er det usundt, sagde han.
3Lyseslukker: Selv en smule lys i soveværelse kan føre til depressionDet er vigtigt, at der er helt mørkt i soveværelset.
For selv det mindste lys kan måske føre til depression, konkluderede japanske forskere i år.
(© ColourBox)Selv en lille smule lys kan være forstyrrende for din nattesøvn – og faktisk kan selv små mængder lys lede til depression.
Det viste en undersøgelse fra det japanske Nara Medical University tidligere i år.
Forskerne bag undersøgelsen undersøgte 863 personer over 60 år i en periode på to år.
Før undersøgelsen viste ingen af deltagerne tegn på at være deprimerede, men det ændrede sig efter forsøget.
Læs også:Lyseslukker: Selv en smule lys i soveværelset kan føre til depression7,3 procent af de deltagere, der blev udsat for så lidt som 0,4 lux om natten, viste tegn på depression.
For de deltagere, der blev udsat for 12,4 lux, var tallet 13,7 procent.
Lux er en måleenhed for lysstyrke.
Undersøgelsen viste også, at et helt mørkt soveværelse var afgørende, hvis man ville undgå depression.
FacebookTwitterKopier linkEmner:Arne Astrup (læge)|Københavns Universitet|TrygFonden|Sundhed og velvære|Storbritannien




https://www.dr.dk/sporten/badminton/axelsen-efter-svaer-saeson-frustrationen-blev-afloest-af-et-stort-savn

BadmintonAxelsen efter svær sæson: Frustrationen blev afløst af et stort savnViktor Axelsen fik det meste af 2018 spoleret af en ankelskade.
Et sportsligt år til glemmebogen blev for mennesket bag badmintonstjernen et yderst lærerigt et af slagsen.
(ARKIV) Skader har spoleret store dele af Viktor Axelsens 2018 Af Per Colstrup Vinkel28.
dec.
2018 kl.
06.
30Bemærk: artiklen er mere end 30 dage gammelLæs opKontrast.
Ordet opsummerer kort og kontant de seneste to år i Viktor Axelsens badmintonliv.
I 2017 kunne den 24-årige fynbo gå på vandet rent sportsligt.
Verdensmester i herresingle, vinder af sæsonfinalen og årets sportsnavn i Danmark.
23 år og allerede på toppen af verdensranglisten i den sport, han siden barndommen havde prioriteret højere end alt andet.
Det var meget frustrerende at mærke, hvordan mit træningsniveau faldt efter skaden.
Det var svært for mig at acceptere.
Viktor AxelsenEn stor del af barndommens minder var dem fra den mest mytiske af alle badmintonturneringer, All England.
Den lå i starten af 2018, oplagt at bygge det imponerende 2017 videre i retning af.
Læs også:Axelsen parat til at bryde med forbund: Kan koste OL og VMMen midt i marts, da verdenseliten samledes i Birmingham for at dyste om All England, var det uden Viktor Axelsen.
En ankelskade havde sendt ham på operationsbordet, ukampdygtig i flere måneder, og uden anden mulighed end et genoptræningsforløb, der umuliggjorde en deltagelse ved en af de få turneringer danskeren endnu ikke har formået at vinde.
2017 vs.
2018Axelsens seneste to sæsoner i talAntal sejre:2017: 37 / 2018: 29.
Antal titler:2017: 4 / 2018: 1.
Midt i marts vendte han for første gang tilbage til turneringsbadminton.
Den Axelsen, der igen stod klar til at smadre fjerbolde forbi modstanderne, var dog i en helt anden forfatning end ham, der i kalenderåret 2017 udviste nærmest skræmmende styrke.
For nok var meldingen, at kroppen var klar efter et snorlige genoptræningsforløb.
Sandheden var dog en noget anden, fortæller Viktor Axelsen.
- Det var meget frustrerende at mærke, hvordan mit træningsniveau faldt efter skaden.
Det var svært for mig at acceptere.
Jeg forsøger at kompensere i mange dele af min træning for at opnå et højere niveau, hvilket udløser følgeskavanker.
- Det sætter mig længere tilbage i jagten på mit topniveau, noget der har forfulgt mig det meste af sæsonen, forklarer Viktor Axelsen, der først i årets sidste måneder har følt at træningen har været optimal efter den ankelskade han pådrog sig i januar måned.
- Jeg blev i pausen væk fra badminton bekræftet i, at tålmodighed ikke er min stærke side.
Men af badminton er den rette vej i mit liv bekræftede pausen også.
Skaden skabte et tomrum, et savn af noget jeg elsker meget højt.
På den måde gav skaden et fint check af, at jeg har de rigtige prioriteter i mit liv, siger Viktor Axelsen.
Selv om sæsonen 2018 bød på et Europamesterskab og en finale I Indonesien vil den ifølge Axelsen selv hurtigt ryge i glemmebogen.
Ikke kun fordi 2017 var så meget bedre, men også fordi formen i slutningen af 2018 er genfundet, ankelskaden påvirker ikke længere mængden og intensiteten i den daglige træning.
Elementer der skal gøre 2019 endnu bedre end 2017 var det.
Skaden skabte et tomrum, et savn af noget jeg elsker meget højt.
Viktor AxelsenViktors værste fjende hedder ViktorDrømmen fra barndommens gade i Odense var ganske klar.
Engagementet, dedikationen og nidkærheden i træningen gjorde det tydeligt, at ambitionen om at blive verdens bedste badmintonspiller var af den realistiske slags.
Dengang som i dag blev enhver træning taget seriøst som var det en VM-finale.
En tilgang, der blev belønnet i 2017 med en VM-guldmedalje.
Samme seriøsitet var også med til at gøre ondt værre i 2018, hvor en alvorlig skade ramte, og resultaterne efterfølgende svigtede.
- Når jeg bliver skadet føler jeg, at jeg skal træne endnu mere.
Det er ulogisk, jeg burde træde et skridt tilbage, tage et par dage ud af kalenderen og finde mig selv.
Jeg vil påstå, jeg er blevet bedre til at lytte til min krop, men det er ikke min stærke side.
- Omvendt er det træningsnarkomanen i mig, der har gjort mig til den, jeg er.
Selv om den side af mig kan have en negativ påvirkning vil jeg aldrig ændre det, det vil være det samme som at give køb på alt det, der har skabt min badmintonkarriere, siger Viktor Axelsen.
Et tydeligt tegn på at den deroute 2018 har været placeringen på verdensranglisten.
Mens førstepladsen blev indtaget i succesåret 2017, slutter Viktor Axelsen 2018 på en sjetteplads.
Kvalifikationen til sæsonfinalen glippede også i den netop overståede kalenderår.
En turnering danskeren var forsvarende mester i.
Anderledes metoder skal skabe succesAll England blev i 2018 uden Viktor Axelsen på plakaten.
Derfor er den mytiske britiske badmintonturnering i 2019 højest på prioriteringslisten hos den danske badmintonspiller.
Med både VM-guld og sejr i sæsonfinalen er All England en af de få tilbageværende turneringer den 24-årige dansker endnu ikke har triumferet i.
Historien, auraen og listen over tidligere vindere gør turneringen til en af den slags enhver badmintonknægt drømmer om.
Viktor AxelsenAlder: 24 årFødeby: OdenseHøjde: 194 centimeterHøjeste rangering på verdensranglisten: 1Præmiepenge: 3,5 millioner kroner (sponsorindtægter ikke medregnet)- Mit fokus er først og fremmest på at blive den bedste udgave af mig selv.
Er jeg det, så kommer resultaterne.
Det er dog klart, at All England er et sted jeg drømmer om at toppe, og det håber jeg meget sker i 2019, siger Viktor Axelsen.
I de senere sæsoner har Viktor Axelsen investeret massivt af de stigende præmiepenge og sponsorater i udviklingen af sit spil.
Specialister er blevet tilknyttet for at optimere og udvikle på danskerens i forvejen imponerende fysik, og i det skadesplagede 2018 købte Axelsen et nedlagt autoværksted hvor han planlægger at indrette sit helt eget træningscenter.
Endnu et skridt på vejen mod at blive en bedre udgave af sig selv end den Viktor Axelsen, der i 2017 vandt verdensmesterskabet.
- Det var ikke planen, men da jeg fandt huset med autoværkstedet, så jeg mange muligheder.
Planen er det skal være en rigtig 'man cave', måske på sigt åbne centeret op for andre.
Først og fremmest er det dog til mig, et sted jeg kan træne, når jeg keder mig, lyder det fra Viktor Axelsen.
Håber på afklaring i konfliktDe nye træningsmuligheder i det nedlagte autoværksted kan hurtigt blive aktuelle.
Jeg håber, at der kommer en løsning meget snart, som alle kan se sig i.
Der er dog ingen tvivl om, at det bliver svært.
Viktor AxelsenDen verserende konflikt mellem Badminton Danmark og spillerne gør, at den normale hverdag for spillerne i og omkring elitecenteret i Brøndby er sat på pause.
Træningen er aflyst og spillerne må selv finde alternative træningssteder.
Viktor Axelsen har tidligere udtrykt ønske om at skabe en hverdag, hvor han ikke var afhængig af et træningscenter som det i Brøndby.
Læs også:Team Danmark frygter sportslige konsekvenser af fjerstridEt ønske han stadig har, dog ærgrer han sig over, at konflikten har skabt negativ fokus på badmintonsporten i Danmark.
- Jeg håber, at der kommer en løsning meget snart, som alle kan se sig i.
Der er dog ingen tvivl om, at det bliver svært.
Bekymret vil jeg ikke sige, at jeg er.
Jeg er sikker på, at jeg kommer til at få et setup jeg kan se mig selv i, men det er klart jeg håber, at det bliver med de andre danske spillere, siger Viktor Axelsen.
Uden en aftale mellem Badminton Danmark og spillerne vil der være en risiko for, at de bedste danske spillere vil blive udelukket fra internationale mesterskaber som EM, VM og OL, da det er forbundet, der udtager spillerne til disse turneringer.
Læs også:Badmintonkonflikt ærgrer DIF: 'Idrætten tages på ny som gidsel'For Viktor Axelsen er al fokus for tiden rettet på forberedelserne til 2019, der starter i Malaysia midt i januar.
Danskeren tilbringer de sidste dage af 2018 i Indien, hvor store dele af verdenseliten er samlet for at deltage i den nationale holdturneringFacebookTwitterKopier linkEmner:Viktor Axelsen (badmintonspiller)|Badminton|Badminton Danmark|Brøndby|Autobranchen




https://www.dr.dk/nyheder/indland/person-er-ramt-i-foden-efter-melding-om-skyderi-i-tingbjerg

IndlandPerson er ramt i foden efter melding om skyderi i TingbjergPersonen har angiveligt selv fundet vej til Bispebjerg Hospital.
Formodentligt efter skyderi torsdag aften.
28.
dec.
2018 kl.
03.
04Bemærk: artiklen er mere end 30 dage gammelLæs opEn person er torsdag aften blevet ramt af skud i foden og behandles natten til fredag på Bispebjerg Hospital.
Det oplyser central efterforskningsleder ved Københavns Politi Torben Madsen.
- Vi har en person på Bispebjerg Hospital, der er ramt af skud i foden, siger han kort efter midnat.
Københavns Politi fik torsdag aften klokken 20.
49 en anmeldelse om et skyderi i Tingbjerg.
Politiet er natten til fredag stadig på stedet.
- Vi kan ikke med sikkerhed kæde de to ting sammen, men mit gæt er, at der er en forbindelse, siger vagtchef ved Københavns Politi Henrik Svejstrup kort efter midnat.
Skudepisoden fandt sted ved Arkaderne i Tingbjerg.
Politiet har beslaglagt en bil med flere skudhuller, oplyser Henrik Svejstrup.
Københavns Politi kan natten til fredag ikke oplyse, hvorvidt skyderiet kan have relation til bandekonflikten i København.
Ligeledes vil Københavns Politi heller ikke oplyse nærmere om den forurettedes identitet.
- Han skal opereres i løbet af natten, og så skal vi have ham afhørt.
Så må vi se, hvor samarbejdsvillig han er, siger Torben Madsen, der tilføjer, at manden er sluppet heldigt fra episoden.
- Kvæstelserne har på ingen måde været livstruende, siger han.
På det sociale medie Twitter oplyste politiet tidligere på aftenen, at der i forbindelse med skyderiet var en "massiv politimæssig tilstedeværelse i området".
Et billede, som Ekstra Bladet har bragt på sin hjemmeside, viser et skudhul i, hvad der tilsyneladende er indgangen til en lejlighed eller en opgang.
/ritzau/FacebookTwitterKopier link




https://www.dr.dk/nyheder/udland/milliardaer-traeffer-snart-afgorelse-om-udfordre-trump

UdlandMilliardær træffer snart afgørelse om at udfordre TrumpMichael Bloomberg vil betale af egen lomme, hvis han beslutter sig for at gå efter præsident-posten i 2020.
FILE PHOTO: Special envoy to the United Nations for climate change Michael Bloomberg speaks during the One-on-One discussion panel with International Monetary Fund (IMF) Managing Director Christine Lagarde on side of the IMF/World Bank spring meeting in Washington, U.
S.
, April 19, 2018.
REUTERS/Yuri Gripas/File Photo 28.
dec.
2018 kl.
03.
06Bemærk: artiklen er mere end 30 dage gammelLæs opEn af USA's rigeste mænd, den tidligere borgmester i New York City Michael Bloomberg, vil i begyndelsen af det nye år træffe en endelig beslutning om eventuelt at stille op til præsidentvalget i 2020.
Det siger Howard Wolfson, der er politisk rådgiver for den 76-årige Bloomberg.
Bloomberg skønnes at være god for 40 milliarder dollar.
Det rækker til en placering som den tiende rigeste person i USA.
Og Bloomberg er indstillet på at bruge en pæn slat af sin formue på en valgkampagne, hvis han beslutter sig for gøre et forsøg på at blive præsidentkandidat for Det Demokratiske Parti.
- Han brugte over 100 millioner dollar på sin seneste kampagne i New York City, siger Wolfson til New York Daily News.
Bloomberg stillede tre gange med succes op til posten som borgmester i New York og stod i spidsen for storbyen fra 2002 til 2013.
Howard Wolfson fungerede som viceborgmester i Bloombergs administration.
Bloomberg finansierede altid sine valgkampagner af egen lomme, fortæller Wolfson.
Og sådan bliver det også i et eventuelt forsøg på at gå efter præsidentembedet.
Michael Bloombergs formue har han skabt sig gennem finansmediet Bloomberg News.
/ritzau/FacebookTwitterKopier linkEmner:Michael Bloomberg (erhvervsleder)|New York|USA|Valg og folkeafstemninger|Bloomberg News




https://www.dr.dk/nyheder/penge/sort-aar-dansk-landbrug-over-300-landmaend-tvunget-fra-gaarden

PengeSort år for dansk landbrug: Over 300 landmænd tvunget fra gårdenHøj gæld, lave afsætningspriser og tørke har fået bankerne til at smække kassen i.
Sommerens tørke har været hård ved landbruget.
Og nu er bankerne begyndt at smække kassen i over for de trængte landmænd.
Af Oliver Batchelor og Ole Ørskov28.
dec.
2018 kl.
06.
38Bemærk: artiklen er mere end 30 dage gammelLæs opSommerens historisk lange tørkeperiode har sammen med lave priser på landbrugsvarer været med til at skubbe mange gældsplagede landmænd ud over den økonomiske afgrund.
Ifølge en rundspørge til otte af de største banker inden for landbruget, som DR Nyheder har foretaget, er flere end 300 landmænd og deres familier i år blevet tvunget væk fra gården.
- Der er mange i landbruget, der har svært ved at få den likviditet og de penge, der skal til, for at de kan fortsætte i 2019, siger Palle Høj, direktør i rådgivningsvirksomheden Sagro, som blandt andet hjælper landmænd med budgetterne.
Læs også:Hver anden landmand er presset på økonomien efter knastør sommerDe otte banker, hvis navne DR Nyheder efter aftale ikke nævner, melder samlet om 159 konkurser og mindst ligeså mange tvangssalg blandt deres kunder i landbruget i år.
- Det er en svær tid for både landmændene og deres familier.
Det er måske en familieejendom, man har haft i flere generationer og slægter.
Og det hele falder jo væk, når gården skal sælges, fortæller Palle Høj.
Landbrugsorganisation: Hver femte landmand er truetFor nylig tog interesseorganisationen Landbrug & Fødevarers videncenter Seges temperaturen ude i bedrifterne efter den knastørre sommer, der vurderes at have kostet landbruget 6,4 milliarder kroner i tab.
De hårde tider betyder, at hver femte af landets mælke-, plante- og svineproducenter nu har en forretning, der kan betegnes som ”økonomisk uholdbar”.
Blandt svineproducenterne alene er det hver fjerde, der lever på bankens nåde.
Ifølge Palle Høj fra Sagro er der stor forskel på, hvor langt bankerne vil gå for at holde hånden under den enkelte landmand.
Ofte handler det om, hvorvidt investeringer i landbruget passer ind i bankens strategi.
- Det betyder, at to naboer kan have svært ved at forstå, at den ene kan gå ned i banken og få lov til at låne 300.
000 kroner til at klare den til næste termin, mens den anden får nej, selvom de føler, at de er startet samtidig og har nogenlunde samme økonomi, siger han.
Seniorrådgiver: Bankerne skal også tænke på sig selvLars Krull, seniorrådgiver på institut for økonomi og ledelse, Aalborg Universitet er enig i, at bankerne er hårde ved landbruget.
Men det skal de også være, lyder det:- Bankerne har to hensyn, de skal tage.
De har en omsorgspligt over for kunden, men de skal også tage hensyn til sig selv og til deres egen evne til at drive den forretning, de har.
Tilbage i oktober vakte det opsigt, da nationalbankdirektør Lars Rohde udtalte, at det ville være en gevinst for landbrugets produktivitet, hvis den dårligste tredjedel af landmændene blev hjulpet ud af erhvervet.
Ifølge Lars Krull er bankerne allerede i gang med at tynde ud blandt de urentable bedrifter.
- Landbruget er vigtigt for Danmark.
Men på den anden side skal vi også sikre, at de erhverv, vi har, og de erhverv, vi understøtter, både fra samfundet og bankerne, er levedygtige og har en fornuftig økonomi.
Antallet af konkurser og tvangssalg i landbruget i år forventes at ende på et højere niveau end i kriseåret 2015, hvor 285 landmænd måtte dreje nøglen om.
FacebookTwitterKopier linkEmner:Landbrug|Lars Krull (forsker)|Pengeinstitutter|Landbrug & Fødevarer|Herning




https://www.dr.dk/sporten/oevrig/tjetjensk-flygtning-jagter-ol-brydeguld-danmark

Øvrig sportTjetjensk flygtning jagter OL-brydeguld for DanmarkRajbek Bisultanov har vundet dansk EM-guld og VM-sølv.
Manglen på et dansk statsborgerskab er dog stadig i vejen for OL.
Rajbek Bisultanov er det næste danske OL-håb i brydning efter Mark O.
Madsens exit.
23-årig Rajbek er politisk flygtning fra Tjetjenien og har allerede vundet EM-guld og VM-sølv for U23.
 28.
dec.
2018 kl.
07.
23Bemærk: artiklen er mere end 30 dage gammelLæs opManglen på et dansk pas sætter indtil videre en stopper for 23-årige Rajbek Bisultanovs helt store mål; at bryde med om en OL-medaljer i Japan i 2020.
Den tjetjenske bryder er nomineret til Årets Fund, der uddeles mandag aften i et samarbejde mellem Danmarks Idrætsforbund (DIF), Team Danmark og Politiken.
Læs også:VIDEO Brydebrødre skal løfte danske medaljehåbOg han har allerede vundet EM-guld og VM-sølv for U23-brydere med dannebrog siddende på den klassiske kropsnære brydetrikot.
Men strikse OL-regler foreskriver, at atleter skal have statsborgerskab i det land, de ønsker at repræsentere.
Og som politisk flygtning fra den russiske republik Tjetjenien har han endnu ikke opnået dansk statsborgerskab.
Læs også:Dansker bytter lægestudiet ud med fuldtid på BMX-cyklen: 'Vil vinde flere løb'Det er langtfra nemt med en fod halvt inde i Danmark, når sport på eliteplan skal vedligeholdes, lyder det fra den unge tjetjener.
- Jeg har ikke bare drømmen om at komme til OL.
Jeg har drømmen om at vinde OL, lyder det selvsikkert fra det tætpakkede muskelbundt.
- Men den største kamp for mig er passet.
Det stresser mig lidt.
Dansk pas kan give mere roDen stress som uvisheden omkring det manglende danske pas skaber har også en klar sportslig påvirkning.
- Hvis jeg får et dansk pas, så kan jeg træne mere, føle mig mere dansk, få ro i kroppen og skal ikke tænke på, at jeg måske skal flytte tilbage, siger han.
For at opfylde krav til nye statsborgere har Bisultanov uddannet sig til mekaniker og er i dag lagermedarbejder på fuld tid.
Læs også:Byer på stribe trækker kandidatur til Vinter-OLSammen med sine forældre, søster og to brødre ankom Rajbek Bisultanov til Danmark i 2008, hvorefter Herning Kommune tilbød familien en bolig.
Det blev startskuddet på den unge tjetjeners brydekarriere.
På grund af krig og uro i hjemlandet havde han ikke mulighed for at afprøve kræfter inden for kampsporten i Tjetjenien.
- Brydning har altid været min drøm, men det var umuligt at træne i mit hjemland.
Det var farligt at være udenfor om aftenen, så mine forældre ville ikke lade mig tage til træning.
- Men lige så snart vi flyttede til Herning, og jeg fik muligheden, så søgte jeg på nettet, hvor der lå en brydeklub, siger Rajbek Bisultanov.
Dansk brydeproduktBrydeklubben i Herning blev hurtigt skiftet ud med træningsfaciliteter i Nykøbing Falster, hjemsted for landets bedste brydere.
Heriblandt også tidligere bryder og OL-sølvmedaljevinder Mark.
O Madsen, som Rajbek har været fast sparringspartner for.
Rajbek Bisultanov er derfor et "dansk brydeprodukt", påpeger landstræner Szymon Kogut.
Desuden bliver han den nye Mark O.
Madsen, spår træneren.
Læs også:Dansk speedskater vil skøjte let hen over sæsonen: ’Gør det for at toppe til OL’- Han har gode grunde til at have store OL-drømme.
Han har en naturlig fornemmelse for brydning, og hans forståelse er i verdensklasse.
- Man skal turde tabe en kamp, turde tage risici og gribe chancen.
Det er det, som Rajbek gør, og det var det, som Mark O.
Madsen gjorde, siger Szymon Kogut.
Om Rajbek Bisultanov får mulighed for at kæmpe ved OL i Japan, afgøres i starten af 2020, hvor de sidste kvalifikationskampe afsluttes.
Forhåbningen er, at han inden da står med et dansk pas i hånden.
/ritzau/FacebookTwitterKopier linkEmner:Danmarks Idrætsforbund|Team Danmark|Kampsport|Herning|Mark O.
Madsen (bryder)




https://www.dr.dk/nyheder/udland/eksplosioner-rammer-sydsvenske-byer

UdlandTo eksplosioner rammer sydsvenske byerSvensk politi mener, at eksplosioner i Malmø og Landskrona har forbindelser til tidligere skudepisoder.
Eksplosionen i Landskrona skadede indgangspartiet til en boligblok samt biler parkeret foran bygningen.
28.
dec.
2018 kl.
03.
05Bemærk: artiklen er mere end 30 dage gammelLæs opDer er meldinger om to eksplosioner i de svenske byer Malmø og Landskrona.
Det skriver nyhedsbureauet TT.
Eksplosionerne skulle ifølge svensk politi angiveligt have forbindelse til tidligere skudepisoder i byerne.
Anmeldelserne kom sent torsdag aften, og der er sendt både kriminalteknikere og bombeeksperter til begge steder.
Den første eksplosion fandt sted i et etagebyggeri i området mellem Kronprinsen og Rönneholmsparken i Malmø.
Ifølge avisen Sydsvenskan er politiet overbevist om, at eksplosionen skal ses i sammenhæng med tidligere skudepisoder i og omkring byen.
En time senere fik politiet igen en melding om en højlydt eksplosion i Landskrona, der ligger bare 40 kilometer nord for Malmø.
Eksplosionen har skadet indgangspartiet til en boligblok samt biler parkeret foran bygningen.
Der er i øjeblikket ingen meldinger om tilskadekomne.
/ritzau/FacebookTwitterKopier linkEmner:Sverige|Malmø|Kriminalitet




