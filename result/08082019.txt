https://www.dr.dk/nyheder/indland/video-her-er-bombekrateret-ved-skattestyrelsen

Eksplosioner i KøbenhavnSe temaIndlandVIDEO Her er bombekrateret ved SkattestyrelsenBomben blev sprængt i forgårs tæt ved Nordhavn Station i København.
Retskorrespondent Trine Maria Ilsøe løfter en spånplade, der dækker bombekrateret.
Af Kasper Duncan Gram08.
aug.
2019 kl.
22.
40Bemærk: artiklen er mere end 30 dage gammelLæs opDR's retskorrespondent Trine Maria Ilsøe fik mulighed for at se krateret efter bomben, der eksploderede ved Skattestyrelsens kontorer ved Nordhavn Station i København i forgårs.
I TV Avisen 18.
30 kunne seerne få lov at kigge med og ved selvsyn konstatere, hvor mange centimeter beton, eksplosionen har ødelagt.
Det er den ottende eksplosion i København på seks måneder, og ifølge DR's oplysninger er der anvendt det samme sprængstof ved flere af sprængningerne.
FacebookTwitterKopier linkEmner:København|Skattestyrelsen|Østerbro




https://www.dr.dk/sporten/fodbold/europaleague/broendby-profil-efter-kollaps-ingen-vidste-hvad-de-skulle-sige

Europa LeagueBrøndby-profil efter kollaps: 'Ingen vidste, hvad de skulle sige'Kasper Fisker havde svært ved at sætte ord på, hvordan Brøndby kunne lukke to mål ind i overtiden mod Braga.
Kasper Fisker ærgrede sig voldsomt efter nederlaget til Braga.
Af Michael Sten Jensen og Andreas Kraul08.
aug.
2019 kl.
22.
45Bemærk: artiklen er mere end 30 dage gammelLæs opDet kommer som regel i tre etaper, når det gør allermest ondt.
Først tager man sig til hovedet, bøjer nakken, for så til sidst at stirre tomt ud i luften.
Netop som Brøndbys cheftræner Niels Frederiksen synkront med tusindevis af blå-gule fans gjorde det, da torsdagens opgør i tredje kvalifikationsrunde til gruppespillet i Europa League mod portugisiske Braga blev fløjtet af.
En forrygende åbning af Brøndby blev vendt på hovedet på blot to minutter i første halvleg, men Brøndby formåede alligevel at kæmpe sig tilbage på 2-2.
Og da stadionuret rundede 90 minutter så det da også ud til, at Brøndby skulle en tur til Portugal med et resultat, der var til at arbejde videre med.
Brøndbys Kasper Fisker på bolden mod Braga.
Det fik et par voldsomme forsvarsfejl ændret på, da først Paulus Arajuuri tog en forkert beslutning, som ledte til en portugisisk scoring.
Et halvt minut senere var det så Hjörtur Hermannsson, der sendte kuglen i eget net som kampens sidste aktion.
En tung pille at sluge for Kasper Fisker, der spillede 58 minutter på Brøndbys midtbane.
- Jeg burde sige en masse ting, men det er sgu svært at sige noget.
Man står uden forklaring.
Vi har et 2-2 resultat, som vi åbenbart ikke er tilfredse med.
Vi forærer dem mål i første halvleg også, og så sker der noget, som jeg ikke kan forklare.
- Det første mål må aldrig ske.
Det andet mål er aldrig sket før, tror jeg.
Det er sgu mærkeligt, og der var meget meget stille, for ingen vidste, hvad de skulle sige.
Hvis man oplevede det på stadion, så tror jeg også, at alle har lyst til at spørge, hvad der lige skete, siger Kasper Fisker.
Må tage til Braga og kæmpeSelv om torsdag aften sluttede med et brag af en fodboldmæssig vasker for Brøndby, så har Kasper Fisker alligevel troen på, at de blå-gule har muligheden for at genvinde det tabte i Portugal om en uge.
- Jeg plejer at sige, at bare fordi man spiller i Brøndby, så skal man ikke tro, at man vinder alle kampe.
Men når man ser på de mange fantastiske historier, som klubben har, så skal alle i omklædningsrummet også vide, at vi skylder klubben at gå efter en fantastisk historie, og der skal virkelig en fantastisk historie til, hvis vi skal gå videre, siger Kasper Fisker.
Returopgøret mod Braga spilles den 15.
august.
FacebookTwitterKopier linkEmner:Brøndby|Portugal|Fodbold|Brøndby IF|Kasper Fisker (fodboldspiller)




https://www.dr.dk/sporten/fodbold/europaleague/fcm-slaar-sig-paa-gerrards-effektive-skotter

Europa LeagueFCM slår sig på Gerrards effektive skotterRangers FC tog fra Herning med en 4-2-sejr og sendte FCM langt væk fra gruppespillet i Europa League.
Frank Onyeka får en lufttur i opgøret mod Glasgow Rangers.
08.
aug.
2019 kl.
22.
05Bemærk: artiklen er mere end 30 dage gammelLæs opFC Midtjylland skal levere en indsats til historiebøgerne om en uge i Glasgow, hvis holdet skal nå playoffrunden i Europa League-kvalifikationen.
Torsdag tabte midtjyderne hjemme med 2-4 til Steven Gerrards Rangers FC-tropper i det første af to opgør i tredje kvalifikationsrunde efter 0-1 ved pausen.
De første 45 minutter var en jævn affære med sporadiske muligheder til begge mandskaber.
Det duftede af 0-0 halvvejs i kampen, men efter 42 minutter måtte FCM se gæsterne tage føringen.
Tæt under mål kunne Alexander Scholz ikke holde markeringen af den colombianske angriber Alfredo Morelos, som fra få meters afstand kunne heade skotterne i front.
Et ærgerligt udebanemål at indkassere for de danske vicemestre på tærsklen til pause.
Det tvang midtjyderne frem på banen i anden halvleg, men skotsk effektivitet gav et par syngende lussing til FCM's EL-gruppespilsforhåbninger.
I 52.
minut gjorde Joe Aribo det til 2-0 på en kontra, og blot fire minutter senere døde stemningen i Herning for alvor, da Nikola Katic sparkede gæsterne på 3-0.
Steven Gerrard på sidelinjen for Rangers FC på MCH Arena torsdag aften.
 FC Midtjyllands Sory Kaba fik reduceret til 2-3, men lige lidt hjalp det.
1 / 2Steven Gerrard på sidelinjen for Rangers FC på MCH Arena torsdag aften.
1 / 2FC Midtjyllands Sory Kaba fik reduceret til 2-3, men lige lidt hjalp det.
2 / 2Selv om det ikke var et retvisende kampbillede, var det et faktum, at pladsen i playoffrunden i kvalifikationen var så godt som forsvundet i horisonten.
Playoffrunden er sidste skridt inden gruppespillet.
Men FCM gav ikke op, og holdet fik den hurtige scoring, som kunne tænde gnisten igen.
Tæt under mål omsatte Frank Onyeka et fint forarbejde fra Gustav Wikheim, og larmen på lægterne kom for alvor tilbage blot fem minutter senere, da Sory Kaba reducerede til 2-3.
Comebacket var inden for rækkevidde, og Rangers virkede noget rystede med en lille halv time igen.
Det blev dog ikke til dem 3-3-scoring, som kunne have fået stadion til at eksplodere.
I stedet gjorde Scott Arfield det til 4-2 med 20 minutter igen med et flot mål.
Det tæmmede midtjyderne, som nu har et stort resultatmæssigt bjerg at bestige på Ibrox Stadium i Glasgow torsdag i næste uge.
/ritzau/FacebookTwitterKopier linkEmner:FC Midtjylland|Gustav Wikheim (fodboldspiller)|Glasgow|Glasgow Rangers FC|Fodbold




https://www.dr.dk/nyheder/politik/df-og-la-kigger-indad-efter-valgtaesk-vi-skaendtes-meget

PolitikDF og LA kigger indad efter valgtæsk: Vi skændtes for megetDe to partiers ledere fortæller, hvor de begik fejl, og hvordan blå blok skal genrejse sig.
Dansk Folkepartis formand Kristian Thulesen Dahl (t.
v.
) og Liberal Alliances politiske leder Alex Vanopslagh (t.
h.
) efterlyser begge en klar udmelding fra Venstre.
(Foto: Søren Bidstrup og Mads Claus Rasmussen.
Grafik: Morten Fogde Christensen © Ritzau Scanpix)Af Thomas Klose Jensen, Rikke Gjøl Mansø, Thomas Buhl og Christine Cordsen08.
aug.
2019 kl.
21.
50Bemærk: artiklen er mere end 30 dage gammelLæs opFolketingsvalget i juni blev ét, som både Dansk Folkeparti og Liberal Alliance nok helst vil glemme.
Begge partier fik nemlig en gedigen vælgerlussing og måtte se deres folketingsgrupper blive mere end halveret.
Derudover kunne de se deres forsmædelige nederlag sende magten for Danmarks retning tilbage i rød blok, mens blå blok stod forslået tilbage.
- Blå blok ligger på intensiv og har brug for hjælp, siger Liberal Alliances politiske leder Alex Vanopslagh i Slotsholmen på P1.
Her var han sammen med Dansk Folkepartis formand, Kristian Thulesen Dahl, inviteret ind for at forklare, hvad der gik galt, og gøre status på det borgerlige Danmarks fremtid.
Og Kristian Thulesen Dahl, der allerede under valgkampen erklærede blå blok død og begravet, deler selvsagt Alex Vanopslaghs vurdering.
- Man kan vist godt sige, at der er udfordringer for blå blok.
Der er jo ikke nogen samlet blå blok, som det ser ud lige nu, forklarer Kristian Thulesen DahlFor meget skænderiKristian Thulesen Dahl og Anders Samuelsen brugte i sidste valgperiode en del tid på at bekrige hinanden - blandt andet omkring spørgsmålet om lettelser af topskatten.
Når Alex Vanopslagh ser tilbage på den seneste valgperiode, hvor han ikke selv var medlem af Folketinget, er der især en ting, der slår ham som årsag til, at det borgerlige Danmark står tilbage med kun 79 mandater.
Nemlig de interne stridigheder i blå blok - specielt mellem Dansk Folkeparti og hans eget parti Liberal Alliance.
- Udefra set synes jeg, at udfordringen i blå blok var vores ultimative krav (om lettelser af topskatten, red.
), som kastede grus i maskineriet, men også at der var en situation i det borgerlige Danmark, hvor man ikke undede hinanden det godt.
Udefra set så det meget ud som om, at man ikke undede Liberal Alliance sejre der havde en høj symbolsk værdi – eksempelvis på topskatten, men også på andre områder.
Og den vurdering deler Kristian Thulesen Dahl, der som formand for Dansk Folkeparti altså havde et medansvar for den situation.
- Jeg er sådan set enig i noget af det, som Alex siger.
At der blev efterladt et billede af, at vi skændtes i lejren.
Og det har vi da et fælles ansvar for, siger han.
- Jeg synes, at konditionerne blev meget, meget besværlige i den sidste del af valgperioden, og dem der fulgte forhandlingerne kan nok huske det - det blev hele tiden kørt op i det ultimative.
Skulle et parti have en bestemt ting, sagde de andre, at det ikke kunne lade sig gøre.
Og her var de andre jer.
- Ja, blandt andet, men jeg tror faktisk også, at Liberal Alliances måde at optræde på ikke kun skabte frustrationer i Dansk Folkeparti, men så sandelig også i Venstre og de Konservative.
I regering eller ejBegge partiledere peger også på, at regeringsdeltagelsen eller mangel på samme har været dyr for deres partier - og dermed det borgerlige Danmark.
For Liberal Alliance blev det valget om at gå i regering, der gjorde livet surt.
I dag siger Alex Vanopslagh sådan:- Det havde nogle store omkostninger, og hele processen omkring det var en fejl.
Ifølge ham er Liberal Alliance partiet, der revser de andre, for ikke at være liberale nok.
Et parti, som står fast på sine holdninger og ikke opgiver dem til fordel for fine titler.
- Man stod og påstod at ville have topskattelettelser, og byttede det så ud med ministerbiler.
Allerede der starter en lille troværdighedskrise, og så er der hele bøvlet med at true med at vælte sin egen regering, og så ikke gøre det alligevel, siger han.
- Man skulle slet ikke have truet med det i første omgang.
For Dansk Folkeparti var det - set i bakspejlet - "en fejl, at det borgerlige Danmark ikke sørgede for, at Dansk Folkeparti blev et regeringsparti i ’15", som Kristian Thulesen Dahl forklarer det.
- Hvis man sidder med over 20 procent af stemmerne, bør danskerne så ikke have en forventning om, at man så er en del af en regering?
Det var der ikke appetit på fra Venstres side, og vi gjorde måske heller ikke nok for at presse det igennem, og så endte det, som det gjorde, siger han.
- Det har måske også været med til at skabe tvivl om hvorvidt Dansk Folkeparti var parat til at tage det ultimative ansvar og være med i en regering.
Det er sådan noget, vi må arbejde med.
Har du ikke nogen gange siddet og tænkt, hvordan det var gået, hvis I var kommet i regering i ’15?
- Jo, selvfølgelig har jeg gjort det.
Men jeg må så også sige, at med det regeringsgrundlag, som Venstre lagde på bordet foran os, så kunne vi ikke gå i regering, for så var vi endt som SF gjorde i 2011.
Flirt med SocialdemokratietDansk Folkeparti nære samarbejde med Socialdemokratiet og Mette Frederiksen (t.
h.
) gjorde partiet sårbare for kritik af dets politiske ståsted, erkender Kristian Thulesen Dahl (t.
h.
).
Da Kristian Thulesen Dahl afslog at træde ind i regering var en af forklaringerne blandt andet, at partiet kunne få mere politik igennem ved at stå udenfor.
Af samme grund gjorde han også tilnærmelser til Socialdemokratiet og på et landsmøde gjorde han det klart, at Mette Frederiksen havde hans telefonnummer og bare kunne ringe.
- Hvis vi i sidste valgperiode kun havde lavet politik med VLAK-regeringen, havde vi været ilde stedt.
Vi fik mere politik igennem ved, at vi også kunne samarbejde med Socialdemokratiet, forklarer han.
- Men vi må jo anerkende, når vi kigger tilbage, at vores samarbejde med Socialdemokratiet gjorde os sårbare for en kritik om, at man ikke vidste, hvor man havde os.
Om vi var i den borgerlige lejr eller ikke.
Der skal vi være mere tydelige på, hvor vi står.
Det er jo også et budskab til de andre partier – at vi er klar til at opbygge et borgerligt alternativ til Mette Frederiksen.
Har brug for Venstre i familienLars Løkke Rasmussen præsenterer Jakob Ellemann-Jensen som politisk ordfører, Kristian Jensen som gruppeformand og Sophie Løhde som ny næstformand efter Venstres gruppemøde på Christiansborg i København, mandag den 5.
august.
Skal det borgerlige Danmark genrejse sig og atter samle sig om et fælles projekt, skal Venstre vende blikket væk fra tankerne om en SV-regering.
En tanke som Lars Løkke Rasmussen (V) både under og efter valgkampen har slået på tromme for flere gange.
- Henover sommeren og på Venstres gruppemøde i mandags, har vi jo kigget på, om der har været nogen bevægelse væk fra det igen – og det er jo først i dag, hvor næstformand Kristian Jensen begynder at italesætte et opgør med den tanke (om en SV-regering, red.
), siger Kristian Thulesen Dahl.
Læs også:Kristian Jensen afviser SV-regering: Det er ikke svaret- De fik jo samlet set flere stemmer end resten af blå blok til sammen, så de spiller en vægtig rolle, og derfor må vi vente og se, hvad der kommer ud af deres sommergruppemøde, og hvor de vælger at stille sig.
Samme vurdering har Alex Vanopslagh, der efterlyser, at Venstre får afklaret, hvilken retning det skal gå i, og hvem der skal lede både partiet og det borgerlige Danmark.
- Vi har jo brug for Venstre i den borgerlige familie.
Vi har brug for Venstre til at tage lederskab for blå blok og samle de blå partier for at tilbyde et borgerligt alternativ til Mette Frederiksen og de andre røde partier, siger han.
- Det var en glædelig udmelding, som Kristian Jensen kom med i dag, og der er meget af det, som jeg er enig i, men det må de jo diskutere færdig i Venstre – det der betyder noget er jo, hvad Venstre kommer frem til.
Det er jo trods alt ikke Venstres næstformand, vi peger på som statsministerkandidat – det er Lars Løkke Rasmussen, så længe han er formand for Venstre.
Venstres sommergruppemøde begyndte torsdag og i morgen klokken 12.
30 vil partiet holde pressemøde og måske gøre både Kristian Thulesen Dahl og Alex Vanopslagh klogere på fremtiden fir blå blok.
Du kan følge pressemødet live her på dr.
dk.
Hør hele afsnittet af Slotsholmen herunder.
Interviewet med Kristian Thulesen Dahl og Alex Vanopslagh begynder omkring 16 minutter inde i programmet.
SlotsholmenFacebookTwitterKopier linkEmner:Alex Vanopslagh (politiker)|Dansk Folkeparti|Kristian Thulesen Dahl (politiker)|Valg og folkeafstemninger|København




https://www.dr.dk/nyheder/indland/her-var-tidligere-en-artikel-om-oksekoedsrapport

IndlandHer var tidligere en artikel om oksekødsrapportAarhus Universitet har trukket rapporten tilbage, da den ikke lever op til universitetets standarder.
Af Christian Lindhardt08.
aug.
2019 kl.
21.
49 | opdateret 02.
sep.
2019 kl.
12.
30Bemærk: artiklen er mere end 30 dage gammelLæs opDR Nyheder skrev 8.
august en artikel om en rapport fra Aarhus Universitet, der handlede om klimabelastningen fra oksekød sammenlignet med nydelsesmidler.
Efterfølgende har rapportens resultater og dens tilblivelse været genstand for stor kritik, og Aarhus Universitet har 2.
september valgt at trække rapporten tilbage, da den ikke lever op til universitetets standarder om armslængde og uafhængig forskning.
DR Nyheder har derfor også valgt at fjerne den artikel, der var baseret på rapporten.
Læs mere om sagen her:Læs også:Omstridt oksekødsrapport bliver trukket tilbageLæs også:Landbrugslobby tilbagebetaler penge for omstridt kødrapportLæs også:Minister kræver forklaring i sag om oksekødsrapportLæs også:Landbruget var med til at skrive omstridt rapport om oksekød: 'Kan godt se, at der er nogle uheldige signaler'Læs også:Detektor: DR og Fødevarestyrelsen skaber forvirring om klimaaftryk fra slik, alkohol og kaffeFacebookTwitterKopier linkEmner:Mogens Jensen (politiker)|Socialdemokraterne|Fødevarer|Ernæring|Intergovernmental Panel on Climate Change




https://www.dr.dk/nyheder/penge/var-ansigtet-paa-s-pensionsplaner-arne-maa-vente-paa-sin-tur

PengeVar ansigtet på S-pensionsplaner: Arne må vente på 'sin tur'Den tidligere tilbagetrækning lader vente på sig for 59-årige Arne Juhl.
Sådan så Socialdemokratiets kampagneplakat ud.
59-årige Arne Juhl blev i valgkampen partiets pragteksempel på den nedslidte arbejder, der skal have ret til at trække sig fra arbejdsmarkedet tidligere.
Af Signe Mai Vilsbøll og Kasper Duncan Gram08.
aug.
2019 kl.
21.
05Bemærk: artiklen er mere end 30 dage gammelLæs opBryggeriarbejderen fra Fjelstrup i Sønderjylland, 59-årige Arne Juhl, gjorde reklame for Socialdemokratiets løfte om "en værdig tilbagetrækning" på plakater, der hang overalt i det danske land under valgkampen.
Og på trods af, at partiet her gjorde det klart, at det var blevet "Arnes tur" til at gå på pension, er han stadig at finde på Bryggeriet Fuglsang i Haderslev.
Det ikke blevet hans tur.
I hvert fald ikke endnu, og det ærgrer ham.
- Det der med at trække sig tidligere tilbage bliver nok ikke en realitet i min tid, siger Arne Juhl, der har været aktiv på arbejdsmarkedet, siden han var 16 år gammel.
Læs også:DF og Radikale siger nej til S-valgløfte om ret til tidlig pension: 'Ikke i denne valgperiode'Som reglerne er i dag, kan han tidligst gå på efterløn om 3,5 år:- Det var jo ikke det, man havde sat sig i vente, dengang efterlønnen blev lavet.
Der skulle man gå som 60-årig.
Så havde jeg kun haft et halvt år tilbage, siger Arne Juhl og konstaterer:- Som vi sønderjyder siger: vi må bide i det sure æble og bare gå på arbejde, når vi er klar til det igen.
Selv om han gerne vil på efterløn, understreger Arne Juhl, at han har det godt på sit arbejde.
Forhandlingerne kræver flere møderDagen igennem har han fra sin stue fulgt forhandlingerne mellem statsminister Mette Frederiksen (S) og arbejdsmarkedets parter.
Og selvom Arne Juhl håbede, det kunne betyde afklaring i forhold til, hvilke af de mest nedslidte danske, der skal have ret til at gå tidligere på pension, kunne statsministeren efter første møde kun konkludere, at der skal flere møder til, før svaret er klart.
- Vi har jo hele tiden sagt, at det ikke blev nogen let øvelse.
Den er faktisk lidt bøvlet og svær.
Men nu sidder vi her og har haft mulighed for at danne regering, og dermed har vi også nogle af de mere tekniske og faglige forudsætninger for at komme ordentligt i gang, sagde statsministeren tidligere i dag.
Læs også:Jesper og Christian havde forventet mere: Tidlig pension er ikke nævnt med et ordArne Juhl er pensionsmodenDet er tre år siden, at Arne Juhl fik foretaget en knæoperation for at standse de vedvarende smerter i knæet.
Det lykkedes, men nu kan knæet ikke bøje særlig godt længere.
Og nu knager det andet ben, når lægen tager fat i det.
Arne Juhl har fået et nyt knæ indopereret, da det gamle var helt nedslidt.
Kroppen er generelt nedslidt efter at have løftet betonrør og slæbt på tunge ølkasser i 43 år, forklarer han.
Læs også:Nedslidte kommer frem i forreste række: Bliv klogere på valgkampens store kamppladsBønnen fra manden på plakaten er derfor, at Mette Frederiksen hurtigst muligt får en aftale i hus.
Også gerne en, der stemmer overens med partiets valgløfter, for Arne Juhl er mere end klar til at trække sig tilbage.
- Hvis jeg havde mulighed for at være på efterløn, så var jeg væk.
Så ville jeg virkelig nyde min sidste tilværelse.
Rejse, gå tur med hundene og bruge tid i campingvognen.
Jeg nyder virkelig udelivet, siger han og fortsætter:- Men jeg tror ikke, at jeg når at blive omfattet af ordningen.
Det er noget, der tager tid, og de bliver nok ikke færdige i denne folketingssamling.
Men så håber jeg, at de kan hjælpe nogle andre, der er mere nedslidte end mig selv.
Til april kan han fejre 40 års-jubilæum hos bryggeriet, fordi han ikke kan trække sig tilbage fra arbejdsmarkedet endnu.
FacebookTwitterKopier linkEmner:Mette Frederiksen (politiker)|Socialdemokraterne|Bryggeriet Fuglsang|Arbejdsmarked|Jylland




https://www.dr.dk/sporten/fodbold/europaleague/defensive-broelere-paa-stribe-sender-broendbys-el-droem-til-taelling

Europa LeagueDefensive brølere på stribe sender Brøndbys EL-drøm til tællingDominik Kaiser bød ind med to mål, men Brøndby tabte 2-4 i første kamp mod Braga efter skidt slutfase.
Brøndby tabte 2-4 til Braga i den første af to playoff-kampe.
08.
aug.
2019 kl.
20.
27Bemærk: artiklen er mere end 30 dage gammelLæs opStore, defensive fejl blev kostbare for Brøndby, som på hjemmebane tabte 2-4 til portugisiske SC Braga i det første af to opgør i tredje runde af Europa League-kvalifikationen.
Dermed har Brøndby en lang vej, hvis holdet vil avancere til playoffrunden, som er sidste skridt inden et eventuelt gruppespil.
Formstærke Dominik Kaiser sendte ellers tidligt Brøndby i retning af endnu en stor europæisk aften på eget græs, da han tordnede de blågule i front efter et kvarters spil.
På en nedfaldsbold i venstre side af feltet hamrede han på smukkeste vis en halvflugter helt op i modsatte kryds.
Men euforien på lægterne blev kortvarig.
Et voldsomt passivt Brøndby-forsvar tillod gæsternes Paulinho at få hovedet på et ellers harmløst indlæg, og så bragte han balance i regnskabet tre minutter senere.
Dominik Kaiser hamrede Brøndby i front i kampens begyndelse.
 Men Braga svarede hurtigt tilbage med to scoringer på to minutter.
1 / 2Dominik Kaiser hamrede Brøndby i front i kampens begyndelse.
1 / 2Men Braga svarede hurtigt tilbage med to scoringer på to minutter.
2 / 2Men opdækningsfejlen blegnede i sammenligning med den, som Josip Radosevic begik to minutter efter udligningen.
Han ramte bolden helt forkert i et afleveringsforsøg i Brøndbys opspil, og så landede bolden for fødderne af Andre Horta, der stod helt fri på kanten af feltet.
Uden problemer trillede han bolden forbi Marvin Schwäbe til 2-1.
En gedigen spand kold vand i hovedet på såvel spillere som fans af hjemmeholdet, der ikke fik rystet det af sig før pausen.
Fejl på fejl i overtidenTil gengæld kom Brøndby flot ud til anden halvleg, og allerede efter fem minutter førte et flot opspil til, at Kaiser med en god tæmning kom fri i feltet og trillede 2-2-målet i kassen.
Stemningen kom prompte tilbage på stadion, og Brøndby var ved flere lejligheder tæt på at bringe sig på 3-2.
Men i kampens sidste minutter gik det helt galt for Brøndby, og igen viste defensiven store svagheder.
Først tabte Paulus Arajuuri en duel, fordi han lod bolden hoppe.
Det kostede en friløber og målet til 2-3.
I tre minutters overtid var midtstopperkollega Hjörtur Hermannsson så i den uheldige hovedrolle, da han fik skubbet bolden i eget net til slutresultatet 2-4.
/ritzau/FacebookTwitterKopier linkEmner:Brøndby|Dominik Kaiser (fodboldspiller)|Portugal|Europa League|Fodbold




https://www.dr.dk/nyheder/udland/overblik-derfor-er-indiens-indgreb-i-kashmir-saa-spraengfarligt

UdlandOVERBLIK Derfor er Indiens indgreb i Kashmir så sprængfarligtIndien vil ophæve regionens særstatus, og det øger risikoen for konfrontation med Pakistan.
Indien og Pakistan har udkæmpet to egentlige krige om Kashmir - senest i 1965.
(© Copyright 2019 The Associated Press.
All rights reserved.
)Af Jakob Busk Olsen08.
aug.
2019 kl.
20.
36Bemærk: artiklen er mere end 30 dage gammelLæs opFN er dybt bekymret over situationen i den del af Kashmir-regionen, som Indien kontrollerer.
Indiens regering meddelte mandag, at man vil fratage regionen dens særstatus, og der er indført omfattende restriktioner for områdets befolkning, som lige nu ikke kan kommunikere med omverdenen.
Kashmir har i årtier været et af de mest omstridte punkter på verdenskortet, og konflikten bliver kun forværret af, at den står mellem to atommagter: Indien og Pakistan.
Her er en kortfattet forklaring på, hvorfor Indiens nye politik over for Kashmir er så sprængfarlig:Hvad er Kashmir?
Kashmir-regionen ligger i Himalaya og var frem til 1947 et fyrstendømme, der ligesom det nuværende Indien og Pakistan var en del af Det Britiske Imperium.
Imperiet begyndte for alvor at gå i opløsning efter 2.
verdenskrig, men da størstedelen af briternes områder i Asien blev delt i det, vi i dag kender som staterne Indien og Pakistan, blev Kashmir fanget i midten.
Politikerne i Kashmir var splittede i spørgsmålet om, hvorvidt de helst ville høre til Indien, til Pakistan eller være uafhængige.
Debatten blev hurtigt kortsluttet, da Pakistan i oktober 1947 sendte militser ind i området for at indtage Kashmir.
Regionens fyrste bad inderne om hjælp, og den kom - med en høj pris: Kashmir skulle slutte sig til Indien.
Fyrsten skrev under, hvorefter indiske soldater gik ind i Kashmir.
De udkæmpede en krig, der fra 1948 også omfattede soldater fra Pakistan.
Ved årsskiftet 1948-1949 blev der indgået en våbenhvile langs den såkaldte kontrollinje, som den dag i dag deler Kashmir i en indisk-kontrolleret og en pakistansk-kontrolleret del.
Både Indien og Pakistan gør dog stadig krav på hele området, og i 1965 gik de to lande igen i krig med hinanden over Kashmir.
Ud over de egentlige krige har der været masser af sammenstød mellem parterne igennem årene, ligesom især den indisk-kontrollerede del har været plaget af angreb fra oprørere, som enten ønsker uafhængighed, eller at Kashmir skal slutte sig til Pakistan.
Hvad har Indien gjort nu?
Indiske styrker på gaden i Srinagar, den største by i den indiske del af Kashmir.
Mandag i denne uge meddelte Indiens regering, at den ville ophæve paragraf 370 i landets forfatning, der sikrer en udstrakt grad af selvstyre i den indiske del af Kashmir.
Det var ventet, at Indiens premierminister Narendra Modi ville stramme grebet om regionen, der som den eneste i Indien har muslimsk flertal.
Men det kom som en overraskelse, at paragraffen helt skal skrives ud af forfatningen.
Som optakt til meddelelsen sendte Indien tusinder af ekstra soldater til Kashmir, hvor befolkningen samtidig blev underlagt en lang række restriktioner, som skal kvæle ethvert tilløb til protest.
De seneste fire dage har der været udgangsforbud i regionen, mens skoler er lukket og demonstrationer er forbudt.
Telefonnettet og internettet har været lukket ned siden søndag, skriver BBC.
Hvorfor ophæver Indien paragraf 370?
En mand læser avis foran en lukket butik i Srinagar.
Indiens premierminister og hans hindunationalistiske parti, BJP, fik styrket deres i forvejen stærke mandat ved et parlamentsvalg i foråret.
Analytikere siger, at jordskredssejren gav Narenda Modi rygstød til at gennemføre en mangeårig - og særdeles kontroversiel - plan om at ændre Kashmirs særstatus.
Modi ønsker, at Kashmir skal integreres med resten af landet, og fjernelsen af paragraf 370 vil blandt andet betyde, at personer fra resten af Indien - i modsætning til i dag - kan købe jordlodder i regionen.
Modis kritikere mener, at premierministerens ultimative mål er at ændre Kashmirs demografi, så der kommer flere hinduer i området.
Andre siger, at regeringen har brug for at aflede befolkningens opmærksomhed fra Indiens økonomi, som udviser svaghedstegn.
Hvordan reagerer Pakistan?
Demonstranter i den pakistanske by Lahore brænder et billede af Indiens leder, Narenda Modi.
Indiens nye politik i Kashmir er særligt sprængfarlig, fordi den virker som et slag i ansigtet på ærkerivalen Pakistan.
Pakistanerne anser som nævnt hele Kashmir for deres territorium og ønsker at beskytte regionens befolkning mod det, de opfatter som Indiens overgreb.
Landets premierminister Imran Khan har lovet at bruge alle diplomatiske kanaler for "at udstille det brutale indiske racist-regime".
På trods af de hårde ord har Pakistan dog ingen aktuelle planer om et militært svar på ophævelsen af paragraf 370, forsikrer landets udenrigsminister Shah Mahmood Qureshi.
Det er netop skrækscenariet: At en afgrænset, konventionel militær strid mellem Indien og Pakistan i Kashmir skal eskalere til en altomfattende krig, hvor landenes atomvåben i sidste ende kan blive kørt i stilling.
I stedet har Pakistan siden mandag blandt andet smidt Indiens ambassadør ud af landet, suspenderet handel mellem de to lande, indstillet en togforbindelse til Indien og forbudt indiske film i pakistanske biografer.
Kilder: BBC, Vox, Reuters, AP, WikipediaFacebookTwitterKopier linkEmner:Indien|Narendra Modi (politiker)|Pakistan|BBC|Befolkning




https://www.dr.dk/nyheder/regionale/midtvest/kommuner-tyvstarter-med-foerste-skoledag-eleverne-kan-se-frem-til-en-lang

Midt- og VestjyllandKommuner tyvstarter med første skoledag: Eleverne kan se frem til en lang juleferie Nogle kommuner vælger at rykke skolestart frem fra mandag i næste uge til midten af denne.
Thea Rimer Christoffersen er glad for den tidligere start på skoleåret.
Af Jesper Ibfelt og Asta Pil Heltborg08.
aug.
2019 kl.
19.
07Bemærk: artiklen er mere end 30 dage gammelLæs opPå mange af landets folkeskoler ringer skoleklokkerne ind for første gang efter sommerferien på mandag.
Men nogle steder stod den allerede på morgensang og flaghejsning i dag.
Flere kommuner landet over har nemlig valgt en skæv skolestart, så eleverne begynder i midten af denne uge.
En af de kommuner er Thisted.
Thea Rimer Christoffersen er netop startet i 5.
klasse på Tilsted Skole i dag, og hun er glad for, det står sådan til.
- I dag hygger vi bare sammen med vores lærere, i morgen skal vi have normalt skema, og fra på mandag kan vi have en helt normal skoleuge, fortæller hun.
Den kortere sommerferie betyder en længere juleferie for Thea Rimer Christoffersen og resten af skolens elever.
- Jeg synes, det er fedt, for så får vi bare en længere ferie i julen, og det er hyggeligt, siger hun og understreger, at hun dog allerede glæder sig til den kommende weekend.
Skolestarten på Tilsted Skole i Thisted Kommune blev fejret med musik og fællessang.
 Alle skolens elever var samlet for at byde velkommen.
  Der var fuld koncentration i klasseværelserne på første skoledag.
 1 / 5Skolestarten på Tilsted Skole i Thisted Kommune blev fejret med musik og fællessang.
1 / 5Alle skolens elever var samlet for at byde velkommen.
2 / 53 / 5Der var fuld koncentration i klasseværelserne på første skoledag.
4 / 55 / 5Thisted Kommunes formål med den tidligere skolestart er at give eleverne en blødere overgang, når de skal tilbage på skolebænken.
- Det betyder, at børnene får en lidt mere blid start på skoleåret efter en lang sommerferie, fortæller Lars Sloth, der er direktør i kommunens børne- og familieforvaltning.
- Det handler om, der har været et ønske fra flere forældre om ikke at starte hårdt en mandag morgen.
De ser gerne, at de starter med et par dage lige så stille, inden det for alvor går løs.
De fleste af skolerne, som først starter på mandag, skal allerede have børnene i skole den 2.
eller 3.
januar efter julen.
Men i Thisted Kommune kan de vente med det til den 6.
januar på grund af den skæve skolestart.
Det samme gælder skoleelever i blandt andre kommunerne Aarhus, Roskilde, Svendborg og Aabenraa.
Skolebestyrelser får indflydelseIfølge Cecilie Harrits, der er næstformand i Skole og Forældre, er det vigtigt, at en skæv skolestart sker i dialog med alle skolens parter.
- Det er rigtig vigtigt, at man inddrager eksempelvis skolebestyrelserne.
Det er en god måde at sikre, der er fælles fodslag, siger hun og uddyber:- Når det er en beslutning gældende for et enkelt år, handler det om at få skoledagene fordelt på en fornuftig måde, så alle ferier bliver gode.
Derfor er det også en beslutning, som ligger lokalt.
Netop det har de taget højde for i Thisted Kommune.
Lars Sloth fortæller, det har været afgørende for dem at høre, hvad skolebestyrelserne har haft at sige.
Hvor meget skal man være i skole?
I folkeskoleloven er det bestemt, hvor lang tid eleverne skal være i skole i løbet af et skoleår.
Et skoleår på 40 uger og 200 dage er det mest almindelige.
Elever fra 0.
til 3.
klasse skal have minimum 1200 timer i løbet af et skoleår.
For elever fra 4.
til 6.
klasse er det 1320 timer, og for elever fra 7.
til 9.
klasse er det 1400 timer.
Det er op til skolerne og kommunerne at beslutte, hvordan undervisningen skal tilrettelægges, og kommunerne beslutter hvor mange og lange skoledage, elever skal have.
Kilde: Børne- og UndervisningsministerietNår kommunen lægger ferieplanen, sender de altid et forslag ud for at få bemærkninger hjem fra dem.
- I de år jeg har været her, har vi stort set altid fulgt skolebestyrelsernes ønsker, fortæller Lars Sloth.
Det er også tilfældet i år - Bo Hove, der er skolebestyrelsesformand på Tilsted Skole i Thisted Kommune, er i hvert fald glad for udfaldet med de ekstra par skoledage her i august.
- Sommerferien er lang nok, men juleferien betyder en del.
Det tror jeg også, børnene synes, siger han og uddyber:- Nu får vi lige et par dage, hvor vi kan se hinanden an, få fortalt nogle gode historier og gøre klar i de nye klasser.
Kommunernes Landsforening oplyser, at de ikke har overblik over, hvor mange kommuner, der har en skæv skolestart.
FacebookTwitterKopier linkEmner:Thisted Kommune|Uddannelse|Grundskole|Kommunernes Landsforening|Aabenraa




https://www.dr.dk/nyheder/udland/mord-paa-lgbt-personer-er-alarmerende-hoejt-i-latinamerika

UdlandMord på LGBT-personer er "alarmerende" højt i LatinamerikaVold mod LGBT-personer er et "kulturelt problem" ifølge en undersøgelse.
Et par holder om hinanden til en demonstration mod homofobi i Bogotá, Colombia.
Af Josefine Hummelmose08.
aug.
2019 kl.
22.
10Bemærk: artiklen er mere end 30 dage gammelLæs opHver dag bliver fire LGBT-personer slået ihjel i Latinamerika og Caribien.
Det viser en ny undersøgelse, som er foretaget af et regionalt netværk af grupper, der kæmper for LGBT-personers rettigheder, skriver Reuters.
Mindst 1.
300 LGBT-personer er blevet slået ihjel de sidste fem år, hvor næsten 90 procent af alle mordene er sket i Colombia, Mexico og Honduras.
Det tal skal dog ses i forhold til den høje mordrate, der generelt i de lande.
I 2017 indberettede Nord-, Central- og Sydamerika 173.
000 forsætlige drab, viser en rapport fra FN.
Men i Colombias hovedstad, Bogotá, går kriminelle bander målrettet efter homoseksuelle mænd, fordi de tror, at de er rigere end heteroseksuelle mænd, når de ikke har børn, viser den nye rapport ifølge Reuters.
Næsten 12 procent af alle drab blev begået af mennesker, der kender deres ofre.
Under en demonstration mon homofobi i Colombia kysser et par.
Marcela Sanchez, der er leder af Colombia Diversa, som er en af grupperne bag undersøgelsen, siger, at mange af ofrene fra LGBT-miljøet i forvejen er ekskluderet af samfundet.
- Mange af disse dødsfald betyder ikke noget for nogen, ikke engang for deres egne familier, siger hun.
Vil gøre folk bevidste om problemetDet regionale informationsnetværk om vold mod LGBT-personer i Latinamerika og Caribien siger, at det er første gang, der er blevet indsamlet tal fra ni lande i regionen for at vise omfanget af problemet.
Meningen med undersøgelsen er at få regeringens opmærksomhed og gøre folk bevidste om problemet, siger Sanchez.
Undersøgelsen viser, at størstedelen af ofrene er unge homoseksuelle mænd i alderen 18 til 25, som højest sandsynligt er dræbt i deres hjem.
Derefter kommer transkønnede kvinder, som bliver dræbt på gaden.
Generelt en høj mordrateLandene i undersøgelsen har generelt store problemer med kriminalitet og banderelateret vold.
Mordraterne i Mexico, Colombia og Honduras er mindst tre gange højere end det globale gennemsnit på 6,1 per 100.
000 mennesker ifølge FN.
Læs også:FN-rapport: Drabsraten i Nord- og Latinamerika sætter rekordDele af Sydamerika har gjort fremskridt med LGBT-rettigheder i det sidste årti, siger undersøgelsen.
Det gælder blandt andet lovgivning, der tillader homoseksuelle at gifte sig og adoptere børn.
Men på trods af ændringer i lovgivningen foregår vold mod LGBT-personer fortsat, og undersøgelsen kalder det et "kulturelt problem".
FacebookTwitterKopier linkEmner:Colombia|Seksualitet|Forenede Nationer|Vold|Sydamerika




https://www.dr.dk/sporten/cykling/dansk-stortalent-vinder-bjergetape-og-tager-foerertroejen-i-polen-rundt

CyklingDansk stortalent vinder bjergetape og tager førertrøjen i Polen RundtJonas Vingegaard kørte en flot 6.
etape af Polen Rundt og sejrede i en spurt mellem tre udbrydere.
Jonas Vingegaard på podiet efter den fornemme etapesejr.
08.
aug.
2019 kl.
18.
41Bemærk: artiklen er mere end 30 dage gammelLæs opDen danske cykelrytter Jonas Vingegaard leverede en fremragende præstation på 6.
etape af World Tour-løbet Polen Rundt torsdag.
Den 22-årige danske Jumbo-Visma-rytter kom til mål på bjergetapen med to andre ryttere ved målstregen i byen Koscielisko, og her var danskeren stærkest.
Sejren betyder samtidig, at han fører løbet inden fredagens sidste etape med fire sekunder ned til nummer to.
I spurten torsdag henviste Team Ineos-rytteren Pavel Sivakov til andenpladsen og australieren Jai Hindley fra Sunweb.
Det er Vingegaards første sæson på World Touren og hans største sejr indtil videre.
Jonas Vingegaard kom i mål foran russiske Pavel Sivakov (billedet) og australske Jai Hindley.
De tre ryttere var sluppet væk fra favoritfeltet, som kom i mål små ti sekunder efter de tre i front.
På den sidste stigning af den 160 kilometer lange etape lignede det længe, at det jagtende favoritfelt ville nå op, men det skete aldrig.
Vingegaard kom perfekt ind til spurten på den lille bakke op til mål, da han sad i tredje position efter, som måtte lukke hullet op til Jai Hindley, der var rykket lidt fra.
Med 200 meter til målstregen rykkede Vingegaard uimodståeligt, og han vandt med et solidt hul ned til Sivakov på andenpladsen.
Fredag venter endnu en bjergetape, hvor Jonas Vingegaard skal forsøge at forsvare sin førertrøje.
Gør han det, ender han som samlet vinder af Polen Rundt, som vil være hans klart største bedrift til dato.
Polen Rundt har været overskygget af tragedien på 3.
etape, hvor den 22-årige belgier Bjorg Lambrecht døde efter et styrt, da han slog hovedet ind i nogle betonrør i vejkanten.
Det betød, at 4.
etape blev neutraliseret, men fra onsdag blev der igen kørt almindeligt cykelløb.
/ritzau/FacebookTwitterKopier linkEmner:Jonas Vingegaard (cykelrytter)|Polen|Cykelsport|Visma|Team Sunweb




https://www.dr.dk/nyheder/udland/indiens-premierminister-om-kashmir-konflikt-en-ny-aera-er-begyndt

UdlandIndiens premierminister om Kashmir-konflikt: En ny æra er begyndtIndien vil befri regionen for terrorister, siger Modi.
Folk ser med, mens premierminister Narendra Modi for første gang taler til nationen, efter udmeldingen om, at Kashmir vil miste sær-status.
Af Josefine Hummelmose08.
aug.
2019 kl.
18.
55Bemærk: artiklen er mere end 30 dage gammelLæs opFor første gang siden Indien i mandags varslede, at landet vil afskaffe Kashmir-regionens særlige status, udtalte Indiens premierminister, Narendra Modi, sig om sagen.
Han sagde, at en "ny æra" nu begynder for den indisk-administrerede del af regionen, hvor "hindringer" for dens udvikling bliver løftet.
Kashmirs særlige status, hævdede premierministeren, var blevet brugt som et våben af Pakistan til at "anspore nogle mennesker", men nu ville Indien befri regionen for "terrorisme og terrorister".
"Der vil komme meget udvikling," sagde han, og "alle borgere får deres rettigheder.
"Gaderne er tomme ud over indiske soldater, fordi Indbyggerne i de indisk-kontrollerede dele af Kashmir er i dag underlagt udgangsforbud for fjerde dag i træk.
Afskaffelsen med Kashmirs særlige status er et opgør med syv årtiers politik.
Formålet er at integrere det urolige område, hvor der er muslimsk flertal, i det øvrige Indien, lyder det fra Indiens regering.
Tale kommer midt i urolig tidBåde Indien og Pakistan gør krav på hele regionen Kashmir, men administrerer kun dele af den hver.
Indbyggerne i de indisk-kontrollerede dele af Kashmir har i dag været underlagt udgangsforbud for fjerde dag i træk.
Titusinder af indiske soldater er blevet sendt på gaden for at undgå uro, mens skoler er lukket, og protester forbudt, lige som telefon- og internet har været lukket ned siden søndag, skriver BBC.
Kvinder i Pakistan demonstrerer mod Indien.
Modi talte i dag via tv og radio - sidstnævnte er den eneste platform, der kunne nå befolkningen i Kashmir, mens regionen stadig er uden internet og telefonsignal.
Det skriver BBC.
Hans tale kommer på et tidspunkt, hvor der er stor debat om Indiens beslutning om at fjerne paragraffen, der giver Kashmir-regionen særlig status.
Mens mange indere glæder sig over beslutningen og roser Modis regering for dens beslutsomhed, kritiserer andre det for at være for hårdhændet og endda forfatningsstridigt, skriver BBC.
Kashmir•Kashmir er et tidligere fyrstedømme i Himalaya-regionen, som Indien og Pakistan strides om.
Området har mere end 12 millioner indbyggere.
•I 1947 sluttede britisk koloniherredømme på det indiske subkontinent, og Indien og Pakistan opstod som selvstændige stater.
Efter angreb fra pakistanske styrker, underskrev lederen af Kashmir en aftale, der knyttede området til Indien.
•Herefter gik Pakistan og Indien i krig over regionen for første gang.
Året efter blev området delt af praktiske årsager.
•I 1965 gik landene igen i krig over Kashmir.
Det sluttede med en våbenhvile og en tilbagevenden til status quo.
•I 1971-72 besejrede Indien Pakistan i en ny krig, hvorefter man enedes om en de facto grænse mellem indisk- og pakistansk kontrolleret Kashmir.
•I den indisk-kontrollerede del af Kashmir er 60 procent af befolkningen muslimer.
Det er den eneste stat i Indien, hvor muslimer udgør flertallet.
•Oprørskamp i regionen begyndte for alvor i 1989, og oprørere har utallige gange angrebet indiske civile og militære mål.
Indiens militære modstand har undervejs kostet mere end 70.
000 mennesker livet.
Kilder: BBC, AP og The GuardianFacebookTwitterKopier linkEmner:Indien|Narendra Modi (politiker)|BBC|Pakistan|Terrorisme




https://www.dr.dk/nyheder/indland/mads-og-rikke-droemmer-om-praktik-i-den-virkelige-verden-men-de-har-ikke-faaet-plads

IndlandMads og Rikke drømmer om praktik i 'den virkelige verden'.
Men de har ikke fået pladsVirksomheder, der ikke ansætter praktikanter, bliver mødt med bødekrav.
18-årige Mads Dehn Jensen har endnu ikke fundet en praktikplads i erhvervslivet.
Af Mathilde Bugge08.
aug.
2019 kl.
19.
11Bemærk: artiklen er mere end 30 dage gammelLæs opHvis du ikke finder en praktikplads, kan du i dag komme i lære på din skole.
Og det er blevet virkeligheden for en stor del af erhvervsskolernes elever, fordi det ikke er lykkedes for dem at få en elevplads i erhvervslivet.
En af dem er Mads Dehn Jensen.
Han er i gang med sin tømreruddannelse på EUC Sjælland i Køge, og på mandag starter han i praktik samme sted.
Det ærgrer den 18-årige elev:- Jeg synes, det er lidt trist.
Det er vigtigt for mit liv og min fremtid, at jeg finder mig en læreplads, så jeg kan komme ud og lære noget, siger Mads Dehn Jensen.
Ud blandt malere og murereMads Dehn Jensen håber stadig på at finde en praktikplads i "den virkelige verden", fordi uddannelsen ifølge ham også handler om at lære at gebærde sig på en arbejdsplads.
- Jeg vil gerne ud på en rigtig arbejdsplads, hvor jeg kan lære andre mennesker at kende og vide, hvordan man er på en arbejdsplads sammen med blandt andet murere og malere, siger Mads Dehn Jensen.
Hvis jeg på sigt har alt for meget ledig kapacitet, må jeg fyre nogle medarbejdereAntoinette Bramsen, medejer af KamerahusetHan frygter, at han ikke får mulighed for at lære netop dét, mens han er i skolepraktik.
Mads Dehn Jensen håber på at læse videre som bygningstaksator, når han er færdig som tømrer.
Med en manglende praktikplads er den drøm dog forsinket.
- Selvfølgelig kommer det til at tage noget længere tid.
Det er nok det, der irriterer mig mest, siger Mads Dehn Jensen.
Bekymret for jobmulighederne42-årige Rikke Bøgh Pedersen er allerede startet i skolepraktik på erhvervsskolen EUC Nord i Hjørring.
Hun har ligesom Mads Dehn Jensen heller ikke fundet en elevplads, på trods af at hun har søgt omkring 100 af slagsen.
Selvom Rikke Bøgh Pedersen har lært meget af sin skolepraktik, er det ikke drømmen.
Hun ville allerhelst have haft praktikplads i en virksomhed, fortæller hun:- Det ville være ønskscenariet i første omgang at komme ud i en ordinær elevplads.
Rikke Bøgh Pedersen frygter, at det vil betyde, at hun skal kæmpe hårdere for at finde et arbejde, når skoletiden er slut.
- Hvis jeg var i en ordinær elevplads, så kunne jeg få et arbejde efterfølgende, fordi de fleste steder ansætter deres elever kort efter.
Det får jeg ikke her.
Små virksomheder raser over bøderFor elever som Mads og Rikke er det nødvendigt, at virksomheder ansætter tilstrækkeligt med praktikanter.
Og for første gang i år kan virksomhederne modtage bøder, hvis de ikke har nok elever.
Lidt over 41.
000 virksomheder fik bøde i 2018.
I København har Kamerahusets ejer, Antoinette Bramsen, modtaget en bøde på 1490 kroner, fordi hun ikke har taget en elev i sin fotobutik på Amager.
Hun forklarer, at hun hverken har nok arbejde eller omsætning til at tage en elev, og derfor mener hun, at det er uretfærdigt, at hun skal straffes:- Jeg synes, det er fuldstændig grotesk.
Det her er tudedumt og snotdumt for at sige det mildt, siger Antoinette Bramsen.
Læs også:SF vil fordoble bøder til firmaer, som ikke ansætter eleverHvis bøden for ikke at have nok praktikpladser bliver meget større, kan konsekvensen for Antoinette Bramsen være, at hun til sidst må ansætte en elev.
Og det kan koste de færdiguddannede jobbet, vurderer hun:- Hvis jeg på sigt har alt for meget ledig kapacitet, må jeg fyre nogle medarbejdere, siger Antoinette Bramsen.
Hun mener ikke, at hun i sin forretning på Amager kan tilbyde elever det, de har brug for for at blive dygtige og opnå den viden, de skal have.
Antoinette Bramsen ejer også en fotobutik på Nørrebro i København, hvor hun har ansat en elev.
FacebookTwitterKopier linkEmner:Uddannelse|København|Erhverv|Amager|EUC Nord




https://www.dr.dk/nyheder/politik/inger-stoejberg-bliver-retsordfoerer-i-venstre

PolitikInger Støjberg bliver retsordfører i VenstreInger Støjberg vil kæmpe for en meget stram retspolitik med konsekvens over for bander og kriminelle udlændinge.
Inger Støjberg er ny retsordfører for Venstre.
08.
aug.
2019 kl.
17.
48Bemærk: artiklen er mere end 30 dage gammelLæs opInger Støjberg (V) bliver Venstres retsordfører, oplyser partiets pressetjeneste, efter at folketingsgruppen i dag har konstitueret sig.
Det bliver desuden Mads Fuglede, der får posten som udlændinge- og integrationsordfører.
Nu skal jeg i stedet være retsordfører, og jeg vil selvsagt bruge den plads til at kæmpe for en meget stram retspolitik med konsekvens over for bander og kriminelle udlændinge.
Inger Støjberg, retsordfører (V)Inger Støjberg blev forbigået, da topposterne i partiet forleden blev fordelt.
Kristian Jensen blev ny gruppeformand, og Jakob Ellemann-Jensen fik tildelt titlen som politisk ordfører.
Den tidligere udlændinge- og integrationsminister Inger Støjberg forsøgte at blive en del af gruppeledelsen, men måtte også se sig slået af Sophie Løhde, der fik posten som gruppenæstformand.
- Jeg stillede op for at blive en del af ledelsen, fordi det efter min mening er helt afgørende for Venstre, at vi har en balance i politikken, og vi fortsat fører en stram udlændinge- og retspolitik.
Den afstemning tabte jeg.
- Nu skal jeg i stedet være retsordfører, og jeg vil selvsagt bruge den plads til at kæmpe for en meget stram retspolitik med konsekvens over for bander og kriminelle udlændinge.
Jeg skal desuden fortsat arbejde med udlændingepolitik i og med, at jeg har fået en plads i udlændinge- og integrationsudvalget, hvilket jeg naturligvis er meget tilfreds med, skriver Inger Støjberg i en skriftlig kommentar til DR nyheder.
Læs også:Partifæller om ny Venstre top: Inger Støjberg manglerBekymring for udlændingelinjenTidligere minister, gruppeformand og nuværende medlem af Europa-Parlamentet Søren Gade (V) har udtrykt bekymring over, hvem der skal repræsentere Støjbergs linje på udlændingeområdet i gruppeledelsen.
Det samme har Dansk Folkepartis formand, Kristian Thulesen Dahl, udtrykt.
Han er bekymret for, at Venstre har gang i et kursskifte i udlændingepolitikken.
Fravalget af Støjberg er ifølge flere politiske kommentatorer et billede på, at tilhængerne af en stram udlændingepolitik har fået det sværere i Venstre.
Læs her, hvem der skal tale på partiets vegne inden for udvalgte områder (i alfabetisk rækkefølge):* Beskæftigelsesordfører Hans Andersen.
* Børne- og undervisningsordfører Ellen Trane Nørby.
* Erhvervsordfører Tommy Ahlers.
* Finansordfører Troels Lund Poulsen.
* Forsvarsordfører Karsten Lauritzen.
* Kulturordfører Britt Bager.
* Ligestillingsordfører Fatma Øktem.
* Miljøordfører Jacob Jensen.
* Retsordfører Inger Støjberg.
* Social- og indenrigsordfører Anni Matthiesen.
* Sundhedsordfører Sophie Løhde.
* Uddannelses- og forskningsordfører Ulla Tørnæs.
* Udenrigsordfører Michael Aastrup Jensen.
* Udlændinge- og integrationsordfører Mads Fuglede.
/DR Nyheder/FacebookTwitterKopier linkEmner:Britt Bager (politiker)|Ellen Trane Nørby (politiker)|Fatma Øktem (politiker)|Retspolitik|Udlændingepolitik




https://www.dr.dk/nyheder/indland/eksplosioner-i-koebenhavn-bandemiljoeet-bruger-spraengstof-som-nyt-vaaben

Eksplosioner i KøbenhavnSe temaIndlandEksplosioner i København: Bandemiljøet bruger sprængstof som nyt våbenKilder fortæller til DR, at bandemiljø har adgang til dynamitlignende sprængstof.
Af Louise Dalsgaard08.
aug.
2019 kl.
18.
55Bemærk: artiklen er mere end 30 dage gammelLæs op"Der sprænger en større bombe, når Paludan kommer.
Sig til folk, de skal passe på.
"Sådan lød det i flere sms-beskeder og opslag på sociale medier, efter en bil natten til den 14.
april i år blev sprængt i luften i Mjølnerparken i København.
Samme dag skulle partileder fra Stram Kurs, Rasmus Paludan, demonstrere ved det sociale boligbyggeri.
Ingen kom til skade ved eksplosionen, men demonstrationen blev efterfølgende flyttet af sikkerhedsmæssige hensyn.
Nogle af sms-beskederne med advarsler kom fra personer med relation til bandemiljøet.
Fra flere kilder lød det også dengang, at bomben ved bilen var en "prøve".
Eksplosionen i Mjølnerparken stod ikke alene i foråret 2019.
I maj blev dele af T Hansens butik i Valby ødelagt efter en bombe, ligesom en tøjbutik på Christiania i februar to gange blev ramt af eksplosioner om natten.
Her køres en bilen, der eksploderede på Hothers Plads i Mjølnerparken i København væk af Falck.
Og her var personer med relation til bandemiljøet også involveret.
Det fortæller flere af hinanden uafhængige kilder til DR.
Retskorrespondent: Godt værktøj til at skræmmeI alt har København det seneste halve år været ramt af otte eksplosioner.
Senest blev Skattestyrelsens bygning angrebet tirsdag aften.
Ifølge DR's oplysninger skete det med et dynamitlignende sprængstof lig det, der også har været anvendt ved flere af de andre eksplosioner.
Men hvem der stod bag, og hvad motivet var, er endnu uvist.
- En eksplosion kan signalere magt og skabe frygt, både over for andre kriminelle grupper og over for myndigheder.
Trine Maria Ilsøe, retskorrespondentIfølge retskorrespondent i DR, Trine Maria Ilsøe, kan eksplosioner dog være et effektivt værktøj for kriminelle grupperinger:- En eksplosion kan signalere magt og skabe frygt, både over for andre kriminelle grupper og over for myndigheder, vurderer hun.
- Det har vi eksempelvis set i Sverige, hvor mindre bomber er blevet anbragt ved rådhuse, politistationer og i bandedominerede områder, uden at myndighederne har kunnet forhindre det, siger Trine Maria Ilsøe.
I Sverige har der i perioden januar til maj i år været 93 eksplosioner.
Retskorrespondent Trine Maria Ilsøe vurderer, at bandemiljøet også er et af de steder, som dansk politi kigger mod i deres efterforskning af de otte eksplosioner.
Politi: Vi har fået mange henvendelserPolitiet har i dag ikke ønsket at kommentere DR's oplysninger, ligesom de ikke kan fortælle om status på efterforskningen af eksplosionerne, og om der er mistænkte.
Her ses skaderne på T Hansens butik i Valby, der blev ramt af en eksplosion i maj i år.
(Privatfoto)Heller ikke hos Rigspolitiet vil man fortælle, om man har registreret, at kriminelle miljøer har fået adgang til kraftigt sprængstof.
Hos Københavns Politi kalder chefpolitiinspektør, Jørgen Bergen Skov, dog antallet af eksplosioner markant.
- Det har derfor den største opmærksomhed hos politiet og anklagemyndigheden, siger han.
Politiet har indtil i dag fået 110 henvendelser fra offentligheden i sagen om eksplosionen tirsdag ved Skattestyrelsen.
Henvendelserne fra de mange borgere bruger politiet blandt andet til at kortlægge interessante personers bevægelser i tiden op til og efter eksplosionen.
Men af hensyn til arbejdet med sagen kan politiet ikke fortælle, om de også har betydet afgørende nyt.
- Vi har en omfattende efterforskning i gang, og vi ved, at sagen har stor bevågenhed, og at der er et stort ønske om nyt omkring fremskridt i den, lyder det fra chefpolitiinspektør i Københavns Politi, Jørgen Bergen Skov.
Her kan du få et overblik over eksplosionerne:FacebookTwitterKopier linkEmner:København|Politi|Københavns Politi|Skattestyrelsen|Rasmus Paludan (advokat)




https://www.dr.dk/nyheder/udland/doedstallet-stiger-i-congo-efter-ebola-epidemi-over-500-boern-doede

UdlandDødstallet stiger i Congo efter ebola-epidemi: Over 500 børn dødeUdbruddet ser ikke ud til at aftage, siger Red Barnet.
Der er et massivt nødhjælpsarbejde til stede i området.
Af Catharina Maria Skov Lassen08.
aug.
2019 kl.
18.
36Bemærk: artiklen er mere end 30 dage gammelLæs opMed blå plastikhandsker og lange nåle er redningsarbejdere i gang i DR Congo i det centrale Afrika.
Ebola-udbruddet, som har hærget gennem DR Congo siden sidste år, har blandt andet ramt millionbyen Goma, og her skaber sygdommen frygt.
Dødstallet stiger eksplosivt i det afrikanske land, hvor ebolaepidemien har kostet over 1.
800 liv - næsten en tredjedel af ofrene er børn.
Læs også:Ebola-udbrud i DR Congo er international krise ifølge WHOEbolaudbrud i DR CongoEbola er en virussygdom med høj dødelighed, som smitter gennem kropsvæsker som spyt, blod og opkast.
Ebola kan både smitte fra dyr til mennesker og fra menneske til menneske.
Ebolaudbruddet startede i sommeren 2018 og accelererede henover efteråret.
Der er stor bekymring for, at sygdommen spredes til nabolandene, derfor er en massiv sygdomsovervågning indsat ved landegrænserne.
Leder af Red Barnets afdeling i Den Demokratiske Republik Congo Heather Kerr understreger, at børn er særligt udsatte ved et ebolaudbrud.
Ikke nok med at der er stor dødelighed blandt børn.
Der er også stor risiko for børnene, hvis forældrene ikke overlever.
- Nogle skal tage sig af børnene, hvis forældrene dør, men det er ikke sikkert, at der findes nogen, som kan tage sig af dem.
De skal i skole, men der er ikke nødvendigvis råd til skole.
Desuden udsættes nogle børn også for overgreb i de nye hjem, siger hun til DR nyheder.
Modstand mod bekæmpelseI DR Congo er det dog ikke kun ebola, der skaber frygt.
Landet er ramt af stor fattigdom, hvilket gør mange borgere utrygge.
Befolkningen efterspørger sikkerhed til beskyttelse af dem og deres børn, og bekæmpelsen af virussen nedprioriteres, siger Heather Kerr.
Der er stor fokus på at informere befolkningen om ebola.
REUTERS/Baz Ratner Når hjælpeorganisationerne rykker ud med kitler og kanyler, mødes de ikke kun af taknemmelighed.
Dele af befolkningen tror ikke på, at sygdommen findes.
De er overbevist om, at sygdommen kommer udefra, eller at de er blevet forgiftet, fortæller Heather Kerr.
- Den største udfordring for vores arbejde er at få folk til at forstå, hvor farlig ebola er.
Hvis vi kunne få folk til at gå til de nærmeste hospitaler og blive tjekket, så ville vi være godt på vej til at få stoppet ebola, siger hun.
Frygt for spredningGoma ligger ved grænsen til Rwanda, og frygten for at sygdommen vil spredes, har ledt til, at WHO har udtalt, at udbruddet er af international interesse.
Landet er i stor konflikt, og derfor flygter dele af befolkning gennem Rwanda til Uganda.
Hos Red Barnet er man frustreret over det konfliktfyldte område.
- Det er meget svært for hjælpen at nå frem, fordi folk flytter væk fra det udsatte område, og tager smitten med sig, siger Heather Kerr.
Læs også:Rwanda lukker grænsen til DR Congo på grund af ebola Børnene bliver vaccineret for at udrydde sygdommen.
 Børnenes temperatur tjekkes for at få målt, om de skulle have feber.
 Endnu et barn får tjekket sin temperatur i Goma.
 En kvinde venter på at få sit barn vaccineret.
 Et barn vaccineres mod den farlige sygdom.
1 / 5Børnene bliver vaccineret for at udrydde sygdommen.
1 / 5Børnenes temperatur tjekkes for at få målt, om de skulle have feber.
2 / 5Endnu et barn får tjekket sin temperatur i Goma.
3 / 5En kvinde venter på at få sit barn vaccineret.
4 / 5Et barn vaccineres mod den farlige sygdom.
5 / 5Sygdommen spredes og dødstallet bliver højere for hver dag, der går.
I Goma er familier bekymrede for, hvad der kommer til at ske, hvis et familiemedlem bliver smittet.
I byen er telte stillet frem, og hver dag arbejdes der for, at næste dag bliver bedre, men indtil videre har Heather Kerr ikke høje forventninger.
- Udbruddet af ebola startede 1.
august 2018, og nu er vi i august 2019, og udbruddet virker ikke til at aftage.
FacebookTwitterKopier linkEmner:Sygdomme og lidelser|Den Demokratiske Republik Congo|Red Barnet|Afrika|WHO




https://www.dr.dk/nyheder/kultur/film/anmelder-irriteret-paa-absurd-gyserfilm-hvordan-kan-man-opfoere-sig-saa

FilmlandSe temaAf Ida RudFilm og serierAnmelder irriteret på 'absurd' gyserfilm: Hvordan kan man opføre sig så latterligt?
Flot gyserfilm spænder ben for sig selv ved selv at afsløre nærmest alle overraskelser og monstre, mener Ida Rud.
- Det er virkelig svært ikke at råbe af personerne på lærredet, at de skal tage sig sammen, skriver Ida Rud om filmens karakterer, der agerer passivt i selv de mest uhyggelige øjeblikke.
(© Scanbox)08.
aug.
2019 kl.
18.
28Bemærk: artiklen er mere end 30 dage gammelLæs opMed flere monstre og dødsfald i samme film burde 'Scary Stories to Tell in the Dark' byde på nogle gode overraskelser – men bortset fra det første, overnaturlige mord, så virker monstrene og uhyggen temmelig træt og velkendt.
'Scary Stories to Tell in the Dark'Instruktør: André ØvredalMedvirkende: Gabriel Rush, Michael Garza, Zoe Margaret CollettiPremiere: 8.
augustFilmen byder ellers på masser af stemning i en lille, efterårsklædt by i USA i slutningen af 60'erne.
Det emmer af retro-lækker nostalgi, når ungerne kører rundt i turkise dollargrin og har rustrøde fløjlsbukser på efter datidens mode.
Og det er helt forfriskende at se en film, der ikke foregår i de ellers for tiden så populære 80'ere og 90'ere.
Teenagetrioen Stella, Auggie og Chuck vil benytte Halloween til at få ram på deres plageånd Tommy.
Det lykkes dem at få smidt en brændende pose med lort ind af hans åbne bilvindue – men han og hans kumpaner lader sig ikke slå så nemt ud og ender med at jagte trioen igennem byen.
De tre børn spilles af (fra venstre) Gabriel Rush, Michael Garza og Zoe Margaret Colletti.
(© George Kraychyk/Scanbox)De tre udstødte får uventet hjælp fra den unge Ramón, og da de tror, at der ikke er mere fare på færde, viser de ham byens hjemsøgte hus – det er trods alt Halloween.
Til huset knytter sig en historie om den unge pige Sarah, der blev holdt indespærret i kælderen af sin familie, og legenden lyder, at når hun fortalte gyserhistorier til børn, så blev de til virkelighed – og børn døde.
Et absurd sammensuriumDe finder bogen, og historien gentager naturligvis sig selv.
På de blanke sider begynder historier at skrive sig selv med blod, og hver aften er det én af de unge, der var i huset den aften – som også tæller Chucks storesøster samt Tommy – der forsvinder eller bliver dræbt på mystisk vis.
Nu er det op til ungerne at forhindre, at de alle bliver dræbt, hvilket selvfølgelig er lettere sagt end gjort, især når de har et så uhyggeligt tikkende ur over sig.
Ida RudSommeren igennem skriver Ida Rud om de største filmpremierer og nye film herhjemme.
Ida Rud er uddannet journalist, tilrettelægger på 'Troldspejlet' og skriver om film hos blandt andet Filmmagasinet Ekko og Berlingske.
Desværre virker det mest som en absurd blanding af 'Jumanji' og tv-serien 'Er du bange for mørke?
', hvor en gruppe børn samles om et lejrbål og fortæller gyserhistorier.
Filmen er baseret på en række bøger, der består af gysernoveller henvendt til børn.
Men filmen har prøvet at gøre monstrene så tilpas klamme og fyldt den med så mange jump scares, at den kun er for de største børn.
Alligevel er den bare ikke særligt uhyggelig.
Én ting er, at det er supernemt at gennemskue, hvornår der kommer et monster frem fra mørket, men fordi ungerne læser handlingerne i bogen sideløbende med, at de sker, er der nærmest ikke nogen overraskelser.
Så dum, at den (måske) bliver sjovDet er ellers den spanske mesterinstruktør Guillermo del Toro, der har været med til at skrive manuskriptet, og han har normalt flair for gys i film som 'Pans labyrint' og 'The Devil's Backbone' – men i hænderne på den norske instruktør André Øvredal ('Troldjægeren') bliver det alt sammen fladt og forudsigeligt.
Seriens medforfatter Guillermo del Toro har også skrevet og instrueret den Oscar-vindende film 'The Shape of Water' fra 2017.
(© George Kraychyk/Scanbox)Både effekter og skuespillere er okay, men folk opfører sig stadig latterligt i filmen.
For eksempel er der en voksen, der står helt stille og glor måbende, mens et slimet monster samler sig og derefter tager livet af ham.
Det er virkelig svært ikke at råbe af personerne på lærredet, at de skal tage sig sammen – det kan dog være meget sjovt, og selv om filmen trænger til lidt mere humor og selvironi, så kan den måske få et ekstra liv i landets hjemmebiografer, hvor man godt må gøre højlydt grin af den slags inkompetence.
(© Scanbox)Læs også:2 stjerner til katastrofefilm med legendarisk monster: Det er det rene klimatosseri!
FacebookTwitterKopier linkEmner:Guillermo del Toro (filminstruktør)|USA




https://www.dr.dk/nyheder/politik/korrespondent-om-stoejberg-som-retsordfoerer-en-tung-vaerdipolitisk-post

PolitikKorrespondent om Støjberg som retsordfører: En tung, værdipolitisk postPosten som retsordfører er Inger Støjberg sandsynligvis godt tilfreds med, vurderer DR's Christine Cordsen.
Ifølge DR's politiske korrespondent Christine Cordsen er Støjberg sandsynligvis godt tilfreds med sin nye post som retsordfører.
Af Nynne Hein Møller08.
aug.
2019 kl.
20.
15Bemærk: artiklen er mere end 30 dage gammelLæs opVenstre har nu fået fordelt posterne, og den helt store ordførerkabale er gået op.
Og hermed ligger det fast, at tidligere udlændinge- og integrationsminister Inger Støjberg bliver partiets nye retsordfører.
Tidligere på ugen har flere Venstre-medlemmer ellers luftet deres skuffelse over Støjbergs fravær, da topposterne i partiet blev fordelt i mandags.
Men ifølge DR's politiske korrespondent Christine Cordsen er Støjberg sandsynligvis godt tilfreds med sin nye post som retsordfører:- For Støjberg har det været afgørende, at det er en værdipolitisk post.
Så jeg er ikke i tvivl om, at hun selv har fået lov til at vælge den, siger hun og tilføjer, at retsordførerskabet hører til i den tunge ende.
Læs også:Inger Støjberg bliver retsordfører i VenstreDet er i øvrigt også den post, der har tættest berøring med udlændingepolitikken:- Det er på det værdipolitiske område, at hun er stærkest, og der hun har sine interesser.
Så vi får hende fortsat meget at se, for retspolitikken er næsten lige så meget i vælten som udlændingepolitikken, siger Christine Cordsen.
Stram udlændingepolitik fortsætterInger Støjbergs stramme linje i udlændingepolitikken ser i øvrigt ud til at fortsætte med partiets valg af ny udlændingeordfører:- Mads Fuglede ligger på samme linje som Støjberg.
Så der er ikke noget signal i det, om at Venstre ændrer linje på udlændingepolitikken, siger Christine Cordsen.
Mads Fuglede er Venstres nye udlændingeordfører.
Hun tilføjer i øvrigt, at man hos Venstre og i Socialdemokratiet ikke har tradition for at blive ordfører for det område, man lige har været minister for.
Så Støjberg ville principielt ikke kunne blive udnævnt som udlændingeordfører:- Det fungerer ikke rigtigt.
Man sidder inde med viden, man ikke kan bruge til noget, forklarer hun.
Troels Lund kan blive chefforhandlerNår man ser på listen over, hvilke personer, der har fået de øvrige ordførerskaber hos Venstre, hæfter Christine Cordsen sig især ved Troels Lund Poulsen.
Han skal være partiets nye finansordfører.
- Han har en status i Venstre, hvor han selv kan vælge sin post.
Og finansordføreren er hovedforhandler uanset hvilket område, man forhandler på, siger hun.
Troels Lund Poulsen er Venstres nye finansordfører.
Cordsen peger i øvrigt på, at Venstre tidligere har brugt deres finansordførere som en slags chefforhandler.
Se listen over alle Venstres nye ordførerposter her.
FacebookTwitterKopier linkEmner:Christine Cordsen (journalist)|Inger Støjberg (politiker)|Venstre|Udlændingepolitik|Retspolitik




https://www.dr.dk/nyheder/detektor/detektor-soeren-espersen-opfinder-kontroversielt-citat-om-israel

DetektorDetektor: Søren Espersen opfinder kontroversielt citat om IsraelSøren Espersen (DF) er ifølge ekspert "ude hvor han ikke kan bunde".
Søren Espersen kalder det flueknepperi at undersøge, hvorvidt han ret i sin påstand om, hvad der står i en resolution om Israel.
Af Jakob Stobbe08.
aug.
2019 kl.
19.
55Bemærk: artiklen er mere end 30 dage gammelLæs opEn ny resolution om palæstinensiske kvinders situation vækker debat, efter at Dansk Folkepartis udenrigsordfører, Søren Espersen, har kritiseret Danmarks officielle holdning til sagen.
Især ét citat fra udenrigsordføreren om resolutionen har vakt opsigt.
Her fremhæver Søren Espersen, at resolutionen vedtager, at Israel er det eneste land i verden, der overtræder kvinders rettigheder.
Der er bare et problem: Det står ingen steder i resolutionen.
Hvad påstår Søren Espersen?
Søren Espersen er udenrigsordfører for Dansk Folkeparti og var før folketingsvalget i juni formand for Det Udenrigspolitiske Nævn.
Den 27.
juli i år skriver Søren Espersen på Twitter:- Breaking: Danmark har i FN netop stemt for en resolution, som vedtager, at Israel er ”…det eneste land i verden, som overtræder kvinders rettigheder.
.
”.
SA, Iran og Yemen er blandt de lande, som stemte sammen med Danmark.
Hvad foregår der, @jeppekofod?
I et interview med Berlingske den 29.
juli kalder Søren Espersen det ”flueknepperi”, da han bliver spurgt ind til citatet, der ingen steder er at finde i resolutionen.
Det har Detektor fundet ud afPalæstinensiske kvinder fotograferet i 2010.
REUTERS/Ismail Zaydah Den omtalte resolution stammer fra FNs økonomiske og sociale råd – også kaldet ECOSOC.
Læs FN-resolutionen herFN-ResolutionenResolutionsteksten er skrevet af den gruppe af lande i FN, der hedder ”G77 + Kina”.
Detektor har gennemgået teksten, der handler om palæstinensiske kvinders situation under israelsk besættelse.
Resolutionen udtrykker blandt andet bekymring for, at Israel systematisk bryder palæstinensiske kvinders menneskerettigheder.
Intet sted i resolutionen står der, at Israel er det eneste land i verden, som overtræder kvinders rettigheder, som Søren Espersen påstår.
Tværtimod står der, at man udtrykker "behov for at intensivere indsatsen for at forebygge og udrydde alle former for vold mod kvinder og piger i den offentlige og private sfære i alle verdens regioner"Men primært handler teksten om de forhold, som palæstinensiske kvinder har under den israelske besættelse - og resolutionen opfordrer til forbedring af disse forhold.
I sit tweet linker Søren Espersen til en artikel fra organisationen UN Watch, der trods navnet ikke hører under FN.
Og ligesom Espersen, så skriver UN Watch, at Israel bliver fremhævet, som det eneste land i verden, der overtræder kvinders rettigheder.
UN Watchs formål er, ifølge dets hjemmeside, at holde øje med, at FN lever op til sine egne standarder og at bekæmpe det, som organisationen betragter som en anti-israelsk agenda i FN-systemet.
Tidligere var UN Watch en del af World Jewish Congress, en verdensomspændende sammenslutning af jødiske organisationer.
Men fra 2013 skulle UN Watch efter eget udsagn være uafhængig.
Detektor har kontaktet UN Watch for at spørge til, hvor i resolutionsteksten det skulle stå, at Israel er det eneste land, der overtræder kvinders rettigheder.
UN Watch erkender, at præcis denne sætning ikke fremgår af teksten, men mener, at FNs Økonomiske og Sociale Råd formål med resolutionen er at fordømme Israel.
- Resolutionen handler i virkeligheden ikke om palæstinensiske kvinders rettigheder, men den er lavet for at fordømme Israel, skriver talsmand Hillel Neuer fra UN Watch til Detektor.
Søren Espersen har stillet to spørgsmål til den nye udenrigsminister Jeppe Kofod (S) om FN-resolutionen, som, han mener, udpeger Israel som den eneste nation i verden, der overtræder kvinders rettigheder.
Udenrigsministeren forholder sig i svaret ikke til den påstand, men siger, at Danmark stemte for resolutionen, fordi man anser teksten for at være balanceret.
Det siger eksperterneDetektor har spurgt en række eksperter, om man kan konkludere som Søren Espersen, at Israel i resolutionen bliver fremhævet som det eneste land i verden, der overtræder kvinders rettigheder.
Professor Henrik Larsen fra Institut for statskundskab ved Københavns Universitet, siger:- Man kan ikke konkludere, at Israel bliver fremhævet som det eneste land, der overtræder kvinders rettigheder, som Søren Espersen endda skriver i citationstegn, for det står slet ikke i resolutionen.
- Han mener måske, at der er et stort fokus på Israel fra lande, som ikke altid er specielt gode til at respektere kvinders rettigheder, fordi de også er interesserede i at fordømme Israel, men det er jo en anden pointe, siger professoren til Detektor.
Fra landsformand for FN Forbundet, Jørgen Estrup, lyder det:- Jeg synes, at det temmelig forkert, for der er ikke noget i resolutionen, der kan underbygge det, Søren Espersen skriver i sit tweet.
Så Espersen har ikke det mindste ret?
- Nej, han er ude, hvor han ikke kan bunde.
Og faktisk er det en lidt flovt for ham, da han jo er tidligere formand for Udenrigspolitisk Nævn i Folketinget, siger Jørgen Estrup til Detektor.
Hvad siger Søren Espersen til kritikken?
Du skriver på twitter, at Danmark har i FN netop stemt for en resolution, som vedtager at Israel er det eneste land i verden der overtræder kvinders rettigheder.
Hvor står det i resolutionen?
- Altså Israel bliver det, der hedder singled out (fremhævet, red.
).
Israel bliver nævnt som det eneste land af alle lande overhovedet nævnt med navn i den her rapport.
Og det er jo det sædvanlige had til Israel der gør det, siger Søren Espersen til Detektor.
Men hvor står det i resolutionen?
- Jamen der står…Det fremgår klart, at Israel er det eneste land der bliver nævnt.
Når jeg læser dit tweet, så skriver du det som et citat.
Jeg forstår det i hvert fald som om, at det har du fra resolutionen?
Men det står ikke direkte i resolutionen?
Jeg er ked af at bruge udtrykket ’flueknepperi’, men det er det, der tale om her.
Søren Espersen- Jeg er ked af at bruge udtrykket ’flueknepperi’, men det er det, der tale om her.
Det er sagen hver eneste gang, at vi har resolutioner af den her art, så bliver Israel singled out, så det må være det eneste land i verden som altså.
”Men det er vel ikke flueknepperi, når jeg spørger dig, hvor henne det står i resolutionen?
- Jo, det er det.
Det er flueknepperi.
Hvorfor?
- Fordi det er et eller andet forsøg på at få det til at være noget andet end det, det er.
At Israel altid bliver nævnt som det eneste land.
Det er det, jeg skriver.
Og det er det, som rapporten siger, så jeg mener, undskyld udtrykket, at det er flueknepperi.
FacebookTwitterKopier linkEmner:Dansk Folkeparti|Forenede Nationer|Israel|Jeppe Kofod (politiker)|Ligebehandling




https://www.dr.dk/sporten/oevrig/danmark-booker-em-semifinale-i-koerestolsrugby-efter-gyserkamp-mod-schweiz

Øvrig sportDanmark booker EM-semifinale i kørestolsrugby efter gyserkamp mod SchweizDet danske landshold i kørestolsrugby er semifinaleklar ved EM efter smal sejr på 50-47 torsdag mod Schweiz.
08.
aug.
2019 kl.
17.
18Bemærk: artiklen er mere end 30 dage gammelLæs opHvad er kørestolsrugby?
Kørestolsrugby er en holdsport for personer med nedsat funktion i både arme og ben.
Det er en sport, der er kendetegnet ved en høj grad af fysisk udfoldelse, som ses ved et højt tempo på banen og dramatiske tacklinger.
Spillet foregår i specialbyggede manuelle kørestole (rugbystol), hvor man spiller fire mod fire.
Spillet foregår på en bane med samme størrelse som en basketballbane, og bolden minder om en volleyball.
Kilde: Parasport DanmarkDet danske landshold i kørestolsrugby er klar til semifinalen ved EM, der i øjeblikket foregår i Vejle.
Det stod klart torsdag, da Danmark i en tæt dyst besejrede Schweiz med 50-47.
Ved EM er der to puljer, og Danmark er i pulje med Storbritannien, Polen og Schweiz.
Danmark indledte EM onsdag med en overbevisende sejr over Polen, og uanset udfaldet af opgøret fredag mod Storbritannien, så er Danmark klar til den ene semifinale i turneringen.
- Det er en stor forløsning, at vi har kvalificeret os til semifinalen.
Vi er der, hvor vi skal være nu, siger landsholdsspiller Sebastian Frederiksen til DR Sporten.
Her kan du høre landsholdsspillerne Sebastian Frederiksens og Mark Peters' reaktioner på den vigtige sejr over Schweiz.
Lykkes det at vinde semifinalen efter opgøret mod Storbritannien, så sikrer danskerne sig via en finaleplads en billet til de paralympiske lege i Tokyo i 2020.
Det blev dog en meget lige forestilling mod schweizerne.
Den danske føring lød på 35-34 med udgangen af tredje periode.
I fjerde og sidste periode udlignede Schweiz til 38-38, og det blev også 39-39 og 41-41 i gyseren, inden Danmark kom foran og kørte den smalle sejr hjem.
At opgøret blev tæt mod alpelandet overraskede ikke landsholdsspiller Mark Peters.
- Vi har altid problemer med Schweiz.
De har en spillestil, der ikke passer til os.
Det er altid tætte kampe, vi har med dem, siger Mark Peters.
Danmark møder fredag Storbritannien inden semifinalekampen lørdag.
Briterne er det bedst rangeret hold ved EM.
Alle Danmarks kampe kan ses direkte på DRTV - eller lige her.
/ritzau/FacebookTwitterKopier linkEmner:Storbritannien|Schweiz|Polen|Handicapsport|Tokyo




https://www.dr.dk/nyheder/penge/stilladsvirksomheder-ansaetter-laerlinge-alligevel-faar-de-boede-af-staten

PengeStilladsvirksomheder ansætter lærlinge.
Alligevel får de bøde af statenHerlev Stilladser har fået en bøde på 19.
131 kroner, fordi virksomhedens lærlinge ikke kommer fra erhvervsuddannelser.
Dansk Byggeri, der har været med til at forhandle trepartsaftalen med den tidligere regering, anerkender, at det er et problem.
Af Signe Mai Vilsbøll08.
aug.
2019 kl.
17.
11 | opdateret 09.
aug.
2019 kl.
07.
25Bemærk: artiklen er mere end 30 dage gammelLæs op41.
639 virksomheder blev sidste år opkrævet en bøde, fordi de ikke har ansat det antal elever, de skal, for at leve op til den trepartsaftale, V-regeringen, arbejdsgivere og arbejdstagere indgik i 2016.
Stilladsmontørfirmaet Herlev Stilladser måtte betale hele 19.
131 kroner.
Og det til trods for, at næsten halvdelen af virksomhedens ansatte er lærlinge.
- Lige nu er vi 50 ansatte.
Ud af dem er 21 lærlinge, og vi har fem yderligere, der starter i lære lige om lidt, siger direktør i Herlev Stilladser Kurt Bo Jensen.
Kurt Bo Jensen står med samme problem som mere end 100 andre virksomhedsledere, der hvert eneste år bliver mødt med bødekrav, fordi deres lærlinges uddannelser er såkaldte kontraktuddannelser.
Skal de have bonus - og undgå bøder - skal virksomhederne altså ansætte lærlinge fra erhvervsuddannelser.
- Stilladsmontøruddannelsen anerkendes ikke som erhvervsuddannelse, så vi bliver straffet med flere tusinde kroner, selvom vi bruger mange penge på at uddanne stilladsmontører.
Det er træls og uretfærdigt.
Vi kan jo ikke tage murer- og tømrerlærlinge.
Vi har ikke forstand på de fag, og vi har ikke noget at sætte dem til, siger Herlev Stilladsers direktør.
Ordning skal ændresDe sidste mange år har Kurt Bo Jensen siddet i Dansk Byggeris uddannelsesudvalg, og han er enig i, at virksomheder skal leve op til det samfundsansvar, det er at uddanne fremtidens arbejdskraft.
Bøde-eller-bonus-ordningen, der er hjørnestenen i trepartsaftalen fra 2016, er bare strikket forkert sammen, lyder det fra direktøren.
Bøde eller bonusHvert år får landets virksomheder et måltal for, hvor mange elever de skal ansætte.
Det afhænger blandt andet af virksomhedens sammensætning af erhvervsuddannede medarbejdere.
Målet udregnes i såkaldte elevpoint, fordi elever vægter forskelligt afhængigt af deres uddannelse.
Hvert år får alle erhvervsuddannelser tildelt en vægtning baseret på, hvor stor mangel der ventes at være på den enkelte faggruppe i fremtiden.
For hvert elevpoint, en virksomhed mangler at opfylde, skal den betale 27.
000 kroner i "bøde".
Pengene går til "bonus" til de virksomheder, der ansætter nok elever.
En virksomhed kan godt et år have et måltal, der er lavere, end hvad der svarer til en hel elev.
Hvis virksomheden vælger ikke at ansætte en elev, er den gennem ordningen i stedet med til at betale for uddannelsen af elever i andre virksomheder.
Kilde: Praktikplads-AUB og ATP.
- Det er helt fint, at virksomheder skal betale ved kasse 1, hvis de ikke ansætter nok lærlinge.
Der skal bare tages højde for, at stillads- og nedrivningsvirksomheder falder lidt udenfor regnestykket.
Hos Dansk Byggeri, der har været med til at forhandle trepartsaftalen med den tidligere regering, anerkender underdirektør Louise Pihl, at der er et problem.
Hun er også bekendt med kritikken fra virksomheder i stillads- og nedrivningsbranchen, men der er ikke meget at gøre, lyder det:- Vi kunne godt have ønsket os, at lærlingeuddannelsen for stilladsmontører talte med, men det er ikke sådan, systemet er lige nu.
Systemet er i forvejen kompliceret, og vi er nødt til at få erfaringer med det.
Måske kan vi så på sigt lade kontraktuddannelserne være anerkendt under ordningen.
Faglært eller ufaglært?
Det tager to år at blive uddannet stilladsmontør, der er en lærlingeuddannelse i det såkaldte AMU-system.
AMU-uddannelser er forløb, som organisationer i enkelte brancher selv har sammensat af kurser og praktikforløb.
De er anerkendt på arbejdsmarkedet som kompetencegivende til bestemte job, men ikke lovreguleret.
Der er derfor ikke tale om en erhvervsuddannelse.
Fordi stilladsmontøruddannelsen ikke er en erhvervsuddannelse tæller en uddannet stilladsmontør ikke som faglært.
De vil være registreret som ufaglærte hos Danmarks Statistik.
Kilde: Dansk Byggeri, UddannelsesministerietFaglærte i ufaglært arbejde tæller som faglærteAt virksomheder som Herlev Stilladser får en bøde, selvom de ikke kan opfylde kravene ved at tage de rigtige lærlinge, er ikke en fejl, forklarer Louise Pihl.
Reglen er nemlig, at alle virksomheder med mere end én faglært medarbejder, skal bidrage ved at uddanne lærlinge.
Også hvis hovedparten af de ansatte er stilladsmontører og betragtes som ufaglærte.
Men har en virksomhed faglærte ansat, så tæller de med, når det gøres op, om en virksomhed skal tage lærlinge.
Og sådan kan det godt være i en stilladsvirksomhed, hvor der kan være murere og bagere ansat.
Er det ikke forkert, at nogle virksomheder let kan få bøder, når de ikke har mulighed for at få bonus?
- Vi bakker op om ordningen, for når man har faglærte ansat, som andre virksomheder har uddannet, har de vigtige arbejdsmarkedskompetencer, uanset om de laver det, de er uddannet til.
Kæden hopper dog af i det her konkrete tilfælde, hvor vi har at gøre med virksomheder, som faktisk uddanner lærlinge på de toårige uddannelser.
Det er selvfølgelig frustrerende, at de ikke tæller med, siger Louise Pihl.
Aftale skal evalueres til foråretTrepartsaftalen skal ifølge Louise Pihl evalueres til efteråret, og der vil Dansk Byggeri bringe stilladsbranchens kritik med til bordet, siger hun.
Derfra må den nye socialdemokratiske regering se på, om bøde-eller-bonus-ordningen skal justeres, så virksomheder, der uddanner lærlige fra kontraktuddannelser, ikke rammes af bødekrav.
DR Nyheder har forsøgt at få en kommentar fra børne- og undervisningsminister Pernille Rosenkrantz-Theil (S), men det er ikke lykkedes, da ministeren er på sommerferie.
Børne- og undervisningsordfører Jens Joel (S) skriver i en mail, at det "kræver enighed mellem arbejdsmarkedets parter at justere ordningen".
Dog understreger han, at regeringen er åbne for "at kigge på det".
- Vi vil løbende vurdere, om vi kan gøre mere for at skaffe flere praktikpladser.
Ordningen var møntet på at skaffe praktikpladser til de unge på erhvervsuddannelserne og derfor var parterne også bevidste om, at det ikke ville gælde kontraktuddannelserne, lyder det i mailen.
Artiklen er opdateret med svar fra børne- og undervisningsordfører Jens Joel (S).
FacebookTwitterKopier linkEmner:Jens Joel (politiker)|Pernille Rosenkrantz-Theil (politiker)|Socialdemokraterne|Erhvervsuddannelser|Herlev




https://www.dr.dk/nyheder/udland/stoffer-stroemmer-over-stillehavet-kokain-millioner-skyller-op-paa-strand-i-new

UdlandStoffer strømmer over Stillehavet: Kokain for millioner skyller op på strand i New ZealandStillehavet er blevet en ny transitrute for kokain, hvor pakker med pulver med jævne mellemrum skyller i land.
De blå pakker med kokain skyllede i går i land på en strand på New Zealands nordø.
Af Sean Coogan08.
aug.
2019 kl.
16.
35Bemærk: artiklen er mere end 30 dage gammelLæs opMens Stillehavets øer for mange er forbundet med krystalklart vand, palmer og kridhvide sandstrande, oplever flere af øerne i stigende grad, at andet end tang og drivtømmer skyller i land.
Nemlig kokain.
I går blev newzealandsk politi tilkaldt, efter at 19 pakker kokain var skyllet i land ved Bethells Beach nær millionbyen Auckland.
Politiet konstaterede ifølge The Guardian, at de mystiske pakker indeholdt kokain til en værdi af omkring 13 millioner kroner, og sendte blandt andet en helikopter i luften for at lokalisere yderligere pakker.
Det er langt fra første gang, at strandenes pulversand får selskab af det euficerende stof fra Sydamerika.
Kokain blev brugt som vaskepulverI de senere år har en ny, stor kokainrute set dagens lys.
Ifølge en stor afdækning fra The Guardian er der i løbet de seneste år sket en eksplosion i antallet af skibe, der fragter kokain over Stillehavet mod Australien og New Zealand.
"Den nye kokain-motorvej", lyder beskrivelsen fra mediet, der peger på, at snesevis af pakker kokain er skyllet i land på mange af Fijis sandstrande.
Kokainen sendes fra Sydamerika mod det lukrative kokain-marked i Australien og New Zealand.
Her har man nemlig verdens største forbrug af kokain per indbygger, og samtidig er markedsprisen meget høj.
Ifølge The Guardians oplysninger er stoffets gadeværdi i New Zealand omkring 35 gange højere end indkøbsprisen.
De australske myndigheder forsøger at holde kokain væk fra kontinentet.
Trods sin isolerede beliggenhed  er der stor interesse for at sende stoffer dertil.
I nogle tilfælde smugles kokainen til landene via Stillehavsøer som Fiji.
Andre gange efterlades kokainen midt i Stillehavet i net med en gps-sender, hvorefter smuglere transporterer stofferne det sidste stykke af vejen.
Når der går hul i nettet, ender kokainen somme tider på strandene.
I 2018 registrerede politiet på Fiji, at 120 pakker med kokain skyllede i land.
Det har blandt andet skabt frygt for, at lokale vil bruge stoffet uden at vide, hvad det er.
The Guardian henviser til et eksempel fra Mikronesien, hvor lokale havde forsøgt at vaske deres tøj i det fundne pulver, fordi de troede, at det var vaskepulver.
Hos myndighederne på Fiji er der endnu mere frygt for, at de lokale begynder at indsamle og beholde de store mængder kokain, der dukker op.
Især hvis fiskere skulle finde det mere lukrativt at hive kokainpakker end fisk ud af Stillehavet.
FacebookTwitterKopier linkEmner:Brug af euforiserende stoffer|The Guardian|New Zealand|Australien|Sydamerika




https://www.dr.dk/nyheder/indland/dmi-afviser-varmerekord-i-gronland

IndlandDMI afviser varmerekord i GrønlandObservationer viser frostgrader på indlandsisen, da målinger tidligere i august fejlagtigt viste rekordvarme.
Ifølge meteorologen skyldes fejlmålingen, at der ikke har været den korrekte afstand mellem måler og overflade på grund af sne.
08.
aug.
2019 kl.
16.
17Bemærk: artiklen er mere end 30 dage gammelLæs opTemperaturerne på indlandsisen i Grønland i starten af august var høje, men der var ikke tale om nogen rekord.
Det oplyser Danmarks Meteorologiske Institut (DMI), der nu kan bekræfte, at rekordmålinger på 2,7 og 4,7 grader målt på vejrstationen Summit inde på indlandsisen 1.
og 2.
august var misvisende.
- Vi har kigget på flere observationer i området og vurderer, at temperaturen ikke har været over nul grader i området.
Vores mistanke om, at plus 4,7 grader var for varmt, holdt stik, siger meteorolog hos DMI Herdis Damberg.
Observationer fra andre vejrstationer har vist, at temperaturen i stedet lå på minus to grader.
Ifølge meteorologen skyldes fejlmålingen, at der ikke har været den korrekte afstand mellem måler og overflade på grund af sne.
- Den manglende afstand til isen har givet en dårlig ventilation, og det er også afgørende for, hvad en måler viser, siger Herdis Damberg.
Læs også:Hedebølge rammer Grønland: DMI måler varmerekordEn god nyhedDet er desuden svært for meteorologerne at komme til vejrstationen Summit, da den ligger langt inde på indlandsisen i et barskt klima.
Til sammenligning er gennemsnitstemperaturen for juli, der normalt er den varmeste måned på Summit, minus 12 grader.
Derfor er minus to grader stadig forholdsvist højt for området, der ligger i 3202 meters højde.
- Det er ikke rekord, men det er varmt med minus to grader.
Det var varmen, der lå omkring Europa, der bevægede sig op til Island og videre til Grønland, siger Herdis Damberg.
De varmeste temperaturer, der er målt på Summit, er 2,2 grader, som blev målt i 2012 og 2017.
- Man kan godt sige, at det er en god nyhed i et klimaperspektiv.
Der er nok mange, der tager sig til panden og siger, at det var meget godt, det ikke var fire grader, siger meteorologen.
/ritzau/FacebookTwitterKopier linkEmner:Danmarks Meteorologiske Institut|Grønland|Vejret|Island




https://www.dr.dk/nyheder/udland/byen-jakarta-i-indonesien-synker-saa-de-flytter-hovedstaden

UdlandByen Jakarta i Indonesien synker - så de flytter hovedstadenByen vokser hurtigt, men samtidig synker meget af den i havet.
En moské står tom, efter den kom under havoverfalden.
Af Josefine Hummelmose08.
aug.
2019 kl.
16.
22Bemærk: artiklen er mere end 30 dage gammelLæs opÅr efter år bliver stadig mere og mere af Indonesiens hovedstad, Jakarta, slugt af havet.
Parker og huse er forsvundet.
Selv en kirkegård er væk.
Hele områder ligger flere meter under vandet, og man har derfor bygget huse på pæle med broer imellem.
Det er den by i verden, der synker hurtigst, da det sker med omkring 25 centimeter om året.
Derfor skal hovedstaden nu flyttes til øen Borneo, skriver præsident Joko Widodo i dag på Twitter.
Fortsætter med at synkeByen har 10 millioner indbyggere og fortsætter med at synke.
Årsagen er ifølge de lokale myndigheder, at kontorbygninger, indkøbscentre og lejlighedsbygninger årligt pumper omkring 630 millioner kubikmeter grundvand op.
At byen derudover ofte er udsat for oversvømmelser og store trafikpropper, der koster mange penge hvert år, er også med til at bidrage til ønsket om at flytte hovedstaden.
Fiskere går forbi den oversvømmede moské.
Foto: ASSOCIATED PRESS Myndighederne fik bygget en mur, der skulle forhindre den lavtliggende by i at drukne i havet.
Foto: ASSOCIATED PRESS Beboerne har forladt huset på grund af oversvømmelse.
Foto: ASSOCIATED PRESS Fiskerbådene kan ligge helt op til husene.
Foto: ASSOCIATED PRESS1 / 4Fiskere går forbi den oversvømmede moské.
Foto: ASSOCIATED PRESS1 / 4Myndighederne fik bygget en mur, der skulle forhindre den lavtliggende by i at drukne i havet.
Foto: ASSOCIATED PRESS2 / 4Beboerne har forladt huset på grund af oversvømmelse.
Foto: ASSOCIATED PRESS3 / 4Fiskerbådene kan ligge helt op til husene.
Foto: ASSOCIATED PRESS4 / 4Borneo er samtidig mindre udsat for jordskælv og vulkanudbrud end andre dele af Indonesien.
Byen Palangkaraya på den sydlige del af Borneo og et område nær byen Balikpapan øst på øen er blandt de relevante steder for en ny hovedstad.
Regeringen ønsker at begynde flytningen i 2024 ved slutningen af Joko Widodos anden femårsperiode som præsident.
Men det kommer til at koste lidt.
Myndighederne regner med, at det vil koste dem 33 milliarder dollar - altså omkring 220 millarder kroner.
FacebookTwitterKopier linkEmner:Joko Widodo (politiker)|Indonesien|Jakarta|Twitter




https://www.dr.dk/nyheder/regionale/hovedstadsomraadet/stor-forskel-paa-kommuners-evne-til-faa-fleksjobbere-i-arbejde

KøbenhavnStor forskel på kommuners evne til at få fleksjobbere i arbejdeTrods politisk fokus, er der stadig store forskelle på, hvor gode kommunerne er til at få personer med eksempelvis handicap eller en kronisk sygdom i arbejde.
Over hver femte, som er visiteret til et fleksjob, er arbejdsløs i Rudersdal Kommune, mens det i Lejre Kommune er under hver tiende.
Af Mathilde Nordenlund og Christian Møller Rasmussen08.
aug.
2019 kl.
16.
23Bemærk: artiklen er mere end 30 dage gammelLæs opFlere med handicap skal i job.
Det har været en politisk målsætning siden den tidligere regering i en bred aftale sidste år i november afsatte 128 millioner kroner af satspuljemidlerne til området.
Alligevel er der stadig store forskelle på, hvor gode kommunerne er til at få personer med handicap eller måske en kronisk sygdom i arbejde.
Hvad er et fleksjob?
Et fleksjob er en ansættelse, hvor der tages hensyn til, at din arbejdsevne er begrænset på grund af helbredsmæssige forhold.
Det betyder, at opgaver og arbejdstid i fleksjobbet bliver tilpasset det, du kan klare.
Der findes fleksjob inden for alle brancher.
I et fleksjob kan du både arbejde med det fag, du er uddannet til eller har erfaring med fra tidligere.
Eller du kan skifte fag og bruge dine erfaringer på nye måder.
Disse betingelser skal være opfyldt, for at kommunen kan bevilge dig et fleksjob:Du skal være under folkepensionsalderenKommunen skal vurdere, at din arbejdsevne er væsentligt og varigt nedsatAlle muligheder for at opnå en almindelig ansættelse, fx gennem omplacering, skal være undersøgtKilde: Styrelsen for Arbejdsmarked og RekrutteringLæs også:Færre fordomme skal få flere med handicap i arbejdeBlandt andet i hovedstadsområdet.
For eksempel er over hver femte visiteret til et fleksjob arbejdsløs i Rudersdal Kommune, mens det i Lejre Kommune er under hver tiende.
Det viser nyeste tal fra Jobindsats.
dk.
Det er, fordi nogle kommuner ikke prioriterer fleksjobberne, mener Thorkild Olesen, som er formand for Danske Handicap-organisationer.
- I nogle jobcentre bliver man visiteret til et fleksjob, og så hører man ikke mere fra kommunen, før man selv gør en hel masse for det.
I andre kommuner laver man for eksempel en jobkonsulent, som tager fat i de her personer, som er visiteret til et fleksjob, og finder et job sammen med dem, siger Thorkild Olesen.
"Svært at prioritere hele området samtidigt"I Glostrup Kommune er hver femte fleksjobber arbejdsløs.
Her er formanden for Erhvervs- og Arbejdsmarkedsudvalget, Torben Jensen (S), uenig i, at man gør for lidt.
Men det kan være svært at prioritere hele beskæftigelsesområdet samtidigt, siger han.
- De sidste par år har vi lagt en stor indsats på at få vores langtidsledige i job.
Det er gået rigtigt godt.
Derfor flytter vi nu fokus videre til en ny gruppe, og her er fleksjobberne også med, siger Torben Jensen.
I Lejre Kommune har et tæt samarbejde med de lokale virksomheder været en succes.
Her besøger jobkonsulenter virksomhederne med fleksjobkandidater, og det har fået tallet ned over de sidste år.
- Det jeg selv hører fra virksomhederne er, at de får nogle fleksjobbere, som fungerer og er afklaret med det, de skal, når de starter, siger Christian Plank (SF), som er formand for Udvalget for Job og Arbejdsmarked.
Dansk Erhverv: Brug for tættere dialogIfølge Dansk Erhverv er der netop brug for en meget tættere dialog mellem virksomheder og jobcentre, hvis flere skal i fleksjob.
- Det kræver en større indsats fra virksomheden, men i særlig grad fra jobcentrene i forhold til at få specificeret, hvad det er for nogle kompetencer, den enkelte har, og hvad det er for nogle skånehensyn, virksomheden skal være opmærksom på, siger underdirektør Stine Pilegaard.
På Christiansborg mener Socialdemokratiets beskæftigelsesordfører Leif Lahn Jensen, at forskellene kommunerne imellem skyldes, at de står med forskellige udfordringer på beskæftigelsesområdet.
Men det skal blive bedre, understreger han.
- Det er noget af det, vi er nødt til at kigge på, når vi skal til at evaluere og gøre førtids- og fleksjobreformen bedre.
Altså se om vi, ligesom i beskæftigelsesindsatsen, kan måle de enkelte kommuner og få dem, der ikke gør det så godt, til at gøre det bedre, siger Leif Lahn Jensen.
FacebookTwitterKopier linkEmner:Fleksjob|Dansk Erhverv|Erhverv|Lejre Kommune|Leif Lahn Jensen (politiker)




https://www.dr.dk/nyheder/indland/eksperter-efter-angreb-paa-skattestyrelsen-det-er-et-spraengstof-der-mener-det

Eksplosioner i KøbenhavnSe temaIndlandEksperter efter angreb på Skattestyrelsen: 'Det er et sprængstof, der mener det alvorligt'Ifølge DR's oplysninger blev der brugt et dynamitlignende sprængstof ved eksplosionen.
Det var et dynamitlignende sprængstof, der blev brugt til eksplosionen ved Skattestyrelsen.
Af Anna Sol Jørgensen08.
aug.
2019 kl.
16.
50 | opdateret 08.
aug.
2019 kl.
17.
56Bemærk: artiklen er mere end 30 dage gammelLæs opDet bliver normalt brugt i militæret, til at arbejde i stenbrud eller til at få store bygninger til at styrte i grus.
Men tirsdag aften blev et dynamitlignende sprængstof ifølge DR's oplysninger brugt til at udføre et angreb på Skattestyrelsens bygninger.
Det er et sprængstof, der mener det alvorligt.
Peter Hald, sprængstofekspertDet samme sprængstof har ifølge DR's oplysninger været brugt ved flere af de andre syv eksplosioner, der i løbet af det sidste halve år har været i hovedstadsområdet.
Sprængstoffet er ganske stabilt og relativt ufarligt at håndtere, før det bliver brugt til at skabe en eksplosion.
Men når det først er detoneret, er der smæk på.
- Du bruger det til at knuse granit med, lyder det fra Peter Hald, der er ph.
d.
i kemi ved Aarhus Universitet og er reserveofficer ved ingeniørregimentet.
- Det er et sprængstof, der mener det alvorligt, fortsætter han.
Læs også:OVERBLIK Her er de otte eksplosioner, der har ramt hovedstaden siden februarSkaber en knusende chokbølgeSprængstoffet virker ved at skabe en knusende chokbølge og et gastryk, og det kan få fragmenter som stål og glas til at flyve gennem luften - men de kommer altså ikke fra selve sprængladningen, som det ville gøre med en håndgranat.
Otte eksplosioner på et halvt år er markant, og noget som har den største opmærksomhed.
Chefpolitiinspektør ved Københavns Politi, Jørgen Bergen Skov- Når du detonerer det, omsætter du det til varme og til gas og en chokbølge, som rammer ind i tingene og slår dem i stykker eller knuser dem, og så løfter gastrykket dem væk.
Og den gasbølge kommer altså med en chokbølge på omkring fem kilometer i sekundet, forklarer han.
Er der tale om en helt klassisk dynamit, så fungerer sprængstoffet stort set identisk med den måde, man ser det blive brugt i film.
En papirrulle med det sandlignende dynamit i midten, som der sættes en detonator i.
Klassiske dynamitstænger indeholder som regel 100 gram dynamit.
Men en enkelt vil ikke kunne have udført så store skader på Skattestyrelsens indgangsparti, som det er tilfældet.
- Det er ikke et tosset bud, at der har været brugt et eller to kilo sprængstof.
Men det er svært at sige noget om, fordi det kommer an på, hvor meget det er pakket ind i bygningen, eller om trykket har kunnet slippe væk, siger Peter Hald.
Indgangspartiet til Skattestyrelsen har taget voldsomt skade ved eksplosionen.
 Indgangspartiet til Skattestyrelsen har taget voldsomt skade ved eksplosionen.
 Indgangspartiet til Skattestyrelsen har taget voldsomt skade ved eksplosionen.
 Indgangspartiet til Skattestyrelsen har taget voldsomt skade ved eksplosionen.
1 / 4Indgangspartiet til Skattestyrelsen har taget voldsomt skade ved eksplosionen.
1 / 4Indgangspartiet til Skattestyrelsen har taget voldsomt skade ved eksplosionen.
2 / 4Indgangspartiet til Skattestyrelsen har taget voldsomt skade ved eksplosionen.
3 / 4Indgangspartiet til Skattestyrelsen har taget voldsomt skade ved eksplosionen.
4 / 4Peter Hald mener ikke, at noget som en håndgranat, en krysantemumbombe eller et stort kanonslag skulle kunne medføre så store skader på en bygning.
- Et stort kanonslag, som folk importerer ulovligt, er vi stadig nede i relativt få gram - maksimalt 20 gram.
Og det er altså krudt, der er i kanonslag.
Det er laveksplosivt stof, så det er væsentligt mindre aggressivt end dynamit, siger han.
Mick Stenkjær, der er sprængstofekspert ved Forsvarets Ammunitionsrydningstjeneste, mener heller ikke, at der kan være tale om andet end et brisant sprængstof - altså et dynamitlignende stof.
- Fyrværkeri eller krysantemumbomber ville ikke kunne lave de skader, vi ser på den bygning, siger han.
Efterforsket i specialnedsat gruppeDR Nyheder har i længere tid undersøgt eksplosionerne i hovedstaden, der alle endnu er uopklarede.
Politiet har de seneste måneder efterforsket de syv første eksplosioner i en specialnedsat gruppe.
- Otte eksplosioner på et halvt år er markant, og noget som har den største opmærksomhed hos politiet og i anklagemyndigheden, siger chefpolitiinspektør ved Københavns Politi, Jørgen Bergen Skov.
På den anden side af sundet kan de genkende billederne af knuste ruder og spor efter eksplosioner med sprængstoffer, der er stjålet på for eksempel byggepladser.
- De kriminelle miljøer bruger i stigende grad en form for plastisk sprængstof - såkaldt sprængdej - til eksplosionerne, fortæller Nils Norling, pressetalsmand fra politiet i Malmø.
Nils Norling fortæller, at politiet i Malmø har et tæt samarbejde med Københavns Politi, men han ville ikke kommentere, om svensk politi har hørt fra danskerne i sagerne om de otte eksplosioner.
Københavns Politi kan af hensyn til de verserende sager heller ikke fortælle nærmere om motiv, eller hvad der har forårsaget eksplosionerne.
FacebookTwitterKopier linkEmner:Københavns Politi|Skattestyrelsen|Politi|Fyrværkeri|Malmø




https://www.dr.dk/nyheder/vejret/her-boomer-turismen-udvikling-og-godt-vejr-goer-bornholm-til-en-turismemagnet

VejretHer boomer turismen: Udvikling og godt vejr gør Bornholm til en turismemagnetBlandt andet på grund af Bornholms helt særlige vejrforhold kan man tage af sted i efteråret og stadig få oplevelsen af sommerferie.
Særligt Folkemødet, der siden 2011 har fundet sted i Allinge på Bornholm, har medvirket til et øget antal turister.
Af Diana Bengtsen08.
aug.
2019 kl.
15.
52Bemærk: artiklen er mere end 30 dage gammelLæs opPå Bornholm går det godt med turismevæksten.
Siden 2010 er antallet af besøgende til den lille ø ude i Østersøen vokset med 18 procent fra 528.
000 til 624.
000 i 2018.
Og med et turismeforbrug på godt 2,6 milliarder årligt – et tal, som i Region Hovedstaden kun overgås af Danmarks hovedstad København – må Bornholm betragtes som regionens største turistmagnet.
- Bornholm har et godt brand som Danmarks solskinsø, og vi har et helt særligt vejr herovre.
Men vi har også været gode til at udvikle os i forhold til naturoplevelser, events og kulturelle arrangementer samt fødevarekulturen.
Jeg tror ikke, jeg fornærmer nogen, hvis jeg siger, at Bornholm lige nu er Danmarks gastronomiske hotspot, siger Helle Mogensen.
Hun er presseansvarlig hos Destination Bornholm, som er Bornholms officielle part til fremme af øens turisterhverv.
Artiklen fortsætter under grafikken:Vejret har hjulpetPå Bornholm er vejret ofte lidt anderledes end i resten af landet.
Her regner det typisk mindre, og solen skinner mere.
Læs også:På Bornholm skinner solen oftest: Men det er ikke vores eneste solskinsøDet har selvfølgelig en eller anden betydning for antallet af turister, lyder det fra Helle Mogensen:- Jeg tror, det ligger i bevidstheden, at Bornholm har godt vejr, når man skal vælge sin feriedestination.
Men dét, at Bornholm bliver med at udvikle sig, tror jeg er det, som virkelig batter.
At vi så kan krydre det med godt vejr, er jo kun en bonus, siger hun.
Klimaet og de helt særlige vejrforhold har været med til forme naturen på Bornholm og skabe gode forudsætninger for nogle fantastiske naturoplevelser ved de bornholmske klipper, skove, sprækkedale og strande.
Og det nyder øen godt af.
Undersøgelser fra Destination Bornholm viser nemlig, at mange af Bornholms turister vælger at tage til Bornholm netop for naturens skyld:- Mange ser lidt Bornholm som en eksotisk del af Danmark.
De klipper, vi har, har man ikke andre steder, og det gør Bornholm anderledes, og vi har den her unikke natur, som er med i alt, hvad vi foretager os, siger Helle Mogensen.
Lunt efterårsvejr giver særlige mulighederFordi Bornholm er omringet af hav, og havet holder på sommerens varme, så har Bornholm ofte stadig sommerligt vejr i efteråret, mens det andre steder i Danmark er blevet tid til lange bukser og overtrøjer:- Det er i høj grad der, vi har bedre vejr end andre steder i landet.
Så man kan tage over til os i sensommeren og faktisk stadig opleve at få en sommerferie, siger Helle Mogensen.
Og netop den slags muligheder har man særligt fokus på i den bornholmske turistbranche, fortæller Helle Mogensen.
For selvom langt de fleste turister kommer om sommeren, er øen også skøn på andre tider af året.
- Vi har de seneste år været gode til også at få folk til at rejse hertil i april og maj samt september og oktober.
Og det er vi glade for.
Vi vil gerne dele Bornholm med turisterne året rundt, siger hun.
Ifølge Destination Bornholm skaber turismen omtrent 2.
000 arbejdspladser, og øen er derfor afhængig af sine turister hele året rundt:- Med et samfund på lige under 40.
000 borgere, er det jo en ret stor andel, så selvfølgelig er turismen meget vigtig for hele det bornholmske samfund, slutter Helle Mogensen.
FacebookTwitterKopier linkEmner:Bornholm|Turisme|Vejret|København|Region Hovedstaden




https://www.dr.dk/sporten/cykling/asgreen-koerer-soelv-hjem-ved-em-i-enkeltstart

CyklingAsgreen kører sølv hjem ved EM i enkeltstart19-årige Remco Evenepoel var den eneste, der var hurtigere end Kasper Asgreen ved EM i enkeltstart.
Kasper Asgreen, her under Tour de France, blev nummer to ved EM i enkeltstart.
08.
aug.
2019 kl.
16.
15Bemærk: artiklen er mere end 30 dage gammelLæs opDanskerne bliver ved med at imponere i kampen mod uret ved EM i cykling i Holland.
Kasper Asgreen kom ind på en flot andenplads og snuppede dermed EM-sølv.
Han blev kun overgået af 19-årige Remco Evenepoel.
Tidligere torsdag fik Danmark både guld og sølv, da Johan Price-Pejtersen og Mikkel Bjerg blev henholdsvis etter og toer i konkurrencen for U23-ryttere.
Kasper Asgreen var 18 sekunder fra vinderen, Remco Evenepoel.
Den danske mester i enkeltstart kom ind over målstregen i tiden 25 minutter og 13 sekunder.
Remco Evenepoel kørte i weekenden alene over stregen i San Sebastian Classic.
Torsdag vandt han EM i enkeltstart.
Remco Evenepoel kom ind i tiden 24 minutter og 55 sekunder.
Remco Evenepoel og Kasper Asgreen er holdkammerater på Quick-Step.
Martin Toft Madsen var også med i enkeltstarten, men han kunne ikke kæmpe med om podiepladserne.
I tiden 25 minutter og 34 sekunder blev Martin Toft Madsen nummer 9 - 39 sekunder efter vinderen.
Kasper Asgreen kom en del tættere på sejren, og han fortsatte den gode form, han også viste i årets Tour de France.
Men der var en rytter, ingen kunne slå denne torsdag i hollandske Alkmaar.
Den øverste mand på podiet, teenageren Remco Evenepoel, går fra den ene succes til den anden.
Lørdag vandt belgieren endagsløbet Clasica San Sebastian.
Evenepoel er i gang med sin første sæson som professionel, efter at han i 2018 blev juniorverdensmester i både linjeløb og enkeltstart.
/ritzau/FacebookTwitterKopier linkEmner:Kasper Asgreen (cykelrytter)|Martin Toft Madsen (cykelrytter)|Quick-Step Team|Cykelsport|Holland




https://www.dr.dk/nyheder/regionale/syd/ny-forsvarsminister-besoeger-foerste-gang-naboer-til-stoejende-f35-fly

KampflySe temaSyd- og SønderjyllandNy forsvarsminister besøger for første gang naboer til støjende F35-flyNaboer håber, forsvarsministeren vil tilgodese dem, der ønsker at flytte og dem, der vil blive.
Forsvarsminister Trine Bramsen (S) besøgte her til eftermiddag nogle af de naboer, der bliver ramt af støjen fra de kommende F35-fly i Skrydstrup.
(© (c) DR)Af Louise Mandrup og Malene Ruwald08.
aug.
2019 kl.
17.
23Bemærk: artiklen er mere end 30 dage gammelLæs op- Jeg håber, hun vil lytte til os og høre, hvad vi har af forventninger og ønsker.
Den opfordring gav Kenneth Nørgaard til den nye forsvarsminister, Trine Bramsen (S), da hun sad ved kaffebordet i hans hjem, der ligger 800 meter fra den landingsbane, hvorfra de kommende F-35 fly muligvis kommer til at lette fra i fremtiden.
Flystøj i SkrydstrupDe nye F35-kampfly begynder at flyve fra Skrydstrup i 2023.
Kampflyene, der erstatter de 40 år gamle F16-fly, larmer mere, fordi de er tungere, og motoren derfor er mere kraftig.
Ifølge Forsvarsministeriets beregninger af flystøj vil larmen overskride grænseværdien i 618 boliger.
Medtager man støj fra afværgeberedskabet, der ellers er undtaget, stiger antallet til 895.
Punktberegninger viser, at støjen på adressen Naffet 21 i Skrydstrup er 56 decibel for F16 og 60-61 decibel for F35-flyene.
Det er højere end Miljøstyrelsens grænseværdi på 55 decibel.
På adressen ligger Børnehuset Himmelblå, der er en kombineret vuggestue og børnehave under Haderslev Kommune.
Kilde: ForsvarsministerietI aften er der igen borgermøde i Skrydstrup, og for første gang er Trine Bramsen med.
Her vil de naboer, der bliver ramt af støjen fra de kommende F35-fly, få mulighed for at dele deres holdninger og spørgsmål med forsvarsministeren.
På borgermødet præsenterer Forsvarsministeriet miljøkonsekvensvurderingen for F35-projektet, der blev offentlilggjort tidligere på sommeren, og som netop nu er i høring- Jeg frygter, at det bliver så højt, at vi måske ikke kan være her.
Som det er nu, kan støjen fra F16 flyene sætte alarmen i gang på min bil, siger Kenneth Nørgaard.
Ministerens besøg hos Kennet Nørgaard skulle egentlig have givet Trine Bramsen mulighed for med egne ører at høre, hvor meget et F35-fly larmer, når det kommer buldrende hen over huset.
Men på grund af vind blev den planlagte testflyvning aflyst.
Ministeren fik under besøget dog stadig lov til at lytte til Kenneth Nørgaard, der fortalte om egne og sine naboers bekymringer.
- Hun lyttede på det, vi havde at sige.
Hun kom ikke med noget konkret, men det er fint, at hun vil høre på os, siger han.
Kenneth Nørgaard havde ikke forventet, at forsvarsmininsteren fremlagde noget banebrydende, og han regner egentlig heller ikke med, at det gør den store forskel, at det nu er en ny minster på området.
Naboerne har forskellige ønskerIfølge Forsvarsministeriets beregninger af flystøj vil larmen fra de nye F35-fly overskride grænseværdien i mindst 618 boliger.
Den udsigt har fået naboen John Buch, der bor 600 meter fra landingsbanen, til at beslutte sig for at flytte fra området.
- Det larmede dobbelt så meget som F16.
Så der tænkte jeg – det her går ikke.
Omvendt vil Kenneth Nørgaard gerne blive.
Derfor håber han også, at Stine Bramsen vil lytte til naboerne individuelt.
- Jeg håber, at folk kan blive kompenseret.
Og at vi, der vil blive her, kan få en overflyvning, vi kan leve med.
Støjramte naboer til Danmarks kommende F35-base vil blive tilbudt kompensation i et endnu ukendt omfang.
Hvordan og hvor meget vil ifølge Forsvarsministeriet ikke blive fremlagt på mødet i aften.
Det vil ske på et efterfølgende møde, meddeler de i en pressemeddelelse.
F35-flyenes vej til Danmark•1997: Danmark går med i industrisamarbejdet omkring udviklingen af F35-jagerne.
•2005: Forsvarets Materieltjeneste beder flyproducenter om informationer til en konkurrence om at blive Danmarks nye kampfly.
•Maj 2016: Regeringen peger på F35 som sit bud på Danmarks nye kampfly og anbefaler indkøb af 27.
•9.
juni 2016: Flertal beslutter at købe 27 F35-fly.
•1.
marts 2018: Forsvarsministeriet meddeler, at man af hensyn til naboerne flytter det kompleks, der skal huse kampflyene.
Dermed forsinkes ankomsten til Danmark.
•2021: De første danske fly leveres til en amerikansk base, hvor piloterne skal testflyve dem.
•April 2023: F35-kampflyene flyttes til Danmark.
FacebookTwitterKopier linkEmner:Socialdemokraterne|Trine Bramsen (politiker)|Forsvarsministeriet|Militærudstyr|Luftvåben




https://www.dr.dk/nyheder/kultur/gaming/verdens-stoerste-fortnite-stjerne-skred-fra-15-millioner-foelgere-har-ikke

GamingVerdens største Fortnite-stjerne skred fra 15 millioner følgere: 'Har ikke haft det så godt i lang tid'Det har skabt stor debat, at 'Fortnite'-gameren Tyler 'Ninja' Blevins har forladt sine mange følgere på streaming-siden Twitch.
Den Microsoft-ejede gamer-streamingtjeneste Mixer har fået verdens største Fortnite-spiller, Tyler 'Ninja' Blevins, over på sin tjeneste.
(© Getty Images)Af Silas Bay Nielsen08.
aug.
2019 kl.
15.
00Bemærk: artiklen er mere end 30 dage gammelLæs opStreaming-siden Twitch, hvor blandt andet computerspilfans kan livestreame deres idoler spille computerspil, mistede i sidste uge en af sine absolut største stjerner.
Det skete, da Fortnite-spilleren Tyler 'Ninja' Blevins overraskende valgte at forlade sine 15 millioner følgere på Twitch for at hoppe over hos den Microsoft-ejede konkurrent Mixer, hvor man også kan livestreame, når professionelle gamere spiller computerspil.
Tyler 'Ninja' Blevins har blandt andet bygget sin popularitet på at live-streame mens han spiller det ultrapopulære 'Fortnite'.
(© Epic Games)Men allerede i går – en lille uge efter Tyler 'Ninja' Blevins havde åbnet sin Mixer-konto – har hans antal af følgere ramt en million.
Det fortæller han i et tweet.
- I dag har vi ramt 1.
000.
000 aktive følgere på Mixer.
Tak for den utrolige støtte.
Jeg har ikke haft det bedre i lang tid, skriver den 28-årige computerspiller i opslaget.
Et overraskende skiftDa Tyler 'Ninja' Blevins forlod det Amazon-ejede Twitch, fik det flere til at tvivle på, om den populære 'Fortnite'-spiller kunne trække sine følgere med over på Mixer, der ellers er en meget mindre platform end Twitch.
Men tvivlen var mindre hos danske Marie Watson.
Hun spiller selv Fortnite og streamer det på Twitch, hvor hun har lidt over 60.
000 følgere.
Mixer og TwitchMixer og Twitch er tjenester, hvor man kan streame indhold til sine følgere.
Tjenesterne bliver blandt andet kan streame populære gamere, som spiller computerspil.
På tjenesterne kan man følge, hvordan de professionelle gamere spiller, ved at betale månedlige abonnementer til tjenesten.
Gamerne får en andel af indtægten fra tjenesten.
- Selvom hans skift til Mixer overraskede mig, så var jeg 100 procent sikker på, at han også ville klare sig godt på Mixer.
Han er kæmpestor og har over 20 millioner følgere på sin Youtube-kanal, så det er ikke noget problem for ham at skifte, fordi hans følgere nok skal skifte med, siger Marie Watson.
Marie Watson er selv aktiv på streaming-siden Twitch, hvor hun livestreamer mens hun spiller populære spil som for eksempel 'Fortnite'.
Hun fortæller, at Twitch stadig er stedet for streaming af blandt andet computerspil, ligesom Youtube er det for video.
Derfor tror hun heller ikke, at Tyler 'Ninja' Blevins' skift til Mixer kan føre til, at Twitch mister sin føreposition.
Kun de helt store, der kan skifteMen det er ikke alle gamere, der kan gøre det samme som 'Ninja', fortæller hun.
Det kræver nemlig, at man er blandt de helt store for at kunne få succes med sådan et skift.
- Jeg kunne ikke forestille mig at flytte.
Jeg har alle mine følgere på Twitch, og hvis jeg flyttede, så ville jeg skulle starte helt forfra.
Jeg ville få større udfordringer med at få mine følgere med end 'Ninja', siger hun.
Læs også:I stormvejr efter hun ammede live på nettet: Nu får blogger en undskyldningDet vides ikke, om Microsoft har betalt Tyler 'Ninja' Blevins - og eventuelt hvor meget - for at flytte sin streaming over til Mixer.
Men Mixer har valgt at give sine brugere to måneders fri adgang til Tyler 'Ninja' Blevins' indhold, hvilket bliver set som Microsofts forsøg på at tage en større andel af streamingmarkedet.
FacebookTwitterKopier linkEmner:Microsoft|Computerspil|Youtube|eSport|Amazon.
com




https://www.dr.dk/nyheder/indland/justitsminister-overvejer-droppe-fodlaenke-i-seksualsager-jeg-synes-det-lyder

IndlandJustitsminister overvejer at droppe fodlænke i seksualsager: 'Jeg synes, det lyder forkert'Seksualforbrydere kan skifte fængsel ud med fodlænke i hjemmet.
Men den ret vil justitsministeren ændre.
28 seksualforbrydere afsonede sidste år med fodlænke.
Flere af dem var dømt for at krænke et barn.
Af Sophie Bavnhøj08.
aug.
2019 kl.
15.
48Bemærk: artiklen er mere end 30 dage gammelLæs op- Jeg synes, det lyder forkert.
Sådan siger justistminister Nick Hækkerup (S), efter at det er kommet frem, at flere seksualforbrydere dømt for krænkelser af børn sidste år afsonede deres dom med en fodlænke i hjemmet.
Ministeren mener, at det giver grund til at overveje, hvornår forbrydere kan få tilladelse til at afsone med fodlænke i stedet for blive idømt en fængselsstraf.
- Det er en overvejelse værd, at vi ikke giver mulighed for fodlænke i den her type forbrydelser.
Der skal man altså ind at sidde i fængsel, siger justistministeren.
Retsordfører: Systemet skal ændres28 seksualforbrydere fik sidste år tilladelse til at skifte en tur bag tremmer ud med en elektronisk fodlænke, skriver Jyllands-Posten.
Flere af forbryderne var dømt for at krænke et barn.
En aktindsigt fra Kriminalforsorgen viser, at krænkelserne blandt andet var forsøg på samleje.
For at få tilladelse til fodlænke skal man i Danmark leve op til forskellige betingelser, såsom at man som udganspunkt skal være i arbejde eller under uddannelse, og at boligen skal være egnet til afsoning.
Man må derfor ikke bo på hotel.
Regler og betingelser for fodlænkeFodlænken skal hele tiden være om anklenSom udgangspunkt skal den dømte deltage i et kriminalitetsforbyggende program i Kriminalforsorgen.
Man skal aftale et aktivitetsskema med Kriminalforsorgen, hvor det fremgår, hvornår man skal være hjemme, og hvornår man må forlade sin bolig.
Overholder man ikke reglerne, kan man risikere at blive overført til et fængsel med det samme.
Kilde: KriminalforsorgenMen de regler bør laves om, mener Venstres retsordfører, Preben Bang Henriksen.
- Som systemet er i dag, tager man ikke hensyn til, hvilken type forbrydelse der er tale om.
Det mener jeg er forkert, siger han.
Som reglerne er nu, er det Kriminalforsorgen, der afgør, om en dømt kan få tilladelse til at gå med fodlænke.
Men Preben Bang Henriksen mener, at den beslutning i stedet bør flyttes til den enkelte dommer, der sidder med domsafsigelsen i en retssag.
På det punkt kommer justistminister Nick Hækkerup Venstre-retsordføreren i møde.
- Jeg er sådan set åben for at tage en snak med de gode Venstrefolk og andre partier i Folketinget om deres syn på det, siger han.
Kan give ar for livetHelle Borrowman, der er formand for Landsforeningen Spor, en forening for voksne med senfølger af overgreb, mener dog, at det er selve juraen bag, der skal ændres.
Hun hæfter sig specielt ved paragraffen om blufærdighedskrænkelse, der har sit eget kapitel i Straffeloven.
Paragraffen er blandt andet blevet brugt i befølings- og blotterisager.
Men den gælder også børn.
Og netop det bør ifølge Helle Borrowman ændres.
- Vi skal have skilt alt, der hedder seksualforbrydelser mod børn, ud.
For det er ikke det samme at være udsat for en ting som voksen, som det er som barn.
Det har nogle helt grundlæggende konsekvenser for voksenlivet, når man som barn bliver rystet i tilliden til verden.
En fin balanceMen selv om alle tre er enige om, at noget skal laves om, kan der kan være sager, hvor de elektroniske fodlænker er det rette valg, lyder det.
Her er argumentet, at forbryderne skal have mulighed for at komme tilbage til samfundet, når de har afsonet deres straf.
- Fodlænker er et rigtig godt værktøj, som Kriminalforsorgen har til at sikre, at folk, der har ordentlige hjemmeforhold og er i arbejde, ikke får smadret deres liv af at afsone en straf, siger Nick Hækkerup.
Alligevel mener han, at seksuelle forbrydelser er så grove, at man skal vurdere, om afsoning med fodlænke reelt skal være en mulighed.
FacebookTwitterKopier linkEmner:Kriminalitet|Nick Hækkerup (politiker)|Socialdemokraterne|Kriminalforsorgen|Sædelighedsforbrydelser




https://www.dr.dk/nyheder/indland/dynamitlignende-spraengstof-med-knusende-effekt-er-brugt-til-angrebet-ved

Eksplosioner i KøbenhavnSe temaIndlandDynamitlignende sprængstof med knusende effekt er brugt til angrebet ved SkattestyrelsenIfølge DR's oplysninger er sprængstof brugt ved flere eksplosioner i hovedstaden.
Det var et dynamitlignende stof, der blev brugt ved eksplosionen, der raserede facaden på Skattestyrelsen tirsdag aften.
Af Louise Dalsgaard08.
aug.
2019 kl.
15.
06Bemærk: artiklen er mere end 30 dage gammelLæs opStore spånplader dækker i dag det store indgangsparti ved Skattestyrelsen på Østerbro i København.
En stor metalplade med styrelsens logo står bøjet og bukket tilbage.
Tirsdag blev en kraftig sprængladning nemlig placeret foran indgangen af ukendte gerningsmænd, og det har skabt store ødelæggelser på bygningen.
Nu fortæller flere kilder til DR, at sprængladningen var lavet med et dynamitlignende sprængstof.
Det samme vurderer sprængstofekspert Mick Stenkjær fra Forsvarets Ammunitionsrydningstjeneste:- Ud fra de skader, der er hos Skattestyrelsen, mener jeg, at der er tale om et brisant sprængstof.
Det kan ikke være en krysantemumbombe eller lignende.
De er ikke kraftige nok til at forårsage en sådan skade, siger han.
Sprængstoffer som disse kræver en detonator og skaber en chokbølge med en knusende effekt.
Samtidig fungerer de med en lunte, sådan at gerningsmændene har haft tid til at komme væk.
Ifølge Mick Stenkjær bruges såkaldt brisante sprængstoffer dels i militæret, men også i entreprenørbranchen og nedbrydningsbranchen.
Otte eksplosioner på et halvt årI alt har otte eksplosioner ramt hovedstadsområdet siden februar.
DR Nyheder har i en periode undersøgt eksplosionerne, som politiet efterforsker i en samlet specialnedsat gruppe.
- Otte eksplosioner på et halvt år er markant og noget, som har den største opmærksomhed i politiet, lyder det fra Københavns Politis chefpolitiinspektør, Jørgen Bergen Skov.
- Af hensyn til efterforskningen af sagerne kan vi ikke kommentere på status og mistænkte, siger han.
Jørgen Bergen Skov kan af hensyn til de verserende sager heller ikke fortælle nærmere om motiv, eller hvad der har forårsaget eksplosionerne.
Ifølge DR's oplysninger er der dog anvendt samme type sprængstof ved flere af eksplosionerne.
Sprængstofeksplosioner kendt i MalmøPå den anden side af Øresund har Malmø i flere år været præget af regelmæssige eksplosioner.
Også andre byer i Sverige har oplevet voldsomme eksplosioner det seneste år - for eksempel Linköping, hvor en etageejendom i juni blev ramt af en eksplosion.
I Sydsverige har politiet siden november 2018 set en klar tendens:- De kriminelle miljøer bruger i stigende grad en form for plastisk sprængstof - såkaldt sprængdej - til eksplosionerne, fortæller Nils Norling, pressetalsmand fra politiet i Malmø.
- Det stjæles på for eksempel byggepladser i Sverige eller fra firmaer i udlandet, hvorefter det så føres ind her i landet siger han.
Nils Norling fortæller, at politiet i Malmø har et tæt samarbejde med Københavns Politi, men han ville ikke kommentere, om svensk politi har hørt fra danskerne i sagerne om de otte eksplosioner.
Ekspert: Sprængstoffer nemme at håndtereHvis sprængstofferne - ligesom i Sverige - er stjålet fra firmaer eller byggepladser, så er de ifølge Mick Stenkjær nemmere at arbejde med.
Samtidig er de meget sikre at håndtere, siger han.
- Det er ikke ufarligt, men de er nemme at håndtere, uden at man kommer galt af sted.
Det er meningen med dem.
De er ikke ustabile og stødfølsomme, lyder det fra Mick Stenkjær.
Københavns Politi ønsker ikke at kommentere, hvad der forårsagede eksplosionen ved Skattestyrelsen.
FacebookTwitterKopier linkEmner:Skattestyrelsen|Københavns Politi|Malmø|Sverige|Kriminalitet




https://www.dr.dk/nyheder/politik/korrespondent-ingen-hemmelighed-kristian-jensen-er-utaalmodig-efter-formandsskifte

Krise i VenstreSe temaPolitikKorrespondent: Ingen hemmelighed, at Kristian Jensen er utålmodig efter formandsskifte- Det bliver spændende at se, hvordan Lars Løkke Rasmussen reagerer, når Venstre holder pressemøde i morgen, lyder det fra Christine Cordsen.
Venstres næstformand Kristian Jensen (t.
v.
) afviser i et interview i Berlingske formand Lars Løkke Rasmussens (t.
h.
) tanker om en SV-regering.
Af Thomas Klose Jensen08.
aug.
2019 kl.
14.
31Bemærk: artiklen er mere end 30 dage gammelLæs opNår Kristian Jensen går ud og undsiger Lars Løkkes ønske om en SV-regering i et interview i Berlingske, skal det læses ind i det strategiske spil om et kommende formandsskifte i Venstre.
Sådan siger DR's politiske korrespondent Christine Cordsen.
- Det er svært at opfatte det anderledes, når det ikke er en særlig hemmelig hemmelighed, at Kristian Jensen er utålmodig efter at få et formandsskifte i Venstre.
Politiske meldinger af den kaliber kommer normalt fra partiformanden.
Især når det er partiformandens linje og politiske strategi i valgkampen, der bliver undsagt.
Læs også:Kristian Jensen afviser SV-regering: Det er ikke svaretI interviewet forklarer Kristian Jensen blandt andet, at det var en fejl, at Venstre-formanden under valgkampen lagde op til en SV-regering.
Noget Lars Løkke Rasmussen også efterfølgende har talt varmt om.
Han forklarer desuden, at han - på trods af at være en del af formandsskabet i Venstre - blev orienteret om udmeldingen på et sent tidspunkt i forløbet.
Spændende at se Løkkes reaktionKristian Jensen beskriver i interviewet også, hvordan han mener, at det borgerlige Danmark skal genrejse sig efter valgnederlaget.
For selvom Venstre fik et flot valg og fik ni flere mandater i Folketinget, så står blå blok tilbage med blot 79 mandater.
Altså et stykke fra de 90 og nøglen til statsministerkontoret.
Ifølge Christine Cordsen er det opsigtsvækkende, at Kristian Jensen nu vælger at udstikke en retning.
For Lars Løkke Rasmussen har klart sagt, at svaret på de spørgsmål først kommer i forbindelse med Venstres sommergruppemøde i morgen.
Derfor vil interviewet også blive læst ind i den igangværende magtkamp i Venstre.
- Kristian Jensen kan ikke undgå, at det bliver læst ind i kampen om den fremtidige magt i Venstre, og det bliver spændende at se, hvordan Lars Løkke Rasmussen reagerer, når Venstre holder pressemøde i morgen efter sommergruppemødet.
Venstreformanden har til Berlingske oplyst, at han ikke har nogen kommentarer til Kristian Jensens udtalelser.
Jensen står svagereI kampen om at blive Venstres næste formand efter Lars Løkke Rasmussen har Kristian Jensen længe været set som kronprins.
Hans dårlige personlige valg ved folketingsvalget i juni har dog gjort hans position svagere, vurderer Christine Cordsen.
- Det bruger hans modstandere til at puste til tvivlen om, hvorvidt han er den rigtige som Venstres næste formand, siger hun.
- Tiden arbejder ikke for Kristian Jensen.
Jo længere tid der går, jo bedre mulighed får andre kandidater til at blive klar til at udfordre ham.
Mest oplagt er Jakob Ellemann-Jensen, der netop har fået den perfekte platform som politisk ordfører.
Ifølge Berlingske fandt interviewet sted forud for konstitueringen af Venstres gruppeledelse mandag.
Her blev Jakob Ellemann-Jensen som nævnt valgt som politisk ordfører, Kristian Jensen fik posten for gruppeformand, mens Sophie Løhde blev gruppenæstformand.
Venstres sommergruppemøde begyndte i dag, og i morgen klokken 12.
30 vil partiet holde pressemøde.
Det kan du følge live her på dr.
dk.
FacebookTwitterKopier linkEmner:Christine Cordsen (journalist)|Jakob Ellemann-Jensen (politiker)|Venstre|Berlingske Media|Valg og folkeafstemninger




https://www.dr.dk/nyheder/penge/kobenhavns-lufthavn-nedjusterer-efter-sas-strejke-og-lavere-priser

PengeKøbenhavns Lufthavn nedjusterer efter SAS-strejke og lavere priserKøbenhavns Lufthavn nedjusterer forventningerne til 2019, da selskabet får færre penge fra flyselskaberne.
Københavns Lufthavne havde 14,4 passagerer i de første seks måneder af 2019.
(Arkivfoto) 08.
aug.
2019 kl.
13.
00Bemærk: artiklen er mere end 30 dage gammelLæs opKøbenhavns Lufthavne måtte se både omsætning og overskud falde i første halvdel af 2019, og selskabet skruer ned for sine forventninger til resten af året.
Københavns Lufthavne, der ejer lufthavnene i Kastrup og Roskilde, fik et overskud før skat på 617 millioner kroner i første halvår.
Det er et fald på 11 procent i forhold til sidste år.
Det fremgår af selskabets regnskab, der er offentliggjort torsdag.
Resultatet er trukket ned af, at lufthavnen har sænket sine takster for flyselskaberne.
Aftalen betyder, at det er billigere for dem at lande og lette.
Samlet havde selskabet 14,4 millioner passagerer i første halvår af 2019.
Det er et marginalt fald fra året før.
Læs også:Trods afslutning af SAS-strejke: Flere aflysninger af fly i dagStrejke kostedeDykket hænger sammen med, at piloterne hos SAS strejkede syv dage i april og maj.
Desuden har sidste års konkurser for de to islandske flyselskaber Wow Air og Primera Air kostet passagerer.
Strejken kostede 175.
000 passagerer i Kastrup Lufthavn.
Sammen med de lavere takster betyder det, at der ikke længere ventes at komme lige så mange penge i kassen som tidligere.
Lufthavnen venter nu, at omsætningen dykker med to-tre procent i år.
Tidligere var der ventet et fald på en procent.
- Det er primært som følge af takstnedsættelsen i 2018 og den nye takstaftale indgået med flyselskaberne fra den 1.
april 2019 samt SAS-pilotstrejken og justering i vores flyselskabers trafikprogram, skriver Københavns Lufthavne i regnskabet.
Selv om der nu ventes en lavere omsætning, venter Københavns Lufthavne fortsat et overskud før skat på 1250-1350 millioner kroner i år.
Strejken hos SAS har været endnu dyrere for flyselskabet selv, der regner med en regning på 450 millioner kroner.
SAS oplyser torsdag, at det efter strejken har haft fremgang i antallet af passagerer i juli, hvor 2,84 millioner rejste med selskabet.
FacebookTwitterKopier linkEmner:Københavns Lufthavne|Flyselskaber|SAS Group|Lufthavne|Kastrup




https://www.dr.dk/sporten/fodbold/pokalturneringen/oldboysspillere-traeder-til-og-redder-pokalkamp-jeg-goer-det-fordi

PokalturneringenOldboysspillere træder til og redder pokalkamp: 'Jeg gør det, fordi jeg er klubmand'Pokalopgøret mellem Lystrup IF Fodbold og Skive IK bliver alligevel til noget.
En række oldboysspillere fra Lystrup trækker i kamptøjet.
Pokalkampen mellem Skive IK og IF Lystrup Fodbold bliver alligevel til noget.
Foto: Henning Bagger / Scanpix 2017 Af Emil Halkier og Malte Nørgaard08.
aug.
2019 kl.
12.
14 | opdateret 08.
aug.
2019 kl.
12.
29Bemærk: artiklen er mere end 30 dage gammelLæs opI første omgang lød det, at Lystrup IF Fodbold ikke kunne stille hold til torsdagens pokalkamp mod Skive IK på grund af, at en række af klubbens førsteholdsspillere var på Skanderborg Festival.
Det har klubben nu været ude med et modsvar på.
For det forholder sig nemlig ikke helt sådan.
Udfordringen har bund i, at Lystrups førstehold i sidste sæson rykkede ned i jyllandsserien, hvilket har medført, at mange spillere har valgt at forlade klubben, skriver Lystrup IF Fodbold på Facebook.
Den udfordring har nu fået en række af klubbens oldboysspillere til at rykke sammen i den imaginære bus, og derfor kan den østjyske fodboldklub nu alligevel byde indenfor til pokalbrag mod Skive i aften.
- Det gjorde ondt i mit Lystrup-hjerte at se, at folk dømte os ude, og at Lystrup var i medierne for noget så negativt som ikke at kunne møde op til en pokalkamp, fortæller Søren Berthelsen fra klubbens Old Boys 30-hold.
Den 34-årige klubmand har spillet i Lystrup, siden han var 4 år gammel, og er én blandt flere oldboysspillere, der altså nu trækker i kamptøjet for at få kampen afviklet og undgå, at Lystrup IF Fodbold får en eventuel straf for aflysning af Divisionsforeningen.
- Jeg gør det, fordi jeg er klubmand og gerne vil hjælpe klubben i nødens stund, siger Søren Berthelsen.
Møder ind med trætte benSøren Berthelsen håber, at de negative historier nu kan vendes til noget positivt.
- Det vil være rart og lune i mit Lystrup-hjerte, hvis vi kan redde den seniorafdeling, som, set udefra, er lidt i forfald.
Det er unægtelig et spring fra en trup kombineret af oldboys-, jyllandsserie- og ungdomsspillere til et 1.
divisionshold af Skives kaliber.
Og opgaven gøres da ikke nemmere af, at Lystrups oldboysspillere faktisk var i ilden så sent som onsdag aften.
- Det var lige med at finde balancen og lade nogle spillere blive hjemme, så de kunne spille i aften i stedet.
Jeg spillede kun en halvleg i går for nogenlunde at have friske ben til at møde et 1.
divisionshold.
Så det kostede lidt på den konto.
Vi møder ellers altid op om onsdagen og spiller de kampe, fordi vi er fra den generation, hvor, når man tilmelder sig noget, så møder man også op og gør det færdigt, lyder det fra Søren Berthelsen.
Kampen mellem Lystrup IF Fodbold og Skive IK spilles i aften klokken 18.
00 i Lystrup.
FacebookTwitterKopier linkEmner:Lukas Graham (musiker)|Lystrup|Skive|Fodbold|Divisionsforeningen




https://www.dr.dk/nyheder/politik/arbejdsgiver-og-fagbevaegelse-efter-pensionsmoede-med-mette-frederiksen-vi-er-et

PolitikArbejdsgiver og fagbevægelse efter pensionsmøde med Mette Frederiksen: Vi er et stykke fra hinandenForhandlingerne om retten til tidligere pension fortsætter, lyder det.
Statsminister Mette Frederiksen (S) flankeret af Martin Rossen (t.
h.
) og beskæftigelsesminister Peter Hummelgaard (t.
v.
) holder møde i Statsministeriet med Lizette Risgaard fra Fagbevægelsens Hovedorganisation og Jacob Holbraad som er administrerende direktør i DA om værdig tilbagetrækning.
Af Thomas Klose Jensen08.
aug.
2019 kl.
12.
23Bemærk: artiklen er mere end 30 dage gammelLæs op- Det vigtigste er nok at sige, at vi er enige om, at det er første møde, og at vi fortsætter samarbejdet.
Sådan lød det fra statsminister Mette Frederiksen (S) efter første møde i hendes bestræbelser på at sikre nedslidte danskere en ret til tidligere pension.
Til det første møde havde statsministeren inviteret arbejdsmarkedets parter samt beskæftigelsesminister Peter Hummelgaard (S).
© ScanpixSocialdemokratiets syv principper for en ny ret til tidlig folkepensionDet skal gavne de nedslidte: Den nye rettighed målrettes de personer, som er mest nedslidte, uanset om det er fysisk eller psykisk nedslidning.
Det skal gælde efter et langt arbejdsliv: Den nye rettighed målrettes personer, som har været mange år på arbejdsmarkedet og som tidligt startede med at arbejde.
Der skal være tale om en egentlig rettighed: Derfor baseres den nye rettighed på objektive kriterier.
Mænd og kvinder skal have reel lige adgang: Det er helt afgørende, at perioder med barsel eller deltid ikke står i vejen for, at man kan få gavn af ordningen.
Det skal være muligt at blive visiteret til tidlig folkepension: Mennesker, der ikke er direkte omfattet af rettigheden, men som på anden vis er nedslidte, har nedsat arbejdsevne eller fysiske eller psykiske gener, skal kunne visiteres til tidlig folkepension.
Modellen skal være simpel og overskuelig: Det nye pensionssystem skal varsles i god tid, så man kan nå at indrette sig efter de nye forhold.
Pengene skal passe Der afsættes tre milliarder kroner årligt til ordningen.
Kilde: Socialdemokratiets udspil "De mest nedslidte fortjener også en værdig pension".
Frederiksen: 'Bøvlet og svært'Lige siden Mette Frederiksen præsenterede Socialdemokratiets udspil i januar, har både politiske modstandere, medspillere og medier forsøgt at få svar på, hvem retten skal komme til gode.
Det svar kom hun dog ikke tættere på at kunne give med dagens møde.
For det er først nu, at arbejdet med at finde svaret begynder.
- Vi har jo hele tiden sagt – både før og i valgkampen – at det ikke blev nogen let øvelse, den er faktisk lidt bøvlet og svær.
Men nu sidder vi her og har haft mulighed for at danne regering, og dermed har vi så også nogle af de mere tekniske og faglige forudsætninger for at komme ordentligt i gang med det her arbejde, lød det fra statsministeren.
- Jeg kommer ikke til at sætte en dato på, for det vigtigste for os er, at vi får gjort det her arbejde på en ordentlig måde.
Mette Frederiksen pegede dog på, at modellen blandt andet vil tage udgangspunkt i anciennitet, men også at der kan blive skelet til, hvilke brancher der har særlige udfordringer med nedslidning.
DA: Ikke noget vi ser for osDansk Arbejdsgiverforening (DA) kom som første deltager ud efter mødet, der varede en god times tid.
Her forklarede administrerende direktør Jacob Holbraad kort, at han var glad for så tidligt inde i Mette Frederiksens embedsperiode at blive indkaldt til møde.
Men noget nyt i forhold til forhandlinger om retten til tidligere pension kunne han ikke bidrage med.
- Det havde vi en fin drøftelse af, men det er klart, at vores synspunkt ikke har ændret sig hen over sommeren eller foråret.
Vi er optaget af at sikre, at virksomhederne har tilstrækkelig med kvalificeret arbejdskraft at rekruttere.
Så forslag, der vil tage gode, raske og rørige medarbejdere ud af arbejdsmarkedet, er jo ikke det, som vi ser for os, forklarede han.
- Det var jo sådan et indledende møde, hvor arbejdsmarkedets parter har lejlighed til at hilse på den nye statsminister, og det var rigtig fint.
Positiv fagbevægelseFra Fagbevægelsens Hovedorganisation (FH) deltog formand Lizette Risgaard.
Ligesom Jacob Holbraad beskrev hun mødet som en god første snak, men slog også fast, at man endnu er et stykke fra hinanden.
Alligevel er hun fortsat positivt stemt i forhold til udsigterne til en aftale.
Blandt andet fordi regeringen har taget hånd om DA's bekymring over, at arbejdsudbuddet mindskes, hvis flere får mulighed for at forlade arbejdsmarkedet tidligere.
- I det forståelsespapir, som regeringen har indgået, står der jo, at i det omfang, at der er arbejdskraft, der forlader arbejdsmarkedet, så skal der beskæftigelse ind.
Det er en klar tilkendegivelse på, at man vil finde veje, hvorpå der stadig vil være den arbejdskraft til rådighed for arbejdsgiverne, som man gerne vil have.
Det synes jeg klart er noget af det, man skal tale om, siger hun.
FacebookTwitterKopier linkEmner:Lizette Risgaard (fagforeningsleder)|Mette Frederiksen (politiker)|Socialdemokraterne|Fagforeninger|Arbejdsmarked




https://www.dr.dk/sporten/cykling/danske-cykelkvinder-misser-em-podiet-i-enkeltstart

CyklingDanske cykelkvinder misser EM-podiet i enkeltstartPernille Mathiesen blev bedste dansker ved EM i enkeltstart.
Pernille Mathiesen blev bedste dansker på en ottendeplads.
Foto: Scanpix/Marit Hommedal via REUTERS 08.
aug.
2019 kl.
12.
05 | opdateret 08.
aug.
2019 kl.
13.
35Bemærk: artiklen er mere end 30 dage gammelLæs opKvindernes enkeltstart ved EM i cykling endte med en hjemmebanetriumf på den flade rute i hollandske Alkmaar, hvor de to deltagende danskere ikke havde den nødvendige fart til en topplacering.
Ellen van Dijk var suveræn og vandt løbet med 29 sekunder ned til tyskeren Lisa Klein, der tog EM-sølv.
Sidste år vandt enkeltstartsspecialisten van Dijk bronze ved VM.
21-årige Pernille Mathiesen cyklede ud som den næstsidste rytter på ruten.
Undervejs måtte hun dog se sig overhalet af den senere vinder, der cyklede ud på ruten som den sidste.
Læs også:Selvtillidsfyldt Asgreen jagter succes på EM-enkeltstarten: Har niveauet til at vindeMathiesen kom i må i ottendebedste tid.
Hun var 74 sekunder langsommere end vindende Ellen van Dijk, og hun var 22 sekunder fra en plads på podiet.
Ottendepladsen ærgrer den unge dansker.
- Sidste år blev jeg nummer fem, og som minimum håber man på at forbedre det eller blive det samme, så jeg er lidt skuffet.
Men der var bare folk, der var stærkere end mig, siger hun til TV2 Sport.
Den to år ældre Cecilie Uttrup Ludwig vandt DM i enkeltstart tre år i træk i perioden 2016-2018, men torsdag var hun ikke hurtig nok til en topplacering.
I målområdet kunne hun se konkurrent efter konkurrent sætte en bedre tid, og hun endte som nummer 23 blandt de 31 deltagere.
/ritzau/FacebookTwitterKopier linkEmner:Cecilie Uttrup Ludwig (cykelrytter)|Cykelsport|TV 2 (tv-kanal)|TV 2 Sport|Holland




https://www.dr.dk/nyheder/indland/politiet-otte-eksplosioner-er-markant-og-har-vores-stoerste-opmaerksomhed

Eksplosioner i KøbenhavnSe temaIndlandPolitiet: 'Otte eksplosioner er markant og har vores største opmærksomhed'Chefpolitiinspektøren kan ikke kommentere status på sagerne om eksplosioner i København.
Politiet ser med stor alvor på eksplosionerne i hovedstadsområdet.
Af Anna Sol Jørgensen og Louise Dalsgaard08.
aug.
2019 kl.
14.
19 | opdateret 08.
aug.
2019 kl.
14.
21Bemærk: artiklen er mere end 30 dage gammelLæs opKøbenhavns Politi ser med stor alvor på, at hovedstaden i løbet af det seneste halve år har været ramt af otte eksplosioner, hvor angrebet på Skattestyrelsen tæller for den ottende eksplosion.
- Otte eksplosioner på et halvt år er markant, og noget som har den største opmærksom hos politiet og i anklagemyndigheden, siger chefpolitiinspektør ved Københavns Politi, Jørgen Bergen Skov.
Syv af sagerne efterforskes i Københavns Politi, mens den sidste eksplosion efterforskes af Københavns Vestegns Politi.
- Af hensyn til netop efterforskningen af disse, kan vi ikke kommentere på status eller mistænktere, ligesom at vi ikke kan kommentere, hvad der har forårsaget eksplosionerne, siger Jørgen Bergen Skov.
Læs også:Eksplosionen i København var den ottende på et halvt årEfterforsket i specialnedsat gruppeDR Nyheder har i længere tid undersøgt eksplosionerne i hovedstaden, der alle endnu er uopklarede.
Politiet har de seneste måneder efterforsket de syv første eksplosioner i en specialnedsat gruppe.
Læs også:OVERBLIK Her er de otte eksplosioner, der har ramt hovedstaden siden februarOg antallet af eksplosioner er usædvanligt, lyder det fra rådgivende ingeniør og sprængstofekspert, Erik Lauritzen.
- Det undrer mig godt nok.
Det er et stort tal, som tyder på en høj aktivitetet.
Vi skal 20-30 år tilbage for at se en lignende aktivitet, siger han.
Eksplosion inden Paludan-besøgEn af de otte eksplosioner skete på Hothers Plads i Mjølnerparken natten til den 14.
april.
Her eksploderede en varevogn på en parkeringsplads.
Samme dag havde partileder fra Stram Kurs, Rasmus Paludan, annonceret, at han ville afholde demonstration i området.
Ifølge DR's oplysninger var både politi og en cyklende kvinde tæt på, da den kraftige eksplosion skete.
Kvinden blev ikke ramt, men blev revet af cyklen på grund af trykbølger.
En anden eksplosion skete ved et autoværksted i Vallensbæk i slutningen af juni måned.
Ingen kom til skade.
- Jeg tror, det vil være svært at have otte tilfældige og adskilte eksplosioner, som ikke har noget med hinanden at gøre, vurderer sprængstofekspert Erik Lauritzen.
FacebookTwitterKopier linkEmner:Københavns Politi|København|Københavns Vestegns Politi|Politi|Sjælland




https://www.dr.dk/sporten/cykling/dobbelt-dansk-triumf-ved-u23-em-i-enkeltstart

CyklingDobbelt dansk triumf ved U23-EM i enkeltstartDen 20-årige cykelrytter Johan Price-Pejtersen vandt guld i enkeltstart ved U23-EM.
Mikkel Bjerg tog sølvet.
Johan Price-Pejtersen vandt torsdag EM-guld for U23-ryttere i enkeltstart.
Arkivfoto: EPA/CHRISTIAN BRUNA 08.
aug.
2019 kl.
14.
10Bemærk: artiklen er mere end 30 dage gammelLæs opDe danske tempospecialister Johan Price-Pejtersen og Mikkel Bjerg repræsenterede torsdag Danmark på flotteste vis ved U23-EM i Holland.
Johan Price-Pejtersen vandt EM-guld, mens Mikkel Bjerg snuppede sølvet.
Læs også:Danske cykelkvinder misser EM-podiet i enkeltstartJohan Price-Pejtersen kom ind i tiden 25 minutter og 53 sekunder, og det rakte til en førsteplads, da han krydsede målstregen.
Og ingen andre formåede at slå den tid.
Inden alle var i mål, sagde den senere guldvinder, at han håbede på EM-guldet.
- Det var hårdt.
Den modvind var altså hård.
Jeg havde håbet, at jeg havde haft lidt mere power til slut.
Læs også:Selvtillidsfyldt Asgreen jagter succes på EM-enkeltstarten: Har niveauet til at vinde- Jeg kørte det bedste, jeg kunne.
Jeg håber, det kan række, sagde Johan Price-Petersen til TV2 Sport.
Mikkel Bjerg, som vandt VM i enkeltstart sidste år, blev nummer to i tiden 26 minutter og 4 sekunder.
/ritzau/FacebookTwitterKopier linkEmner:Cykelsport|TV 2 (tv-kanal)|TV 2 Sport|Holland




https://www.dr.dk/nyheder/udland/indien-saetter-haardt-ind-i-kashmir-totalt-udgangsforbud-giver-hamstring-og-frygt

UdlandIndien sætter hårdt ind i Kashmir: Totalt udgangsforbud giver hamstring og frygt for sultDele af den omstridte Kashmir-region er disse dage totalt lukket ned uden internet og ret til at gå ud.
Blandt andet byen Srinagar i den indisk-kontrollerede del af Kashmir har i disse dage talrige indiske soldater i gaderne.
Af Sean Coogan08.
aug.
2019 kl.
14.
07Bemærk: artiklen er mere end 30 dage gammelLæs opIndbyggerne i de indisk-kontrollerede dele af Kashmir er i dag underlagt udgangsforbud for fjerde dag i træk.
Tidligere på ugen gjorde Indien op med syv årtiers politik og varslede, at landet vil afskaffe Kashmir-regionens særlige status.
Formålet er at integrere det urolige område, hvor der er muslimsk flertal, i det øvrige Indien, lyder det fra Indiens regering.
Læs også:Indiens Modi fjerner Kashmirs særlige status - frygt for uroTitusinder af indiske soldater er blevet sendt på gaden i de indisk-kontrollerede dele af Kashmir for at undgå uro, mens skoler er lukket, og protester forbudt, lige som telefon- og internet har været lukket ned siden søndag, skriver BBC.
Kashmir er delt mellem Pakistan og Indien, men begge lande gør krav på hele området.
Siden mandag har der været udgangsforbud, og nu er der frygt for, at indbyggere sulter, beretter The Telegraph.
Vidner siger til avisen, at der er stigende desperation i regionen i takt med, at forsyninger slipper op, og priser ryger i vejret.
Det efterlader regionens fattigste uden basale fornødenheder, skriver den britiske avis.
Indien strammer grebetRygter om en stor indisk aktion kom udgangsforbuddet i forkøbet, hvilket førte til panisk hamstring i sidste uge.
- Alle overrendte købmandsmarkederne, husdyrsmarkederne og krydderimarkederne.
Tusinder og atter tusinder af folk købte basale fornødenheder, siger en 23-årig studerende ved navn Sanna, der som en af få har fået lov til at forlade regionen, til The Telegraph.
Indiske soldater er sat talstærkt ind i Kashmir.
 Udgangsforbud er en del af taktikken for at undgå uro i området.
1 / 2Indiske soldater er sat talstærkt ind i Kashmir.
1 / 2Udgangsforbud er en del af taktikken for at undgå uro i området.
2 / 2Hun beskriver, at biler holdt i lange køer for at tanke benzin, mens bankautomater blev tømt for kontanter.
Læs også:Strid mellem Pakistan og Indien: Dropper al handelMange indbyggere overlever nu på, hvad de har liggende, mens området stort set er lukket ned, hvilket særligt rammer regionens fattigste, skriver The Telegraph.
Foruden udgangsforbud, soldater i gaderne og en lukning af internettet er flere lokale politikere også blevet tilbageholdt, beretter BBC.
Der har været flere meldinger dødsfald som følge af Indiens øgede tilstedeværelse i området, men det er svært at få et overblik, mens området er lukket ned.
Ifølge nyhedsbureauet The Press Trust of India og avisen The Indian Express er omkring 560 personer anholdt - herunder lærere fra universiteter, erhvervsledere og aktivister.
FN udtrykte i går dyb bekymring over "de seneste restriktioner" i de indisk-kontrollerede dele af Kashmir, "som vil forværre menneskerettighedssituationen i regionen".
Sprængfarlig regionBåde Indien og Pakistan gør krav på hele regionen Kashmir, som de to atommagter kontrollerer hver sin del af.
Indiens beslutning om at skrotte den såkaldte paragraf 370 i landets forfatning, der giver Kashmir særstatus, har længe været en mærkesag for Indiens premierminister, Narendra Modi, og hans hindunationalistiske parti.
Paragraffen har hidtil forhindret indere - og her i særlig grad hinduer - i at bosætte sig i delstaten Jammu og Kashmir, men det bliver der nu åbnet op for.
Læs også:Strid mellem Pakistan og Indien: Dropper al handelKritikere beskylder Modis regering for at forsøge at ændre befolkningssammensætningen i den muslimsk-dominerede region.
Det var et blodigt angreb på indiske styrker i netop Kashmir, som i foråret førte til frygt for en krig mellem Pakistan og Indien i en konfliktoptrapning mellem ærkefjenderne.
Her angreb Indien mål på pakistansk territorium, mens Pakistan svarede igen ved at skyde to indiske kampfly ned.
FacebookTwitterKopier linkEmner:Indien|Narendra Modi (politiker)|The Telegraph|Pakistan|Militærudstyr




https://www.dr.dk/nyheder/indland/angreb-paa-skattestyrelsen-eksplosionen-var-den-ottende-i-hovedstaden-paa-et-halvt

Eksplosioner i KøbenhavnSe temaIndlandAngreb på Skattestyrelsen: Eksplosionen var den ottende i hovedstaden på et halvt årPolitiet efterforsker eksplosionerne samlet i nedsat gruppe.
Synet her mødte de ansatte hos butikken T/Hansen i Valby natten til den 10.
maj i år.
En sprængladning havde ødelagt værkstedet.
(Privatfoto)Af Louise Dalsgaard08.
aug.
2019 kl.
12.
00Bemærk: artiklen er mere end 30 dage gammelLæs opEn meget kraftig sprængning.
Som et kanonslag gange 200.
Sådan beskriver politiet og øjenvidner eksplosionen mod Skattestyrelsens bygning tirsdag aften.
Men selvom det hører til sjældenhederne, at gerningsmænd bruger bomber i Danmark, så har hovedstaden det seneste halve år været ramt af i alt otte eksplosioner med angrebet på Skattestyrelsen som det ottende.
Det viser en optælling, som DR Nyheder har lavet.
DR Nyheder har i længere tid undersøgt eksplosionerne i hovedstaden, der alle endnu er uopklarede.
Politiet har de seneste måneder efterforsket de syv første eksplosioner i en specialnedsat gruppe.
Læs også:OVERBLIK Her er de otte eksplosioner, der har ramt hovedstaden siden februarOg tallet er usædvanligt, lyder det fra rådgivende ingeniør og sprængstofekspert, Erik Lauritzen.
- Det undrer mig godt nok.
Det er et stort tal, som tyder på en høj aktivitetet.
Vi skal 20-30 år tilbage for at se en lignende aktivitet, siger han.
Eksplosion inden Paludan-besøgEn af de otte eksplosioner skete på Hothers Plads i Mjølnerparken natten til den 14.
april.
Her eksploderede en varevogn på en parkeringsplads.
Samme dag havde partileder fra Stram Kurs, Rasmus Paludan, annonceret, at han ville afholde demonstration i området.
Ifølge DR's oplysninger var både politi og en cyklende kvinde tæt på, da den kraftige eksplosion skete.
Kvinden blev ikke ramt, men blev revet af cyklen på grund af trykbølger.
En anden eksplosion skete ved et autoværksted i Vallensbæk i slutningen af juni måned.
Ingen kom til skade.
- Jeg tror, det vil være svært at have otte tilfældige og adskilte eksplosioner, som ikke har noget med hinanden at gøre, vurderer sprængstofekspert Erik Lauritzen.
Ekspert: Nemt at lave sprængladningUanset hvad der har forårsaget eksplosionerne, så kan det ifølge Erik Lauritzen være meget nemt at konstruere sprængladninger.
Man skal bare have de fornødne kemikalier eller sprængstof, siger han.
- Hvis man er beslutsom og initiativrig, så kan man nemt lave sådanne sprængladninger, lyder det fra Erik Laurtizen.
- Der findes jo kriminelle miljøer, hvor der cirkulerer eksplosivstoffer ligesom der cirkulerer våben.
Det er en interessant vare for kriminelle.
Erik Lauritzen fortæller også, at man selv med mindre sprængladninger kan forårsage personskader.
- Hvis du er tæt på en eksplosionen, så vil der være en risiko for at blive skadet alvorligt.
Man kan også få smadret sine ører eller få lungeskader.
Det er ikke lykkes DR at få en kommentar fra Københavns Politi om status på efterforskningen.
Kortet her viser de syv eksplosioner, der er sket foruden den hos Skattestyrelsen:FacebookTwitterKopier linkEmner:Skattestyrelsen|Kriminalitet|Stram Kurs (parti)|København|Rasmus Paludan (advokat)




https://www.dr.dk/nyheder/indland/overblik-her-er-de-eksplosioner-der-har-ramt-hovedstadsomraadet-siden-februar

Eksplosioner i KøbenhavnSe temaIndlandOVERBLIK Her er de eksplosioner, der har ramt hovedstadsområdet siden februarHovedstaden har været ramt af 15 eksplosioner.
Nogle har relation til bandemiljøet.
Natten til den 14.
april var der en eksplosion i en bil i Mjølnerparken i København.
Af Anna Sol Jørgensen, Louise Dalsgaard og Emil Søndergård Ingvorsen08.
aug.
2019 kl.
12.
01 | opdateret 14.
okt.
2019 kl.
11.
25Læs opHøje brag fra brændende biler, knuste vinduer fra facader og porte til bygninger, der er sprængt mere eller mindre væk.
Det er resultaterne af de 15 eksplosioner, der i løbet af 2019 har ramt i hovedstadsområdet.
Den seneste eksplosion ramte en vandpibecafé på Amager, hvor der blev kastet med en håndgranat.
Samtidig har Københavns Politi nu knyttet flere af eksplosionerne til bademiljøet.
For eksempel mener politiet, at en eksplosion ved et pizzeria i Vanløse har relation til en igangværende konflikt mellem to københavnske bandegrupperinger.
En mand med en plastikpose i hånden blev set på gerningsstedet ved pizzeriaet, to minutter før eksplosionen blød.
Læs også:Angreb på Skattestyrelsen: Eksplosionen var den ottende i hovedstaden på et halvt årFå overblikket over eksplosionerne her.
13.
februar: Tøjbutikken Alis, ChristianiaNatten til onsdag den 13.
februar rykker Københavns Politi ud til en eksplosion på Fristaden Christiania i København.
En ukendt bombeladning er udløst ved tøjbutikken Alis og har efterladt butikken med større materielle skader.
- De fleste ruder er fuldstændig forsvundet, men der er ingen meldinger om tilskadekomne, lyder det fra vagtchef Henrik Brix i den forbindelse.
På billeder fra Local Eyes kan man se glas og træ, der ligger splintret på gulvet inde i butikken.
18.
februar: Tøjbutikken Alis, ChristianiaMindre end uge efter eksplosionen ved Alis er den gal præcis samme sted igen.
Træhuset, som Alis holder til i, har fået knust de fleste ruder og noget træværk er sprængt væk fra bygningen i en ny eksplosion, som det ses på billeder fra Local Eyes.
Heller ikke i den eksplosion er der nogen tilskadekomne.
14.
april: Hothers Plads, Mjølnerparken på NørrebroNatten til 14.
april blev en bil på Hothers Plads i Mjølnerparken sprængt.
Natten til den 14.
april vågner Osman Durmaz op til et opkald fra politiet, der fortæller ham, at hans bil er eksploderet.
Den 53-årige mand kunne kort efter med egne øjne se sin og konens rengøringsvogn stå raseret nede på parkeringspladsen i Mjølnerparken på Nørrebro.
Vinduerne i den hvide bil var blæst ud, døre og bagparti på bilen krøllet sammen, og inventaret i den lå spredt på jorden ved den.
Heller ikke her kom nogen personer til skade.
19.
april: Gersagerparken i GrevePolitiet om formiddagen den 19.
april i Gersagerparken.
Her blev gerningsstedet undersøgt af sprængstofeksperter.
Flere parkerede biler fik knust ruder og punkteret dæk, da en håndgranat blev bragt til sprængning på en parkeringsplads i boligområdet Gersagerparken i Greve.
Håndgranaten sprang omkring klokken 02 om natten.
Politiet var talstærkt til stede - også med sprængstofeksperter - den efterfølgende morgen og kunne samme dag melde ud, hvad man mente, var årsagen til eksplosionen.
- Det er Midt- og Vestsjællands Politis umiddelbare opfattelse, at der er tale om et internt opgør mellem personer i det kriminelle miljø, lød det i pressemeddelelsen.
Senere samme eftermiddag skulle partileder fra Stram Kurs Rasmus Paludan afholde demonstration i området.
- Vi ønsker at berolige eventuelle deltagere i den demonstration.
Det har ikke noget med det at gøre, sagde politiet dengang til B.
T.
7.
maj: Rentemestervej/Bygmestervej på NørrebroKriminalteknikere og Forsvarets Ammunitionsrydningstjeneste rykker om morgenen den 7.
maj ud til en bilbrand på hjørnet af Bygmestervej og Rentemestervej i Københavns nordvestkvarter.
Vidner havde i løbet af natten hørt et højt brag, og på en parkeringsplads stod en totaltskadet BMW tilbage, og dele fra bilen ligger spredt på fortovet.
Ammunitionsrydningstjenesten blev tilkaldt, fordi politiet ville have klarhed over, om det var en brand eller en eksplosion, der var årsag til de omfattende skader på bilen.
10.
maj: Thansen, ValbyTre dage efter episoden med BMW'en lyder et højt brag i Valby foran en Thansen-butik.
Her er en solid port til et lager hos butikken blevet blæst i stykker af en eksplosion.
- Klokken 02.
50 får vi en anmeldelse om, at der er hørt et højt brag fra adressen.
Da vi kommer derud, kan vi se, at en aluminiumsport til et lager stort set er bortsprængt, siger vagtchef ved Københavns Politi Henrik Brix.
Ingen personer kom til skade ved eksplosionen.
31.
maj: Øresundsvej 94, Amager Politi og kemikalieberedskab arbejder på Øresundsvej, hvor en bombe eksploderede under en parkeret bil.
 Politi og kemikalieberedskab arbejder på Øresundsvej, hvor en bombe eksploderede under en parkeret bil.
1 / 2Politi og kemikalieberedskab arbejder på Øresundsvej, hvor en bombe eksploderede under en parkeret bil.
1 / 2Politi og kemikalieberedskab arbejder på Øresundsvej, hvor en bombe eksploderede under en parkeret bil.
2 / 2Natten til fredag den 31.
maj er det beboere på Øresundsvej 94 på Amager i København, der bliver vækket af en eksplosion.
Her har en sprængning ødelagt en Peugeot parkeret på gaden, og et forretningsvindue til en smørrebrødsbutik på adressen er ødelagt.
Vinduet er ifølge politiet formentlig smadret, da et fragment fra bilen har ramt det.
- Selve sprængningen er foregået ved den parkerede bil.
Vi kan endnu ikke sige noget om, hvorvidt det, som har forårsaget eksplosionen, var anrettet i, under eller ved siden af bilen, siger vagtchefen ved Københavns Politi.
Ingen personer kom til skade.
16.
juni: Autoværksted, VallensbækTidligt på natten til søndag 16.
juni raserer en eksplosion et autoværksted på Vejlesvinget i Vallensbæk, uden at nogen personer kommer til skade.
Døre og vinduer er blæst ud ved eksplosionen, hvor taget også løftede sig.
Efterfølgende opstår der brand i værkstedet.
Allerede få timer efter eksplosionen oplyser vagtchefen hos Vestegnens Politi, at et vidne har set flere personer løbe fra gerningsstedet kort før eksplosionen.
6.
august: Skattestyrelsen, ØsterbroThe front with broken windows of the Danish Tax Authority at Oesterbro in Copenhagen, Denmark, Wednesday, August 7, 2019.
On Tuesday evening, police received reports of a powerful explosion near Nordhavn Station.
Police confirm that there has been a powerful explosion in front of the Danish Tax Agency .
.
(Photo: Ólafur Steinar Rye Gestsson / Ritzau Scanpix) Klokken 22.
16 modtager politiet anmeldelse om et højt brag ved Skattestyrelsens bygning i Østbanegade på Østerbro.
En enkelt person bliver ramt af fragmenter fra eksplosionen, der har smadret de store glaspartier i bygningen, og metal- og glasstumper ligger spredt ud over jorden.
Politiet betragter eksplosionen som værende kraftig og et angreb på Skattestyrelsen.
Tirsdag d.
17.
september anholder politiet en 23-årig svensk mand i Københavns Lufthavn.
Manden har været internationalt efterlyst i forbindelse med eksplosionen mod Skattestyrelsen.
10.
august: Nærpolitistationen, NørrebroAfspærring efter eksplosion ved nærpolitistationen på Hermodsgade på Nørrebro i København lørdag den 10.
august 2019.
Foto: Philip Davali Politiet modtager klokken 03.
18 en anmeldelse om et højt brag på Hermodsgade på Nørrebro.
Ingen personer kom til skade ved eksplosionen, som har skadet dele af bygningen og sprængt facadens vinduer i stykker.
Umiddelbart efter eksplosionen blev en mand set løbe fra nærpolitistationen iført mørkt tøj.
Han er nu efterlyst af politiet.
27.
august: Boligopgang, Greve- Udhænget foran indgangsdøren er sprængt væk.
Så det er en forholdsvis kraftig eksplosion, lød det fra politiet efter eksplosionen i Gersagerparken.
Beboerne i Gersagerparken i Greve blev kort før klokken 02 vækket af et højt bragt.
En eksplosion havde ramt indgangen til en af opgangene i boligområdet.
- Eksplosionen har forårsaget en del materiel skade, men ingen personer er kommet til skade, skrevet Midt- og Vestsjællands Politi i en pressemeddelelse.
Både ammunitionsrydningstjenesten og politiets teknikere var til stede ved gerningsstedet, og det lød også fra politiet, at man ikke anså eksplosionen som et uheld.
- Det er en kriminel handling, lød det i politiets pressemeddelelse.
18.
september: Pizzeria, VanløseBomberyddere på vej ind i det pizzeria, der onsdag morgen blev ramt af en eksplosion.
I de tidlige morgentimer onsdag den 18.
september sender en voldsom eksplosion rystelser gennem bygningerne i området nær pizzeriaet, Pizza 73, på Jyllingevej i Vanløse.
Naboer beretter om et kæmpe brag, og politiet møder talstærkt op på adressen flankeret af kriminalteknikere, brandvæsen og bomberyddere.
På et pressemøde kan vicepolitiinspektør, Brian Belling, fortælle, at man har videooptagelser af en mand, der kommer gående mod pizzeriaet med en pose i hånden to minutter før eksplosionen.
Desuden ligger politiet inde med optagelser af to mænd, der løber fra stedet umiddelbart efter eksplosionen kl.
05.
39.
Politiet efterlyser manden og i øvrigt også vidner, men understreger at der på nuværende tidspunkt ikke er noget, der tyder på, at eksplosionen har noget at gøre med de andre eksplosioner, der har fundet sted i København den seneste tid.
Politiet har senere fortalt, at det er en konflikt i det københavnske bandemiljø, der var årsag til eksplosionen.
20.
september: Villa, BrøndbyKøbenhavns Vestegns Politi fik meldinger om en eksplosion i et villakvarter i Brøndby tidligt om morgen den 20.
september.
- Der løb en anmeldelse ind natten til fredag om et højt drøn.
Da vi kommer derud, ser vi, at det er sket i en indkørsel og har ramt en bil, lød det dengang fra vagthavende ved Københavns Vestegns Politi Lars Guldborg.
Det fik politiet til at tilkalde både teknikere og kemisk beredskab til stedet.
Samme nat var der også flere anmeldelser om brande - for eksempel i en cafe på Ålekistevej i Vanløse og en bil i den københavnske bydel Tingbjerg.
Ingen kom til skade.
24.
september: Thai-restaurant, Amager- Vi får klokken 03.
30 en anmeldelse fra borgere, som har hørt et stort brag, fortalte vagtchef Henrik Svejstrup fra Københavns Politi morgenen efter eksplosionen ved thai-restauranten Øens Thaimad på Røde Mellemvej på Amager i København.
Der var ingen meldinger om tilskadekomne, og politiet efterlyste hurtigt en person, der var set løbe væk fra gerningsstedet.
Et vidne har beskrevet personen som 175 til 180 centimeter høj iklædt sort tøj.
- Det kan være én, der er blevet forskrækket over noget, eller det kan være en potentiel gerningsmand, sagde efterforskningsleder Mads Helios efter eksplosionen.
Det er uvist, om politiet anser denne eksplosion for at være en del af bandekonflikten i og omkring København.
14.
oktober: Vandpibecafé, AmagerEksplosionen fandt sted ved en vandpibecafé, (© (c) DR)En hånedgranat ved en vandpibecafé på Amagerbrogade 215 førte til mindre skader natten til den 14.
oktober.
Politiets vurdering er, at hændelsen er sket som led i den verserende bandekonflikt.
- Det er desværre den seneste i en række af eksplosioner, som vi har oplevet i København i år.
Det er noget, vi tager meget alvorligt.
Heldigvis er der ingen tegn på, at nogen er kommet til skade ved denne mindre eksplosion, sagde politiinspektør Torben Svarrer i forbindelse med eksplosionen.
Vidner har forklaret, at der kørte en bil i hastig fart væk fra stedet efter eksplosionen, forklarer politiinspektøren.
FacebookTwitterKopier linkEmner:Midt- og Vestsjællands Politi|Greve|Københavns Politi|Kriminalitet|Rasmus Paludan (advokat)




https://www.dr.dk/nyheder/indland/politiet-soeger-stadig-vidner-efter-kraftig-eksplosion-ved-skattestyrelsen

Eksplosioner i KøbenhavnSe temaIndlandPolitiet søger stadig vidner efter kraftig eksplosion ved SkattestyrelsenMedarbejderne i Skattestyrelsen er endnu ikke på arbejde i lokalerne på Østerbro.
Ledelsen i Skattestyrelsen har opfordret medarbejderne til at arbejde hjemmefra igen i dag.
Af Anna Sol Jørgensen08.
aug.
2019 kl.
09.
59Bemærk: artiklen er mere end 30 dage gammelLæs opKøbenhavns Politi søger stadig vidner i forbindelse med den eksplosion, der sent tirsdag aften rystede Skattestyrelsens bygning på Østerbro i København.
Politiet har oprettet en mobil politistation, der er placeret ved Nordhavn Station i Østbanegade - lige overfor Skattestyrelsens bygning.
Politiet meddelte i går, at der var tale om en kraftig eksplosion, som betragtes som et angreb på Skattestyrelsens bygning.
En enkelt person kom til skade i angrebet, da vedkommende blev ramt af fragmenter fra eksplosionen, men var i stand til selv at søge hjælp på en skadestue.
To personer var ifølge politiet til stede i bygningen, da eksplosionen skete omkring klokken 22.
15, men ingen af dem kom til skade.
Derudover har det været sparsomt med oplysninger fra Københavns Politi, der fortsat efterforsker sagen og altså efterspørger vidner, der kan have set noget i området omkring gerningstidspunktet tirsdag aften.
Politiets Efterretningstjeneste (PET) følger udviklingen i sagen tæt og er i løbende dialog med Københavns Politi om efterforskningen.
Læs også:Efter eksplosion ved Skattestyrelsen: Sådan arbejder politiet lige nuMedarbejdere arbejder fortsat hjemmeEksplosionen har efterladt indgangspartiet til Skattestyrelsen med store skader, og i går lå der stadig store mængder sprængt glas og metalstumper foran og inde i bygningen.
Medarbejderne i styrelsens lokaler på Østerbro blev opfordret til at arbejde hjemmefra.
I går eftermiddags besluttede ledelsen i styrelsen at være på den helt sikre side, før medarbejderne vender tilbage til Østbanegade, hvor i hvert fald 800 mennesker er beskæftiget.
- Derfor har vi sagt til medarbejderne, at vi opfordrer dem til at tage en hjemmearbejdsdag igen, og så vil vi glæde os rigtig meget til at byde dem velkommen tilbage til Østbanegade fredag, siger direktør i Skattestyrelsen Merete Agergaard.
Overvældende antal henvendelserSiden i går har politiet bedt borgere, der måtte ligge inde med oplysninger, om at henvende sig på telefon 114 eller på den mobile politistation ved Nordhavn.
Og det kastede mange henvendelser af sig, oplyste chefpolitiinspektør Jørgen Bergen Skov i går:- Der er et overvældende antal borgere, der har henvendt sig med oplysninger fra området i timerne omkring eksplosionen ved Skattestyrelsen.
Det er vi meget glade for, og det hjælper os i den omfattende efterforskning, vi er i færd med.
- Vi er interesseret i alle borgernes observationer fra den tidsperiode – også selv om man måske ikke selv har fundet det mistænkeligt i går aftes.
Det kan stadig godt gøre en forskel for vores efterforskning, siger Jørgen Bergen Skov.
Personer, der har været i området tirsdag aften mellem klokken 21.
45 og klokken 22.
30 opfordres stadig til at henvende sig politiet, hvis de ikke allerede har gjort det.
Indgangspartiet til Skattestyrelsen har taget voldsomt skade ved eksplosionen.
 Indgangspartiet til Skattestyrelsen har taget voldsomt skade ved eksplosionen.
 Indgangspartiet til Skattestyrelsen har taget voldsomt skade ved eksplosionen.
 Indgangspartiet til Skattestyrelsen har taget voldsomt skade ved eksplosionen.
1 / 4Indgangspartiet til Skattestyrelsen har taget voldsomt skade ved eksplosionen.
1 / 4Indgangspartiet til Skattestyrelsen har taget voldsomt skade ved eksplosionen.
2 / 4Indgangspartiet til Skattestyrelsen har taget voldsomt skade ved eksplosionen.
3 / 4Indgangspartiet til Skattestyrelsen har taget voldsomt skade ved eksplosionen.
4 / 4FacebookTwitterKopier linkEmner:Merete Agergaard (embedsmand)|Skattestyrelsen|Københavns Politi|København|Politi




https://www.dr.dk/nyheder/indland/kina-fik-koebenhavns-zoo-til-bortredigere-taiwan-fra-verdenskort

IndlandKina fik Københavns Zoo til at bortredigere Taiwan fra verdenskortKøbenhavns Zoo bortredigerede Taiwan i forbindelse med åbning af panda-anlægget.
Det kinesiske styre vil gå langt i forhold til at påpege, at Taiwan efter kinesisk opfattelse tilhører Kina.
08.
aug.
2019 kl.
10.
14Bemærk: artiklen er mere end 30 dage gammelLæs opKort før indvielsen af panda-anlægget fik en kinesisk delegation Københavns Zoo til at fjerne Taiwan fra et verdenskort.
Det viser dokumenter, Radio24syv har fået aktindsigt i, og forløbet bekræftes af Københavns Zoo.
Københavns Zoo havde for de besøgende gæster oprindeligt lavet et kort over pandaernes udbredelse i naturen, hvor Kina var markeret med en grøn farve, mens Taiwan var markeret med hvid.
Forholdet mellem Kina og Taiwan har i årevis været anspændt og konfliktfyldt, fordi Taiwan opfatter sig selv om en selvstændig stat, mens Kina betragter Taiwan som en kinesisk provins.
Men Zoos verdenskort, hvor Kina og Taiwan fremstod som forskellige stater, faldt en kinesisk delegation af embedsmænd og eksperter for brystet i marts 2019.
Zoomede ind på fastlandDelegationen var på besøg i København fra 24.
– 27.
marts for at inspicere panda-anlægget, og blandt de 20 rettelser, som delegation havde til anlægget, var verdenskortet en af de ting, der skulle rettes op på inden indvielsen.
- Kortene over Kina og resten af verden ved panda-anlægget er mangelfulde, skrev delegationen den 30.
marts til Københavns Zoo, og Zoo bekræfter overfor Radio24syv, at problemet var markeringen af Taiwan.
- Kineserne gjorde os opmærksomme på, at de betragter Taiwan som en del af Kina, oplyser Zoo, som også rådførte sig med Udenrigsministeriet i sagen, der oplyste, at Danmark ikke anerkender Taiwan som en selvstændig nation.
Københavns Zoo valgte imidlertid en helt anden løsning og zoomede helt ind på det kinesiske fastland, og dermed fremgår Taiwan slet ikke på det kort, der i dag hænger ved panda-anlægget.
Her er billedet, hvor der er zoomet ind, og Taiwan ikke fremgår.
Kilde: Radio24syv og Københavns Zoo.
Herunder kan du se et kort over store dele af Kina og hele området omkring, hvor Taiwan også indgår:- På den måde undgår vi at tage stilling hverken den ene eller anden vej, oplyser Københavns Zoo, og videnskabelig direktør Bengt Holst uddyber:- Vi vidste godt, at uanset hvad vi gjorde med sådan et kort, ville vi komme til at støde nogen politisk, og det er vi ikke interesseret i, så vi lavede et helt andet kort for at undgå den debat, siger Bengt Holst til Radio24syv.
Udenrigsministeriet har ikke ønsket at kommentere sagen.
To rivaliserende Kinaer•Taiwan har 23 millioner indbyggere, som er spredt på et areal lidt større end Jylland, de fleste i hovedstaden Taipei og New Taipei City.
•Øgruppens - et par småøer hører også ind under Taiwan - officielle navn er Republikken Kina.
Den blev oprettet efter opgøret med Qing-dynastiet i Kina i 1911-1912.
•I 1949 blev nationalistregeringen dog fordrevet til Taiwan, da kommunisterne overtog det, som i dag hedder Folkerepublikken Kina.
•Indtil 1991 var det fortsat Taiwans erklærede mål at tilbageerobre fastlandet, men det er nu opgivet.
Fokus er i stedet at holde stand mod sin store nabo.
•Både regeringen i Taipei og i Beijing ser Taiwan som del af Kina, men de anerkender ikke hinandens legitimitet.
•Heller ikke Danmark har diplomatisk forbindelse med Taiwan på grund af et-Kina-politikken, men driver dog et handelskontor på øen.
/ritzau/DR Nyheder/FacebookTwitterKopier linkEmner:Bengt Holst (erhvervsleder)|Kina|Radio24syv|Taiwan|Dyreparker




https://www.dr.dk/nyheder/indland/endnu-en-mand-smittet-med-sjaelden-sygdom-efter-flatbid

IndlandEndnu en mand smittet med sjælden sygdom efter flåtbidEn 69-årig mand er sandsynligvis smittet med TBE i Nordsjælland.
Smitte sker sjældent uden for Bornholm.
Læger opfordres til at være ekstra opmærksomme på diagnosen TBE, også selv om folk ikke har været i udlandet eller på Bornholm.
08.
aug.
2019 kl.
14.
23Bemærk: artiklen er mere end 30 dage gammelLæs opEndnu en mand er blevet smittet med den flåt-overførte sygdom centraleuropæisk hjernebetændelse (TBE).
Det oplyser Statens Serum Institut på sin hjemmeside.
Der er tale om en 69-årig mand, som sandsynligvis er blevet smittet lokalt af flåter i Tisvilde Hegn - dog kan det ikke udelukkes, at han er blevet smittet på Bornholm.
Det er sjældent, at TBE konstateres uden for Bornholm.
Der er dog fortilfælde.
For kun få uger siden blev der også påvist et TBE-tilfælde med relation til Vinderød/Halsnæs i Nordsjælland.
Da var det en 59-årig mand, der blev smittet.
Sidste år blev to personer fra henholdsvis Fåborgegnen og et ikke nærmere bestemt sted i Jylland smittet med TBE-virus.
Statens Serum Institut oplyser, at det og Sundhedsstyrelsen følger situationen.
Læger opfordres til at være ekstra opmærksomme på diagnosen TBE, også selv om folk ikke har været i udlandet eller på Bornholm.
Læs også:Efter flåtbid: 59-årig smittet med hjernebetændelseBornholm er risikoområdeGennem over 50 år har Bornholm været det eneste kendte risikoområde for TBE i Danmark, hvor der påvises imellem to til fire tilfælde årligt.
Derfor anbefaler man i Danmark kun personer, der jævnligt færdes i skov og krat uden for stier på Bornholm, at blive vaccineret.
De seneste to tilfælde af TBE påvist i Nordsjælland giver ikke anledning til ændring af anbefalingerne, skriver Statens Serum Institut.
Alle borgere kan dog - i samråd med deres læge og for egen betaling - vælge at blive vaccineret.
Symptomerne på TBE er delt i to faser.
Omkring en uge efter biddet får omkring en fjerdedel af de smittede influenzalignende symptomer og feber i en uges tid.
Derefter vil omkring en ud af tre af dem, der har influenzasymptomerne, opleve sygdommens anden fase og udvikle symptomer på hjernebetændelse.
Det vil typisk ske efter 1-21 dage uden symptomer efter perioden med influenza.
Omkring en tredjedel af dem, der bliver indlagt med sygdommen, får længerevarende mentale eller neurologiske følger.
For børn kan sygdommen betyde mindre indlæringsvanskeligheder.
Højsæsonen for flåter er fra maj til oktober.
Flåterne er typisk båret af dyr som små gnavere, ræve og hjorte.
Skulle man blive bidt, skal man hurtigst muligt fjerne flåten fra kroppen.
/ritzau/FacebookTwitterKopier linkEmner:Sygdomme og lidelser|Bornholm|Statens Serum Institut|Sjælland|Insekter




https://www.dr.dk/nyheder/udland/18-arig-israelsk-soldat-draebt-pa-vestbredden-100-meter-fra-bosaettelse

Udland18-årig israelsk soldat dræbt på Vestbredden 100 meter fra bosættelsePremierminister Benjamin Netanyahu siger i en erklæring, at soldaten er blevet dræbt af en palæstinenser.
Israelske soldater har ved Hebron på Vestbredden indledt en omfattende eftersøgning.
08.
aug.
2019 kl.
09.
32Bemærk: artiklen er mere end 30 dage gammelLæs opEn israelsk soldat er torsdag blevet fundet knivdræbt på den besatte Vestbred.
Premierminister Benjamin Netanyahu siger i en erklæring, at han er blevet dræbt af en palæstinenser.
I en pressemeddelelse siger Israels militær, at der er sår efter knivstik på den dræbte soldat, der var 18 år og nyindkaldt til militæret.
Drabet skete nær en israelsk bosættelse ved byen Hebron, men der er ikke oplyst detaljer om de nærmere omstændigheder.
Soldaten var ifølge militæret også studerende ved et jødisk, religiøst seminarium i bosættelsen Migdal Oz, hvor liget blev fundet.
- Soldaten tog til Jerusalem onsdag eftermiddag for at købe en gave til sine lærere, siger rabbiner Shlomo Wilk til AFP.
Han siger, at soldaten blev dræbt omkring 100 meter fra bosættelsen, da han vendte tilbage fra Jerusalem.
Netanyahu: Palæstinensisk angrebMilitæret har ikke umiddelbart rettet skylden mod nogen bestemt, men Netanyahu siger, at det var et palæstinensisk angreb.
- Sikkerhedsstyrkerne har indledt en eftersøgning for at få fat på den foragtelige terrorist og stille ham til ansvar for hans handling, siger Netanyahu.
Hebron, der ligger syd for Jerusalem, er sammen med de omliggende jødiske bosættelse et brændpunkt på Vestbredden.
Omkring 500 israelske bosættere har slået sig ned i byens centrum, som er hjem for omkring 220.
000 palæstinensiske indbyggere.
I 1929 skete der en berygtet massakre på 70 jøder, som havde boet i området århundreder.
I 1994 trængte en jødisk ekstremist ind i Ibrahim-moskéen i Hebron og skød løs på 500 forsamlede muslimer.
29 muslimer blev dræbt, og 125 blev såret.
Ibrahim-moskéen - eller Patriarkernes grav, som byens jødiske indbyggere foretrækker at kalde den - er gravplads for de bibelske patriarker og en af de hellige byer i både jødedommen og islam.
/ritzau/ReutersFacebookTwitterKopier linkEmner:Benjamin Netanyahu (politiker)|Israel|Vestbredden|Jødedom|Soldater




https://www.dr.dk/nyheder/politik/nu-skal-mette-frederiksen-levere-paa-sit-store-slagnummer-indleder-forhandlinger-om

PolitikNu skal Mette Frederiksen levere på sit store slagnummer: Indleder forhandlinger om pensionBåde arbejdsgiverne og arbejdstagerne mødes i dag med statsministeren.
Statsminister Mette Frederiksen (S) starter i dag arbejdet med at sammensætte en model for tidligere tilbagetrækning.
Af Thomas Klose Jensen08.
aug.
2019 kl.
09.
58Bemærk: artiklen er mere end 30 dage gammelLæs op- Vi vil insistere på, at vi som samfund passer på dem, der har arbejdet i mange år og som ikke bare kan blive ved.
Vi kalder det værdig tilbagetrækning.
Sådan lød det i januar, da Mette Frederiksen fremlagde det udspil, der skulle blive et af Socialdemokratiets helt store slagnumre - både før, under og efter valgkampen.
Nemlig at give nedslidte ret til at gå på pension før tid.
Socialdemokratiets syv principper for en ny ret til tidlig folkepensionDet skal gavne de nedslidte: Den nye rettighed målrettes de personer, som er mest nedslidte, uanset om det er fysisk eller psykisk nedslidning.
Det skal gælde efter et langt arbejdsliv: Den nye rettighed målrettes personer, som har været mange år på arbejdsmarkedet og som tidligt startede med at arbejde.
Der skal være tale om en egentlig rettighed: Derfor baseres den nye rettighed på objektive kriterier.
Mænd og kvinder skal have reel lige adgang: Det er helt afgørende, at perioder med barsel eller deltid ikke står i vejen for, at man kan få gavn af ordningen.
Det skal være muligt at blive visiteret til tidlig folkepension: Mennesker, der ikke er direkte omfattet af rettigheden, men som på anden vis er nedslidte, har nedsat arbejdsevne eller fysiske eller psykiske gener, skal kunne visiteres til tidlig folkepension.
Modellen skal være simpel og overskuelig: Det nye pensionssystem skal varsles i god tid, så man kan nå at indrette sig efter de nye forhold.
Pengene skal passe.
Der afsættes tre milliarder kroner årligt til ordningen.
Kilde: Socialdemokratiets udspil "De mest nedslidte fortjener også en værdig pension".
Siden har det været småt med informationer om, hvordan sådan en ordning skulle strikkes sammen, og hvem det egentligt skulle komme til gode.
Men nu kaster statsminister Mette Frederiksen sig for alvor ud i at finde opskriften.
Her til formiddag klokken 10 er både Fagbevægelsens Hovedorganisation og Dansk Arbejdsgiverforening samt beskæftigelsesminister Peter Hummelgaard (S) indkaldt til et første møde for at afsøge mulighederne for en ordning med differentieret pension.
Ingen af parterne har dog ønsket at udtale sig forud for mødet.
DF: Vi ser frem til endelig at se et udspilSikkert er det dog, at Mette Frederiksen står over for noget af en udfordring, hvis hun skal komme igennem med sit udspil.
For internt i rød blok har De Radikale gjort det klart, at de ikke vil lægge stemmer til.
Derfor skal statsministeren sætte sin lid til Dansk Folkeparti, hvis hun skal kunne sikre den tilstrækkelige opbakning.
Heller ikke her er der dog stor optimisme.
Partiet mener nemlig - ligesom de øvrige partier i blå blok samt de Radikale - at pensionsalderen er bundet af velfærdsforliget fra 2006.
Dansk Folkepartis beskæftigelsesordfører Bent Bøgsted, som her ses med partiformand Kristian Thulesen Dahl, ser frem til endelig at se et konkret udspil om en differentieret pensionsalder fra Socialdemokratiet.
Derfor mener Dansk Folkeparti ikke, at Mette Frederiksen kan pille ved pensionsalderen og lave en ordning med differentieret pension, medmindre hun træder ud af forliget og udskriver et nyt folketingsvalg.
- Hvis Socialdemokratiet mener, at man kan lave en pakke med ret til tre år tidligere folkepension, uden det har noget med forligsbindinger at gøre, så ser vi frem til at se sådan et udspil, for det har vi ikke set endnu.
Vi forventer, at Socialdemokratiet kan lægge noget på bordet for, hvordan det kan lade sig gøre – ellers er det jo stort vælgerbedrag, siger beskæftigelsesordfører Bent Bøgsted (DF).
Velfærdsforliget, der betyder, at pensionsalderen skal stige i takt med, at den gennemsnitlige levealder bliver højere, beskrives som bunden under dansk økonomi.
Uden det vil de offentlige finanser "ikke være holdbare", som det fremgår af forligsteksten.
SF: Tre milliarder er ikke nokI støttepartiet SF kalder beskæftigelsesordfører Karsten Hønge området et af de allervigtigste at få gjort noget ved.
Han så gerne en model, der rakte en hjælpende hånd til to grupper.
Dem, der har været flest år på arbejdsmarkedet, og så dem, der bliver nedslidt af deres job.
Og så skal der satses massivt på et bedre arbejdsmiljø samt efteruddannelse.
Derfor skal Mette Frederiksen nok også tænke større tanker end de nuværende, mener SF.
- Jeg har set Socialdemokratiets udspil med tre milliarder, men det kan jeg simpelthen ikke forestille mig er nok, forklarer Karsten Hønge.
- For den udfordring, som vi skal løse her, er altså noget, som griber ind i så mange familiers dagligdag med bekymringer, frygt og uro over, hvordan de nogensinde skal komme ud af det her arbejdsmarked med værdigheden i behold.
Alle mennesker skal have en chance for at få nogle gode seniorår.
FacebookTwitterKopier linkEmner:Bent Bøgsted (politiker)|Dansk Folkeparti|Karsten Hønge (politiker)|Radikale Venstre|Arbejdsmarked




https://www.dr.dk/nyheder/udland/laser-demonstration-i-hongkong-efter-anholdelse-af-studerende

Protester i HongkongSe temaUdlandLaser-demonstration i Hongkong efter anholdelse af studerendeDemonstranter er utilfredse med, at politiet har anholdt en studerende for at have laserpenne på sig.
Af Sean Coogan og Robin Patrick Stampe Seierby08.
aug.
2019 kl.
11.
17Bemærk: artiklen er mere end 30 dage gammelLæs opMens Hongkong de seneste uger har været genstand for enorme demonstrationer, som har udviklet sig til regulære gadekampe, var der i går en anderledes form for aktivisme på spil.
Her var hundredevis af mennesker nemlig troppet op bevæbnet med laserpenne for at markere deres utilfredshed med, at en studerende tirsdag aften blev anholdt for at være i besiddelse af 10 laserpenne.
Manden er blevet anholdt for at være i besiddelse af angrebsvåben, lyder beskeden fra politiet i Hongkong om laserpennene, som i flere tilfælde er blevet brugt til at blænde politiet.
Gårsdagens protest havde til formål at vise, at en laserpen ikke er et våben.
Urolighederne i Hongkong har stået på i omkring i to måneder som følge af et kontroversielt lovforslag fra styret i Hongkong om en udleveringsaftale med Kina.
FacebookTwitterKopier linkEmner:Hong Kong|Kina|Uddannelse|Politi|Kriminalitet




https://www.dr.dk/nyheder/viden/klima/fn-klimarapport-er-dyster-laesning-vi-risikerer-goere-store-dele-af-jorden

KlimaFN-klimarapport er dyster læsning: Vi risikerer at gøre store dele af jorden udyrkeligMen vi kan reducere krisen, hvis vi foretager radikale ændringer i vores fødevareproduktion, understreger FN's klimapanel.
© ScanpixAf Maria Lise Behrendt08.
aug.
2019 kl.
10.
00 | opdateret 04.
sep.
2019 kl.
11.
09Læs opArtiklen er d.
2.
september 2019 opdateret med rettelse af kildehenvisning.
Se detaljer nederst.
En fjerdedel af klodens isfri landareal er i forfald på grund af mennesker.
Dyre- og plantearter er i stigende grad truet på grund af skovrydning og intensivering af landbrug.
Og mens naturen presses i knæ, er menneskets gennemsnitlige indtag af kalorier vokset med en tredjedel siden 1961.
Indtaget af kød og vegetabilsk olie er fordoblet.
Omkring to milliarder voksne på verdensplan er nu overvægtige eller fede, mens knap en milliard mennesker stadig er underernærede.
Mellem 25 og 30 procent af fødevarer, der produceres, går til spilde.
Der er ingen grund til at skjule det:En ny rapport fra FN’s klimapanel, IPCC, tegner et dystert billede af en verden, der i høj grad er præget af overforbrug og overudnyttelse af klodens landareal.
Om IPCCs rapporter Cirka hvert 7.
år udgiver IPCC en hovedrapport, der samler op på klimaets tilstand.
Mellem hovedrapporterne udgiver panelet special-rapporter med fokus på mere specifikke emner.
Det er sådan en, der netop er udkommet med overskriften “Climate Change and Land” (klimaforandringer og land).
Special-rapporten fokuserer både på, hvordan klimaforandringer påvirker klodens landareal, og omvendt hvordan menneskers udnyttelse af landarealet påvirker klimaet.
Og som om det ikke var alvorligt nok, bliver det kun værre i fremtiden.
For med den uholdbare udnyttelse af jorden og en voksende befolkning følger en stadig stigende udledning af drivhusgasser til atmosfæren, som forværrer klimaforandringerne, der igen forværrer klodens tilstand - og gør jorden nærmest udyrkelig i store områder.
- Klimaforandringerne fører til, at vi får flere ekstremer.
Både i forhold til tørke og nedbør.
I nogle områder af verden, særligt i Afrika og Asien, ser vi øget ørkendannelse, og nedbørsmængderne bliver både mere ustabile og mere intense, siger Jørgen E.
Olesen, der er professor i klimaforandringer og landbrug ved Aarhus Universitet.
© ScanpixKlimaforandringer rammer allerede hårdt Allerede i dag påvirker klimaforandringer landjorden.
Blandt andet er klodens ørkenområder vokset med 40 procent siden 1961.
I 2015 boede 500 millioner mennesker i ørkenområder.
Derudover har klimaforandringerne medført en stigning i hyppighed og intensitet af varmeekstremer (hedebølger) over land i de fleste regioner på kloden og en stigning i nedbørsintensiteten verden rundt.
Skiftet i klimabælter, hvor de tørre områder vokser, mens de polare områder skrumper, har medført, at udbyttet af blandt andet hvede og majs er skrumpet på de sydlige breddegrader, mens udbyttet af majs, hvede og sukkerroer er vokset på de nordlige breddegrader.
Temperaturen stiger mest over landIPCC-rapporten, som netop er blevet offentliggjort, er en af klimapanelets såkaldte special-rapporter.
Den har fokus på menneskets udnyttelse af jordens landareal til fødevareproduktion, som har stor indvirkning på klimaet.
Hele 22 procent af den samlede mængde af drivhusgasser, der blev udledt til atmosfæren mellem 2007 og 2016, kommer nemlig fra jordbrug.
Og det er nødt til at ændre sig hurtigt, hvis vi ifølge IPCC skal holde den globale temperaturstigning på det, panelet kalder et sikkert niveau: "Godt under to grader", som de formulerer det.
Allerede nu er temperaturen over klodens landareal steget næsten dobbelt så meget som den gennemsnitlige, globale middeltemperatur siden den før-industrielle verden (ca.
år 1850-1900).
- Vi taler om en stigning på 1,6 grader.
Det er ret markant.
Når temperaturen stiger så meget over land, bør vi virkelig overveje at sætte endnu mere ind for både at få begrænset udledningen af CO2 og få suget noget CO2 ud af atmosfæren igen, siger klimaprofessor Sebastian Mernild, der er direktør for Nansencentret i Bergen.
Han er en del af IPCC, men har ikke været med til at udarbejde denne rapport.
Masser af løsninger i spilIkke overraskende er vi ifølge IPCC nødt til at ændre de måder, hvorpå vi udnytter landjorden og producerer fødevarer, så de bliver mere bæredygtige og deraf udleder færre drivhusgasser.
Og der skal gang i den omstilling nu.
I rapporten lister IPCC en lang række af tiltag, der både kan være med til at reducere udledning af drivhusgasser, øge optaget af den CO2, der allerede er sendt ud i atmosfæren, og som kan modvirke de negative konsekvenser, klimaforandringer og overudnyttelse af økosystemer og naturressourcer allerede har haft på landjorden.
© ScanpixIPCC foreslår blandt andet, at Øge udbyttet fra landbruget, så vi producerer mere på samme areal.
Dyrke skovlandbrug, hvor landbruget integreres blandt buske og træer.
At rejse skov og genetablere ødelagte skovområder, så vi får mere vegetation, der kan hive CO2 ud af atmosfæren.
Øge jordens optag af CO2.
For eksempel ved at genetablere drænede tørvejorde, som optager store mængder drivhusgas.
Og selvfølgelig ved ikke at dræne flere.
Omlægge vores kost, så den indeholder flere grøntsager, kornprodukter, bælgfrugter, nødder og frø frem for kød.
Reducére madspild.
Samtidig kan flere af tiltagene øge fødevaresikkerheden.
Ifølge Jørgen E.
Olesen er det først og fremmest tre ting, der skal til for at få drejet den ‘supertanker’, som han ofte sammenligner landbrugets udledning af drivhusgasser med.
De tre ting fremgår også tydeligt af IPCC-rapporten.
Mindre madspild, flere grønsager og øget effektivitetFørst og fremmest handler det om at øge effektiviteten, når vi producerer fødevarer.
Der skal større udbytte ud af landbrugsarealerne.
- Der er masser af mulighed for at øge produktiviteten rundt omkring i verden.
Men løsningerne er selvfølgelige forskellige alt efter, hvor vi kigger hen, siger Jørgen E.
Olesen.
I Europa fremhæver han blandt andet de østeuropæiske landbrug, som ofte er alt for dårlige til at gøde.
Det resulterer både i udpint jord og dårligt høst.
© ScanpixLandbrug udleder store mængder drivhusgasser IPCC anslår, at landbrug, skovbrug og anden arealanvendelse står for omkring 22 procent af verdens samlede udledning af drivhusgasser.
Når det kommer til udledning af metan, er landbrug ansvarlig for mere end 40 procent af den globale udledning.
Metan er en meget potent drivhusgas, der er omkring 25 gange kraftigere end CO2.
Metanen kommer især fra ko-bøvser og prutter.
Samtidig står landbrug for over 80 procent af udledning af lattergas, som er 300 gange mere potent end CO2.
Kilder: IPCC, DMI.
Andre steder i verden mangler der helt basal viden om, hvordan man overhovedet driver landbrug effektivt og bæredygtigt.
Det gælder især hos smålandbrug i for eksempel Afrika og Kina.
- Der er en halv milliard små-landbrug på kloden.
Det er alt, alt for mange.
Vi kan aldrig få dem op det vidensniveau, der er nødvendigt, siger Jørgen E.
Olesen og understreger, at det især er op til regeringer og politikere at sørge for, at landmændene får rådgivning.
Derudover skal vi reducere vores madspild.
IPCC anslår, at 25-30 procent af vores fødevarer går til spilde, og ifølge Jørgen E.
Olesen er der plads til forbedringer hele vejen rundt.
Både hos producenten, detailhandlen, forbrugerne og i lovgivningen, hvor der for eksempel er nogle kvalitetskrav til grøntsagerne, som agurkerne ikke nødvendigvis krummer efter.
- Madspild er jo både et problem og en mulighed, og et af de steder, hvor det burde være allerlettest at gøre noget, siger Jørgen E.
Olesen.
Og så skal vi ændre vores fødevareforbrug.
Det handler især om at skære ned på kødet og de tomme kalorier i form af blandt andet sukkerholdige produkter og alkohol.
- Vi snakker ofte om kød, men vi bør begynde at snakke mere om nydelsesmidler også, siger Jørgen E.
Olesen.
Vi bør starte med os selvIfølge IPCC er det stadig muligt at begrænse den globale temperaturstigning til det sikre niveau, som panelet vurderer til at være ‘godt under to grader’, hvis udledningen af drivhusgasser reduceres tilstrækkeligt.
Jeg kan lige så godt være ærlig: Jeg er ikke særlig forhåbningsfuld.
Jørgen E.
Olesen, klimaprofessor.
Ikke kun i jordbruget selvfølgelig.
Men især også udledningen fra energiforsyningen, i form af olie, kul og gas, og fra transportsektoren.
Ifølge Jørgen E.
Olesen har vi alle et ansvar for, at vi kommer i den rigtige retning.
- Det er altid godt at starte med sig selv.
Hvad enten man er politiker, landmand, købmand eller forbruger, siger han.
Men når det er sagt, tror han ikke meget på de ‘godt under to grader’, som IPCC sætter sin lid til.
De omvæltninger, der skal til, er for store til, at vi får vendt supertankeren tids nok.
Det kommer til at tage årtier, mener han.
- Jeg kan lige så godt være ærlig: Jeg er ikke særlig forhåbningsfuld, siger han.
Denne artikel indholdt tidligere en kildehenvisning til en rapport fra Aarhus Universitet, der handlede om klimabelastningen fra oksekød sammenlignet med nydelsesmidler.
Rapporten er siden trukket tilbage, og kildehenvisningen er derfor fjernet.
Dette ændrer dog ikke på artiklens øvrige indhold og professor Jørgen E.
Olesens pointe om, at klimaaftrykket fra nydelsesmidler også bør tages i betragtning.
Læs mere om sagen vedrørende rapporten fra Aarhus Univeristet her.
FacebookTwitterKopier linkEmner:Intergovernmental Panel on Climate Change|Fødevarer|Klimaændringer|Forenede Nationer|Afrika




https://www.dr.dk/sporten/cykling/tourdefrance/galleri-colombiansk-tour-vinder-hyldes-i-hjemlandet

Tour de FranceGALLERI Colombiansk Tour-vinder hyldes i hjemlandetTusindvis af fans iklædt i gult modtog Tour de France-vinderen Egan Bernal i Zipaquira.
I Egan Bernals hjemby er stoltheden over den 22-årige colombianers Tour-sejr tydelig.
Foto: JUAN BARRETO / AFP 08.
aug.
2019 kl.
08.
41Bemærk: artiklen er mere end 30 dage gammelLæs opÅrets Tour de France-vinder, colombianeren Egan Bernal, blev onsdag hyldet i hjembyen Zipaquira i Colombia.
Ineos-rytteren trillede ind på en stor plads i bymidten iført Tourens gule førertrøje, og mere end 3000 fans, der også var iklædt gult, råbte og sang hans navn.
Foto: REUTERS/Luisa Gonzalez  Foto: REUTERS/Luisa Gonzalez  Foto: JUAN BARRETO / AFP  Foto: JUAN BARRETO / AFP  Foto: JUAN BARRETO / AFP  Foto: JUAN BARRETO / AFP  Foto: REUTERS/Luisa Gonzalez  Foto: EPA/Mauricio Duenas Castaneda  Foto: JUAN BARRETO / AFP  Foto: JUAN BARRETO / AFP 1 / 10Foto: REUTERS/Luisa Gonzalez 1 / 10Foto: REUTERS/Luisa Gonzalez 2 / 10Foto: JUAN BARRETO / AFP 3 / 10Foto: JUAN BARRETO / AFP 4 / 10Foto: JUAN BARRETO / AFP 5 / 10Foto: JUAN BARRETO / AFP 6 / 10Foto: REUTERS/Luisa Gonzalez 7 / 10Foto: EPA/Mauricio Duenas Castaneda 8 / 10Foto: JUAN BARRETO / AFP 9 / 10Foto: JUAN BARRETO / AFP 10 / 10Blandt talerne til den store festivitas var blandt andet Zipaquiras borgmester, Luis Rodriguez, der udråbte Bernal som et forbillede for Colombias ungdom.
- Tak for at have vist at store triumfer er en mulighed, hvis man er ydmyg og arbejder hårdt.
Når du træder i pedalerne, banker vores hjerter med samme rytme, lød det blandt andet fra borgmesteren.
Egan Bernal er Colombias første Tour-vinder, og med sine 22 år er han den yngste Tour-vinder efter Anden Verdenskrig.
Stolt over gul trøjeZipaquira ligger cirka 50 kilometer fra hovedstaden Bogota.
Byen ligger 2800 meter over havets overflade, og Bernal har haft stor fordel af at have cyklet i højdernes tynde luft i hele sin ungdomskarriere.
Han medgiver dog, at han aldrig havde forventet en sejr i verdens mest prestigefyldte etapeløb.
- Hvis nogen var kommet til mit nabolag for et par år siden og havde sagt til mig, at jeg ville vinde Tour de France, så ville jeg ikke have troet på dem.
- Jeg er meget stolt af at være colombianer og kunne bringe den gule trøje, sagde Bernal ved sin hyldest.
Tour-triumfen er blevet fejret i hele Colombia.
Bernal oplevede også sin nye superstjernestatus, da en colombiansk steward genkendte ham på flyet hjem fra Europa.
Bernals tilstedeværelse udløste snacks og champagne til flyets passagerer.
/ritzau/APFacebookTwitterKopier link




https://www.dr.dk/nyheder/politik/sf-vil-fordoble-boeder-til-firmaer-som-ikke-ansaetter-elever

PolitikSF vil fordoble bøder til firmaer, som ikke ansætter eleverVirksomhederne skal fremover betale en bøde på op til 54.
000 kroner for ikke at ansætte nok elever, mener SF.
- Arbejdsgiverne er født i trillebørens tegn: De skal løftes og skubbes, før de flytter sig, siger SF's politiske ordfører Karsten Hønge.
 Af Morten Henriksen og Rikke Gjøl Mansø08.
aug.
2019 kl.
09.
05Bemærk: artiklen er mere end 30 dage gammelLæs opAlt for mange virksomheder ansætter ikke nok elever, og derfor skal de fremover betale langt større bøder end i dag, mener SF.
I dag får virksomheder en bøde på op til 27.
000 kroner for ikke at ansætte nok elever.
Men fremover skal der vanke dobbelt så store bøder, så virksomhederne må punge ud med 54.
000 kroner for ikke at ansætte elever, lyder det fra SF's politiske ordfører Karsten Hønge.
- Vi må slå hårdere til og fordoble bøderne.
Arbejdsgiverne er født i trillebørens tegn: De skal løftes og skubbes, før de flytter sig.
Og det gør de, hvis de får meget ondt i baglommen, hvor deres pengepung sidder, siger Karsten Hønge.
Udmeldingen kommer i kølvandet på en ny opgørelse, som viser, at over 40.
000 virksomheder har fået en bøde for ikke at ansætte nok lærlinge.
- På et eller andet tidspunkt tager arbejdsgiveren vel kuglerammen frem og siger, okay nu koster det så meget at lade være med at tage det samfundsmæssige ansvar, og sørger for, at der er praktikpladser nok, siger Karsten Hønge.
Minister vil lave helt omBørne- og undervisningsminister Pernille Rosenkrantz-Theil (S) glæder sig til at tale med SF om forslaget – men hun mener dog ikke, det er vidtrækkende nok.
- Det kan godt være, at man skal fordoble bødestørrelsen.
Og det kan godt være, at man skal gøre alt muligt af det, som vi plejer at gøre.
Også.
Men jeg tror simpelthen, at vi samtidig bliver nødt til at gå mere grundlæggende til værks.
- Den her problemstilling er så alvorlig, at der skal langt tungere redskaber op af redskabskassen end bare at fordoble bødestraffen, siger Pernille Rosenkrantz-Theil, der dog ikke kommer med nogen konkrete løsningsforslag.
- Det må vi jo snakke med partierne og arbejdsmarkedets parter om.
Men jeg har selvfølgelig nogle modeller, som jeg leger med i mit hoved, siger ministeren.
DA afviser højere bøderOgså i fagbevægelsens top lufter man ønsker om højere bøder til virksomhederne.
- Hvis den nuværende bødestørrelse ikke er stor nok, så må vi jo kigge på det.
Vi skal have oprettet flere praktikpladser, siger næstformand i Fagbevægelsens Hovedorganisation Ejner K.
Holst.
Men større bøder er den helt forkerte vej at gå, mener virksomhedernes talerør.
- Vi har en trepartsaftale, som kun har kørt i et år.
Og når vi overpræsterer så kraftigt i 2018, som det er tilfældet, så er der ikke meget logik i at hæve bødestørrelsen, siger uddannelses- og integrationschef i Dansk Arbejdsgiverforening Jannik Bay.
Han henviser til, at virksomhederne i 2018 oprettede 3.
000 ekstra praktikpladser – hvilket er 900 flere praktikpladser end det blev aftalt i trepartsaftalen.
Erhvervsskolernes Elevforening foreslår at differentiere bøderne, så de store virksomheder skal betale mere i bøde per lærling, de ikke ansætter, end de små firmaer.
- 27.
000 kroner er mange penge for en lille mester, men det er ikke lige så meget for en stor mester, siger murerlærling Maja Mørk, der er formand for Erhvervsskolernes Elevforening.
Ifølge de seneste tal fra Undervisningsministeriet mangler 8.
500 en praktikplads.
Bøde eller bonusHvert år får landets virksomheder et måltal for, hvor mange elever de skal ansætte.
Det afhænger blandt andet af virksomhedens sammensætning af erhvervsuddannede medarbejdere.
Målet udregnes i såkaldte elevpoint, fordi elever vægter forskelligt afhængigt af deres uddannelse.
Hvert år får alle erhvervsuddannelser tildelt en vægtning baseret på, hvor stor mangel der ventes at være på den enkelte faggruppe i fremtiden.
For hvert elevpoint, en virksomhed mangler at opfylde, skal den betale 27.
000 kroner i "bøde".
Pengene går til "bonus" til de virksomheder, der ansætter nok elever.
En virksomhed kan godt et år have et måltal, der er lavere, end hvad der svarer til en hel elev.
Hvis virksomheden vælger ikke at ansætte en elev, er den gennem ordningen i stedet med til at betale for uddannelsen af elever i andre virksomheder.
Kilde: Praktikplads-AUB og ATP.
Højere bonusBøde-ordningen blev indført i forbindelse med trepartsaftalen mellem regeringen og arbejdsmarkedets parter i 2016.
Og ved den lejlighed slog daværende statsminister Lars Løkke Rasmussen (V) fast:- Dem, der ikke løfter opgaven, som de kunne, de kommer altså til at betale.
Samtidig blev der indført en bonusordning, som belønner virksomheder der ansætter mange elever.
De penge kommer netop fra de bødekroner betalt af virksomheder, som ikke ansætter nok elever.
18.
869 virksomheder fik sidste år en kontant bonus.
Og den bonus må gerne være større, mener SF.
Partiet vil desuden skærpe kursen ved at fastslå, at offentlige virksomheder ikke må arbejde sammen med virksomheder, som ikke ansætter elever.
FacebookTwitterKopier linkEmner:Karsten Hønge (politiker)|Lars Løkke Rasmussen (politiker)|Socialdemokraterne|Socialistisk Folkeparti|Erhverv




https://www.dr.dk/nyheder/indland/efterretningstjenester-delte-ulovligt-data-om-danskere-i-aarevis

IndlandEfterretningstjenester delte ulovligt data om danskere i årevisPET fik uden retskendelse gennem en periode på mindst fire år overvågningsoplysninger om danske statsborgere, som FE havde indhentet.
Når PET selv indhenter oplysninger om danske statsborgere, så kræver det en retskendelse.
08.
aug.
2019 kl.
10.
37Bemærk: artiklen er mere end 30 dage gammelLæs opPolitiets Efterretningstjeneste (PET) og Forsvarets Efterretningstjeneste (FE) havde i mindst fire år et ulovligt samarbejde om udveksling af overvågningsoplysninger om danske statsborgere, skriver Altinget.
Det fremgår af årsrapporterne fra Tilsynet med Efterretningstjenesterne om de to tjenesters arbejde i 2018.
Læs også:Uafhængig vagthund kritiserer Forsvarets Efterretningstjeneste for indsamling af oplysningerKonkret handlede samarbejdet om, at PET uden retskendelse kunne få adgang til oplysninger om personer bosiddende i Danmark, som FE havde indhentet som rådata i forbindelse med tjenestens efterretningsvirksomhed rettet mod forhold i udlandet.
Når PET selv indhenter oplysninger af den slags, så kræver det en retskendelse.
Tilsynet meddelte den 28.
juni 2018 PET og FE, at den pågældende praksis ikke havde hjemmel i hverken PET- eller FE-loven.
Tjenesterne besluttede derfor at indstille det konkrete samarbejde.
På det tidspunkt havde tjenesterne udvekslet oplysninger i mindst fire år, skriver Altinget.
Politikere undrer sigPET vil ikke oplyse, hvor længe det ulovlige samarbejde har fundet sted, da justitsministeren og forsvarsministeren er blevet bedt om at redegøre for sagen over for Folketingets kontroludvalg med efterretningstjenesterne.
I Dansk Folkeparti undrer man sig over, at samarbejdet mellem de to tjenester kan have fundet sted i mindst fire år.
- Det er naturligvis noget, vi forventer at få en forklaring på i kontroludvalget, siger Dansk Folkepartis medlem af kontroludvalget, Søren Espersen, til Altinget.
I Enhedslisten er man rystet over, at samarbejdet mellem de to efterretningstjenester har stået på i årevis.
Ifølge partiet er det et eksempel på et stigende generelt problem.
- Det viser det problematiske i, at Forsvarets Efterretningstjenester spiller en stadig større rolle i Danmark, og at der efterhånden kører rigtig mange danskere gennem FE's maskineri, siger Enhedslistens forsvarsordfører, Eva Flyvholm, til Altinget.
FacebookTwitterKopier linkEmner:Eva Flyvholm (politiker)|Politiets Efterretningstjeneste|Efterretningstjenester|Dansk Folkeparti|Søren Espersen (politiker)




https://www.dr.dk/nyheder/politik/venstre-mand-bakker-op-om-sv-planer-vi-skal-gore-som-lokke-foreslog

Krise i VenstreSe temaPolitikVenstre-mand bakker op om SV-planer: 'Vi skal gøre, som Løkke foreslog'Venstres næstformand, Kristian Jensen, vil væk med SV-idéen, som formand Lars Løkke præsenterede i valgkampen.
- Du kan roligt citere mig for, at jeg ikke har ændret holdning i forhold til det udspil, der kom, siger Preben Bang Henriksen fra Venstre.
(Arkiv) 08.
aug.
2019 kl.
11.
42Bemærk: artiklen er mere end 30 dage gammelLæs opVenstres folketingsmedlem Preben Bang Henriksen mener, at en SV-regering er en god idé, selv om næstformand Kristian Jensen (V) mener det modsatte.
- Vi skal gøre, som Løkke foreslog: Nemlig nærmere undersøge forholdene for en SV-regering, siger Preben Bang Henriksen til Berlingske.
Tanken om en SV-regering blev lanceret af Venstres formand, Lars Løkke Rasmussen, under valgkampen.
Men i torsdagens udgave af Berlingske siger Venstres gruppeformand og næstformand, Kristian Jensen, at en SV-regering ikke er svaret for Venstre eller blå blok i det hele taget.
Dermed er der lagt op til et spændende - måske sprængfarligt - sommergruppemøde hos Venstre.
Det begynder torsdag, og der er pressemøde fredag ved middagstid.
Her må emnet forventes at fylde en del.
Løkke har ikke udtalt sig om Kristian Jensens syn på sagen endnu.
Men Preben Bang Henriksen kalder SV-idéen for god.
- Du kan roligt citere mig for, at jeg ikke har ændret holdning i forhold til det udspil, der kom.
Jeg synes, det er en god idé, siger Preben Bang Henriksen.
Læs også:Venstre-mand bakker op om SV-planer: 'Vi skal gøre, som Løkke foreslog'Jensen: SV-regering er ikke svaretKristian Jensen mener, at Venstre skal stå i spidsen for at samle blå blok igen efter det seneste valg, hvor Socialdemokratiet overtog regeringsmagten med rød bloks mandater.
- En SV-regering er ikke svaret, og jeg tror, at der fra de andre borgerlige partier er en forventning om, at hvis vi skal stå i spidsen for det borgerlige samarbejde, så skal vi også sige det klart og tydeligt, siger Kristian Jensen til Berlingske.
- Det er forudsætningen, for at vi kan komme videre.
- Jeg mener, at Venstre skal gå efter en borgerlig regering.
Det siger jeg ikke, fordi jeg har noget imod at samarbejde bredt, men det er mit udgangspunkt.
Og det viser forløbet også, at vi bør gøre næste gang, siger Kristian Jensen.
Ritzau har henvendt sig til en række af Venstres folketingsmedlemmer.
De fleste er ikke vendt tilbage, og dem, der har, ønsker ikke at udtale sig om sagen.
/ritzau/FacebookTwitterKopier linkEmner:Kristian Jensen (politiker)|Lars Løkke Rasmussen (politiker)|Venstre|Berlingske Media|Socialdemokraterne




https://www.dr.dk/nyheder/kultur/film/rodet-og-kedelig-ny-beverly-hills-90210-serie-faar-lunken-modtagelse-af

Beverly Hills 90210 er tilbageSe temaFilm og serier'Rodet' og 'kedelig': Ny Beverly Hills 90210-serie får lunken modtagelse af anmelderneDen nye version af 90'er-klassikeren bliver dog rost for at prøve mange nye tiltag af.
Der er gået næsten 30 år, siden skuespillerne første gang tonede frem på skærmen i 'Beverly Hills 90210'.
Men stjernerne ligner i høj grad sig selv, selvom tiden naturligvis har sat sine spor i truppen, der netop er vendt tilbage i en ny 'Beverly Hills'-serie.
(© Fox)Af Christian Mejdahl08.
aug.
2019 kl.
11.
45Bemærk: artiklen er mere end 30 dage gammelLæs opMange 90'er-nostalgikeres hjerter brød i brand, da det blev annonceret, at der ville komme en ny udgave af den ikoniske tv-serie 'Beverly Hills 90210'.
Og 19 år efter at sidste afsnit af den originale serie løb over skærmen, er genoplivningen nu en realitet.
Den nye udgave af serien, der bærer titlen 'BH90210', er nemlig endelig landet.
Lyt til den fængende titelmelodi fra serien, mens du læser videre:Beverly Hills 90210-titelmelodiMen hvis man som dedikeret 'Beverly Hills'-fan havde glædet sig til et gensyn med sine favoritkarakterer, så bliver man skuffet.
Hverken Donna, Brandon, Kelly, Steve eller nogen af de andre karakterer er med i den nye serie, der har navnet 'BH90210'.
I den nye serie følger man til gengæld skuespillerne fra den oprindelige serie, der spiller fiktive udgaver af sig selv, der nu er 30 år ældre og i bedste meta-stil bakser med at få stablet en ny sæson af 'Beverly Hills 90210' på benene.
© FoxBH90210De seks nye afsnit, der lanceres under titlen 'BH90210', handler om skuespillerne bag karaktererne: Shannen Doherty (Brenda), Jason Priestley (Brandon), Jennie Garth (Kelly), Ian Ziering (Steve), Gabrielle Carteris (Andrea), Brian Austin Green (David) og Tori Spelling (Donna), der sammen skal få en genindspildning af 'Beverly Hills 90210' stablet på benene.
Skuespillerne spiller altså en udgave af sig selv, som vi kender det fra danske 'Klovn'.
De nye afsnit kan ses hver torsdag på C More og hver fredag aften klokken 20.
55 på TV2 Zulu.
Men det utraditionelle koncept i genforeningsserien, der havde premiere på amerikansk tv onsdag aften, falder ikke i alles smag.
Anmelderne er nemlig langt hen ad vejen enige om, at 'BH90210' ikke er synderligt god.
Men heller ikke synderligt dårlig.
Rodet, men sjovDen nye sæson tager udgangspunkt i, at holdet af skuespillere fra den gamle serie mødes i Las Vegas for at deltage i en panel-snak for fans af 'Beverly Hills 90210'.
Og rammende nok mener Rolling Stone, at serien egner sig bedst til dem, der har fulgt grundigt med i den oprindelige serie.
- Den henvender sig til die hard-fansene af den gamle serie - uden egentlig at være en fortsættelse af den.
Og når den nye udgave er bedst, er den middelmådig, skriver de i deres anmeldelse og bemærker, at absurditeten i den nye serie alligevel ender med at være lidt tillokkende.
- Efter et stykke tid er det faktisk den rene og skære mærkværdighed ved serien, der ender med at holde seeren fanget, skriver de og giver to en halv stjerne ud af fem.
Sådan så holdet ud i 1991, da serien var i gang med sin anden sæson, og skuespillerne så småt var blevet til teenage-idoler for en hel generation.
Mere positiv i deres anmeldelse af serien er Vulture.
- 'BH90210' er ikke dybt tv.
Det var den gamle serie heller ikke.
Men 2019-udgaven gør noget, som mange reboots ikke gør.
Den slukker seerens tørst efter nostalgi, samtidig med at den anerkender - på et vist niveau - at der er noget sørgeligt, lidt patetisk, men dybt meningsfuldt i vores behov for at genopleve vores ungdom, lyder det blandt andet i anmeldelsen, der fortsætter:- Oven i hatten spiller den på nogle underlige sæbeopera-elementer for at fastholde seerens interesse.
Det giver serien en noget rodet tone, men i det mindste er det et relativt sjovt rod, skriver Vulture, der ligesom de resterende medier ikke giver stjerner.
Fraværet af Luke PerryFlere anmeldere bemærker også fraværet af særligt én skuespiller; Luke Perry.
Den følsomme badboy Dylan McKay blev spillet af Luke Perry, som døde som følge af et slagtilfælde tilbage i marts i år, og måden, det bliver håndteret på i serien, kunne have været bedre.
I hvert fald ifølge The Hollywood Reporter, der anerkender, at hans død uden tvivl kom bag på skuespillerne, men at det også virker sådan på serien, når man ser den.
Læs også:Åndssvagt cool og røvlækker: Her er 'Beverly'-øjeblikkene med Dylan, vi aldrig glemmer- Tori Spelling reflekterer over hans død: 'Vi lever ikke for evigt, men vi har lavet noget, der gør', og Luke Perry bliver hyldet, og hans død bliver brugt som katalysator for de resterende skuespillere til at tænke over deres '90210'-eftermæle.
Det er ikke meningen, at det skal være kikset.
Men det føles kikset, skriver mediet.
Serien største hjerteknuser, Luke Perry, er ikke med i den nye udgave af 'Beverly Hills'.
Han døde af et slagtilfælde tidligere på året.
Inden sin død var han en del af Netflix-serien 'Riverdale'.
IndieWire kalder serien 'kedelig', men roser holdet for at prøve noget nyt i bølgen af genoplivninger af serier, der er skyllet ind over tv-markedet gennem de senere år.
- Man vil rigtig gerne give dem credit for at prøve en ny form på nostalgi-genren af.
Den midaldrende trup kan jo åbenlyst ikke spille teenagere, og det er ambitiøst i stedet at ville genfortælle 'Beverly Hills' som en meta-historie i en meta-historie.
Men det er ikke rigtigt en mockumentary og ikke rigtigt et skævt stykke finkultur, lyder deres dom.
Der kommer i alt seks afsnit af 'BH90210', som du i Danmark kan se hver torsdag på C More og hver fredag aften klokken 20.
55 på TV2 Zulu.
FacebookTwitterKopier linkEmner:Teater|Los Angeles|C more|TV 2 (tv-kanal)|Tori Spelling (skuespiller)




https://www.dr.dk/nyheder/indland/skybrud-og-torden-rammer-i-dag-og-regnen-fortsaetter-maaneden-ud

IndlandSkybrud og torden rammer i dag - og regnen fortsætter måneden udHele landet kan blive ramt af skybrud samt kraftig regn, torden og hagl.
Her gjorde torden og kraftig regn over Aalborg tirsdag i sidste uge indkøbsturen udfordrende.
Af Sandra Meersohn Meinecke08.
aug.
2019 kl.
09.
06Bemærk: artiklen er mere end 30 dage gammelLæs opSommeferien lakker mod enden, og det samme gør solskinsvejret.
DMI varsler i dag skybrud samt kraftig regn med hagl og torden flere steder i landet - dog slipper Bornholm for byger i denne omgang.
- Torsdag ventes et lavtryk at bevæge sig fra vest henover Skagerrak og Nordjylland.
Lavtrykket vil give mange byger, der kan være kraftige og med hagl og torden, skriver Danmarks Meteorologiske Institut, DMI.
Kraftig regn betyder i følge DMI mere end 24 mm regn på 6 timer.
På Twitter opfordrer de til, at man holder øje med deres risikomeldinger.
I går udkom DMI med deres prognose for, hvordan vejret bliver sommeren ud.
Også her er der masser af regn i sigte.
Vi nærmer os nemlig nogle ustadige uger med mere regn end normalt, lidt køligere vejr og perioder med blæst.
Læs også:Augustprognose: Den sidste del af sommeren bliver lun og vådFacebookTwitterKopier linkEmner:Vejret|Danmarks Meteorologiske Institut|Twitter|Bornholm|Jylland




https://www.dr.dk/nyheder/politik/over-40000-firmaer-faar-boede-ansaetter-ikke-nok-elever

PolitikOver 40.
000 firmaer får bøde: Ansætter ikke nok eleverVirksomhederne skal betale bøder på op til 27.
000 kroner, fordi de ikke opfyldte deres mål for praktikpladser sidste år.
41.
639 virksomheder opfyldte sidste år ikke deres mål for praktikpladser og har derfor fået en bøde.
Omvendt har 18.
869 fået en bonus for at ansætte elever.
(arkivfoto).
Af Rikke Gjøl Mansø og Morten Henriksen08.
aug.
2019 kl.
07.
00Bemærk: artiklen er mere end 30 dage gammelLæs opHvis ikke I ansætter nok elever, skal I betale ved kasse 1.
Det var den kontante trussel, som landets virksomheder blev stillet over for i trepartsaftalen om praktikpladser fra 2016.
Og nu viser årsopgørelsen fra 2018, at 41.
639 virksomheder sidste år ikke opfyldte deres mål og derfor er blevet opkrævet en "bøde".
- Skam jer, lyder det fra Ejner K.
Holst, der er næstformand i Fagbevægelsens Hovedorganisation og en af parterne bag trepartsaftalen.
Han mener, at virksomhederne i dén grad svigter deres samfundsansvar, når de ikke ansætter elever.
- Hvis man vil have uddannet arbejdskraft, skal man også levere - uanset om man kan betale sig fra det eller ej, siger Ejner K.
Holst.
'Det plejer vi ikke'Murerlærling Maja Mørk, der er formand for Erhvervsskolernes Elevforening, er heller ikke overrasket over de mange bøder til virksomhederne.
- Vi hører rigtig mange forskellige forklaringer på, hvorfor virksomhederne ikke tager lærlinge.
Den sjoveste, jeg har hørt, det var en, der svarede 'Jamen, det plejer vi bare ikke, så det gør vi ikke', siger hun.
Men hos Dansk Arbejdsgiverforening mener uddannelses- og integrationschef Jannik Bay på ingen måde, at virksomhederne har noget at skamme sig over.
- Der er naturligvis et potentiale i forhold til, at flere virksomheder kommer på banen.
Men virksomhederne har i 2018 oprettet 3.
000 ekstra praktikpladser, og det er væsentligt højere end de 2.
100, der var aftalt i trepartsaftalen.
Det, synes jeg, vi skal være glade for.
Så der er flere virksomheder, der har taget lærlinge, end vi havde regnet med, siger Jannik Bay.
Bøde eller bonusHvert år får landets virksomheder et måltal for, hvor mange elever de skal ansætte.
Det afhænger blandt andet af virksomhedens sammensætning af erhvervsuddannede medarbejdere.
Målet udregnes i såkaldte elevpoint, fordi elever vægter forskelligt afhængigt af deres uddannelse.
Hvert år får alle erhvervsuddannelser tildelt en vægtning baseret på, hvor stor mangel der ventes at være på den enkelte faggruppe i fremtiden.
For hvert elevpoint, en virksomhed mangler at opfylde, skal den betale 27.
000 kroner i "bøde".
Pengene går til "bonus" til de virksomheder, der ansætter nok elever.
En virksomhed kan godt et år have et måltal, der er lavere, end hvad der svarer til en hel elev.
Hvis virksomheden vælger ikke at ansætte en elev, er den gennem ordningen i stedet med til at betale for uddannelsen af elever i andre virksomheder.
Kilde: Praktikplads-AUB og ATP.
18.
869 virksomheder har fået bonus18.
869 virksomheder har omvendt modtaget en bonus for at have ansat nok elever.
Pengene kommer fra de bødekroner, som virksomheder, der ikke ansætter nok elever, har betalt.
Og ordningen fungerer godt, mener Dansk Arbejdsgiverforening.
- Uanset om du får en bonus eller en bøde, så har det været et wake-up call for mange virksomheder.
Det har været en anledning til, at virksomhederne er kommet til at se indad og sige: Vi skal allesammen bidrage til at uddanne fremtidens faglærte arbejdskraft, siger Jannik Bay.
Børne- og undervisningsminister Pernille Rosenkratz-Theil (S) er knap så imponeret.
Hun henviser til, at manglen på praktikpladser år efter år er et tilbagevendende problem.
- Vi bliver nødt til at tage nogle andre redskaber op ad skuffen, for de nuværende virker ikke.
De unge står stadigvæk uden praktikpladser, og virksomhederne mangler stadig faglært arbejdskraft, siger Pernille Rosenkratz-Theil uden dog at konkretisere nogle løsningsforslag.
'Det går langsomt fremad'Bøde-eller-bonus-ordningen er hjørnestenen i den trepartsaftale, som V-regeringen, arbejdsgivere og arbejdstagere indgik i 2016.
- Dem, der ikke løfter opgaven, som de kunne, de kommer altså til at betale, sagde daværende statsminister Lars Løkke Rasmussen (V) dengang.
Han lovede samtidig "en til vished grænsende sandsynlighed for" at få en praktikplads, hvis man tager en faglig uddannelse, som arbejdsmarkedet har brug for.
Målet er 8.
000-10.
000 flere praktikpladser i 2025.
Sidste år lød delmålet på 2.
100 flere praktikpladser sammenlignet med 2016.
Der blev oprettet 3.
000, så delmålet blev mere end opfyldt.
- Det går da langsomt fremad, men for os er målet ikke 10.
000 flere praktikpladser, siger murerlærling Maja Mørk og tilføjer:- For os er målet, at alle skal have en praktikplads og en værdig uddannelse.
Men jeg tror ikke på, at vi når dertil, hvis virksomhederne ikke ændrer holdning i stor stil.
I hvert fald ikke i min levetid.
Ifølge de seneste tal fra Undervisningsministeriet mangler der 8.
500 praktikpladser.
FacebookTwitterKopier linkEmner:Lars Løkke Rasmussen (politiker)|Uddannelse|Venstre|Erhverv|Dansk Arbejdsgiverforening




https://www.dr.dk/sporten/cykling/selvtillidsfyldt-asgreen-jagter-succes-paa-em-enkeltstarten-har-niveauet-til-vinde

CyklingSelvtillidsfyldt Asgreen jagter succes på EM-enkeltstarten: Har niveauet til at vindeDanske Kasper Asgreen er blandt favoritterne på torsdagens enkeltstart ved EM i Alkmaar.
Iført dannebrogstrikoten kørte Kasper Asgreen en ottendeplads hjem på enkeltstarten under årets Tour de France.
Torsdag jagter han EM-guld i samme disciplin i hollandske Alkmaar.
Af Mathias Hauge Jacobsen08.
aug.
2019 kl.
07.
04Bemærk: artiklen er mere end 30 dage gammelLæs opNår Kasper Asgreen torsdag eftermiddag triller over stregen i Alkmaar efter 22,4 kilometers EM-enkeltstart, så kan det meget vel være i hurtigste tid.
Danskeren er i hvert fald blandt favoritterne på enkeltstarten ved EM i landevejscykling, og selvom landstræner Anders Lund i en officiel pressemeddelelse fra Danmarks Cykle Union håber på en top-5 placering til enten Asgreen eller Martin Toft Madsen – der også er på startlisten – så tør Kasper Asgreen godt selv stile højere.
Blå BogNavn: Kasper AsgreenFødt: 8.
februar 1995 (24 år)Profession: CykelrytterHold: Deceuninck-Quick-Step (siden 1.
April 2018)Største resultater:- U23-Europamester i enkeltstart (2017)- Andenplads i Flandern Rundt (april 2019)- Vinder af anden etape af Tour of California- Ottendeplads på Tour de France-enkeltstarten (2019)- Andenplads på 17.
etape af Tour de France (2019)Kilde: Deceuninck-quickstep.
com- Det kommer selvfølgelig meget an på benene.
Efter Touren har min dagsform svinget rigtig meget.
Det er meget naturligt og sker for de fleste efter en grand tour.
- Jeg har haft dage, hvor jeg har følt mig helt vild stærk, og rammer jeg en af de dage, så tror jeg helt sikkert, at jeg kan køre med om sejren.
- Andre dage har jeg følt mig træt, og har jeg sådan en dag, tror jeg, at jeg får svært ved overhovedet at køre i top-10.
Så det kommer til at afhænge rigtig meget af min dagsform, siger Kasper Asgreen til DR Sporten.
Så hvis du har benene og alt spiller, kan du vinde?
- Det kan jeg.
Det har jeg niveauet til, hvis alt spiller.
Og skulle det ikke lykkes, er det vigtigste for mig, at jeg kører en god enkeltstart og får et godt udgangspunkt forud for efteråret, siger tempospecialisten.
Deceuninck-Quick-Step-rytteren luftede onsdag benene på cyklen i det hollandske, og vurderet på de intervaller, han fik kørt, ser det godt ud.
- Benene føltes lidt tunge til at starte med, men der var god power i dem, og det giver moral, siger Kasper Asgreen.
Mere oplagt end Tour-rutenDen danske enkeltstartsmester havde i sidste måned fornøjelsen af at banke igennem Pau på sin enkeltstartscykel iført den danske mesterskabstrøje.
I dannebrogtrikoten satte Kasper Asgreen bedste tid.
En tid, der dog senere blev slået af syv andre – heriblandt holdkammerat Julian Alaphilippe, der vandt enkeltstarten.
Kasper Asgreen tror på, at han kan vinde EM-enkeltstarten, hvis han rammer dagsformen.
Det til trods blev det dog til en flot ottendeplads for Kasper Asgreen, der når snakken falder på torsdagens enkeltstartsrute i hollandske Alkmaar, om muligt er endnu mere positiv på sine egne chancers vegne.
- Den passer noget bedre til mig, end enkeltstartsruten under Tour de France gjorde.
Den er flad og med nogle gode lange strækninger, hvor man virkelig kan få lov til at trykke nogle watt af nede i pedalerne.
Så den passer mig supergodt.
En god sæson har givet selvtillidUdover en god dagsform bliver også Kasper Asgreens mentale tilstand vigtig på torsdagens enkeltstart.
Og her står danskeren stærkt.
2019 har nemlig - udover en ottendeplads på Tour de France-enkeltstarten og en andenplads på Tourens 17.
etape – blandt andet budt på en andenplads i Flandern rundt og en andenplads på enkeltstarten i Schweiz Rundt.
- Jeg har haft dage, hvor jeg har følt mig helt vild stærk, og rammer jeg en af de dage, så tror jeg helt sikkert, at jeg kan køre med om sejren.
Kasper AsgreenOg det har fyldt danskeren med selvtillid inden EM-enkeltstarten.
- Jeg synes, at jeg er kommet rigtigt langt i den her sæson i forhold til at tro på mig selv.
- Det er helt vildt, at jeg som anden-års professionel kan sige, at jeg tror på, at jeg kan køre med om sejren.
Men det er jo i kraft af, at jeg flere gange i løbet af den her sæson har bevist overfor mig selv, at jeg er blandt de bedste, når jeg rammer formen, siger Kasper Asgreen.
Tre store konkurrenterMed Kasper Asgreen nævnt som en af favoritterne på torsdagens enkeltstart, er det naturligvis på sin plads at kaste et blik på startlistens øvrige favoritter.
Spørger man Kasper Asgreen selv, kigger han særligt efter tre ryttere.
Den hollandske hjemmebanefavorit og nationale enkelstartsmester Jos van Emden, der til dagligt kører for Team Jumbo-Visma, en velkendt belgier og en schweizer med fart i pedalerne.
- Min holdkammerat på Deceuninck-Quick-Step Remco Evenepoel lander helt sikkert et eller andet sted i top-5.
Og Stefan Küng kommer til at køre rigtigt stærkt.
Han plejer at være god, når enkeltstarterne er lidt kortere, siger Kasper Asgreen.
Ved EM i Herning blev Kasper Asgreen U23-Europamester i enkeltstart.
To år senere, i Alkmaar 2019, kører danskeren efter eliteguldet.
Holdkammerat spår: Skal slå Asgreen for at kunne vindeEn anden af enkeltstartens podiekandidater er en anden af Kasper Asgreens holdkammerater på Deceuninck-Quick-Step.
Nemlig Yves Lampaert.
- Jeg føler mig godt kørende og har kræfter i benene igen, men manden, der skal slås, er min holdkammerat Kasper Asgreen.
Holdkammerat Yves LampaertDen 28-årige belgier blev selv nummer fire på EM’s enkeltstart sidste år, men drømmer i år om at kunne køre sig på podiet.
Og skal placeringen være den øverste skammel, kræver det, at han slår danskeren.
Det fortæller han overfor den belgiske avis Het Niewsblad.
- Jeg føler mig godt kørende og har kræfter i benene igen, men manden, der skal slås, er min holdkammerat Kasper Asgreen, siger Yves Lampaert.
Mændenes enkeltstart begynder torsdag klokken 15.
00, men allerede klokken 10.
45 kører første rytter ud på ruten i kvindernes enkeltstart.
Her tæller startlisten blandt andre danske Cecilie Uttrup Ludwig og Pernille Mathiesen.
FacebookTwitterKopier linkEmner:Cecilie Uttrup Ludwig (cykelrytter)|Cykelsport|Jos van Emden (cykelrytter)|Quick-Step Team|Holland




https://www.dr.dk/nyheder/udland/eksplosion-ved-radhus-i-skane

UdlandEksplosion ved rådhus i SkånePå den anden side af Øresund er et rådhus i byen Landskrona onsdag aften blevet ramt af en eksplosion.
Politiet i Skåne modtog onsdag aften en anmeldelse om et højt brag ved rådhuset i Landskrona.
(Arkivfoto).
)08.
aug.
2019 kl.
05.
39 | opdateret 08.
aug.
2019 kl.
10.
17Bemærk: artiklen er mere end 30 dage gammelLæs opEn eksplosion har onsdag aften ramt et rådhus i Skåne i Sverige.
Det oplyser politiet i Skåne sent onsdag aften i en pressemeddelelse.
Meldingen om eksplosionen ved rådhuset i byen Landskrona kom omkring klokken 23.
00 onsdag.
- Flere har ringet ind om et højt brag i det centrale Landskrona, skriver politiet i pressemeddelelsen.
- Politipatruljer kunne kort efter konstatere, at noget er eksploderet ved rådhuset på Drottninggatan med blandt andet smadrede ruder til følge.
Der er ingen meldinger om tilskadekomne i forbindelse med eksplosionen.
Politiet har afspærret et større område omkring rådhuset.
Tidligt på natten blev der indsat bombeteknikere, der skulle sikre, at der ikke er yderligere risiko for eksplosioner.
Først derefter vil kriminalteknikere blive indsat for at begynde efterforskningsarbejdet, lød det kort før midnat fra politiet.
Der er natten til torsdag ingen anholdte i sagen, skriver det svenske nyhedsbureau TT.
- Vil forstyrre det organiserede samfundKommunalbestyrelsen i Landskrona opfordrer politiet til hurtigt at finde frem til de ansvarlige.
- De, som står bag det her, har til hensigt at forstyrre det organiserede samfund, siger Torkild Strandberg, som er borgmester i Landskrona til TT.
Ud over de smadrede ruder har eksplosionen forårsaget skader på en skulptur af kunstneren Carl Fredrik Reuterswärds på pladsen foran rådhuset.
Kommunen er tidligere på sommeren blevet ramt af tre drabsforsøg, som menes at være led i et opgør mellem kriminelle grupperinger.
I alle tre tilfælde er der blevet placeret sprængladninger på offentlige steder, hvor de menes at have haft til formål at skade og dræbe personer.
Rådhuset i Landskrona Kommune ligger i byen Landskrona ud til Øresund mellem Malmø og Helsingborg i Skåne len.
/ritzau/Præcisering: Det fremgik tidligere i artiklen, at Torkild Strandberg er formand for kommunalbestyrelsen i Landskrona.
Det er nu blevet ændret til, at han er borgmester.
Den tidligere betegnelse er ikke forkert, da titlen borgmester ikke bruges i Sverige.
FacebookTwitterKopier linkEmner:Sverige|Stockholm|Lokalpolitik|Politi|Helsingborg




https://www.dr.dk/nyheder/udland/mor-til-mistaenkt-kontaktede-politi-masseskyderi-var-bekymret-sonnens-vaben

UdlandMor til mistænkt kontaktede politi før masseskyderi: Var bekymret for sønnens våbenFor flere uger siden kontaktede moren til den mistænkte drabsmand i El Paso politiet, fordi hun var bekymret.
22 mennesker mistede livet, da den formodede gerningsmand lørdag gik ind i et supermarked i El Paso, Texas, og begyndte at skyde omkring sig.
08.
aug.
2019 kl.
06.
36 | opdateret 08.
aug.
2019 kl.
09.
12Bemærk: artiklen er mere end 30 dage gammelLæs opMoren til den 21-årige mand, der er sigtet for at dræbe 22 mennesker i et supermarked i El Paso lørdag, kontaktede politiet for flere uger siden, fordi det bekymrede hende, at sønnen havde et gevær.
Det fortæller familiens advokat, Chris Ayres.
Ifølge advokaten ringede moren til politiet i Allen, Texas, hvor familien bor, fordi hun var bekymret for, om sønnen var moden eller erfaren nok til at håndtere et stormgevær, der minder om en AK-47.
- Der var ikke tale om et stærkt svingende og iltert temperament hos hendes søn.
Det var ikke en situation, hvor hun mente, at det var nødvendigt at slå alarm, siger Chris Ayres, som kalder morens telefonopkald et forsøg på at få flere informationer.
Hun var angiveligt ikke bekymret for, at sønnen udgjorde en trussel mod nogen.
I opkaldet identificerede hun hverken sig selv eller sønnen.
Ifølge CNN er det ikke klart, hvorvidt det våben moren spurgte til, var det samme som det, der blev anvendt ved angrebet.
Læs også:Overblik: De mest dødelige masseskyderier i USA’s historiePoliti: Vi har ikke registreret et opkaldTalsmand for politiet i Allen betjent Jon Felty siger, at der ikke findes nogen registrering af et sådant opkald, og at han heller ikke kender noget til sådan en samtale.
Allen er en forstad til Dallas og ligger godt 930 kilometer øst for El Paso.
21-årige Patrick Crusius er sigtet for drab, hvilket i yderste konsekvens kan føre til dødsstraf i Texas.
22 mennesker mistede livet, og adskillige andre blev såret, da den formodede gerningsmand lørdag gik ind i et Walmart-supermarked i El Paso, Texas, og begyndte at skyde omkring sig.
Kort efter overgav han sig til politiet.
Lagde et manifest på nettetDen formodede gerningsmand lagde angiveligt en racistisk og indvandringsfjendsk tekst op på internettet kort inden skyderiet.
Teksten, der er et slags manifest, blev offentliggjort på hjemmesiden 8chan få minutter før angrebet.
Her står, at "angrebet er et svar på den latinamerikanske invasion" af Texas.
Onsdag var præsident Donald Trump på besøg i El Paso.
Her blev han mødt af hundredvis af vrede demonstranter.
Demonstranterne bar skilte, hvorpå der blandt andet stod "gør noget", "red vores by", og "du er problemet" med henvisning til, at Trumps hårde retorik mod migranter ifølge demonstranterne har været med til at skabe politiske og kulturelle spændinger i USA.
/ritzau/APFacebookTwitterKopier linkEmner:Donald Trump (politiker)|Texas|Walmart|Politi|Kriminalitet




https://www.dr.dk/sporten/tennis/wozniacki-slaet-ud-af-18-arig-kvalifikationsspiller

TennisWozniacki slået ud af 18-årig kvalifikationsspillerNatten til torsdag tabte Caroline Wozniacki til den 18-årige polak Iga Swiatek i tre sæt 6-1, 3-6, 4-6.
Ved de to seneste udgaver af WTA-turneringen Rogers Cup i Toronto røg Wozniacki ud i anden runde.
(Foto: John E.
Sokolowski © Scanpix)08.
aug.
2019 kl.
05.
52Bemærk: artiklen er mere end 30 dage gammelLæs opDen danske tennisspiller Caroline Wozniacki er færdig ved WTA-turneringen Rogers Cup i Toronto.
Natten til torsdag dansk tid tabte danskeren i anden runde til den 18-årige polak Iga Swiatek i tre sæt 6-1, 3-6, 4-6 efter at have overlevet tre matchbolde.
Wozniacki kom ellers blæsende fra start og vandt første sæt 6-1.
Den 18-årige kvalifikationsspiller kom fornemt igen og med 34 vindere mod Wozniackis otte, kunne danskeren ikke stille meget op mod det unge polske talent i kampen, der varede lige over to timer.
Iga Swiatek skal i ottendedelsfinalen op imod den andenseedede japaner, Naomi Osaka, der er forsvarende vinder af de to grand slam-turneringer US Open og Australian Open.
Det seneste halve år har ikke været nogen succeshistorie for Osaka.
Hun har ikke kunnet følge op på de gode resultater, og senest måtte hun forlade Wimbledon allerede efter første runde.
Læs også:VIDEO Wozniacki åbner Rogers Cup i sikker stilNummer 65 på verdensranglistenIga Swiatek, der ligger som nummer 65 på WTA's verdensrangliste, har været igennem to kvalifikationskampe for at nå hovedturneringen i Toronto.
Her lagde hun ud med at slå australske Ajla Tomljanovic, inden Wozniacki blev sendt hjem.
Wozniacki endte dermed med at få en skidt optakt frem mod US Open, der begynder 27.
august.
Danskerens bedste resultat ved den amerikanske grand slam-turnering ligger tilbage i 2014 og 2009, hvor hun nåede finalen.
Ved de to seneste udgaver af turneringen røg Wozniacki ud i anden runde.
Wozniacki, der tidligere har ligget nummer et på verdensranglisten, er nu drattet ned på en 18.
-plads.
/ritzau/FacebookTwitterKopier linkEmner:Caroline Wozniacki (tennisspiller)|Tennis|Osaka|Toronto|Australian Open




